<text>
<item><p>1b1</p><section></section><text>@##/ /rgya gar skad du/ he badzra maN+Dal karma kra ma bi d+hiH/ bod skad du/ kye'i rdo rje'i dkyil 'khor gyi las kyi rim pa'i cho ga /dpal kye'i rdo rje la phyag 'tshal lo/ /dang</text></item>
<item><p>1b2</p><section></section><text>por slob dpon gyis bla ma la dbang thob cing / dam tshig la gnas la mtshan nyid thams cad dang ldan pa des/ slob ma la dbang bskur ba'i don du/ dkyil 'khor bri ba ni/ dang por slob ma'i</text></item>
<item><p>1b3</p><section></section><text>mtshan nyid brtag par bya ste/ des shing 'jam la snyan par smra ba/ sems can thams cad la byams pa dang / snying rje'i sems dang ldan pa/ thos bsam dang klog pa la mngon par brtson pa/</text></item>
<item><p>1b4</p><section></section><text>thabs dang shes rab zab mo'i tshul gyis/ gsang ba'i chos la shin tu dad pa/ bla ma la gus pa/ bstan bcos la 'jigs pa med pa/ gtong sems che ba dang ldan pa'i slob ma de yongs su</text></item>
<item><p>1b5</p><section></section><text>gzung bar bya'o/ /de ltar slob ma brtags pa'i rjes la/ dang po lha'i bsnyen pa bya ste/ de la gtso bo'i 'dzab ni 'bum du bzlas par bya'o/ /lha mo rnams kyi 'dzab ni stong du bzlas par bya'o/ /de</text></item>
<item><p>2a1</p><section></section><text>la slob dpon la la dag gi thugs bzhed kyis/ lha mo brgyad kyi 'dzab ni mi dgos te/ ci'i phyir zhe na/ dpa' bo'i yan lag tu gyur pas na/ dpa' bo gcig po byas pas chog gsung / de ltar</text></item>
<item><p>2a2</p><section></section><text>bzlas pa byas pas mtshan ma byung na/ dkyil 'khor bri ba brtsam par bya ste/ dang por sems dag pa mngon du byas la/ kye'i rdo rje dang ldan pas lha rnams mnyes par byas shing / dkyil 'khor bri ba'i phyir/ sa gzhi</text></item>
<item><p>2a3</p><section></section><text>yongs su brtag par bya ste/ nags tshal shin tu dben pa'am/ byang chub sems dpa'i khyim mam/ rgya mtsho chen po'i 'gram mam/ dur khrod grub pa'i gnas sam/ sngon dkyil 'khor byas pa'i gnas sam/ yang na gnas yid du</text></item>
<item><p>2a4</p><section></section><text>'ong ba'i sa phyogs rang gi sems 'jug pa/ mdzes shing yid du 'ong ba ru/ dri zhim pa'i chus gtor te/ me tog sna tshogs pa yang dgram/ gnas gang yang rung ba der/ shar dang byang du gzhol na/ rnal 'byor pa rnams dngos</text></item>
<item><p>2a5</p><section></section><text>grub tu 'gyur ro/ /dbus mtho na phyag rgya chen po'i rigs 'dzin thob par 'gyur/ byang mtho na mkha' 'gro ma rnams kyi rjes su 'brang bar 'gyur ro/ /shar mtho na rigs bzhi dang / lnga la sogs pa rtogs pa zad par 'gyur ro/ /</text></item>
<item><p>2b1</p><section></section><text>sa gzhi dbus dma' na sngags pa 'jigs pa dang bcas par 'gyur ro/ /de ltar mtshan nyid dang ldan pa'i gnas der bsgrubs nas/ ji ltar 'dod pa'i dngos grub tu 'gyur ro/ /sa brtag pa'i rim pa'o// //de ltar brtags pa'i dbus su/ kye'i rdo rje</text></item>
<item><p>2b2</p><section></section><text>dang ldan par 'dug la/ sa'i lha mo bskul la gsol ba gdab par bya ste/ lag pa gnyis kyi sor mo lan gsum du sa la brdab par bya'o/ /brdabs pas sa'i nang nas phyir 'thon nas/ rnal 'byor pa'i mdun du 'dug nas gnas par bsam mo/ /lha mo de yang rgyan thams</text></item>
<item><p>2b3</p><section></section><text>cad kyis brgyan pa dang ldan pa/ mdog ser por gnas pa/ bzhin sdug pa mdzes pa phyag na bum pa bsnams te/ bdag ni ci bgyi bka' stsol 'tshal/ zhes smra bar bsam mo/ /de ltar bsams pa'i lha mo de la mchod yon dang / zhabs bsil dang / mchod pa dang /</text></item>
<item><p>2b4</p><section></section><text>gtor ma phul la 'di skad brjod par bya'o/ /skyob pa sangs rgyas thams cad kyi/ /spyod pa'i tshul dang khyad par dang / /sa dang pha rol phyin pa la/ /lha mo khyod ni dpang du gyur/ /shAkya seng ge skyob pa yis/ /ji ltar bdud kyi sde bcom pa/ /de bzhin bdag gis bdud sde las/ /</text></item>
<item><p>2b5</p><section></section><text>rgyal bar byas te dkyil 'khor bri/ /zhes lan gsum brjod la/ sa'i lha mo dga' ba'i mdangs kyis/ khyod slob dpon yin gyis/ dkyil 'khor gyis shig zer nas/ sa la thim par bsam mo/ /de ni sa blang ba'i rim pa'o/ /de nas sa phyogs dri zhim po'i chus gtor te/ bdud rtsi</text></item>
<item><p>2b6</p><section></section><text>lnga'i chag chag gdab/ de nas lto 'phye'i rim pa shes par byas la/ dngos grub rab 'bring gsum gyi don du mgrin pa dang / lte ba dang pus mo yan chod du brko bar bya'o/ /de nas sa'i ro rdo ba dang / mgal dum dang / sol ba dang / rus pa dang / gyo mo dang / gseg ma dang / bong ba la</text></item>
<item><p>2b7</p><section></section><text>sogs pa med par byas pa'i sa gzhi bzang po snum pa la/ dri bzang po tsan+dan dang / gur gum dang / ga bur dang / gla rtsi la sogs pa dang yang bsres pas dgang / yang na dri zhim po dang / chu bsres la yi ge hUM bzlas pa'i chu dang bsres shing 'thas par bcag cing bkang la/ rin po che</text></item>
<item><p>3a1</p><section></section><text>la sogs pa'i sa'i gter bcug pa dang / lag mthil ltar mnyam pa'i steng du/ yan lag drug dang ldan pa'i rnal 'byor pa 'dug la/ oM rak+Sha rak+Sha zhes brjod pas/ sa gzhi thams cad rdo rje'i rang bzhin du bya'o/ /'og dang steng rdo rje'i gur dang / rdo rje'i</text></item>
<item><p>3a2</p><section></section><text>bla rer bya/ /de nas oM badzrI b+ha ba badzra ban+d+ha hUM/ zhes pas thams cad 'od dang ldan par bya'o/ /kye yi rdo rje khros mchod pa/ /lha mo khyod ni dpang du 'gyur/ /rin chen sna tshogs phye btags pas/ /bdag gis don yod dkyil 'khor bri/ /don de bi shAkya bud+d+ha si/ he badzra kro d+ha na na</text></item>
<item><p>3a3</p><section></section><text>rat+na na da ri ta to At+ma ko\u0f85haM/ maN+Dal na khe daM/ sa gzhi byin gyis brlab cing sta gon la gnas pa'i rim pa'o// //de nas bla ma ni yan lag drug dang ldan pa/ rgyan spyi gtsug gi rgya gram dang / mgul rgyan dang / rna rgyan dang / ska rags dang / phyag gdub dang / rgyan lngar</text></item>
<item><p>3a4</p><section></section><text>ldan pas/ rdo rje dang dril bu thogs la/ gong du smos pa'i mdun du 'dug la/ lha mo gau rIM la sogs pa/ rigs bzhi'i ting nge 'dzin bzhi phyogs bzhir 'dug la/ rdo rje dril bu thogs la mdo bskul bar bya'o/ /de yang bskul ba'i sngon du mchod pa bya ste/ gau rI ting nge 'dzin can gyis/</text></item>
<item><p>3a5</p><section></section><text>oM badzra puSh+pe AH hUM/ oM badzra d+hU pe AH hUM/ oM badzra dI pe AH hUM/ oM badzra gan+d+he AH hUM/ oM badzra nai be t+ye AH hUM/ zhes bya ba'i mchod pa rnam pa lngas mchod de/ khyod ni rnal 'byor ma rnams bskor/ /zhes bya ba la sogs pas bstod do/ /de nas 'di skad ces bskul lo/ /de bzhin</text></item>
<item><p>3a6</p><section></section><text>gshegs pa kun zhi ba/ de bzhin gshegs pa kun gyi gnas/ /kun 'byung rdo rje sems dpa' yi/ /dkyil 'khor 'dren pa bshad du gsol/ /mtshan nyid thams cad yang dag rdzogs/ /mtshan min thams cad yang dag spangs/ /kun du bzang po kun chen gyi/ /dkyil</text></item>
<item><p>3a7</p><section></section><text>'khor 'dren pa bshad du gsol/ /yang dag sangs rgyas mchog zhi ba/ /ye shes spyod pa rnam par spyod/ /rdo rje'i gsung ni kun 'byung ba/ /dkyil 'khor 'dren pa bshad du gsol/ /sems can kun gyi sems chen po/ /rang bzhin dag pa dri ma med/ /rnam snang mdzad chen</text></item>
<item><p>3b1</p><section></section><text>'byung ba yi/ /dkyil 'khor 'dren pa bshad du gsol/ /de nas gong du smos pa yi/ /phyag rgya lnga dang ldan pa yi/ /kye'i rdo rje bsgom pa des bgegs bsal bar bya ste/ rkang pa gnyis su hUM las sna tshogs rdo rje bsams la/ mig g.yas ma las nyi ma'i dkyil 'khor</text></item>
<item><p>3b2</p><section></section><text>g.yon du Ta las zla ba'i dkyil 'khor bsams te/ rdo rje'i lta bas thams cad du bltas te/ de yang rab tu myur ba yis/ /mig gi rdzi ma 'dren pa ni/ /'bar ba'i lta ba zhes su gsungs/ /'gro ba thams cad dgug pa'o/ /zhes pa ltar bltas la/ lag pa g.yon gyis dril</text></item>
<item><p>3b3</p><section></section><text>bu bzung zhing / g.yas kyis rdo rje gsor la/ steng 'og tu legs par 'khyud nas/ sa phyogs de ni gnas pa 'dis bskrad par bya'o/ /sa phyogs 'dir ngas sems can gyi don brtsam gyis/ lha dang / klu dang / gnod sbyin dang / dri za dang / 'byung po dang / sha za mo dang / srin mo</text></item>
<item><p>3b4</p><section></section><text>la sogs pa gang dag gnas pa'i bdag po myur du song shig /'di ltar dpal he ru ka'i bka' thos nas/ myur du dengs shig /gang dag mi 'gro ba de la/ nga'i ye shes kyi rdo rje dang / kha trAM ga 'dis spyi bo rnam pa brgyar 'gas par 'gyur ro zhes lan gsum du brjod la dbang ldan gyi</text></item>
<item><p>3b5</p><section></section><text>mtshams nas brtsams nas/ hUM mang po brjod cing lan gsum g.yas skor du bskor bar bya'o/ /bskal pa'i me lta bu'i 'od zer rkang pa'i 'og nas byung bas gdug pa can rnams bsregs par gyur par/ phan tshun 'byer bar 'gyur bar bsam mo/ /de yang rol pa'i goms stabs brgyad pas</text></item>
<item><p>3b6</p><section></section><text>gar bya'o/ /rkang pa bskyod dang lag pa bskyod/ /smin ma 'degs dang rab dgas phye/ /cung zad ngo tsha zur mig dang / /zla rgyas lta na dur ba dang / /mig yangs gar ni byed 'gyur zhing / /kha yi pad+ma 'dzum dang bcas/ /cung zad dmar ba'i mche ba 'chang / /kun+da na ltar dkar po'i</text></item>
<item><p>3b7</p><section></section><text>phreng / /dpal ldan khrag 'thung rnal 'byor ches/ /sems can sgrol ba rmad du byung / /de la sogs pa'i gar gyis ni/ /bgegs la sogs pa bskrad par bya/ /de nas sngon du gsungs pa'i rak+Sha'i sngags kyis/ rdo rjes gzhi dang gur dang bla re la sogs pa bya'o/ /de ltar</text></item>
<item><p>4a1</p><section></section><text>byas na dkyil 'khor gyi sa'i cha nyes pa dang ldan pa yang nyes pa dag med par 'gyur ro/ /bgegs bsal ba'i rim pa'o// //de nas ba'i rnam lnga dang ldan pa'i dri zhim po'i chu dang / bdud rtsi lnga'i chus byugs la/ de'i steng dri'i thig le bya/ thig le'i</text></item>
<item><p>4a2</p><section></section><text>steng me tog bzhag la/ sna tshogs pad+mar bsam/ pad+ma'i steng du oM las nyi ma'i dkyil 'khor bsam/ de'i steng du rang gi sngags hUM gaM tsaM baM g+haM paM saM laM DaM/ rnal 'byor gyi lha'i 'khor lo bskyed la/ rang rang gi gdan de nyid la bzhugs par bsam/ de nas ye shes sems dpa'</text></item>
<item><p>4a3</p><section></section><text>'khor dang bcas pa spyan drang bar bya ste/ gau rI dzaH zhes bskul bas/ gau rI las sprul pa'i gau rI lcags kyu can mang po 'phros pas/ rang bzhin gyi dkyil 'khor nas kye'i rdo rje 'khor dang bcas pa spyan drangs la/ rdo rje bla re'i steng na bzhugs pa la/ dro k+ShaN dang / ar+g+ha dang / any+tsa dang /</text></item>
<item><p>4a4</p><section></section><text>bi d+hi dang / spos dang / me tog la sogs pa rnal 'byor pa rnams kyis mchod/ lha mo brgyad kyi mchod pas kyang mchod/ de nas tsau rI hUM zhes pas/ tsau rI zhags pa can gyis gzhal yas khang gi nang du gzhug /be tA lI baM gyis de bzhin du bcing / g+hasma rI hoH sa dgyes par byas te/</text></item>
<item><p>4a5</p><section></section><text>ye shes kyi 'khor lo gcig tu bya'o/ /de nas phyi'i mchod pas mchod/ nang gi mchod pas kyang mchod/ dril bu'i sgras srid pa rang bzhin gyis dag phyir/ ngo bo nyid kyis dngos med byas/ /rang bzhin dag pa'i sems dpa' rnams/ dam pa'i srid pa byed par shog /ces</text></item>
<item><p>4a6</p><section></section><text>pa dang / thams cad dngos po'i rang bzhin mchog /gdod nas thams cad rang bzhin gnas/ /thabs dang shes rab gnyis med pa/ /kye yi rdo rje bdag phyag 'tshal/ /zhes pa la sogs pa rdo rje glu'i tshig gis bstod ngo / /de nas bdud rtsi mchod pa dpal kye'i rdo rje 'khor dang</text></item>
<item><p>4a7</p><section></section><text>bcas pas yang bya'o/ /de nas 'di skad brjod par bya'o/ /gnyis med ye shes las byung ba/ /khyab bdag dngos grub bdag nyid can/ /ston pa'i gtso bo khrag 'thung dpal/ /bdag med ma dang yang dag ldan/ /phyogs mtshams rnams kyi mkha' 'gro dang / /rig pa'i lha</text></item>
<item><p>4b1</p><section></section><text>mo rdzu 'phrul dang / /byang chub sems dpa' la sogs kun/ /ma lus bdag la dgongs su gsol/ /slob ma la ni phan pa dang / /khyed rnams la yang mchod pa'i phyir/ /rdo rje can bdag gis shes pa/ /nang par dkyil 'khor 'dri bar bgyid/ /rjes su brtse bar nyer</text></item>
<item><p>4b2</p><section></section><text>dgongs te/ /byin gyis brlab pa mdzad du gsol/ /de nas dri zhim pa'i me tog gi phreng ba dang / bdud rtsi lnga dang spos la sogs pa dbul bar bya'o/ /lha la gsol ba gdab pa'i rim pa'o// //de nas slob ma'i gtso bo 'khor dang bcas pa lhag par gnas par bya zhing /</text></item>
<item><p>4b3</p><section></section><text>mchod par bya ba 'di brjod do/ /bu tshur theg pa chen po la/ /khyod ni tshul chen snod yin te/ /gsang sngags spyod tshul cho ga 'di/ /khyod la yang dag bshad par bya/ /rdzogs pa'i sangs rgyas gang 'das dang / /de bzhin gang dag ma byon dang / /da ltar byung ba'i rdzogs sangs</text></item>
<item><p>4b4</p><section></section><text>rgyas/ /'gro la phan phyir bzhugs pa rnams/ /de dag kun gyi gsang sngags kyi/ /cho ga bzang po 'di mkhyen nas/ /dpa' bos byang chub shing drung du/ /thams cad mkhyen pa tshad med brnyes/ /gsang sngags sbyor ba mnyam med de/ /skyob pa dpal ldan he ru kas/ /bdud</text></item>
<item><p>4b5</p><section></section><text>sde shin tu mi bzad pa/ /dpung chen dag kyang de yis bcom/ /de bas kun mkhyen thob bya'i phyir/ /bu yis blo gros 'di gyis shig /sangs rgyas chos dang dge 'dun la/ /rtag tu bdag ni skyabs su mchi/ /rnal 'byor gsang sngags mkha' 'gro ma/ /'khor lor bzhugs pa'i</text></item>
<item><p>4b6</p><section></section><text>bdag nyid can/ /kun la rtag tu skyabs su mchi/ /dpa' bo dpa' mo dbang lha mo/ /byang chub sems dpa' bdag nyid che/ /khyad par du ni slob dpon la/ /rtag par bdag ni skyabs su mchi/ /dpal ldan khrag 'thung la sogs pa/ /rnal 'byor ma dang snang mdzad sogs/ /</text></item>
<item><p>4b7</p><section></section><text>byang chub sems dpa' bdag med pa/ /thams cad bdag la dgongs su gsol/ /che ge dus 'di nas bzung ste/ /ji srid bdag med par gnas par/ /de yi tshangs spyod gnyis med par/ /bdag gi sdom pa legs par gzung / /de nas 'og nas 'byung ba 'di rnams kyis</text></item>
<item><p>5a1</p><section></section><text>kyang / /sdig pa bshags pa la sogs pa byed du gzhug ste/ bdag gis sdig pa bgyis pa dang / /bgyid du stsal dang yi rang rnams/ /sangs rgyas spyan sngar mchis nas su/ /de dag thams cad bshags par bgyi/ /sangs rgyas byang chub sems dpa' dang / /</text></item>
<item><p>5a2</p><section></section><text>rang rgyal dgra bcom 'gro rnams kyis/ /bsgom dang bzlas brjod bsod nams tshogs/ /de la bdag ni yi rang ngo / /sems bskyed mngon par sangs rgyas dang / /chos kyi 'khor lo bskor ba dang / /byang chub sems dpa' tshogs spyod la/ /de la bdag gis skyabs su mchi/ /sangs</text></item>
<item><p>5a3</p><section></section><text>rgyas 'byung ba ji lta bar/ /skal ldan byang chub sems dpa' yis/ /byang chub sems mchog bskyed pa ltar/ /'di nyid du ni sems bskyed de/ /mgon po bdag la dgongs su gsol/ /ma lus bzhugs pa'i sangs rgyas rnams/ /dus 'di nyid nas sangs rgyas par/ /</text></item>
<item><p>5a4</p><section></section><text>bla med bdag la gzigs su gsol/ /sangs rgyas chos dang dge 'dun te/ /bla na med pa'i dkon mchog gsum/ /sangs rgyas rnal 'byor sdom pa ni/ /yang dag nyid du gzung bar bgyi/ /rdo rje rigs mchog chen po la/ /rdo rje dril bu'i phyag rgya yang / /yang dag nyid du gzung bar bgyi/ /slob dpon dag kyang gzung bar</text></item>
<item><p>5a5</p><section></section><text>bgyi/ /rin chen rigs mchog chen po yi/ /dam tshig yid du 'ong ba la/ /nyin re bzhin nam dus drug tu/ /sbyin pa rnam bzhi rtag tu sbyin/ /byang chub chen po las byung ba'i/ /pad+ma'i rigs mchog dag pa la/ /phyi nang gsang ba'i theg pa gsum/ /</text></item>
<item><p>5a6</p><section></section><text>dam pa'i chos kyang ma lus gzung / /las kyi rigs mchog chen po yi/ /sdom pa thams cad ldan par ni/ /yang dag nyid du gzung bar bgyi/ /mchod pa'i las kyang ci nus bgyi/ /tshul khrims kyi ni slob pa dang / /dge ba'i chos ni sdud pa dang / /sems can don byed tshul</text></item>
<item><p>5a7</p><section></section><text>khrims gsum/ /de bzhin rtag par gzung bar bgyi/ /bdag gi dge ba'i las rnams 'di dag gis/ /'jig rten mi ring sangs rgyas myur 'grub pas/ /sems can 'khor ba'i rgya mtshor bying ba rnams/ /bla med byang chub nyid du 'grub par bgyi/ /zhes zhus pa dang / bla mas</text></item>
<item><p>5b1</p><section></section><text>slob ma bsrung bar bya ste/ slob ma kun gyi lus ngag yid gsum du/ spyi bor 'khor lo/ mgrin par pad+ma/ snying gar rdo rje/ de gsum gyi lte ba la/ oM AH hUM/ oM AH hUM/ de nas slob dpon gyi lag tu rdo rje bzung la/ slob ma'i gnas gsum du rdo rje gtug cing / oM AH hUM brjod cing /</text></item>
<item><p>5b2</p><section></section><text>dri'i chus byugs/ de nas rim pas slob ma kun gyi mgo bo la me tog sbyin/ mdun du spos sbyin/ mar me dang dri snying gar sbyin no/ /de nas so shing gi cho ga bya ste/ yid 'ong u duM a shwat+tha/ /me tog bcings shing dri yis byug /sor ni bcu gnyis tshad du bya/ /mi g.yo ma gas</text></item>
<item><p>5b3</p><section></section><text>'bus ma zos/ /lci ba ba yi ko ba tsam/ /sa gzhi maN+Dal byas nas ni/ /slob ma de yi steng bzhag nas/ /me tog la sogs mchod pa bya/ /slob ma'i tshogs la sbyin par bya/ /de nas shar phyogs kha bltas te/ /mi smra bar ni so shing bca'/ /za ba byin na mi gdags</text></item>
<item><p>5b4</p><section></section><text>shing / /phan tshun du yang mi 'dor ro/ /so shing mdun du drang por bor/ /de yi tshe na mtshan ma ni/ /de tshe bdag la blta ba dang / /rtse mo gyen du 'greng gyur na/ /de yis dngos grub mchog tu bshad/ /de bzhin gzhan du kha bltas na/ /de bzhin dngos grub 'bring du bshad/ /</text></item>
<item><p>5b5</p><section></section><text>mtshams dang byang du kha bltas na/ /'jig rten pa yi dngos grub thob/ /so shing dor ba brgya zhig la/ /gal te thur du kha bltas na/ /de nas nges par sa 'og gi /dngos grub de la the tshom med/ /de nas dri chus legs par bkrus te/ 'thor 'thung bya'o/ /oM bi shud+d+ha</text></item>
<item><p>5b6</p><section></section><text>d+ha rma pA paM ni tsA s+ya sho d+ha ya/ sarba bi kalpan a pa nA ya hUM/ zhes pas bzlas pa'i chu hub gsum 'thung du gzhug pa'i sngags so/ /de'i 'og tu slob ma rnams la sems dga' bar bya ba'i phyir chos bshad par bya ba ni/ 'jig rten khams ni thams cad du/ /thams cad mkhyen</text></item>
<item><p>5b7</p><section></section><text>pa 'byung mi 'gyur/ /me tog u du m+WA ra bzhin/ /brgya lam na ni re 'ga' 'byung / /de phyir phrad dkar byung ba yi/ /gnyis med zab mo spyod tshul 'dis/ /sems can sangs rgyas par byed pa'i/ /bskal pa grangs med mang por ni/ /sngon du byas pa'i rnam smin gang / /</text></item>
<item><p>6a1</p><section></section><text>de kun zad par gyur pa ni/ /zab mo'i dkyil 'khor mthong bas so/ /de nas oM AH hUM zhes pas ku sha byin gyis brlabs la/ sngas su gzhag par bya/ stan du yang gding bar bya/ de nas srung skud gdags pa ni/ srung skud dmar po la mdud pa drug tu</text></item>
<item><p>6a2</p><section></section><text>bor la/ dpung pa g.yon par btags te/ bsrung ba'i phyir bcing ba'o/ /de nas mchod pa byas gtor ma btang la/ slob dpon nang du zhugs la dkyil 'khor gyi lha la phyi nang gi mchod pas yang dag par mchod de/ slob ma rnams ni sta gon gyi gnas de nyid du/ ku sha'i</text></item>
<item><p>6a3</p><section></section><text>stan la seng ge'i nyal stabs su 'dug la/ rmi lam gyi mtshan ma blta bar bya ba'i phyir/ mi smra bar kye'i rdo rje yid la byas la/ bsam gtan gyi sems kyis nyal bar bya'o/ /de'i mtshan mo'i mthar rmi lam gang dang gang rmi ba 'dri bar bya'o/ /dris pa thos nas rmi lam bzang ngan</text></item>
<item><p>6a4</p><section></section><text>thogs pa med par brjod par bya'o/ /de nas rmi lam bzang po mthong na slob ma la rjes su yi rang bar bya'o/ /dngos grub rab 'bring tha ma brjod par bya'o/ /ngan ba mthong na ba'i rnam lnga 'thung du gzhug /drag po'i sbyin sreg bya'o/ /des rtog pa zhi bar 'gyur ro/ /slob ma lhag</text></item>
<item><p>6a5</p><section></section><text>par sta gon la gnas pa'i rim pa'o// //de nas gser ram dngul lam/ zangs las rnam par rgyal ba'i bum pa byas la/ de rnams ma 'byor na kham sa las bya'o/ /bum pa gzhan rnams kyang rin po che'i grangs ma rnyed na khams las bya'o/ /kun sa dkar gyis</text></item>
<item><p>6a6</p><section></section><text>byugs la/ pad+ma'i lte ba la phyag mtshan bkod la gzhag /de nas bum pa rnams rang bzhin med par bsams la/ de las yi ge khaM dkar por gyur/ khaM dkar po 'od du zhu ba las byung ba'i bum pa nag po ra ri med pa dkar por 'dug pa/ mgrin pa ring ba lto che ba mchu 'phyang</text></item>
<item><p>6a7</p><section></section><text>ba bsgoms la/ de'i nang du paM dmar po las pad+mar gyur pa'i steng du/ a las nyi ma'i dkyil 'khor de'i steng du hUM gaM tsaM baM g+haM paM shaM laM DaM/ de rnams yongs su gyur pa las lha'i 'khor lo yongs su rdzogs par bskyed do/ /de nas ye shes kyi 'khor lo spyan drangs te/ gau rI dzaH la</text></item>
<item><p>6b1</p><section></section><text>sogs pa'i phyag rgya bzhis dgug pa dang / gzhug pa dang bcing ba dang dgyes par byas la/ dbyer med par bsam mo/ /de la prok+Sha Na dang / ar+g+ha dang / any+tsa mA naM dang / bi d+hi dang / mchod pa rnam pa lnga dang / lha mo brgyad la bstod pa rnams byas la/ de nas 'dzab brgya rtsa</text></item>
<item><p>6b2</p><section></section><text>brgyad bzlas la gzhag go/ /de nas spos kyis kyang mchod pa bya ste/ me tog dkar po chal bar gtor ba la sogs pa bya'o/ /de nas lha rnams 'od du zhu ba las/ byang chub kyi sems kyis dkar mer gyis khengs par bsam/ de nas dri chab bzang po dgang ba blugs la/ sman</text></item>
<item><p>6b3</p><section></section><text>la sogs pa dang yang ldan par byas te/ shwe ta br-i ha ti/ a pa ra dzi ta/ dan+da/ ut+pal/ kaN+Da ka ri/ ha sa de ba la sogs pa'i rtsa ba las byas te/ 'dir dkyil 'khor gyi byang chub sems rtags su byas pa'o/ /'bras so ba dang / sran ma sha dang / nas dang / til dang / gro dang /</text></item>
<item><p>6b4</p><section></section><text>'di rnams ni dkyil 'khor gyi lha rnams kyi thugs kyi rang bzhin no/ /shel dang / dngul dang / mu tig dang / dung dang / byi ru ni dkyil 'khor gyi sku mdog gi rtags su byas pa'o/ /gzhan yang zla ba dang / nyi ma dang / chu dang / sman dang / dri dang / bu ram dang / ka ra dang / bza'</text></item>
<item><p>6b5</p><section></section><text>ba rnams gzhug go/ /bum pa la bdag po'i mtshan ma la sogs pa lnga dang ldan par bya zhing / sngon po dang / dkar po dang / ser po dang / dmar po dang / ljang gu'i ras rnams kyis ni mgul ba bcing bar bya'o/ /ma 'byor na ras yug gcig gis spyi bor bcing ngo / /</text></item>
<item><p>6b6</p><section></section><text>shing lo ma can gyi rigs bzang po 'bras bu dang lo ma dang yal gar bcas pas kha rgyan bya'o/ /bum pa gzhan rnams ni sman la sogs pa yang mi gzhug /lha re re 'od du zhu ba las bya'o/ /mchod bstod 'dzab kun 'dra'o/ /de nas bum pa rnams ras bting ba'i steng du me</text></item>
<item><p>6b7</p><section></section><text>tog dkar po chal bar bkram la/ de'i steng du bzhugs su gsol lo/ /de'i dus su gar gyi mchod pa rnams kyang 'bul lo/ /las thams cad pa'i bum pa sna tshogs rdo rjes mtshan pa/ de la mchod pa byas la phyi rol gyi byang shar gyi mtshams la bzhugs su gsol lo/ /bgegs</text></item>
<item><p>7a1</p><section></section><text>ma lus rnams las ma grub kyi bar du bsrung du gsol zhes pas bcol/ /gtor ma dgu/ mar me dgu/ lha bshos dgu/ smos dgu/ de rnams ni bum pa lhag par gnas pa'i sta gon gyi cho ga'o// //sta gon gyi phyi de nyin par rgyas pa'i sbyin sreg bya'o//</text></item>
<item><p>7a2</p><section></section><text>slob dpon mtshan nyid bzang po dang ldan pa yang dag pa'i ye shes de kho na nyid shes pa/ khro ba med pa/ khon pa med pa/ phyag rgya dang ldan pa'i shes rab can gyis/ dkyil 'khor gyi lha rnams mdun gyi nam mkha' la gshegs su gsol lo/ /thig gdab pa'i las brtsam par bya'o/ /</text></item>
<item><p>7a3</p><section></section><text>de yang ras bal la shes rab ma mtshan dang ldan pas bkal ba/ 'jur mdud la sogs pa med pa/ ring thung dkyil 'khor nyis 'gyur la/ sbom phra sgo'i nyi shu'i char 'gyur ba bkal te/ srad bu so sor bsdoms la/ pad+ma b+han+d+d+ha'i snod dri zhim pos byugs pa'i nang du bzhag la/ dang la</text></item>
<item><p>7a4</p><section></section><text>srad bu rang bzhin med par bsgom/ /de las so so'i yig 'brur 'gyur/ /yig 'bru yongs su gyur pa las/ srad bu 'byung bar bsam/ de nas ye shes kyi thugs ka nas/ ye shes kyi srad bu yod pa rnal 'byor pa'i nyi ma zla ba'i bar mig gi lcags kyus/ gtso bo kye yi rdo rje dang /</text></item>
<item><p>7a5</p><section></section><text>sangs rgyas kun gyi mkha' 'gro ma/ /gtso bo sngags dang gnyis med rnams/ /spyan drangs nas ni de la bstim/ /de ltar ye shes kyi thig skud bskyed nas/ srad bu lnga gtso bo'i sngags brjod pas/ gcig tu sgril lo/ /oM badzra sa ma ya sU traM/ mA ti kra ma hUM zhes pas brgya rtsa brgyad</text></item>
<item><p>7a6</p><section></section><text>bzlas par bya'o/ /oM AH hUM gsum mtha' gnyis dang dbus su bkod la/ byin gyis brlabs te/ de la mchod pa 'bul/ de nas gtso bo'i thugs ka nas/ srad bu 'dzin pa'i grogs po sprul la/ dza dza zhes brjod du bcug la gtad par bya'o/ /dang por ni nam mkha' la thig gdab</text></item>
<item><p>7a7</p><section></section><text>par bya'o/ /thig skud dag ni 'debs pa'i tshe/ /'jig rten khams ni ma lus pa/ /sangs rgyas la sogs 'gro don du/ /khyed kyi don ni bya nus yin/ /zhes bskul zhing brjod do/ /de bzhin dus thig kyang gdab par bya ste/ slob dpon chu bdag tu 'dug la/ slob ma brgya</text></item>
<item><p>7b1</p><section></section><text>byin du 'dug la tshangs thig gdab/ slob dpon gshin rje'i phyogs su 'dug la/ slob ma gnod sbyin du 'dug la tshangs thig gnyis pa gdab/ slob dpon byin zar 'dug la/ slob ma dbang ldan du 'dug la shar la gdab/ slob dpon rlung gi phyogs su 'dug la/ slob ma bden</text></item>
<item><p>7b2</p><section></section><text>bral du 'dug la nub tu gdab/ slob dpon de nyid du 'dug /slob ma dbang ldan du 'dug la byang du gdab/ slob dpon byin zar 'dug /slob ma bden bral du 'dug la lho ru gdab par bya'o/ /srad bus yongs su thig gdab bya/ /srad bus gzhal bar mi bya ste/ /'phel 'grib</text></item>
<item><p>7b3</p><section></section><text>gnyis kyi nyes yod pas/ /sra bas rab tu gzhal bar bya/ /zhes 'byung bas/ spa la sogs pa'i drang zhing sra ba la ka ti ka byas la/ thig rkang bzhi bcu rtsa gnyis phyogs re rer gdab par bya'o/ /de ltar thig bzhi bcu rtsa gnyis btab la/ sgo khyud kyi thig tshun chad kyis ni/</text></item>
<item><p>7b4</p><section></section><text>pad+ma'i lte ba la bskor bar bya'o/ /pad+ma'i ze ba bskor ba ni/ lha'i snam bu las ji tsam ran par bskor bar bya'o/ /dkyil 'khor gyi mthar rdo rje ra ba dang / me 'od gnyis las cha re re bskor/ rta babs kyi snam bu bzhi'i phyogs nas cha phyed/ logs kyi cha chen bzhi la/ gcig</text></item>
<item><p>7b5</p><section></section><text>chos kyi 'khor lo/ gcig la rdo rje rgya gram gyi ra dbu ma de'i sna pad+ma'i sdong po la gtad par bya'o/ /de nas bla mas dkyil 'khor gyi dbus su 'dug la/ mig gnyis la nyi ma dang zla ba'i dkyil 'khor bsams la/ bzlog la blta zhing / hi hi zhes pas sgo dbye bar bsam/ de nas</text></item>
<item><p>7b6</p><section></section><text>badzra be la zhes brjod la/ phyir byung de nas thig gdab pa'i las zin nas/ ye shes skud pa la mchod pas mchod la/ sarba ma ra ta rtsi pa ra ar+tha rtsa/ sa ti ta ta gats+tsha zhes brjod la lha gshegs su gsol lo/ /ye shes kyi thig gdab pa'i rim pa'o// //de nas</text></item>
<item><p>7b7</p><section></section><text>'bras la kha dog bsgyur ba legs pa tshon gyi rim par bzhag la/ de la rang bzhin med par byas la/ b+h+rUM aM dzrAM khaM hUM lngar bsgyur bar bsam/ de yongs su gyur pa las chon sna lngar 'byung bar bsam/ de nas rnal 'byor pa'i nyi zla'i 'bar mig lcags kyus/ kye'i rdo rje</text></item>
<item><p>8a1</p><section></section><text>mkha' 'gro ma 'khor dang bcas pa rnams spyan drangs nas tshon la thim par bsam/ oM badzra tsi trA sa ma ya hUM/ zhes lan mang du bzlas la/ sa tshon la mchod pa 'bul/ byang shar mtshams nas/ bla ma'i rim pa bzhin du nag po/ dkar po/ ser po/</text></item>
<item><p>8a2</p><section></section><text>dmar po/ ljang gu'i re khA lnga po mnyam por mtho gang du drangs la mchod pa dbul/ re khA la me tog sil ma gtor/ de nas re khA 'dren khar bla mas 'di skad brjod do/ /'di ni chos dbyings dag pa ste/ sems can khams ni sgrol byed pa/ /dpal ldan khrag 'thung rgyal po nyid/ /de</text></item>
<item><p>8a3</p><section></section><text>bzhin gshegs pa kun gyi gnas/ zhes so/ /nyes pa kun las rnam grol bas/ /tshon gyi las ni yang dag brtsam/ /slob dpon gyis ni dang po dbye/ /phyi nas kun du slob mas so/ /zhes 'byung ngo / /mthe chung dang ni mthe bo sangs/ /drang la 'tho bar yang dag bri/ /gal te</text></item>
<item><p>8a4</p><section></section><text>ri mo mi mnyam na/ /yo zhing dma' dang bcas pa dang / /ri mo dma' bas mi 'grub cing / /yon pos gdung ba skyed par byed/ /chad pas slob dpon slob ma dang / /gnyis ka 'chi bar shes par bya/ /zhes 'byung bas/ /shin tu gzab par bya'o/ /de nas gzhung dang mthun par tshul</text></item>
<item><p>8a5</p><section></section><text>bzhin du dkyil 'khor bri bar bya'o/ /de ni tshon dgye ba'i rim pa'o// //de ltar dkyil 'khor bris nas/ da ni phyag rgya dgod par bya'o/ /dbus kyi lte bar bdud bzhi bsnol ba dang / nyi ma'i dkyil 'khor gyi steng du na ra ka pA la rdo rje rgya gram dang bcas pa dkar po bri/ shar du gri gug</text></item>
<item><p>8a6</p><section></section><text>nag po bri/ lho ru Da ma ru dmar skya/ nub tu rus sbal dmar ser/ byang du sbrul ljang gu/ byang shar du seng ge dmar sngon/ shar lhor dge slong dkar po/ lho nub tu 'khor lo ljang sngon/ nub byang du rdo rje khra bo rnam par dgod do/ /de ltar phyag rgya dgod tsam na/ yang lha so so'i rang</text></item>
<item><p>8a7</p><section></section><text>gi snying po brjod cing dgod/ bum pa rnam pa brgyad kyang shar la sogs pa'i gnas su bris pa'am/ dgod par bya'o/ /phyag rgya dgod pa'i rim pa'o/ /de nas bla re dam pa bre ba dang / gzhan yang rgyan thams cad bri zhing dgram par bya/ phyi rol du phyogs skyong gi gtor ma rnams</text></item>
<item><p>8b1</p><section></section><text>btsugs la/ phyogs skyong sa bon las bskyed la/ de la spyan drangs la bstims la bzhag /de nas bum pa rnams thogs la/ spos kyis sna drangs la rol mo'i cha byang sna tshogs la/ dkyil 'khor lan gsum du bskor la tshul bzhin du dgod/ las thams cad pa byang shar</text></item>
<item><p>8b2</p><section></section><text>mtshams su dgod/ de nas dgongs ka'i dus su/ bla ma rgyan chas dgod khrus bya/ lus dri zhim pos bsgo/ dkyil 'khor gyi 'gram du chag chag gdab/ de nas stan bde ba la 'dug la/ tsaN+DalI dang lhan cig bsgrub par bya/ med na ting nge 'dzin gyis bya/ de nas bla ma la yan</text></item>
<item><p>8b3</p><section></section><text>lag drug dang ldan pa lha'i 'khor lo tshul bzhin du bskyed la/ de nas gau rI la bka' bsgo ba la lha rnams spyan drangs pa de la mchod pa rnams 'bul/ de nas gzhug pa dang / bcing ba dang / dgyes pa bskyed pa rnams byas la/ gnyis su med par bstim/ de la mchod pa rnams</text></item>
<item><p>8b4</p><section></section><text>dbul bar bya ste/ prok+Sha Na dang / ar+g+ha dang / any+tsa mA naM dang / bi d+hi dang / spos dang / me tog la sogs pa dang / lha mo brgyad kyi mchod pas mchod/ ras dang / tsan+dan dang / gur gum char du 'bab pa dang / sna tshogs pa'i mchod pas mchod/ de nas bdud rtsi mchod pas kyang</text></item>
<item><p>8b5</p><section></section><text>rim bzhin du mchod/ de nas bstod pa nyi shu pas lha rnams la bstod par bya'o/ /sna tshogs pa'i glu dang bkra shis kyi glu'i rnam pas kyang mchod/ ga Na tsakra tshogs kyi 'khor lo chen po bskor/ smon lam gyi tshogs brjod/ bskor ba lan gsum byas/ gtor ma dgu yang</text></item>
<item><p>8b6</p><section></section><text>'bul lo// //'di na mar dbang bskur ba la 'jug par bya ste/ slob ma 'jug pa'i rim pa bzhin du/ slob dpon rang nyid dang la 'jug par bya'o/ /de nas sngon du brtags pa'i slob ma mtshan dang ldan pas 'di skad brjod par bya'o/ /sangs rgyas kun gyi rang bzhin</text></item>
<item><p>8b7</p><section></section><text>sku/ /slob dpon la ni skyabs su mchi/ /gtso bo lha mor bcas pa yi/ /lha rnams la yang phyag 'tshal lo/ /thar pa chen po'i grong mchog tu/ /mgon pos bdag ni gzhug par gsol/ /zhes slob dpon la gsol ba gdab par bya'o/ /de nas slob dpon gyis 'di skad</text></item>
<item><p>9a1</p><section></section><text>brjod do/ /de bzhin gshegs pa kun gyi gnas/ /he ru ka dpal grong khyer mchog /snying po'i dkyil 'khor 'di ru ni/ /bdag gis slob ma gzhug par bgyi/ /de nas dkyil 'khor gyi lha la lus ngag yid kyi sgo nas phyag 'tshal bar bya ste/</text></item>
<item><p>9a2</p><section></section><text>oM na maH te hUM/ na maH mi hUM/ na mo na ma hUM swA hA/ zhes so/ /de nas sdom pa'i cho ga brjod de sbyin par bya ba ni/ sangs rgyas chos dang dge 'dun te/ /dkon mchog gsum la skyabs su song / /'di ni sangs rgyas rigs yid 'ong / /sdom pa brtan par gyur pa yin/ /</text></item>
<item><p>9a3</p><section></section><text>rdo rje dril bu'i phyag rgya ni/ /slob dpon khyod kyis gzung bar bya/ /byang chub sems gang de rdo rje/ /shes rab dril bu zhes grags so/ /slob dpon khyod kyis gzung bya ste/ /bla ma sangs rgyas kun dang mnyam/ /'di ni rdo rje dag pa yi/ /dam tshig sdom pa yin par bshad/ /rin</text></item>
<item><p>9a4</p><section></section><text>chen rigs la rtag tu ni/ /nyin re bzhin du dus drug tu/ /chos dang zang zing mi 'jigs byams/ /sbyin pa rnam bzhi rtag tu sbyin/ /phyi nang gsang ba'i theg pa gsum/ /dam pa'i chos kyang ma lus gzung / /'di ni pad+ma'i rigs dag pa'i/ /dam tshig yid du 'ong ba po/ /</text></item>
<item><p>9a5</p><section></section><text>las kyi rigs mchog chen po la/ /sdom pa thams cad ldan par ni/ /yang dag nyid du gzung bar bgyi/ /mchod pa'i las kyang ci nus bgyi/ /sdom pa gzung ba'o/ /deng khyod dpa' bo dang rnal 'byor ma rnams kyi nang du zhugs kyis/ ngas khyod la dpal he ru ka'i</text></item>
<item><p>9a6</p><section></section><text>ye shes bskyed par bya ste/ gang khyod de bzhin gshegs pa thams cad dang / dpa' bo dang rnal 'byor ma thams cad kyi dngos grub thob par 'gyur na dngos grub gzhan lta smos kyang ci 'tshal/ khyod kyis dkyil 'khor ma mthong ba rnams kyi mdun du smra bar mi bya ste/ dam tshig nyams</text></item>
<item><p>9a7</p><section></section><text>par gyur ta re/ he ru ka dpal deng khyod kyi/ /snying la yang dag zhugs pa ni/ /gal te tshul 'di smra na ni/ /de ma thag tu dral nas gshegs/ /de nas ka pA la'i nang du bdud rtsi lnga dang ldan pas dam tshig gi chu blud pa ni/ kye'i rdo rje dang ldan pas gzi mdangs dang ldan par 'di</text></item>
<item><p>9b1</p><section></section><text>skad du brjod de/ 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub ni/ /rdo rje bdud rtsi'i chu 'dis 'grub/ /oM sarba pany+tsa a mr-i to ka Tha hUM/ 'di nas brtsams te dpal he ru ka nga nyid yin gyis gang ngas 'di byos shig ces</text></item>
<item><p>9b2</p><section></section><text>bsgo ba de khyod kyis bya dgos so/ /khyod nga la brnyas pa'i las ma byed cig /byas na khyod mi bde ba ma spangs par tshe'i dus byas nas dmyal bar lhung bar 'gyur ro/ /de nas dpa' bo dang rnal 'byor ma thams cad kyis byin gyis rlobs shig /dpal he ru ka bdag la dbab par</text></item>
<item><p>9b3</p><section></section><text>mdzod cig ces brjod du gzhug go/ /slob ma la bdud rtsi rnam pa lnga blud la/ gu ru 'gying bag dang ldan pas go cha bgos la/ rang gi snying ga'i ye shes sems dpa'i thugs ka nas 'od zer 'phros pas/ gtso bo dang rnal 'byor ma rnams bkug la shi Sh+ya'i snying gar gzhug</text></item>
<item><p>9b4</p><section></section><text>go/ /bcug pas smra nus par 'gyur ro/ /las rnam bzhi'i kha dog gang dang gang mthong ba de dang de mthun par bstan to/ /de nas me tog gi phreng ba thogs la pra tI ts+tsha badzra zhes brjod la dkyil 'khor du gzhug /de nas slob ma'i mgo la bcing bar bya'o/ /de nas slob ma'i lag</text></item>
<item><p>9b5</p><section></section><text>pa nas bzung la/ mig dbye bar bya ste/ he ru ka dpal deng khyod kyi/ /mig 'byed par ni brtson par mdzad/ /phye bas thams cad mthong bar byed/ /rdo rje'i mig ni bla na med/ /oM badzra nai tra a pa ha ra ba tra laM hri zhes brjod la gdong g.yogs phud la 'di skad ces brjod do/ /</text></item>
<item><p>9b6</p><section></section><text>dkyil 'khor bzang po 'di la ltos/ /da ni dad pa rab tu bskyed/ /khyod ni rnal 'byor ma rigs skyes/ /sngags dang phyag rgyas byin gyis brlabs/ /'gro ba'i phun sum tshogs kun dang / /dngos grub kun ni mngon sum 'gyur/ /dam tshig thams cad bskyang ba dang / gsang</text></item>
<item><p>9b7</p><section></section><text>sngags la yang brtson par gyis/ /zhes brjod pa dang / me tog gang du lhung ba'i lha ngo bstan/ lha gzhan yang bstan te/ sku mdog dang phyag mtshan dgod pa'i skabs su phyag mtshan kha dog las shes par byas la bstan/ phyag mtshan yang tshul bzhin du bstan to/ /slob ma</text></item>
<item><p>10a1</p><section></section><text>dkyil 'khor du gzhug pa'i rim pa'o// //des na gzhal yas khang gru bzhir byung ba na/ tshad med pa bzhi rnam par dag pa'i rang bzhin no/ /sgo bzhi ni dran pa nye bar gzhag pa bzhi rnam par dag pa'i rang bzhin no/ /rta babs bzhi ni yang dag</text></item>
<item><p>10a2</p><section></section><text>par spong ba bzhi rnam par dag pa'i rang bzhin no/ /dra ba phyed pa ni nyon mongs pa chen po rnam par dag pa'o/ /dra ba ni nyon mongs pa chu ngu rnam par dag pa'o/ /ka ba brgyad ni 'phags pa'i lam yan lag brgyad pa rnam par dag pa'o/ /dar na pa ti la sogs pa'i rgyan rnams ni</text></item>
<item><p>10a3</p><section></section><text>tshul khrims rnam par dag pa'i mtshan nyid do/ /'dod pa'i yon tan lnga rnams ni gzugs sgra la sogs pa rnam par dag pa'o/ /rdo rje ra ba ni zab mo'i chos kyi 'khor lo bskor ba'i rtags so/ /me ri 'di ni phyin ci log gi bgegs la sogs pas mi tshugs pa'i rtags</text></item>
<item><p>10a4</p><section></section><text>so/ /bum pa brgyad ni che ba'i yon tan gyis rgyas shing thugs rje chen po'i ros yongs su gang ba'i rtags so/ /de ni dkyil 'khor gyi de kho na nyid do/ /bcom ldan 'das kye'i rdo rje ni rnam par shes pa'i phung po dang zhe sdang rnam par dag pa'i rang bzhin no/ /gau rI ni zhe sdang dang</text></item>
<item><p>10a5</p><section></section><text>gzugs rnam par dag pa'i rang bzhin no/ /chom rkun ma ni gti mug dang sgra rnam par dag pa'i rang bzhin no/ /ro langs ma ni nga rgyal dang dri rnam par dag pa'i rang bzhin no/ /g+hasma rI ni 'dod chags dang ro rnam par dag pa'i rang bzhin no/ /puk+ka sI ni zhe sdang dang sa rnam par dag pa'i rang</text></item>
<item><p>10a6</p><section></section><text>bzhin no/ /ri khrod ma ni gti mug dang chu rnam par dag pa'i rang bzhin no/ /gtum mo ni nga rgyal dang me rnam par dag pa'i rang bzhin no/ /g.yung mo ni 'dod chags dang rlung rnam par dag pa'i rang bzhin no/ /bdag med rnal 'byor ma ni yab dang mthun/ de ni lha'i rnal 'byor de kho</text></item>
<item><p>10a7</p><section></section><text>na nyid do/ /de nas slob mas bla ma'i zhabs la dad pas phyag 'tshal lo/ /yon gyi mchog rnams thogs la bla ma la phul la dbang nod pa'i don du gsol ba gdab par bya'o/ /he ru ka dpal dbang bskur ba/ /'gro ba skyob phyir gzi brjid can/ /de ltar yon tan 'byung gnas sogs//</text></item>
<item><p>10b1</p><section></section><text>de bzhin bdag la deng stsol cig /dpa' bo chen pos mi ldog pa'i/ /dbang bskur ba ni bdag la stsol/ /sems can kun gyi don gyi phyir/ /bdag ni rtag tu slob dpon bgyid/ /ces slob dpon la gsol ba gdab par bya'o/ /de nas dkyil 'khor gyi 'jug pa'i sgo lho phyogs</text></item>
<item><p>10b2</p><section></section><text>su pad+ma brgyad pa bris pa'i steng du seng ge'i khri bshams la/ de'i steng du sna tshogs pad+ma'i stan bting la/ gnyis su med pa'i blo dang ldan pa'i slob ma/ bla ma la gus shing gtong sems che ba de gzhag par bya'o/ /dkyil 'khor gyi lha la 'bad de ci nus pas mchod la/ slob ma'i</text></item>
<item><p>10b3</p><section></section><text>steng du gdugs dkar po bzung la/ me tog chu la sogs pa dbang bskur ba brtsam par bya'o/ /de yang dang la yungs kar dang bdud rtsi lnga'i chus bdag nyid gzi brjid bcas pas gtor zhing sngags brjod de/ dbang bskur ba'i bar du gcod pa'i bgegs bskrad par bya'o/ /ra ba</text></item>
<item><p>10b4</p><section></section><text>dra ba gur la sogs pa yang bya'o/ /de nas slob ma khrus byas la gos bzang po gon la khri la bzhugs pas/ snyim pa me tog gis bkang la dkyil 'khor la gtor bar bya'o/ /sngags oM pra tI ts+tsha badzra ho zhes brjod la gtor ro/ /de nas me tog lhung ba blangs la slob ma'i mgo la</text></item>
<item><p>10b5</p><section></section><text>bcings la/ oM d+harmA kun+d+ha a b+hi Shiny+tsa zhes brjod do/ /de nas pad+ma'i lag pa gnyis kyis/ sngags pas bum pa rnams bteg la/ slob ma'i mgo la gtugs te/ oM badzra a g+hi Shiny+tsa mi twaM/ zhes pa'i sngags brjod la dbang bskur ro/ /de nas rnam par rgyal ba'i bum pa bteg la</text></item>
<item><p>10b6</p><section></section><text>dril bu'i sgra bsgrags la glu'i rnam pa blangs la chu'i dbang bskur/ sngags gong ma brjod/ de ltar chu'i dbang bskur bas/ rnam par rtog pa'i sdig sgrib thams cad med par bsam mo/ /gser la sogs pa las brdungs pa dang / ba so las 'bur du brkos pa dang / thang ka la</text></item>
<item><p>10b7</p><section></section><text>sogs pa'i ri mor bris pa dang / gos kyi rnam pa sna tshogs pa gang yang rung ba la/ de nyid mi dmigs par byas la/ aM las rat+na saM b+ha ba bsams la/ de la ye shes sems dpa' dgug pa dang / gzhug pa dang / bcing ba dang / dgyes par byas te/ bstim la</text></item>
<item><p>11a1</p><section></section><text>mchod pa dbul/ 'dzab ci nus kyang byas/ de nas bstod pa bya/ srid pa rang bzhin gyi tshig brjod/ de ltar byas pas gzhan la bstims pa dang / mchod pa 'dzab dang bstod pa dang / srid pa rang bzhin gyi tshig brjod pa kun 'dre kun la bya/ de la cod pan</text></item>
<item><p>11a2</p><section></section><text>gyi gzugs su gyur pa/ dar dpyangs gnyis thogs la/ 'di skad ces brjod de sbyin par bya'o/ /thor tshugs cod pan gyis brgyan pa/ /sangs rgyas kun gyis bsngags pa yis/ /rin chen dag gi dbu rgyan dang / /dar dpyangs dbang bskur sbyin par bya/ oM badzra</text></item>
<item><p>11a3</p><section></section><text>paT+Ta ka badzra a ral+li ho/ /zhes brjod de sbyin no/ /de nas rdo rje mdun du bzhag la/ de nyid mi dmigs pa las/ dzaM las pad+mar gyur pa las snang ba mtha' yas su bskyed la/ de yongs su gyur pa las byung ba'i rdo rje slob ma'i snying gar bzhag la 'di skad brjod do/ /'di ni sangs</text></item>
<item><p>11a4</p><section></section><text>rgyas thams cad nyid/ /he ru ka dpal rgyal po dang / /mkha' 'gro rnams kyi dbang mchog nyid/ /di ring khyod la dbang bskur ro/ /oM shrI he ru ka a d+hi pa ti s+t+waM/ a b+hi Shiny+tsa tiSh+Tha bI ra sa ma ya s+t+waM/ thog mtha' med pa'i sems dpa' ni/ /rdo rje sems dpa' dga' ba che/ /</text></item>
<item><p>11a5</p><section></section><text>kun du bzang po kun bdag nyid/ /rdo rje snyems tshul bdag po'i bdag /ces brjod la/ lag pa g.yas par sbyin no/ /rdo rje'i dbang bskur ba'o/ /de nas dril bu mdun du bzhag la/ de nyid mi dmigs pa las/ khaM dang ral gri dang don yod grub pa rnams las</text></item>
<item><p>11a6</p><section></section><text>byung ba dril bu lag pa g.yon par byin la 'di skad brjod do/ /'di ni rnal 'byor ma kun gyis/ /shes rab dbyangs kyi rjes 'gro bshad/ /khyod kyis kyang ni rtag tu bcang / /byang chub mchog tu rgyal bas bshad/ /srid pa ngo bo nyid dag pa/ /ngo bo nyid kyis dngos med byas/ /rang</text></item>
<item><p>11a7</p><section></section><text>bzhin dag pa'i sems dpa' ni/ /srid pa dam pa byed par 'gyur/ /oM badzra s+t+wa twaM sa ma ya a b+hi Shi ny+tsA mi zhes brjod la lag pa g.yon par sbyin no/ /dril bu'i dbang bskur ba'o/ /de ltar dril bu byin la phyag rgya chen po dang ldan par bsams la/ de la sngags kyis dbang</text></item>
<item><p>11b1</p><section></section><text>bskur ba'i ming gdags par bya ste/ oM shrI he ru ka a d+hi pa ti s+t+waM/ a b+hi Shi ny+tsA mi/ shrI he ru ka nA ma a b+hi She ka ta zhes brjod la shrI sgra dang bcas par pad+ma'i mthar thug pa'i ming gi dbang bskur ro/ /'di ni sangs rgyas thams cad nyid/ /he ru ka dpal phyag na bsnams/ /khyed</text></item>
<item><p>11b2</p><section></section><text>kyis rtag tu bcang bar bgyi/ /he ru ka dpal brtul zhugs brtan/ /rdo rje rtse mo 'dzin du bcug la sngags 'di brjod do/ /oM sarba ta thA ga ta sid+d+hi badzra sa ma ya tiSh+Tha e Sha twaM d+hA ra ya mi hUM/ ha ha ha ha ho zhes brjod la lag pa g.yas pas rdo rje brtul zhugs kyi dbang sbyin par</text></item>
<item><p>11b3</p><section></section><text>bya'o/ /a las b+han+d+har gyur par bsgom/ oM las gri gug tu gyur par bsgoms la 'di skad brjod do/ /he ru ka dpal kha T+wAM ga /rnal 'byor pa yi Da ma ru/ /rdo rje kha T+wAM rdo rje bcas/ /dril bu sil sil sgra sgrogs pa/ /tshangs pa'i skud thogs rnal 'byor bdag /gri gug</text></item>
<item><p>11b4</p><section></section><text>dang ni ka pA la/ /dpa' bo chen pos blang bar gyis/ /gri gug dang thod pas dbang bskur ro/ /de rnams dang ldan pa'i slob ma ni/ zhi ba dang / rgyas pa dang / dbang dang / drag po dang / rengs pa dang / bskrad pa dang / rmongs par byas pa dang / gsod pa la sogs pa dang / de rnams</text></item>
<item><p>11b5</p><section></section><text>la thogs pa med par grub par byos shig /mchil lham bgo ba dang / char dbab pa dang / nyi zla gzung ba la sogs pa mkha' 'gro ma'i dngos grub thams cad ci dga' bar 'grub par gyis shig /de ni rjes su gnang ba sbyin pa'o/ /me tog la sogs pa nas gri gug dang thod</text></item>
<item><p>11b6</p><section></section><text>pa'i dbang bskur ba yan chad kyis ni lus dag par byed pa yin pas na sku'i dbang zhes bya'o/ /'bras bu ni gang dang gang skal ba mnyam pa yin zhe na/ sa brgyad pa'i byang chub sems dpa' dang skal ba mnyam pa yin no// //de nas me tog la sogs pa'i</text></item>
<item><p>11b7</p><section></section><text>dbang thob pas/ bla mas gsang ba'i dbang bskur ba bsgrubs pa'i gnas de nyid du mi med cing dben par byas te/ yol bas bar du bcang la/ maN+Dal gru bzhi pa byas la/ dri zhim po dang bdud rtsis chag chag btab pa der/ me tog sil ma bkram/ stan sna tshogs pa</text></item>
<item><p>12a1</p><section></section><text>bzang po bting la/ slob mas shes rab ma mtshan dang ldan pa bla ma la phul la/ 'di skad gsol ba gdab par bya ste/ khyod ni he ru ka dpal te/ /bde gshegs rnams kyis bde sogs mdzad/ /byang chub sems dpa' che rnams kyi/ /yang dag don</text></item>
<item><p>12a2</p><section></section><text>mchog rnam par dag /ji ltar de nyid bdud rtsi yis/ /mchog gi dbang ni bskur ba bzhin/ /de bzhin bdag la 'khor ba yi/ /sdug bsngal rnams ni bsal bar mdzod/ /rnal 'byor bdud rtsi dri med mchog /rab rib nyes pa'i dri ma 'joms/ /gang ni byang chub bla med pa/ /</text></item>
<item><p>12a3</p><section></section><text>de ring bdag gis thob par mdzod/ /ces brjod la gsol ba gdab par bya'o/ /de nas bla mas shes rab ma bdag med mar bskyed la/ de la go cha dang bya ba dang / gnas gsum du yang lha gsum bskyed la/ ye shes sems dpa' bkug pa dang / gzhug pa dang / bcing ba dang /</text></item>
<item><p>12a4</p><section></section><text>rjes su dgyes pa byas te bstims la/ mi bskyod pas dbu brgyan te/ 'di skad brjod do/ /mkha' gsang byin gyis brlabs te/ oM pad+ma su kha d+hA ra ma hA rA ga su khaM da da tsa tur A na n+d+ya b+ha ga bi shwa hU~M hU~M hU~M ka R+YaM ku ru Sh+wa me/ oM badzra ma hA da sha tsa tu ra A nan+da da ma ka kha ga mu khe ka rA sho nA tha hU~M</text></item>
<item><p>12a5</p><section></section><text>hU~M hU~M kaR+yaM ku ru Sh+wa me/ zhes brjod pas/ nyes pa med de rnam par dag par bsam mo/ /de nas snyoms par 'jug par bya ste/ mi bskyod pa mdzad cing rang gi ye shes sems dpa'i thugs ka'i mtshan ma'i lte ba'i hU~M las 'od 'phros pas phyogs bcur bzhugs pa rnams spyan drangs</text></item>
<item><p>12a6</p><section></section><text>nas/ thugs kar thim pa la sogs pa rnams byas nas/ byang chub kyi sems 'bar ba bo la'i sker phyin pa dang / oM sarba ta thA ga tA nu rA ga Na badzra swa b+hA ba At+ma ko\u0f85haM/ zhes brjod la/ chags pa'i rdo rje'i rang bzhin yin no bar nga rgyal bya'o/ /de nas byang chub kyi sems bo la'i</text></item>
<item><p>12a7</p><section></section><text>skyer mtheb srin gyis mnan la/ slob ma'i bu gar 'dren par bya'o/ /de nas slob dpon gyis u pa su man+d+ra blta bar byos/ a ho su kha zhes brjod/ slob mas bde ba can chen po'i dpal he ru ka bdag nyid do zhes brjod/ bskur te 'thung ba'i rting la brjod/ de'i rdo rje'i</text></item>
<item><p>12b1</p><section></section><text>dpal gyis reg pa des ni ngag gi nyes pa dang / rnam par rtog pa thams cad sel bar byed pas na/ gsung gi dbang zhes bya'o/ /de nas 'bras bu gang dang gang skal ba mnyam par 'gyur zhe na/ sa bcu pa'i byang chub sems dpa' dang skal ba mnyam par 'gyur ro/ /sa bcu pa'i</text></item>
<item><p>12b2</p><section></section><text>byang chub sems dpa' dang skal ba mnyam par de la lung bstan par bya ste/ bla mas chos gos gyon la lag pa g.yon pas chos gos kyi tha ma chang par bcug la 'di skad brjod do/ /'di ltar ngas yongs su bstan te/ he ru ka dpal de bzhin gshegs/ /dngos po mchog</text></item>
<item><p>12b3</p><section></section><text>tu grub pa'i phyir/ /srid pa'i ngan 'gro rnams las bton/ /shrI he ru ka na maH sarba ta thA ga ta hi/ sid+d+ha sa ma ya s+t+waM b+hur b+hu ba swaH zhes brjod do/ /don yod grub pa'i phyag rgyar gnas pa dang / /dus gsum gyi rgyal ba rnams kyis mgrin gcig tu lung ston par mdzad do/ /lung</text></item>
<item><p>12b4</p><section></section><text>bstan pa'o/ /khams gsum gyi bdag por gyur pa dang / rgyal ba rnams kyi bdag por gyur pa dang / phyin ci log gi bdud dang mu stegs la sogs pa las rgyal ba dang / mya ngan las 'das pa'i grong khyer dam par 'jug pa ste/ 'di nyid kyis sangs rgyas thob par 'gyur</text></item>
<item><p>12b5</p><section></section><text>gyis/ the tshom dang yid gnyis la sogs pa ma byed cig /gzhan yang bla ma dam pas dbang bskur ba tsam gyis ji ltar bsams pa ltar slob ma rnams kyis 'grub par 'gyur ro/ /de'i dbugs dbyung ba'o// //de nas shes rab dang ye shes kyi dbang bskur ba brtsam</text></item>
<item><p>12b6</p><section></section><text>par bya ste/ de la yang gnyis te/ shes rab kyi dbang dang / shes rab ye shes kyi dbang ngo / /de la shes rab kyi dbang ni gzhon nu ma lo grangs gong ma dang mthun pa bla ma la phul la/ maN+Dal chag chag la sogs pa gong ma dang mthun par bya'o/ /de nas bla mas shes rab ma byin</text></item>
<item><p>12b7</p><section></section><text>gyis brlab pa sngon dang mthun par byas la/ bla mas shes rab ma dang slob ma la bsgo ba bya ste/ khyod kyis 'dod chags kyang spang du mi rung ste/ dus gsum gyi bde bar gshegs pa rnams kyis kyang / thabs dang shes rab gnyis su med pa'i rol pa mdzad pa las ye shes</text></item>
<item><p>13a1</p><section></section><text>cher skyes te/ mngon par rdzogs par sangs rgyas pa ste/ khyod kyis kyang 'dod chags spang du mi rung ste/ gnyis su med pa'i rol pa gyis shig /ye shes skye bar 'gyur gyis zhes brjod de bsgo'o/ /bla mas yang 'di skad brjod de/ khyod kyis nus sam</text></item>
<item><p>13a2</p><section></section><text>rdo rje can/ /dri chen dri chu bza' btung yin/ /rak+ta ga pur ma sha dang / /bud med mos pas dang nus sam/ /b+ha gar 'o byed mi rtog gam/ /spros shing rdo rje bde ba can/ /de nas yang slob ma dang shes rab gnyis kyis/ nus pa'i tshig 'di brjod do/ /lha mo ci phyir bdag mi theg</text></item>
<item><p>13a3</p><section></section><text>dri chen sa bon sogs za zhing / /shes rab yang dag dad par bgyis/ /b+ha ga la yang 'o bgyid do/ /zhes brjod do/ /de nas shes rab gcer bur phyung la/ khrus byas la dri zhim pos byugs la/ me tog gi phreng ba mgo la bcings nas/ lag pa gnyis kyis grwa gnyis nas gzung</text></item>
<item><p>13a4</p><section></section><text>ste/ kha phye la shes rab mas 'di skad brjod do/ /rmad chen nga yi pad+ma yin/ /bde ba thams cad yang dag ldan/ /rtag tu rim bzhin 'di la spyod/ /'di dang nam yang mi 'bral lo/ /chos dbyings 'di ni rnam par dag /sems can khams ni rnam par grol/ /khrag 'thung rgyal</text></item>
<item><p>13a5</p><section></section><text>po 'di nyid ni/ /rang bzhin thams cad 'di la gnas/ /nang gi rtsa yi 'khor lo la/ /pad+ma la zhugs rab tu gsungs/ /b+ha ga'i nang du nam mkha' bzhin/ /'byung ba lnga po rgyan bzhin chongs/ /lte ba la ni ge sar bcas/ /'dab ma brgyad kyis rnam par brgyan/ /de yi</text></item>
<item><p>13a6</p><section></section><text>dbus nas 'byung ba yin/ /de nyid bdud rtsi shu kra gzugs/ /b+ha ny+dza mo k+Sha ho zhes shes rab mas brjod do/ /de nas bla mas shi Sh+ya'i lag pa dang / shes rab ma'i lag pa gnyis steng 'og tu bzhag la/ shes rab ma 'dis khyod kyi ye shes skyed par byed pa yin pas/ 'di dang</text></item>
<item><p>13a7</p><section></section><text>khyod rtag tu mi 'bral bar 'grogs shig ces brjod pa de kho na/ shes rab kyi dbang yin no// //de nas shi Sh+ya shes rab ma dang gnyis yol ba'i nang du 'dug la/ shes rab ye shes kyi dbang slob mas nod par bya'o/ /de nas shes rab de la shi Sh+yas glo</text></item>
<item><p>13b1</p><section></section><text>g.yon pas la phab nas nyal la/ dga' ba'i gtam bya/ gnas dgur sen mos gdab par bya ste/ g.yon pa'i lag pa g.yon pa'i 'og tu 'dug pas pad+ma'i nang gi bye'u mgo 'dra ba la glang po che'i lag pas brud pa la sogs pa bya'o/ /de nas lces kyang rol mo</text></item>
<item><p>13b2</p><section></section><text>yang yang du byas la/ pad+ma rgyas su bcug la/ de nas shes rab ma dang gnyis sbyor ba byas te/ dal bu dal bus bskyod pa la/ byang chub kyi sems bo la'i sker phyin pa las/ rnam par mi rtog pa'i ye shes skyes te/ ji tsam gnas kyi bar du bsgom mo/ /de nas ma thub na</text></item>
<item><p>13b3</p><section></section><text>kak+kolar phyung la/ de nyid kye'i rdo rje'i rang bzhin yin pas lces blang ngo / /de yang rgyud las/ lag pas blang bar mi bya zhing / /nya phyis kyis kyang mi bya ste/ /dung la'ang gzhag par mi bya'o/ /bdud rtsi lce yis blang bar bya/ /zhes 'byung bas/ ka sko la nas lce kho nas blang bar bya'o/ /de</text></item>
<item><p>13b4</p><section></section><text>ni shes rab ma'i kak+kol nas ye shes kyi rang bzhin byang chub kyi sems blangs te/ zos pas na shes rab dbang zhes bya'o/ /de la dga' ba rnam pa bzhi ni dga' ba dang / yang dag pa'i dga' ba dang / rang bzhin gyis dga' ba dang / chad pa'i dga' ba dang bzhi'o/ /de la dga' ba ni</text></item>
<item><p>13b5</p><section></section><text>'ba' rtsa bya ba nas/ bo la'i rtsar phyin gyi bar du'o/ /yang dag pa'i dga' ba ni/ dkyil du phyin pa tsam mo/ /rang bzhin gyi dga' ba ni bo la'i sker phyin pa la bya ste/ de ni mi rtog pa bskyed pa'o/ /'on te gang du dgos pa yin zhe na/ smras pa/ 'khor lo bzhi'i rang bzhin dang</text></item>
<item><p>13b6</p><section></section><text>mnyam par byed do/ /'o na 'khor lo bzhi dang dga' bzhir ji ltar sbyar ba ni gsum las med de/ chad pa'i dga' ba ni grangs su mi 'gro zhes so/ /smras pa chad pa'i dga' ba grangs su 'gro/ /ci'i phyir dga' ba chen po med kyang / skad cig ma'i dga' ba grangs yod pas mi 'gal/</text></item>
<item><p>13b7</p><section></section><text>rgyud las kyang dga' ba bstan pas 'khor lo bzhi dang sbyar ba mi 'gal lo zhes bya ba la sogs pa nas ye shes kyi dbang bskur ba yin no/ /des ni yid nyes pa thams cad dag par byed pa thugs kyi dbang zhes bya'o/ /de la 'bras bu gang dang gang skal ba mnyam par 'gyur zhe na/</text></item>
<item><p>14a1</p><section></section><text>rigs lnga'i sangs rgyas dang 'di lta bu'i dbang thob pa'i rnal 'byor pa skal ba mnyam par 'gyur ro/ /de nas de'i tshe dam tshig rnams yang dag par dpog par bya'o/ /de nas dkyil 'khor gyi sa la zhi ba'i sbyin sreg bya ste/ gzhan las shes par</text></item>
<item><p>14a2</p><section></section><text>bya'o/ /'dir ma bkod do/ /de nas gser dang dngul dang / nor bu rin po che dang / byi ru dang / mu tig dang / kA rA pa Na dang / glang po che dang / ma he dang / shing rta nor dang bcas pa dang / yid la gces pa yon gyi mchog rnams bla ma la/ bla ma'i zhabs la phyag 'tshal</text></item>
<item><p>14a3</p><section></section><text>dbul lo/ /'di nas brtsams te bla ma'i zhabs kyi bran du bdag mchi'o/ /bdag gi lus kyang bzhes su gsol zhes brjod do/ /slob dpon gyis kyang rang gi slob ma byang chub tu bsgrubs la dga' ba'i phyir/ mos pa dang 'byor pa che'o zhes gtam bya'o/ /dad mos che</text></item>
<item><p>14a4</p><section></section><text>ba'i slob ma yis/ /dang po yon ni dbul bar bya/ /dad mos med pa'i slob ma yis/ /dngos grub thob par mi 'gyur ro/ /slob dpon gyi yon dbul ba'i rim pa'o/ /de nas dkyil 'khor la glu dang gar la sogs pa dang / rol mo'i cha byad mang po thogs la bskor ba lan gsum bya/</text></item>
<item><p>14a5</p><section></section><text>phyag bya/ phyogs skyong la gtor ma gtang / smon lam gyi tshig brjod/ de nas tshon la sogs pa'i dngos po rnams la/ nang par tho rangs bsdu bar bya/ bsdus nas gser gyi bum par blugs la/ chu chen por bor bar bya/ bum pa thams cad kyang chu chen por bskyal/ bum pa bkru/ sngon bzhin du ga Na tsa kra'i</text></item>
<item><p>14a6</p><section></section><text>tshogs kyi 'khor lo chen po bskor/ glu gar gyi rnam pa brjod/ de nas bdud rtsi lnga dang / tsan+dan dang / gur kum dang / ba'i lci ba rnams sbyar la/ sa la byugs pa byas nas tshon dang thig mi mngon par bya'o/ /bcom ldan 'das kye'i rdo rje'i dkyil 'khor gyi las kyi</text></item>
<item><p>14a7</p><section></section><text>rim pa/ cho ga rgyas par mdzad pa ma nor ba rdzogs so// //slob dpon mtsho skyes rdo rjes mdzad pa rdzogs so// /rgya gar gyi mkhan po ga ya d+ha ra dang / dge slong shAkya ye shes kyis bsgyur cing zhus te gtan la phab pa'o// //</text></item>
<item><p>14b1</p><section></section><text>@#/ /rgya gar skad du/ he badzra sA d+ha naM/ bod skad du/ dgyes pa'i rdo rje'i sgrub pa'i thabs/ 'jam dpal gzhon nur gyur pa la phyag 'tshal lo/ /dpal ldan dgyes pa'i rdo rje bde ba mchog gi ga 'phang rnam par mi rtog par gcig sku/ /brtan</text></item>
<item><p>14b2</p><section></section><text>dang g.yo ba ma lus lus pa med pa'i dngos po'i rang bzhin bsod nams ye shes las byung nyid/ /dri ma bsal zhing dga' ba kun gyis rgyas 'gyur mkha' 'gro ma yi 'khor lo'i mgon/ /de la dngos po kun gyis btud nas de yi sgrub thabs gsal zhing yangs pa bshad/ /</text></item>
<item><p>14b3</p><section></section><text>bla ma dam pa'i gzhung lugs ni/ /shin tu rnyed dka' gang thos pas/ /de zhabs pad+ma la btud nas/ /bdag nyid dran pa'i phyir yang ngo / /'di ltar yang drag cing rgal dga' ba'i/ 'khor ba'i g.yang sa chen po shin tu 'jigs pas skyo bar gyur pa'i</text></item>
<item><p>14b4</p><section></section><text>sems can gyi khams la bltas la snying rje mchog gi ros bsgoms pa'i sems kyis 'khor ba'i rgya mtshor 'khyams pa bsgral ba'i thabs dang ldan par bla ma la brnyas pa la sogs pa'i skyon spangs pa/ sbyin pa la sogs pa'i yon tan dang ldan pa/ dbang po</text></item>
<item><p>14b5</p><section></section><text>las rgyal ba bdud rtsi lnga la sogs pa'i dam tshig bstan pa/ dpal dgyes pa'i rdo rjer gsungs pa'i dkyil 'khor du dbang bskur zhing /yang dag par rjes su gnang ba thob pa'i rnal 'byor bas/ dur khrod la sogs pa yid dang mthun pa'i gnas 'ga' zhig tu nyi</text></item>
<item><p>14b6</p><section></section><text>ma dang zla ba dang chu dang dri dang sman gyi khyad par gyis dag par byas pa'i sa'i char gnas pa la tho rangs kyis langs nas/ /chos kyi dbyings kyi bdag nyid kyi/ /ro ni dang por bsgom par bya/ /de yi snying la gnas byas la/ /go 'phang mchog ni bsgom par bya/ /rdo rje skyil krung</text></item>
<item><p>14b7</p><section></section><text>gis 'dug la/ /bsam gtan phyag rgyas lag bsdams pas/ /rang gi snying gar re khA bsgom/ de las nyi ma'i dkyil 'khor te/ /der ni hUM las byung ba yi/ /shes rab thabs kyi rang bzhin nyid/ /kha dog nag po 'jigs chen po/ /hUM las byung ba'i rdo rje'o//</text></item>
<item><p>15a1</p><section></section><text>rdo rje'i lte ba'i dbus gnas pa/ /hUM gi de nyid yang dag bsgom/ /hUM yig gyur pa la blta ba/ /zhe sdang bdag nyid rnam par bsgom/ /rdo rje las skyes nag po che/ /'dam skyes sngon po 'dra ba'i mdog /rang gi lha yi gzugs nyid ni/ /</text></item>
<item><p>15a2</p><section></section><text>man ngag ji bzhin rnam pa gsum/ /gsum gyi nang na rnal 'byor bas/ /mos pa ji bzhin bsgom par bya/ /mdangs chen dpa' bo gcig pu nyid/ /dad pa nyid kyis bsgom par bya/ /de nas snying ga'i nyi ma la sa bon gnyug ma bkod la de'i 'od kyis spyan drangs pa'i bcom</text></item>
<item><p>15a3</p><section></section><text>ldan 'das bsgom par bya ba'i gzugs rang gi 'khor dang bcas pa mdun gyi nam mkha' la bltas la/ snying ga'i sa bon las byung pa'i ston ka'i nam mkha' dri ma med pa lta bu mchod pa rnam pa sna tshogs kyi khyad par lag pa'i yal ga na thogs shing sgeg pa'i 'og tu gau rI</text></item>
<item><p>15a4</p><section></section><text>la sogs pa lha mo brgyad po rnams kyis phyi rol gyi mchod pa'i khyad par gyis go rims bzhin du mchod par byed do/ /de la gau rI ni ri dgas kyi mtshan ma 'dzin pa'o/ /rtsau rI ni nyi ma'o/ /ro langs ma ni chu'o/ /za phod ma ni stobs so/ /puk+ka sI ni dri'o/ /sa ba rI ni ro'o/ /</text></item>
<item><p>15a5</p><section></section><text>tsaN+DalI ni je chung drug pa'o/ /Do m+bi nI ni 'khyud pa'i tshul du ston to/ /de nas bcom ldan 'das 'di nyid kyi spyan snga ru thog ma med pa'i dus kyi bag chags kyis bskyed pa'i sdig pa bshags pa la sogs pa bya'o/ /bdag gis sdig pa bgyis pa dang / bgyid du stsal ba dang /</text></item>
<item><p>15a6</p><section></section><text>bgyi dpal rjes su yi rang ba'i sdig pa thams cad bshags par bya'o/ /sangs rgyas dang byang chub sems dpa' thams cad dang / so so'i skye bo'i dge ba'i rtsa ba ma lus pa la rjes su yi rang ngo / /bdag gis dge ba'i rtsa ba gang cung zad ci bgyis pa de dag thams cad bla na</text></item>
<item><p>15a7</p><section></section><text>med pa yang dag par rdzogs pa'i byang chub tu yongs su bsngo bar bgyi'o/ /de ltar bdag byang chub kyi snying po la mchis kyi bar du dngos po thams cad kyi rang bzhin gyi bde ba chen po'i rnam pa can dgyes pa'i rnam pa'i rdo rje sangs rgyas la skyabs su mchi'o/ /des bstan pa'i bskyed pa</text></item>
<item><p>15b1</p><section></section><text>dang rdzogs pa'i rang bzhin gyi chos la skyabs su mchi'o/ /de'i 'khor lor gnas pa'i mkha' 'gro ma'i tshogs kyi dge 'dun la skyabs su mchi'o/ /'khor ba'i rgya mtsho'i chur nub pa'i sems can 'di dag la bdag he ru ka'i ngo bor gyur pas rdo rje theg pa'i chos bstan pa'i</text></item>
<item><p>15b2</p><section></section><text>gru rab tu byin pas yang dag pa'i gzung bas sgyu ma lta bu gnyis su med pa'i mchog tu dga' ba'i phung po'i bdag nyid kyi mtshan nyid can la rab tu gzhag par bgyi zhes byang chub tu sems bskyed par bgyi'o/ /dgyes pa'i rdo rje'i rnal 'byor bla na med pa'i bla ma sangs rgyas sgrub pa la 'di</text></item>
<item><p>15b3</p><section></section><text>las gnyis pa gzhan med pa'i thabs kyi mchog 'di la bdag gis brten par bgyi'o zhes bya'o/ /de nas sems can thams cad la bu gcig pa ltar brtse ba'i mtshan nyid kyi byams pa chen po dang sdug bsngal dang sdug bsngal gyi rgyu las gzung bar 'dod pa'i snying rje chen po dang /</text></item>
<item><p>15b4</p><section></section><text>sems can thams cad la dga' ba chen po 'jug pa'i mtshan nyid can gyi dga' ba chen po dang / brtags pa'i yul ma lus pa la btang snyoms pa'i mtshan nyid can btang snyoms bsgom par bya'o/ /de nas chos thams cad ni sems kyi rnam par brtags pa'o zhes yid</text></item>
<item><p>15b5</p><section></section><text>kyi dmigs pa de dang de'i rnam par rab tu snang ba 'di dag ni sems nyid 'khrul ba ste/ mya ngan la sogs pas rnam par 'khrul ba bzhin du sems las gzhan pa'i gzung ba 'di ni yod pa ma yin no/ /gzung ba med par 'dzin pa'i sems kyang yod pa ma yin no/ /de</text></item>
<item><p>15b6</p><section></section><text>lta bas na sna tshogs 'di dag sems kyi rang bzhin du rtogs par bya'o zhes don de nyid bstan par byas nas rdzas ma lus pa'i de kho na nyid kyi snying po bsdus pa'i sngags brjod par bya zhing tha mal pa'i rnam pa gzhig par bya ste/ oM shU n+ya tA dz+nyA na badzra swa b+hA ba At+ma ko\u0f85haM zhes bya'o/ /</text></item>
<item><p>15b7</p><section></section><text>de nas sngags kyi don mngon sum du byas la/ 'gro ba thams cad rang bzhin med pa'i rmi lam du nye bar dmigs pa bzhin du rnam pa thams cad dang bral ba'i mtshan nyid can sgyu ma lta bu'i ston ka'i nam mkha' dri ma med pa'i dkyil lta bur bltas la 'di nyid ni bcom ldan 'das</text></item>
<item><p>16a1</p><section></section><text>ma bdag med ma zhes bya'o/ /nga ni smon lam dang rjes su dran pa'i rgyu mthun par gyur pa'i rnam pa ltar/ bsdus pa'i 'khor lo dag pa'i 'jig rten pa'i rang bzhin bsgoms te/ mdun du sna tshogs pad+ma'i gdan la gnas pa'i raM las byung ba'i nyi ma'i dkyil</text></item>
<item><p>16a2</p><section></section><text>'khor la yi ge hUM bsam par bya'o/ /de las byung ba'i sna tshogs rdo rje kha dog nag po 'jigs su rung ba/ kha dog lnga pa rtse mo gsum pa'o/ /de'i dkyil du'ang nyi ma de la yi ge hUM dgod do/ /de la khro bo 'og mdung rtse/ /'jig dus me ltar bzod dka' ba/ /sdigs mdzub</text></item>
<item><p>16a3</p><section></section><text>g.yon gyi khu tshur snying / /bdud kyi dkyil 'khor bsdigs par byed/ /rdo rje 'bar ba g.yas pa na/ /zhal ni hUM gis gang bar gyur/ /dpa' bo stag gi pags pa bsnams/ /phyag rgya lnga yis rgyan du byas/ /drag po chen po kha dog gnag /'jigs pa shin tu 'jigs</text></item>
<item><p>16a4</p><section></section><text>pa ste/ /khrag 'dzag mgo yi phreng ba can/ /'jigs byed 'jigs rung spro bar byed/ /skra ni dmar ser gyen du 'greng / /lce ni bsgyur zhing gar thabs can/ /spyan gsum dag dang yang dag ldan/ /mche ba cung zad gtsigs pa can/ /phyogs dang mtshams rnams kun du yang / /</text></item>
<item><p>16a5</p><section></section><text>khro bo'i tshogs rnams spro bya zhing / /rnal 'byor rig pas gsang sngags 'dis/ /rang gi mtshams nas phur bus gdab/ /oM rak+Sha rak+Sha hUM hUM hUM phaT swA hA zhes ji snyed 'dod pa'i bar du'o/ /de'i nang du nyi ma dang sna tshogs rdo rje'i 'od zer 'jig pa'i dus kyi me lce'i rtse mo ltar gcig tu gyur</text></item>
<item><p>16a6</p><section></section><text>nas phyogs mtshams su 'phros pas mtshams bcing ba dang / rdo rje'i ra ba dang / steng rdo rje'i gur dang 'og tu ni de yongs su gyur pa las rdo rje'i rang bzhin gyis gzhir 'og rim bdun gyi bar du bsam par bya'o/ /de'i dbus su hUM yongs su gyur pa las/ chos kyi 'byung gnas kyi</text></item>
<item><p>16a7</p><section></section><text>gzugs ston ka'i ri bong can gyi rnam pa lta bu rdo rje 'chang chen po'i ngo bo rnam pa sna tshogs pa'i ngo mtshar chen po'i 'od zer gyi tshogs mngon par 'byung ba'i 'og phra ba steng yangs pa zur gsum pa'i nang stong pa'i dbus na gnas pa'i pad+ma 'dab ma sna tshogs dang sna tshogs pa'i rdo rje'o/ /</text></item>
<item><p>16b1</p><section></section><text>de'i lte ba la 'byung ba chen po bzhi dkyil 'khor bzhi'i ngo bo rnam pa sna tshogs pa puk+ka sI la sogs pa lha mo bzhi'i rang bzhin gong nas gong du blta bar bya'o/ /de la dang por ni yaM las byung ba'i rlung gi dkyil 'khor zla ba phyed pa lta bu sngon po rtse mo gnyis su g.yo ba'i ba dan gyis mtshan</text></item>
<item><p>16b2</p><section></section><text>pa'o/ /raM las me'i dkyil 'khor gru gsum pa rtse mo phra ba dmar po 'od kyi phreng ba dmar pos mtshan pa'o/ /de'i steng du baM las byung ba'i chu'i dkyil 'khor zlum po kha dog dkar po bum pas mtshan pa'o/ /de'i steng du laM las byung ba sa'i dkyil 'khor grub bzhi pa kha dog ser po</text></item>
<item><p>16b3</p><section></section><text>zur rnams su rdo rje rtse gsum pas mtshan pa'o/ /de'i steng du rnam par shes pa sgyu ma lta bu nyid du brtags pa'o/ /sna tshogs rdo rje'i lte ba la 'byung chen bzhi yongs su gyur pa las mdor bsdus nas sangs rgyas kyi zhing yongs su dag pa byang chub kyi phyogs kyi chos sum cu rtsa bdun</text></item>
<item><p>16b4</p><section></section><text>rnam par dag pa rnam par snang mdzad chen po'i rang bzhin nor bu rnam pa sna tshogs kyis spras pa'i gzhal yas khang dpag tu med cing mtha' yas pa'i 'jig rten gyi khams sgyu ma lta bur ston pa'i dur khrod kyis yongs su bskor ba bsgom par bya ste/ zur bzhi pa ka ba brgyad kyis nye bar</text></item>
<item><p>16b5</p><section></section><text>mdzes pa sgo khyud bzhis mdzes par byas pa/ rta babs bzhis brgyan pa dra ba dang dra ba phyed pa dang / me long dang me tog gi phreng ba dang / bla re dang / rnga yab kyis spras pa/ rdo rje thig gis brgyan pa/ sangs rgyas kyi tshogs 'phros pas mdzes pa/ g.yo ba'i ba dan yid</text></item>
<item><p>16b6</p><section></section><text>du 'ong ba'i rtse mo'i phyogs kyi sgo rnams las dril bu'i sgra sgrogs pa/ 'dod pa'i yon tan lnga yang dag par bkod pas nyams su dga' ba'o/ /de'i dkyil du sna tshogs pad+ma 'dab ma brgyad pa ge sar dang bcas pa'o/ /de bzhin phyogs mtshams pad+ma ni/ /rang rang stan gyi ge sar</text></item>
<item><p>16b7</p><section></section><text>la/ /tshangs dbang nye dbang drag po dang / /de bzhin gshin rje gnod sbyin dang / /bden bral dang ni thags bzangs ris/ /rgyas par gau rI la sogs kyi'o/ /lho dang nub dang byang dag dang / /dbus su bdud ni bzhi po dag /dbyibs dang kha dog ji lta bu/ /de lta'i gzugs</text></item>
<item><p>17a1</p><section></section><text>su dgod par bya/ /bdud rnams dag ni thams cad kyi/ /snying la nyi ma'i dkyil 'khor ro/ /bgegs rnams bred pa de dang de/ /skyabs tshol ba la gcig pu 'bad/ /de la dbus kyi 'dab ma la ni lugs su 'byung ba dang / lugs las bzlog pa'i a la</text></item>
<item><p>17a2</p><section></section><text>sogs pa dbyangs kyi yi ge nyis 'gyur du byas pa/ skyes bu chen po'i mtshan sum cu rtsa gnyis mtshon par byed pa'i zla ba'i dkyil 'khor me long lta bu'i ye shes kyi rang bzhin no/ /de'i steng du yi ge k+Sha bor ba'i ka la sogs pa'i yi ge d+ha da b+ha ya ra la wa dang bcas pa'i lugs su 'byung ba</text></item>
<item><p>17a3</p><section></section><text>dang / lugs las bzlog pa nyis 'gyur du byung ba de dpe byad bzang po brgyad cu mtshon par byed pa'i nyi ma'i dkyil 'khor mnyam pa nyid kyi ye shes kyi rang bzhin no/ /de'i dkyil du sa bon gyi yi ge hUM aM ngo / /de dag yongs su gyur pa las rang gi stan la gnas pa'i sa bon gnyis</text></item>
<item><p>17a4</p><section></section><text>kyi snying po las sna tshogs rdo rje dang / gri gug dang / thod pa la gnas pa so sor rtog pa'i ye shes kyi rang bzhin bsam par bya'o/ /de'i 'od zer las byung ba'i mkha' 'gro ma'i rnam pa lta bu'i thub pa mchog gi tshogs kyis 'jig rten gyi khams dpag tu med pa la rnam par gzigs</text></item>
<item><p>17a5</p><section></section><text>pas de dag tu gtogs pa'i sems can rnams yang dag par rdzogs pa'i sangs rgyas su byas nas/ slar log nas gcig tu gyur par byas pa ni bya ba nan tan gyi ye shes kyi rang bzhin no/ /de nas nyi ma dang zla ba dang phyag mtshan dang sa bon las yongs su gyur pa'i bcom ldan 'das</text></item>
<item><p>17a6</p><section></section><text>rdo rje 'chang chen po ni dpe med pa'i tshogs kyi rdul phra rab las yongs su bsgrubs pa bde ba chen po'i rang bzhin 'chad par 'gyur ba'i phyag dang zhal dang mdog dang dbyibs kyis mtshon pa'i rgyur gyur pa'o/ /de lta bu'i bdag med ma ni sku la 'khyud pa chos kyi dbyings shin tu rnam par dag</text></item>
<item><p>17a7</p><section></section><text>pa'i rang bzhin bsgom par bya'o/ /de lta bu'i mngon par byang chub pa rnam pa lnga'o/ /de'i thugs ka nas byung ba'i 'od zer gyi tshogs kyis de bzhin gshegs pa'i tshogs ma lus pa he ru ka'i gzugs su rdzogs par byas nas spyan drangs nas bcug pa zhu bar gyur pa las gaM la</text></item>
<item><p>17b1</p><section></section><text>sogs pa'i sa bon brgyad las byung ba'i gau rI la sogs mkha' 'gro ma spro zhing dran par bya'o/ /de nas nam mkha' la dri za'i sems can phra ba'i dkyil 'khor gyi gzugs can kha dog dmar po ho dmar po'i phreng ba gnyis kyis yongs su bskor bar bltas la/ snying gar 'od kyis</text></item>
<item><p>17b2</p><section></section><text>spyan drangs shing bcug nas bla ma'i man ngag nyid kyis gnas ji lta ba bzhin du dgod par bya'o/ /de nas rdo rje can rang gi rig pa dang bcas pa 'dod chags chen pos zhu bar gyur pas ston ka'i zla ba dri ma med pa lta bur zhu bar gyur nas bde ba chen po'i mthar gnas par bya'o/ /de nas</text></item>
<item><p>17b3</p><section></section><text>puk+ka sI la sogs pa lha mo bzhi shin tu 'dod pa'i tshul gyis 'ongs nas rang rang gi phyogs su 'dug ste/ thugs sad par byed pa'i rdo rje'i glus bcom ldan 'das slong bar byed pa/ bzhengs shig dang sgrol thugs rje'i thugs/ /puk+ka sI ni bdag la skyobs/ /stong pa'i rang bzhin</text></item>
<item><p>17b4</p><section></section><text>nyid spongs la/ /bdag la bde chen sbyor bzhed mdzod/ /khyod mi bzhugs na bdag 'gum pas/ /dgyes pa'i rdo rje khyod bzhengs shig /stong pa'i rang bzhin nyid spongs la/ /ri khrod ma 'bras 'grub par mdzod/ /bdag gtso 'jig rten mgron gnyer nas/ /stong pa nyid</text></item>
<item><p>17b5</p><section></section><text>la bzhugs sam ci/ /khyod med phyogs ni ma 'tshal bas/ /tsaN+Da lI bdag gsol ba 'debs/ /bdag gis khyod kyi thugs 'tshal gyis/ /mig 'phrul mnga' ba khyod bzhengs shig /DoM bi mo bdag sgren mo lags/ /thugs rje rgyun chad ma mdzad cig /ces pa'o/ /</text></item>
<item><p>17b6</p><section></section><text>de nas glu'i ngo bor rmi lam sad pa bzhin du zla ba zhu ba de bsdus pa las byung ba'i sa bon gnyis so/ /de dag yongs su gyur pa las phyag mtshan gnyis so/ /de'i dkyil du nyi ma dang zla ba la gnas pa'i sa bon de gnyis nyid de/ thams cad mkhyen pa'i ye shes kyi rang bzhin</text></item>
<item><p>17b7</p><section></section><text>blta bar bya'o/ /de las mkha' 'gro ma'i rnam pa can gyi de bzhin gshegs pa rnams yang dag par spro zhing yang dag par bsdus pa'i sbyor bas de dag thams cad sgyu ma lta bu dang rmi lam lta bu'i sems kyi rang bzhin gnyug ma la ltos par dpag par bya zhing / zla ba dang nyi ma phyag mtshan</text></item>
<item><p>18a1</p><section></section><text>dang sa bon yongs su gyur pa las byung ba'i he ru ka'i gzugs bdag med ma dang snyoms par 'jug pa'i bdag nyid bsgom par bya'o/ /zhabs rnams sa la brten mdzad cing / /lha dang lha min bsdigs par mdzad/ /mig ni dmar zhing zlum la 'gyur/ /</text></item>
<item><p>18a2</p><section></section><text>khros shing sgeg pa ral ba can/ /zhabs ni bzhi dang zhal brgyad dang / /phyag ni bcu drug dag gis brgyan/ /phung po nyon mongs 'chi bdag lha'i/ /bu yi bdud bzhi mnyam par gnon/ /skyil krung phyed pa'i gar thabs can/ /khrag 'dzag mgo bo lnga bcu'i phreng / /shin tu</text></item>
<item><p>18a3</p><section></section><text>'jigs rung nyam ngar gnas/ /spyi gtsug sna tshogs rdo rje 'dzin/ /'jig dus me ltar 'bar ba'i 'od/ /zhal nas hUM ni sgrogs mdzad cing / /sku la thal ba'i rdul gyis bsgos/ /'jig dus sbyin dang dbang sngon 'dra'i/ /rtsa ba'i zhal dang sku lus can/ /ri bong can 'dra'i 'od dang ni/ /</text></item>
<item><p>18a4</p><section></section><text>nyin mo byed pa'i 'od 'dra ba'i/ /g.yas dang g.yon pa'i zhal mdog go/ /steng ma'i zhal ni dud mdog 'dra/ /rnam par 'gyur dang bung ba 'dra/ /lhag ma'i zhal ni bzhi pa'o/ /zhal kun kyang mche ba gtsigs pa spyan gsum gyis mdzes pa/ /dpral ba'i steng du thod pa'i du ma bu lngas</text></item>
<item><p>18a5</p><section></section><text>brgyan pa/ smin ma g.yo ba/ skra dmar ser gyen du 'greng ba/ gcer bu gar dgu dang ldan pa/ /phyag rgya lnga yis rnam par brgyan/ /'khor lo rna cha mgul rgyan dang / /lag pa gang du bu ska rags so/ /glo dang dbugs rgod de bzhin skyo/ /za byed mdze dang za g.ya' dang / /dmu chu spri ha'i</text></item>
<item><p>18a6</p><section></section><text>rang bzhin nyid/ /glang po rta bong glang rnga mo/ /de bzhin mi dang seng byi la/ /g.yas pa'i thod pa brgyad po ru/ /gnyis 'thung la sogs rim shes bya/ /sa dang chu dang me dang rlung / /zla ba dang ni nyi ma dang / /mthar byed dang ni nor sbyin rnams/ /g.yon pa'i thod pa brgyad na'o/ /lha mo</text></item>
<item><p>18a7</p><section></section><text>bdag med ma de ni/ /phyag gnyis kyis ni rnam par brgyan/ /bdud bzhi'i khrag gis bkang ba yi/ /thod pa yis ni phyag g.yon brel/ /g.yas na nyon mongs gcod pa yi/ /gri gug bsnams par mdzad pa yin/ /gcer bu kha dog nag mo ste/ /bcom ldan 'das kyi mgul</text></item>
<item><p>18b1</p><section></section><text>nas 'khyud/ /spyan gsum gyis ni rnam par brgyan/ g.yas brkyang pa yi gnas pas gnas/ /phyag rgya lnga yis rnam par brgyan/ /dpral ba'i steng du mgo skam phreng / /mdzes pa dag gis mdzes par byas/ /khrag med mgo yi phreng ba yis/ /grub pa'i mkha' 'gro ma</text></item>
<item><p>18b2</p><section></section><text>la brgyan/ /de nas bcom ldan 'das kyi thugs ka'i pad+ma la gnas pa'i nyi ma la ni hUM ngo / /de nas bcom ldan 'das ma'i thugs ka'i pad+ma la gnas pa'i zla ba la yi ge aM blta bar bya ste/ mig dang / rna ba dang / sna dang / lce dang / lus dang / yid lam tsho skyes dang /</text></item>
<item><p>18b3</p><section></section><text>srog song ba'i snying ga'i zla ba'i dkyil 'khor gyi steng du a A i I uM gi sa bon las skyes pas mtshan ma'i gri gug dang / zla ba dang nyi ma kha sbyor du byas pa yongs su gyur pa las/ rdo rje ma la sogs pa'i mkha' 'gro ma dkar mo/ nag mo/ ser mo/ /dmar mo/ /ljang gu</text></item>
<item><p>18b4</p><section></section><text>ni gti mug dang / zhe sdang dang / phra ma dang / 'dod chags dang / phrag dog ni bdag med ma mkha' 'gro ma'i rang bzhin te/ gri gug dang thod pa bsnams pa'i dkyil 'khor phyed pa'i gar gyis bzhugs pa bsgom par bya'o/ /rdo rje ma la sogs pa'i mkha' 'gro ma lnga po 'di dag ni</text></item>
<item><p>18b5</p><section></section><text>rim pa ji lta ba bzhin du/ gzugs dang / tshor ba dang / 'du shes dang / 'du byed dang / rnam par shes pa'i phung por bsam par bya'o/ /de bzhin du gti mug dang / zhe sdang dang / nga rgyal dang / phra ma dang / 'dod chags dang / phrag dog dang / gzugs la sogs pa'i yul rnams la</text></item>
<item><p>18b6</p><section></section><text>ni/ gau rI dang / tso rI dang / be tA lI dang / g+hasma rI dang / sa spyod ma dang / mkha' spyod ma dang / sa dang / chu dang / me dang / rlung dang nam mkha' la ni/ puk+ka sI dang / sa pa rI dang / tsaN+DalI dang / DoM bi nI'o/ /lus dang / ngag dang / yid la ni sdig song ba'i snying ga'i zla ba'i dkyil 'khor gyi</text></item>
<item><p>18b7</p><section></section><text>steng du oM AM gi sa bon las skyes pa'i/ dkar mo dang / dmar mo dang / nag mo dang / sa spyod ma dang / mkha' spyod ma dang / bdag med ma'i rnal 'byor ma rnams rdo rje ma la sogs pa bzhin du yongs su rdzogs pas gnas nas su'o/ /sha ni puk+ka sI ru grags/ /khrag ni</text></item>
<item><p>19a1</p><section></section><text>sa ba rI ru brtags/ /tsaN+Da lI ni khu bar bstan/ /DoM bi rkang tshil dag pa ste/ /'di dag lha yi rnam dag go/ /da ni rnam par dag pa gzhan dag brjod par bya ste/ pags pa byang chub yan lag bdun/ /rus pa 'phags pa'i bden pa bzhi/ /thugs</text></item>
<item><p>19a2</p><section></section><text>rje'i spyan ni dmar po ste/ /byams pa'i thugs kyis yan lag nag/ /bsdu ba'i dngos po bzhi dag gis/ /zhabs bzhi dag tu dran par bya/ /zhal brgyad rnam par thar pa ste/ /phyag ni stong pa bcu drug go/ /tshad ni sangs rgyas lnga yin te/ /khro ba gdug pa 'dul ba po/ /spyan ni rnam</text></item>
<item><p>19a3</p><section></section><text>dag rdo rje gsum/ /brten pa'i sems kyis dngos grub 'gyur/ /drug cu rtsa bzhi brgyad cu drug /'dab ma sum cu gnyis pad+ma/ /sprul pa chos dang longs spyod dang / /bde chen zhes bya go rims bzhin/ /lte ba snying ga mgrin pa mgor/ /'khor lo bzhi po bsgom par bya/ /'od zer lnga</text></item>
<item><p>19a4</p><section></section><text>po dkar dang nag /dmar dang sngo ba de bzhin te/ /oM hUM aM haM ci rigs par/ /steng dang 'og tu kha bltas nas/ /shes rab thabs kyi rnam dag gis/ /gnyis gnyis dag tu nye bar bstan/ /de nas rang gi snying ga'i sa bon gnyug ma'i 'od zer gyi tshogs kyis gdod ma nas grub pa'i khams</text></item>
<item><p>19a5</p><section></section><text>gsum na bzhugs pa'i rgyal ba mchog gi tshogs spyan drangs pa nam mkhar bzhugs su gsol te/ phyi dang nang dang gsang ba mchod pa'i khyad par gyis yang dag par mchod la/ oM a b+hi Shiny+tsa tu mAM sarba ta thA ga ta zhes bya bas gsol ba btab pa dang / he ru ka'i gzugs su gyur pa'i de</text></item>
<item><p>19a6</p><section></section><text>bzhin gshegs pa de dag gis de bzhin gshegs pa lnga'i rang bzhin du bdud rtsi lnga'i rang bzhin bum pa lnga lag pa'i pad+mas gzung bas dbang bskur bar bya'o/ /dbang bskur ma thag tu spyi bor thugs kyi bdag por gzhag go/ /me tog gi char dang gur gum gyi char yang 'bab par 'gyur</text></item>
<item><p>19a7</p><section></section><text>ro/ /rnga'i sgra yang sgrogs par byed do/ /gzugs rdo rje la sogs pas kyang mchod par byed do/ /sangs rgyas spyan la sogs pas kyang stod par byed do/ /de'i rjes la rang rig pa thugs kar gnas pas dbang bskur bas mig la sogs pa 'thob par bsgoms la/ tshogs lhag par</text></item>
<item><p>19b1</p><section></section><text>bya ba'i don du rigs lngas byin gyis brlab par bya'o/ /de'i rim pa 'di yin te/ mgo dang / snying ga dang / lte ba dang / gsang ba dang / brla rnams su/ oM hUM swa AHhA'i sa bon lnga las rdzogs pa'i rnam par snang mdzad dang / mi bskyod pa dang / rin chen 'byung ldan dang / snang ba</text></item>
<item><p>19b2</p><section></section><text>mtha' yas dang / don yod grub pa'i rang bzhin gyi rdul phra rab las bsgrubs pa'i sku can bsgom par bya'o/ /hUM dang a'i sa bon las nges par byung ba'i pad+ma 'dab ma brgyad pa'i ze ba la hUM dang oM las byung ba'i rnal 'byor pa'i rdo rje'i nor bu ji ltar rigs par sngags gnyis kyis byin gyis</text></item>
<item><p>19b3</p><section></section><text>brlabs te/ oM pad+ma su kha d+ha ra ma hA rA rA ga su kha d+ha ra/ tsa tur A nan+da b+ha ga bi shA hUM hUM hUM ka R+YaM ku ru Sh+wa me/ tsa tur A nan+da da ya ka kha ga mu khe ka rA so nA tha hUM hUM hUM/ kar+yaM ku ru Sh+wa me zhes bya ba de dang lhan cig tu dga' ba brtsam par bya'o zhes bya ba la sogs pa ni dang po'i rnal 'byor zhes bya ba'i</text></item>
<item><p>19b4</p><section></section><text>ting nge 'dzin to/ /de'i rjes la rang gi snying ga'i sa bon gyi 'od kyi lcags kyus he ru ka'i 'khor lo spyan drangs nas bdag nyid la bcug la zhu bar byas nas/ zla ba zhu ba lta bur gyur pa pad+ma'i nang du ltung ba las bskyed pa'o/ /rang gi sa bon dang phyag mtshan las rdzogs pa'i dkyil 'khor</text></item>
<item><p>19b5</p><section></section><text>gyi dbang phyug dang / gau rI la sogs pa'i mkha' 'gro ma'i tshogs bskyed cing / hUM aM gaM tsaM baM g+haM paM shaM laM DaM zhes bya ba'i 'byin pa'i sngags kyis sprul cing gdon no/ /de la bcom ldan 'das ma dang lhan cig bcom ldan 'das ji skad bstan pa'i phyag dang zhal sku mdog la sogs</text></item>
<item><p>19b6</p><section></section><text>pas mtshon pa rang gi bdag nyid gzhug go/ /gau rI kha dog nag mo ste/ /g.yas dang gzhan la gri gug dang / /ro hi ta yi nya bsnams la/ /shar sgor nyi ma'i gdan la bsam par bya'o/ /de bzhin du tsau rI ni btsod kyi mdog lta bu rnge'u chung dang phag pa bsnams pa lho'i gdan</text></item>
<item><p>19b7</p><section></section><text>la'o/ /de bzhin du ro langs ma ni gser btso ma'i mdog lta bu rus sbal dang / pad+ma'i snod bsnams pa nub kyi sgo'i gdan la'o/ /de bzhin du g+hasma rI ni nor bu ma ra ka ta lta bu ste/ sprul dang rnal 'byor gyi snod bsnams pa byang phyogs kyi gdan la'o/ /de bzhin du puk+ka sI ni in+d+ra nI</text></item>
<item><p>20a1</p><section></section><text>la lta bu ste/ seng ge dang dgra sta bsnams pa dbang ldan mtshams kyi gdan la'o/ /de bzhin du sa ba rI ni zla ba nya ba lta bu ste/ dge slong dang 'khar gsil bsnams pa me'i mtshams gdan la'o/ /de bzhin du tsaN+DalI ni nam mkha' ltar sngo bsangs te/ 'khor</text></item>
<item><p>20a2</p><section></section><text>lo dang gshol mda' bsnams pa bden bral mtshams kyi gdan la'o/ /de bzhin DoM baM nI ni sna tshogs pa'i mdog can phyag na rdo rje dang sdigs mdzub bsnams pa ste/ rlung gi mtshams kyi gdan la gnas par bsam par bya'o/ /rdo rje rnal 'byor ma kun kyang / /skyil krung phyed pa'i gar gyis</text></item>
<item><p>20a3</p><section></section><text>gnas/ /phyag rgya lnga yis rnam par brgyan/ /dbu skra dmar ser gyen du 'greng / /spyan gsum dmar zhing zlum pa ste/ /khrag med mi mgo'i phreng ba yis/ /rnam par brgyan cing bdag po la/ /bde mchog sbyin pa gcer bu'o/ /zhes bya bas thams cad du yongs su rdzogs pa'i dkyil 'khor la bltas</text></item>
<item><p>20a4</p><section></section><text>la/ /phyag rgya byin rlabs sbyor ba yis/ /nyams med ye shes thob bya'i phyir/ /mtsho skyes rdo rjes bug pa ru/ /phaT ser po ni bsam par bya/ /de nas rang gi snying ga'i sa bon gyi 'od kyi lcags kyus ye shes kyi dkyil 'khor spyan drangs la/ shar phyogs kyi sgor phyogs par bltas</text></item>
<item><p>20a5</p><section></section><text>la yon chab la sogs pa phul te/ oM badzra gau rI A kaR+Sha ya dzaH oM badzra tsau rI bra be sha ya hUM/ oM badzra be tA lI ban+d+ha baM/ oM badzra g+hasma rI to sha ya hoH zhes bya ba spyan drang ba dang / gzhug pa dang / bcing ba dang / mnyes par byas pa dam tshig dang ye shes kyi dkyil 'khor gcig tu gyur pa rnam par</text></item>
<item><p>20a6</p><section></section><text>bsams la/ snying ga'i sa bon gyi 'od zer gyis rgyal ba mchog gi tshogs spyan drangs shing mchod la dbang bskur ba bya ba'i phyir gsol ba gdab par bya'o/ /de ltar de dag gis dbang bskur ba byas ma thag tu ming gis dbang bskur ba'i rgyal ba mgor gnas par 'gyur ro/ /de la thugs dang</text></item>
<item><p>20a7</p><section></section><text>sangs rgyas rin chen dang / /rdo rje chos kyi rgya yis ni/ /gau rI tsau rI be tA lI/ /g+hasma rI la go rims bzhin/ /lha mo puk+ka sI sogs bzhi/ /sangs rgyas 'di dag go rims bzhin/ /de nas rang gi snying ga'i sa bon gyi 'od zer gyi sgo las byung ba'i mkha' 'gro ma rnams lag pa'i yal gas</text></item>
<item><p>20b1</p><section></section><text>mchod pa rnam pa sna tshogs thogs pa/ rdzas dang / blta ba dang / dge ba ma lus pa sgyu ma lta bur blta ba'i ngo bo dang / de las gzhan pa'i phyi rol gyi mchod pa khyad par can gyi bdag nyid khams gsum pa'i bdag nyid can dkyil 'khor gyi 'khor lo'i ngo bo la mchod pa dang / mchod pa</text></item>
<item><p>20b2</p><section></section><text>po dang mchod pa'i gnas kyi dbye ba'i blo mi bya bar yang dag par mchod par bya zhing / sgra'i grong khyer brag ca lta bur shes pas bstod par yang bya'o/ /rnal 'byor ma yi tshogs kyis khyod/ /bskor zhing khyod sems mchog thob 'gyur/ /de yis 'gro ba brtan g.yo sbyangs/ /</text></item>
<item><p>20b3</p><section></section><text>thugs rje'i thugs kyis sems can bslang / /sgyu ma'i sprul par khyod kyis rdo rje phong / /dpal ldan khrag 'thung rdo rjes bdag la thugs kyis dgongs/ /de nas mdun du yaM las byung ba'i rlung gi dkyil 'khor rgyal mtshan gyis mtshan pa'o/ /de'i steng du raM las byung ba'i me'i dkyil 'khor 'bar</text></item>
<item><p>20b4</p><section></section><text>bas mchan pa'o/ /de'i steng du aM las byung ba'i pad+ma'i snod do/ /de'i dkyil du bdud rtsi lnga dang gsal byed lnga/ /de bzhin gshegs pa lnga'i sa bon gyis mtshan pa sbar ba dang / bskor ba dang / dri ma med par sbyangs pas shel ltar gyur pa de'i steng du hUM las byung ba'i de bzhin</text></item>
<item><p>20b5</p><section></section><text>gshegs pa thams cad kyis byin gyis brlabs pa'i rdo rje'i 'od kyis zhu bar gyur pa/ oM gyis byin gyis brlabs pa/ de'i 'od zer gyis de bzhin gshegs pa thams cad kyi ye shes kyi bdud rtsi bkug la de dang ro mnyam par byas pa la de kho na nyid gsum gyis byin gyis brlabs pa/ ro dang /</text></item>
<item><p>20b6</p><section></section><text>nus pa dang / dpe med pa'i smin pa'i rang bzhin hUM las byung ba'i lce dang / snying ga dang / nyi ma la bkod pa'i dkyil 'khor tshim par bya zhing mkha' 'gro ma'i dbus na gnas pa'i gtso bo bsgoms pa la yang de nyid kyis so zhes bya ba ni dkyil 'khor rgyal mchog ces bya ba'i ting de 'dzin to/</text></item>
<item><p>20b7</p><section></section><text>da ni gau rI la sogs pa'i mkha' 'gro ma'i tshogs kyi dkyil 'khor gyi dbang phyug mthar thug pa'i re re nas go rims bzhin du phyogs bcur yang dag par spros la/ ji ltar rigs par rjes su brtan par byas nas/ bya ba byas shing byed pa byas pa'i dkyil 'khor ma lus pa rnam par mi</text></item>
<item><p>21a1</p><section></section><text>rtog pa bde ba'i rang bzhin du blta bar bya'o/ /de'i rjes la dang po sprul pa'i 'khor lo yi ge aM kha dog nag po 'od dang bcas pa'o/ /de yongs su gyur pa mar me'i 'od ltar 'bar ba'i 'od zer ba spu'i bu ga nas byung bas/ gau rI la sogs pa lha mo'i</text></item>
<item><p>21a2</p><section></section><text>tshogs snang bar byas nas/ dkyil 'khor dang dkyil 'khor gyi dbang phyug nag po chen po mig sman nag po bcag pa lta bu'i lus spro zhing bsdu ba bsgom par bya'o/ /rim pa 'di nyid kyis gnyis par dmar po/ gsum par ser po/ bzhi bar ljang gu/ lnga par sngon po/ drug par dkar</text></item>
<item><p>21a3</p><section></section><text>po zhes bya ba yan lag drug bsgom par bya'o/ /phyi nas dga' bral mthar yang de bzhin no/ /zhes bya ba gau rI la sogs pa mkha' 'gro ma brgyad rang rang gi phyogs kyi zhal brgyad du bzhugs nas nyid kyi thugs ka'i sa bon gnyug mar gnas par bya'o/ /de nas bcom ldan 'das ma bdag</text></item>
<item><p>21a4</p><section></section><text>med ma yang bcom ldan 'das kyi thugs kar bzhugs par bsam par bya'o/ /de nas bcom ldan 'das kyang 'khor lo bzhi po 'od zer gyi tshogs spros pas bdag nyid 'od kyi rang bzhin du gyur pas/ nyid kyi thugs ka'i nyi ma la gnas pa'i sa bon gnyug ma la 'jug par bya'o/ /nyi</text></item>
<item><p>21a5</p><section></section><text>ma yang sa bon la/ sa bon yang thig ler gyur nas/ thig le dang bcas pa'i 'khor lo gsum ni des mtshon pa bde ba chen po'i rang bzhin 'od zer dkar po'i tshogs kyi rnam pa can du bsgom par bya'o/ /rim gyis rang gi bdag nyid du zhu bar gyur pas mi dmigs par bya'o/ /de lta</text></item>
<item><p>21a6</p><section></section><text>bu'i sems kyi rang bzhin gnyug ma'i ngo bo nyid bde ba chen po'i rnam par ro gcig par gyur to zhes bya ba yin no/ /bsgoms pas skyo bar gyur na/ sngags bzlas pa bya ste/ bdag nyid dang 'khor lo'i rnam pa bsams/ oM de ba pi tsu badzra hUM hUM hUM phaT swA hA zhes bya ba'i sngags sam/</text></item>
<item><p>21a7</p><section></section><text>rgyud nas 'byung ba'i rtsa ba'i sngags snying ga'i nyi ma la sngags kyi yi ge mgo gyen du bltas pa dkyil 'khor gyi rnam pa ltar yang dag par gnas pa rab tu 'bar ba rnams yid kyis bris la yid kyis bltas pa 'di ni rdo rje bzlas pa'o/ /yang na khro bo'i bzlas pa bya ste/ zhal brgyad dang / gau rI</text></item>
<item><p>21b1</p><section></section><text>la sogs pa mkha' 'gro ma rnams kyis zhal nas sngags brjod par lhag par mos pa bya'o zhes bya ba ni bzlas pa mdor bsdus pa'o/ /bzlas pas skyo bar gyur na smon lam gdab par bya ste/ rigs bzangs skye dang dam tshig can/ /rgyags med dgyes pa'i rdo rje 'chang / /bla ma</text></item>
<item><p>21b2</p><section></section><text>la gus snying rje dang / /ldan zhing skye zhing skye bar 'gyur/ /lag pa rdo rje dril bu 'khrol/ /zab mo'i chos ni 'don pa dang / /btsun mo'i khu ba mnyam za bar/ /skye zhing skye bar 'gyur bar shog /ces bya'o/ /yang na snga ma bzhin du rang gi lhag pa'i lha'i 'khor gyi 'khor lo yang dag par</text></item>
<item><p>21b3</p><section></section><text>mchod la/ rang gi snying ga'i sa bon gnyug ma las gzhal yas khang yangs shing rgya che bar lhag par mos par byas la mkha' 'gro ma'i tshogs khongs su chud par bsgoms nas/ lha'i nga rgyal nyid bya'o/ /yid kyis langs la bya ba rnams la spyad par bya'o/ /thun gnyis po</text></item>
<item><p>21b4</p><section></section><text>gzhan la yang yid dang mthun pa'i gnas su nye bar 'dug la/ snga ma bzhin du gzhal yas khang lhag par mos par byas la/ de'i dkyil du bdag nyid bdag med ma dang mnyam par 'dus pa'i zhal brgyad pa'i gzugs kyis de kho na nyid gsum brjod pas/ rang rang gi las</text></item>
<item><p>21b5</p><section></section><text>nges par byung ba'i mkha' 'gro ma'i tshogs gsal por bltas la gnas ji lta ba bzhin du bkod la/ dkyil 'khor gyi 'khor lo ma lus pa bde ba chen po'i rang bzhin du bsgoms la mchod pa dang / bstod pa la sogs pa yang bya'o/ /nyal dus su yang dga' bral mtha' can</text></item>
<item><p>21b6</p><section></section><text>gyi rnal 'byor mngon sum du byas la/ gnyid log par bya'o/ /sad pa'i dus su yang puk+ka sI la sogs pa lha mo bzhis glus bskul bas langs par bsam mo/ /langs nas kyang de lta bu nyid du gnas par bya'o/ /ji srid yang dag par rdzogs pa'i byang chub thob kyi bar du nyin</text></item>
<item><p>21b7</p><section></section><text>re bzhin bya'o zhes bya ba ni las rgyal mchog ces bya ba'i ting nge 'dzin to/ /gal te phyag bcu drug pa la mos par byed na/ gzhal yas khang de nyid du phyag drug pa'am phyag bzhi pa bsgom par bya'o/ /de la bcom ldan 'das nyid kyi sa bon dang / phyag mtshan la sogs pa ni pha</text></item>
<item><p>22a1</p><section></section><text>rol tu phyin pa drug go/ /stong pa dang / mtshan ma med pa dang / smon pa med pa rnam par dag pas zhal gsum mo/ /sku dang rtsa ba'i zhal ni 'dam skyes sngon po 'dra'o/ /g.yon ni dmar po'o/ /g.yas ni zla ba'i 'od lta bu'o/ /spyan gsum pa skyil krung</text></item>
<item><p>22a2</p><section></section><text>phyed pas gnas pa/ /phyag g.yas kyi dang po na rdo rje'o/ /phyag gnyis pa na gri gug go/ /phyag g.yon gyi dang po na rtse gsum pa'o/ /phyag gnyis pa na dril bu'o/ /phyag lhag mas ni rdo rje lu gu rgyud ma la mnyam par 'khyud pa khams gsum gyi bdag nyid can gyis ro</text></item>
<item><p>22a3</p><section></section><text>mnan pa'o/ /rdo rje lu gu rgyud ma ni mdog sngon po ste/ bdag med ma ltar rgyan sna tshogs kyis brgyan pa'o/ /gri gug dang thod pa bsnams pa'i phyag gnyis kyis rang gi bdag po gnyug ma'i mgul nas 'khyud par bsgom par bya'o/ /de bzhin du bdud nges par bcom pa'i rnam par dag</text></item>
<item><p>22a4</p><section></section><text>pas phyag bzhi ste/ 'dam skyes sngon po dang 'dra'o/ /spyan gsum pa/ ro rnam par gnon pa/ skyil krung phyed pa'i gar gyis mnan pa'o/ /g.yas kyi dang po na ni rdo rje'o/ /phyag g.yon gyi dang po na ni mi'i thod pa lha dang lha ma yin gyi khrag gis gang ba'o/ /phyag lhag mas ni rdo rje phag mo la</text></item>
<item><p>22a5</p><section></section><text>'khyud pa'o/ /bcom ldan 'das ma ni sku mdog sngon mo ste/ phyag g.yas dang gzhan la ni gri gug dang thod pa 'dzin pa'o/ /rgyu'i rdo rje 'dzin 'di dag gi phyag mtshan dang 'khor lo yang 'bras bu bzhin te/ khyad par zla ba'i gdan dang / zla ba'i 'od bsgom par bya'o/ /phyag drug pa dang /</text></item>
<item><p>22a6</p><section></section><text>phyag bzhi ba la zhal brgyad pa med na yang / mkha' 'gro ma'i tshogs rang rang gi phyogs kyi ba spu'i bu gar gzhug par bya'o/ /oM ki Ti ki Ti badzra hUM hUM hUM phaT swA hA/ zhes bya ba ni phyag drug pa'i'o/ /oM dz+wa la dz+wa la b+h+yo hUM hUM hUM phaT swA hA/ zhes bya ba ni phyag bzhi pa'i'o/ /lhag ma ni</text></item>
<item><p>22a7</p><section></section><text>snga ma bzhin du rtogs par bya'o/ /dpal ldan yan lag med rdo rje/ /ye shes bsam yas brnyes gyur pas/ /yang dag rjes gnang thob gyur nas/ /bris kyi mngon pa'i nga rgyal min/ /bdag gis 'di bris nongs pa rnams/ /ston ka'i dri med 'od 'dra ba'i/ /yid dang ldan</text></item>
<item><p>22b1</p><section></section><text>pa'i mkhas rnams dang / /rnal 'byor pa rnams bzod par 'os/ /khrag 'thung sgrub thabs byas pa las/ /legs pa bdag gis gang bsags pa/ /des ni 'jig rten ma lus rnams/ /kun mkhyen ye shes pha rol son/ /dpal rnal 'byor ba yan lag med pa'i rdo rjes</text></item>
<item><p>22b2</p><section></section><text>mdzad pa/ dpal dgyes pa'i rdo rje'i sgrub thabs rdzogs so// //rgya gar gyi mkhan po kun du bzang po dang / lo tsA ba dge slong tshul khrims rgyal bas bsgyur cing zhus te gtan la phab pa'o// @##/ /rgya gar skad du/ shrI he ru kasA d+ha ni/ bod skad du</text></item>
<item><p>22b3</p><section></section><text>he ru ka'i sgrub thabs/ /dpal rdo rje mkha' 'gro la phyag 'tshal lo/ /khrag 'thung 'jig rten gsum las bskyod/ /dpal ldan bla mar mgos btud nas/ /de yi sgrub thabs zhi ba ni/ /gsungs pa'i cho ga mdor bsdus bya/ /dpa' bo zhal gcig phyag gnyis pa/ /bdag med ma</text></item>
<item><p>22b4</p><section></section><text>yis mgul nas 'khyud/ /'khor lo la sogs rgyan dang ldan/ /spyan gsum stag gi sham thabs can/ /rgyud 'dir bsgom pa la dbang ba'i rnal 'byor bas tho rangs langs te/ stan bde ba la 'dug nas/ rang gi snying gar nyi ma la gnas pa'i hUM bltas te/ de'i 'od zer gyis</text></item>
<item><p>22b5</p><section></section><text>dpal he ru ka mngon du byas la/ me tog la sogs pa mchod pa lngas yang dag par mchod par bya'o/ /de'i spyan sngar sdig pa bshags pa dang / bsod nams la rjes su yi rang ba dang / gsum la skyabs su 'gro ba byas te/ byang chu ba chen por sems bskyed do/ /sems can</text></item>
<item><p>22b6</p><section></section><text>thams cad bde ba la dgod par 'dod pa'i byams pa dang / sdug bsngal thams cad las bsgral bar 'dod pa'i snying rje dang / bde ba nges par rgyun mi 'chad par 'dod pa'i dga' ba dang / nyon mongs pa thams cad dang / nye ba'i nyon mongs pa dang / gzung ba dang 'dzin pa la/</text></item>
<item><p>22b7</p><section></section><text>sogs pa'i rtog pa'i dri mas ma gos pa'i rang bzhin ston ka'i dri ma med pa'i nam mkha'i dkyil ltar gnyis su med pa'i ye shes tshul dang gcig pa'i stong pa nyid bsgom par bya'o/ /oM shU n+ya tA dz+nyA na badzra swa b+hA ba A t+ma ko\u0f85haM/ zhes bya ba'i sngags kyis byin gyis brlab po/ /de nas</text></item>
<item><p>23a1</p><section></section><text>langs te nam mkha'i phyogs su nyi ma'i dkyil 'khor la gnas pa'i hUM bltas te/ de yongs su gyur pa las rdo rje'i lte ba la gnas pa'i nyi ma la hUM bsam par bya'o/ /de'i 'od kha nas 'thon te/ dpal he ru ka'i gzugs kyis 'gro ba ma lus pa'i don byas</text></item>
<item><p>23a2</p><section></section><text>nas de nyid du zhugs pa dang / de yongs su gyur pa las dpal he ru ka pad+ma sna tshogs 'dab ma can la ro'i steng nyi ma'i dkyil 'khor la bzhugs pa/ zhal gcig pa phyag gnyis pa spyan gsum pa/ phyag g.yas na rdo rje/ g.yon na rdo rjes mtshan pa'i thod pa bsnams pa/ gar gyi</text></item>
<item><p>23a3</p><section></section><text>stangs dang ldan pa stag gi sham thabs can spyi bor mi bskyod pa'i bdag nyid mi'i mgo bo las byas pa'i 'khor lo 'dzin pa dang / rna bar 'od dpag med kyi bdag nyid mi'i rus pa'i rna cha dang / mgul bar rin chen 'byung ldan gyi rang bzhin mgul rgyan dang ldan pa/ lag pa la rnam</text></item>
<item><p>23a4</p><section></section><text>par snang mdzad kyi rang bzhin gdu bu dang ldan pa/ rked par don yod grub pa'i bdag nyid ske rags kyis brgyan pa/ skra'i mchod phyir thogs dang / dpung rgyan dang / rkang gdub kyis brgyan pa/ dbu skra ser po gyen du brje sa pa/ bdag med ma zhal gcig phyag gnyis pa/ gri gug</text></item>
<item><p>23a5</p><section></section><text>dang thod pa bsnams pa'i mgul nas 'khyud pa'o/ /de lta bur gyur par bdag nyid bsams la/ rna bar bdag med ma'o/ /mig ni rdo rje ma'o/ /sna la gsang ba'i gau rI ma/ lce la chu'i rnal 'byor ma/ /lus la rdo rje mkha' 'gro ma/ /yid la bdag med mas byin gyis</text></item>
<item><p>23a6</p><section></section><text>brlabs par bsam par bya'o/ /de nas spyi bor pad+ma 'dab ma sum cu rtsa gnyis pa'i lte ba la/ haM kha thur du bltas pa'o/ /mgrin par pad+ma 'dab ma bcu drug pa la aM gyen du bltas pa'o/ /snying gar pad+ma 'dab ma brgyad pa'i lte ba la hUM kha thur du bltas pa'o/ /lte bar</text></item>
<item><p>23a7</p><section></section><text>pad+ma 'dab ma drug cu rtsa bzhi pa'i steng du aM kha gyen du bsam par bya'o/ /de nas dam tshig sems dpa' lta bu'i ye shes sems dpa' bkug ste/ dzaH hUM baM hoH zhes pa'i sngags kyis dgug pa dang gzhug pa dang / bcing ba dang dbang du bya'o/ /chu dang 'o ma bsres pa lta bu</text></item>
<item><p>23b1</p><section></section><text>ro mnyam par bya'o/ /de'i rjes la rang gi snying gar nyi ma la rdo rje/ de'i lte bar hUM gi 'od kyis de bzhin gshegs pa thams cad kyi bdag nyid dpal he ru ka bkug la mchod pa bya ste/ de bzhin gshegs pa thams cad kyis bdag la dbang bskur cig ces gsol ba gdab po/ /de</text></item>
<item><p>23b2</p><section></section><text>dag gis bdud rtsi lngas gang ba'i rin po che'i bum pas dbang bskur bas bdag la mi bskyod pa mgon po'i dbu rgyan dang bcas pa bsam par bya'o/ /de nas rnal 'byor ma'i tshogs thams cad kyis rang rang gi byang chub sems kyi rdzas kyis mchod par bsam mo/ /de nas/ mche ba</text></item>
<item><p>23b3</p><section></section><text>gtsigs shing 'jigs pa che/ /sngags kyi me tog phreng bas brgyan/ /sha chen rab tu gsol mdzad pa/ /he ru ka la phyag 'tshal bstod/ /ces bya bas bstod par bya'o/ /de nas snying gar hUM yongs su gyur pa las rdo rje/ de'i 'og tu oM yongs su gyur pa las pad+ma'i snod bskyed de/</text></item>
<item><p>23b4</p><section></section><text>de'i dbus su oM gyis mtshan pa'i/ go ku da ha na ma ra mu su bi la sogs pa dam tshig gi rdzas bsam par bya'o/ /de nas rdo rje dang / pad+ma'i sbyor bas/ me 'bar ba des rdzas rnams bsregs te bskol nas zhu bar gyur pa/ de bzhin gshegs pa thams cad kyi rang bzhin du</text></item>
<item><p>23b5</p><section></section><text>bltas te/ ye shes kyi nyi ma 'bar ba/ ye shes kyi sa bon de'i 'od kyis de bzhin gshegs pa thams cad kyi bdud rtsi bkug nas/ dngos po de dag dang lhan cig par bya ste/ oM AH hUM zhes bya ba'i yi ges byin gyis brlab par bya ste/ de nas hUM dkar po'i rang bzhin gyis lce</text></item>
<item><p>23b6</p><section></section><text>sbyangs la/ bdag nyid de yis tshim par bya'o/ /de nas snying gar nyi ma la gnas pa'i hUM la bskor nas gnas pa'i/ oM trai lo kyA k+She pa hUM hUM hUM phaT swA hA/ zhes bya ba'i yi ge bcu gnyis kyi sngags kyi phreng ba mar me'i phreng ba ltar 'bar zhing gsal ba yid kyis bris te/ klog pa'i</text></item>
<item><p>23b7</p><section></section><text>rim pa bzhin du/ mi 'gyur bar bzlas par bya'o/ /gung dang dgongs kyi dus su yang bdag nyid he ru ka'i rang bzhin du skad cig gis bskyed de/ de nas mig la sogs pa'i rnam par dag pa dang / 'khor lo'i bsgom pa dang / mchod pa dang / bstod pa dang / bdud rtsi myang ba dang /</text></item>
<item><p>24a1</p><section></section><text>bzlas pa la sogs pa byas te/ji bzhin par gnas nas gshegs su gsol bar bya ste/ gtor ma gtang ba la sogs pa bya'o/ /de nas dkyil 'khor bsdus te/ skad cig mas lhar sprul pa ci bder gnas par bya'o/ /dpa' bo 'jig rten</text></item>
<item><p>24a2</p><section></section><text>gsum bskyod pa'i/ /sgrub thabs bla med byas pa las/ /bsod nams gang zhig bsags pa des/ /'jig rten rdo rje 'dzin par shog /dgyes pa rdo rje zhal gcig phyag gnyis pa'i sgrub thabs rdzogs so// //slob dpon chen po sa ha dza bi la sa'i zhal snga nas</text></item>
<item><p>24a3</p><section></section><text>mdzad pa/ rgya gar gyi mkhan po ba len+d+ra ru tsi'i zhal snga nas dang / bod kyi lo tsA ba rma ban chos 'bar gyis bsgyur ba'o// @##/ /rgya gar skad du/ tri kra ma u ba de sha nA ma/ bod skad du/ man ngag rim pa gsum pa zhes bya ba/ dpal</text></item>
<item><p>24a4</p><section></section><text>dgyes pa'i rdo rje la phyag 'tshal lo/ /rnal 'byor pas thog mar rlung ma dang / gnyid ma rtse sprad la tsaN+Da lI shin tu drag la yun thung bar sbar te/ des de bzhin gshegs pa dang / spyan la sogs pa'i rtog pa bsreg go/ /de ltar yang nas yang du bsregs pa dang / sbar bas phyi'i</text></item>
<item><p>24a5</p><section></section><text>dngos po gang la dmigs shing bltas kyang 'phar zhing 'dar ba byung na sngags kyi rim pa mthar phyin pa yin te/ bsgom pa 'phro bcad la/ bde ba chen po phab la nor bu'i dkyil du srog gi rlung bzung la sems rtse gcig tu shin tu bsgrims la yang dang yang du gtad do/ /de ltar gtad</text></item>
<item><p>24a6</p><section></section><text>pa dang nor bu 'gas pa snyam byed cing mi bzod na/ rdo rje'i rked par sems bde ba la yang dang yang du gtad/ de ltar gtad pa dang bde bas mi bzod pa dang / rtsa bar bde ba la sems gtad/ de ltar gtad pa dang / yang mi bzod pa dang / lte bar bde ba la sems gtad/ de</text></item>
<item><p>24a7</p><section></section><text>ltar gtad pa de yang mi bzod na de nas gyen du bzhi cha gcig gi gnas su sems gtad/ de ltar sems gtad pa dang yang mi bzod na yang gyen du bzhi cha gcig gi nang du bde ba la sems gtad/ de ltar gtad pa dang yang mi bzod na yang bzhi cha gcig gi gnas su bde ba la</text></item>
<item><p>24b1</p><section></section><text>sems gtad/ de ltar gtad pa dang / yang bde ba mi bzod na snying gar bde ba la sems gtad/ de ltar gtad pa na bde bas mi bzod cing snying 'dar zhing sprugs pa snyam byed na/ yang gyen du bzhi cha gcig gi gnas su bde ba la sems gtad/ de ltar gtad pa dang yang</text></item>
<item><p>24b2</p><section></section><text>bde bas mi bzod na yang gyen du bzhi cha gcig gi gnas su bde ba la sems gtad/ de ltar gtad pa dang bde bas yang mi bzod na bzhi cha gcig gi gnas su bde ba la sems gtad/ de ltar gtad pa dang yang mi bzod na yang gyen du bzhi cha gcig tu bde ba la</text></item>
<item><p>24b3</p><section></section><text>sems gtad/ de ltar gtad pa dang / yang bde ba la mi bzod na/ lkog mar bde ba la sems gtad/ de ltar gtad pa na/ bde ba mi bzod cing yang gyen du bzhi cha gcig gi gnas su bde ba la sems gtad/ de ltar gtad pa dang / yang mi bzod pa snyam byed na yang gyen</text></item>
<item><p>24b4</p><section></section><text>du bzhi cha gcig gi gnas su bde ba la sems gtad/ de ltar yang gtad pa dang mi bzod pa snyam byed na/ skad 'gags pa snyam byed cing smra mi shes pa snyam byed pa na yang gyen du bzhi cha gcig gi gnas su bde ba la sems gtad/ de ltar gtad pa dang / yang mi bzod pa</text></item>
<item><p>24b5</p><section></section><text>snyam byed na yang gyen du bzhi cha gcig gi gnas su bde ba la sems gtad/ de ltar gtad pa dang / yang mi bzod pa snyam byed na smin mtshams phrag tu bde ba la sems gtad/ de ltar gtad pa dang / smyo ba'am 'gyel ba'am/ dngos po gang la dmigs shing bltas kyang</text></item>
<item><p>24b6</p><section></section><text>smyos pa snyam byed na ye shes rim pa mthar phyin pa yin te/ 'phro bcad pa la gsang ba'i rim pa la bya'o/ /der yang sna sgor dbugs bsdams/ nang gi sems dang sems las byung bar chos thams cad 'dus pas phyi rol gyi yul la mi rtog par/ nang gi sems kyi rtog pa'i byung tshor ci</text></item>
<item><p>24b7</p><section></section><text>byung ba la mi dmigs par bsgom mo/ /de ltar bsgoms pa dang lus ras bal gyi 'dab ma bzhin du yang zhing smig rgyu lta bu la sogs pa rtags lnga mngon sum du mthong bar 'gyur ba dang / gsang ba'i rim pa mthar phyin pa yin te/ de bas na nang gi sems dang phyi'i yul</text></item>
<item><p>25a1</p><section></section><text>thams cad dbyer mi phyed cing gnyis su med par mi dmigs par bsgom mo/ /de ltar bsgoms pa dang / mngon par shes pa lnga rim gyis skyes na bde ba chen po thob bo/ /ro smad bshal zhing mi theg pa snyam byed cing / 'grong gi phrag tu zug cing na na</text></item>
<item><p>25a2</p><section></section><text>thur du sel ba'i rlung zin pas shin tu rgyas pa yin te/ de zhi bar bya ba'i phyir smin phrag tu bde ba la sems gtad do/ /de ltar gtad pa dang / sna rus na ba dang / mig rus na ba dang / spyi gtsug na ba dang / rna ba na zhing 'ur 'ur zer na gyen du rgyu ba'i rlung zin pas shin tu rgyas pa yin te/</text></item>
<item><p>25a3</p><section></section><text>de zhi bar bya ba'i phyir lte bar bde ba la sems gtad/ de ltar sems gtad pa dang / lte bar zug cing sbos pa snyam byed na/ /me dang mnyam du gnas pa'i rlung zin pas rgyas pa yin te/ de zhi bar bya ba'i phyir mgrin par bde ba la sems gtad/ kha mchu sbrid cing skad 'gags</text></item>
<item><p>25a4</p><section></section><text>pa snyam byed na/ lce'i dbang po la gnas pa'i rlung zin pas shin tu rgyas pa yin te/ de zhi bar bya ba'i phyir snying gar bde ba la sems gtad/ de ltar gtad pa dang snying gcu zhing sprugs pa snyam byed na/ rlung la gnas pa'i rlung zin pas rgyas pa yin/ de zhi bar bya ba'i phyir nor bu'i</text></item>
<item><p>25a5</p><section></section><text>dkyil du bde ba la sems gtad/ de ltar gtad pa dang lus kyi tshigs thams cad na zhing sbrid pa snyam byed cing lus thams cad la ber ba langs na/ khyab byed kyi rlung zin pas rgyas pa yin te/ de zhi bar bya ba'i phyir bde ba la rang bzhin med par bsgom mo/ /de ltar bsgoms pa</text></item>
<item><p>25a6</p><section></section><text>dang / dgod snying 'dod cing ku co'i sgra 'don snying 'dod na shin tu rgyas pa bde ba la rgyas pa yin te/ shin tu yang bsgrims la bde ba la mi dmigs par bsgom mo/ /de ltar bsgoms pa dang shin tu myos shing dran pa med cing rmongs na/ zhi gnas shas che ba yin te/ de med par bya</text></item>
<item><p>25a7</p><section></section><text>ba'i phyir nang gi chos thams cad sgyu mar bsgom mo/ /de ltar bsgoms pa dang sems rgod cing 'phro na sgyu ma mi dmigs par bsgom/ de ltar cha snyoms nas yang dang yang du bsgoms pas gsal ba rtog pa med pa skyes nas bde ba chen po thob par 'gyur ro/ /gong ma de ltar bsgom</text></item>
<item><p>25b1</p><section></section><text>pa'i tshe mkha' 'gro ma nyams sad pa'i phyir 'ong ba'i tshe brda bya'o/ /de ma shes na rtog pa med par bsgom mo/ /de ltar bsgoms pa dang / mkha' 'gro mas byin gyis brlab par 'gyur ro/ /'gro kun gsang sngags don ldan zhing / /tshe 'di nyid la byang chub thob par shog /man</text></item>
<item><p>25b2</p><section></section><text>ngag rim pa gsum pa zhes bya ba/ slob dpon chen po DoM bi he ru ka'i zhal snga nas mdzad pa rdzogs so// @##/ /rgya gar skad du/ pra ti ka ra hr-i da sha ta ka nA ma/ bod skad du/ go bar byed pa'i snying po brgya pa'i ming / he ru ka la phyag 'tshal lo/ /ci'i</text></item>
<item><p>25b3</p><section></section><text>phyir phyag btsal zhe na/ chos thams cad kyi rang bzhin ni/ dga' ba bzhis rgyas pa'o/ /de yang rdo rje'i rnal 'byor mas bskor ba'o/ /sprul pa'i 'khor lo bzhi'i dpal dang ldan pa/ de'i phyir phyag btsal ba'o/ /slob dpon la yang phyag btsal ba'o/ /ci'i phyir phyag btsal zhe na/</text></item>
<item><p>25b4</p><section></section><text>rgyu dang 'bras bu gnyis su mi rtog pa'i ye shes kyis don thugs su chud pa dang / bde ba chen pos shin tu'ang mdzes pa/ de yang slob dpon nyid kyis slob ma la go bar byed pas na/ go bar byed pa'i snying po'o/ /de'i phyir slob dpon de la phyag btsal lo/ /de nas don gyi snying po</text></item>
<item><p>25b5</p><section></section><text>bshad par bya ste/ kye'i rdo rje zhes bya ba ni/ rang gi sems nyid kye'i rdo rje'o/ /ci'i phyir rang gi sems nyid yin zhe na/ rnam par rtog pa thams cad dang bral ba dang / ma skyes pa dang ma 'gags pa'i phyir ro/ /he ru ka'i ngo bo de la bri ba dang gang ba med pa'i phyir ro/ /de'ang don</text></item>
<item><p>25b6</p><section></section><text>du na rang gi snying gar byang chub sems zla ba lta bu bsam mo/ /de las 'gro ba'i don du sprul pa sna tshogs spro ba dang / bsdu ba dang ldan pa'i thig le yin te/ spro ba dang bsdu ba tsam yang mi dgos te/ thig le nyid du rtag tu bsgom par bya'o/ /dkyil 'khor zhes kyang bya ste/ de la spro ba'i</text></item>
<item><p>25b7</p><section></section><text>phyir ro/ /de ni ye shes rnam pa lnga'i rang bzhin yang de nyid yin no/ /de nyid me mar rlung gis ma bskyod pa bzhin du bsgom mo/ /de gcig dang du ma bral zhing mi g.yo ba'o/ /dkyil 'khor gyi lha zhes de la bya'o/ /mun pa thams cad sel bar byed pa'i dga' ba bzhi'i ngo bo yang de yin</text></item>
<item><p>26a1</p><section></section><text>no/ /de rtag tu bsgom pa'i rnal 'byor pas ni nyon mongs pa thams cad spong bar byed do/ /gzugs la sogs pa thams cad rang bzhin med par shes par bya ba yin gyi spang bar bya ba ma yin no/ /chos thams cad kyi snying po zhes bya ba gang zhe na/ thams cad kyi</text></item>
<item><p>26a2</p><section></section><text>snying po nyid de la bya'o/ /stong pa nyid dang rang gi sems nyid tha mi dad par bsgom pa ni/ rang bzhin dga' ba'i don shes pa'o/ /stong pa nyid dang rang gi sems gnyis kyi rtog pa med par rtogs na/ de nyid 'bras bu yin no/ /de yang phung po lnga de bzhin gshegs pa lnga'i rang bzhin yin</text></item>
<item><p>26a3</p><section></section><text>pa'i phyir ro/ /de yang bsgoms nas mngon du gyur pa ni 'bras bu yin no/ /mkha' 'gro ma zhes bya ba yang rang gi rtsa nyid mkha' 'gro ma'i rang bzhin yin pa'i phyir ro/ /de yang bsgom pa ni rgyu yin la mkha' 'gro mar shes pa ni 'bras bu yin no/ /brjod par mi nus pa'i sems kyis chos</text></item>
<item><p>26a4</p><section></section><text>thams cad la khyab po/ /de yang phyag rgya zhes bya ba yang snang srid kyi gzugs thams cad do/ /phyag mtshan zhes bya ba yang kha dog thams cad la bya'o/ /de ltar bsgom pa'i rnal 'byor pa la yid bde ba skyes pa ni/ rdo rje pad+ma bsgom pa'i rnal 'byor pa zhes bya'o/ /phung po la sogs</text></item>
<item><p>26a5</p><section></section><text>pa'i chos thams cad ro gcig tu bsgom mo/ /lus las sems logs na med na/ sems las kyang lus logs na med par bsgom mo/ /de ltar bsgom na byang chub kyi sems thig le de la nyi ma dang zla ba de ngal so ba yin no/ /thig le de nyid sems yin la/ sems de la chos</text></item>
<item><p>26a6</p><section></section><text>thams cad snang ngo / /sems nyid me long yin par bshad do/ /me long la tshon dmar pos bsgos pa la bzhin mi snang ba bzhin du/ rang gi rnam par rtog pas bsgribs pa ma bsal bar ye shes mi skye'o/ /de'i phyir ji ltar bsgoms pa ltar 'gyur te/ rang gi sems brtan par byas</text></item>
<item><p>26a7</p><section></section><text>phan chad phyi nang gi chos thams cad thig le de'i 'od zer gyis/ thig le la bsdus nas bsgoms na de kho na ltar brtan par bya'o/ /de yang yun ring du bsgom mo/ /de yang ci'i phyir bsgom zhe na/ bdag dang gzhan du rtog pa bsal ba dang / sems las ma gtogs pa'i chos med</text></item>
<item><p>26b1</p><section></section><text>par bya ba'i phyir ro/ /de lta bu'i bsgom pa la rtag tu dga' bar bya'o/ /des ni 'dod pa lnga la yang rtag tu longs spyad par bya'o/ /ji ltar spyad kyang nyes par mi 'gyur te/ dngos grub thob pa'i rgyur 'gyur ro/ /'ching bar mi 'gyur ro/ /de ltar zla ba drug bsgoms na rtags 'byung</text></item>
<item><p>26b2</p><section></section><text>ste/ dang por drod skye'o/ /gnyis pa la sprul pa ston pa dang / gsum pa gang du bsams par phyin pa'o/ /bzhi pa dpral ba'i dbyes su mdzod spu g.yas su 'khyil ba dang / lnga par mngon par shes pa lnga skye'o/ /drug par snying ga'i thig le las/ khams gsum gyi sems</text></item>
<item><p>26b3</p><section></section><text>can mthong ba'i thig le las/ khams gsum gyi sems can thams cad spro ba dang / bsdu ba yang nus so/ /de ltar spro bsdus 'gro don byas pas rdo rje sems dpar 'gyur/ gal te zla ba drug ma nus na yang zla ba phyed de/ des rtags phra mo 'ong bar bshad do/ /de ltar bsgoms na</text></item>
<item><p>26b4</p><section></section><text>sangs rgyas su 'gyur ro/ /mtshan ma'i rnam par rtog pa spangs la rtag tu bsgom par bya'o/ /chos thams cad sgyu ma lta bur bsgom par bya'o/ /chos thams cad stong pa nyid du bsgoms na 'gro ba'i don ji ltar bya zhe na/ dper na mun pa la rjes kyi dngos po mi mthong / snang ba bteg na</text></item>
<item><p>26b5</p><section></section><text>rdzas mthong ba bzhin du rang gi rnam par rtog pas bsgribs pas/ yang dag pa'i don mi mthong bar 'gyur ro/ /gong gi don de bsgoms pas thams cad mkhyen pa'i ye shes kyi snang ba skye bar 'gyur ro/ /da ni lus dang ngag gi mtshan</text></item>
<item><p>26b6</p><section></section><text>nyid bshad par bya ste/ de yang sems kyi mtshan nyid mi bshad par ma yin te/ kun 'joms ma zhes bya ba ni/ thabs dang shes rab gnyis su med pa'i rnam par mi rtog pa'i ye shes skye ba'i rang bzhin no/ /de la dbu ma zhes bya'o/ /ci'i phyir dbu ma zhes bya zhe na/ thog ma dang tha ma med pa'i phyir ro/ /yod pa dang med pa</text></item>
<item><p>26b7</p><section></section><text>spangs pa'i phyir te/ de gnyis kyi bar na gnas pa'i phyir ro/ /yod pa zhes bya ba ni ro can ma zhes bya/ med pa zhes bya ba ni 'phyang ma zhes bya/ de gnyis ji lta bu zhe na/ longs spyod rdzogs pa'i 'khor lo la mthong bar bya'o/ /kun 'joms ma gang du shes par bya zhe na/</text></item>
<item><p>27a1</p><section></section><text>gnyis po gcig tu gyur pa'i dus su shes par bya'o/ /ol gong dang mid pa gnyis kyi nang du yi ge baM re re bsams la/ gnyis las chu'i dkyil 'khor gnyis su bsams la/ de'i steng du baM re re bsam/ de las pad+mar gyur par bsams la/ g.yon</text></item>
<item><p>27a2</p><section></section><text>phyogs kyi pad+ma'i ze 'bru la aM/ g.yas phyogs kyi pad+ma'i ze 'bru la kaM bsam/ de ltar yun ci ring du bsgoms la/ de nas yi ge gnyis la nyi zla gnyis su gyur par bsam/ nyi zla'i steng du aM dang kaM bsam/ de la yun du bsgom/ de yang so bsdams la dbugs nang du rngubs pa las</text></item>
<item><p>27a3</p><section></section><text>nyi zla gnyis su med par gyur te mi rtog pa skye'o/ /so bsdams la dbugs nang du rngubs pa de mi lcogs na longs spyod kyi rtsa gnyis mnan par bya'o/ /des kyang ye shes skye bar 'gyur ro/ /de ltar bsgoms pas dang po bde ba skye bar 'gyur ro/ /des mi rtog pa'i ye shes skye nges so/ /</text></item>
<item><p>27a4</p><section></section><text>mi rtog pa de yang ji lta bu zhe na/ mtshan ma dang mtshan ma'i gzhi gnyis dang bral ba'i phyir ro/ /de la gnas pa'i rnal 'byor pas chos thams cad sgyu ma'i dpe brgyad lta bur mthong ngo / /de ltar zla ba drug tu bsgoms pas gsung gi dngos grub thob par 'gyur ro/ /de yang ji lta bu zhe na/</text></item>
<item><p>27a5</p><section></section><text>ji skad smras pa bden par 'gyur ro/ /de ltar bsgoms pa de snang ba mtha' yas kyis byin gyis rlob par 'gyur ro/ /ngag gi de kho na nyid rdzogs so// //da ni lus kyi de kho na nyid bshad par bya'o/ /dpral bar yaM las rlung gi dkyil 'khor cig bsam/ de'i steng du oM</text></item>
<item><p>27a6</p><section></section><text>bsam mo/ /oM las zla ba'i dkyil 'khor du gyur par bsam mo/ /de gnyis kyi bar du oM bsam/ de ltar yun ring du bsgom mo/ /de ltar dpral ba'i ting nge 'dzin bskyed par byas la/ rdzogs pa'i rim pa byas te/ so bsdams la dbugs drang ba dang / rtsa gnyis mnan pa dang /</text></item>
<item><p>27a7</p><section></section><text>dbugs nang du drang ba gang yang rung ba gnyis bya'o/ /ngag gi de kho na nyid ston pa'i skabs dang po bde ba skye ba nas/ sgyu ma lta bu mthong ba la sogs pa'i bar du gang du bshad pa dang mthun no/ /de la gnas pa'i rnal 'byor pa la rnam par snang mdzad kyis byin gyis rlob par 'gyur</text></item>
<item><p>27b1</p><section></section><text>ro/ /lus kyi dngos grub bstan pa'o/ /lus kyi dngos grub ni lus sna tshogs su sprul nus pa'o/ /lus kyi de kho na nyid rdzogs so// //de yan chad ni las dang po pa'o/ /da ni rlung gi de kho na nyid bshad par bya ste/ rdzi ma rdebs pa bco brgyad pa phrag sum cu la chu tshod</text></item>
<item><p>27b2</p><section></section><text>gcig ces bya'o/ /chu tshod gcig sna bug g.yas nas byung ste nyi ma'i rang bzhin no/ /chu tshod gcig sna bug g.yon nas byung ste zla ba'i rang bzhin no/ /g.yas g.yon gyi dbugs re re zhing yang bzhi bzhir shes par bya'o/ /de la bzhi ni thur du 'byung ba chu'i rang bzhin no/ /gyen</text></item>
<item><p>27b3</p><section></section><text>du 'byung ba bzhi ni me'i rang bzhin no/ /logs nas 'byung ba bzhi ni rlung gi rang bzhin no/ /thad kar 'byung ba bzhi ni sa'i rang bzhin no/ /de bzhi spyan la sogs pa'i rang bzhin no/ /sna bug gnyis kyi bar ni nam mkha' 'o/ /de nyid he ru ka'i rang bzhin no/ /lha mo bzhi he ru ka la</text></item>
<item><p>27b4</p><section></section><text>'dus par 'gyur ro/ /'dus pa'i dus su mi rtog pa'i ye shes skye bar 'gyur ro/ /rgyu gang gis mi rtog pa'i ye shes skye bar 'gyur zhe na/ lha mo bzhi po he ru ka la 'dus pa'i dus su/ rtsa thams cad byang chub kyi sems kyis gang bar 'gyur ro/ /he ru ka la lha mo bzhi ji ltar</text></item>
<item><p>27b5</p><section></section><text>'du bar 'gyur zhe na/ g.yas pa'i rlung chu tshod gcig tu 'byung ba dang / 'jug pa'i rjes la g.yon nas 'byung ste de 'jug tu mi gzhug par g.yas su drang / de g.yas su mi 'dug par g.yon du 'jug pa'i dbang gis bar ma'i he ru ka dang 'phrad/ g.yon pa'ang de bzhin du shes par bya'o/ /</text></item>
<item><p>27b6</p><section></section><text>de'i phyir na he ru ka la lha mo bzhi 'dus pa zhes bya'o/ /de'i man ngag bla ma'i zhal las shes par bya'o// //de ltar he ru ka la lha mo bzhi 'dus pa'i dus na/ dngos grub thams cad bde ba chen po'i rang bzhin du shes par bya'o/ /chu tshod nas lha mo bzhi he ru ka la 'dus pa'i</text></item>
<item><p>27b7</p><section></section><text>bar du rlung gi de kho na nyid ces bya'o/ /des 'dod chags chen po'i me sbar bas 'khor lo bzhi po 'od du zhu nas mi rtog pa'i ye shes skye'o/ /phyi nang gi dngos po thams cad rang gi sems yin la/ sems nyid du shes pa ni dngos po bsregs pa zhes bya'o/ /de'i rang bzhin shes pa ni</text></item>
<item><p>28a1</p><section></section><text>tsaN+Da lI zhes bya'o/ /phung po la sogs pa thams cad bsregs pa'o/ /de gang yin na ni sems yin la/ sems de nyid kun 'joms ma zhes bya'o/ /thams cad sems kyi rang bzhin du shes pa gang yin pa de la bdud rtsi 'bab pa zhes bya'o/ /</text></item>
<item><p>28a2</p><section></section><text>sems kyi de kho na nyid rdzogs so// //da ni don dam pa'i de kho na nyid bshad par bya ste/ ngag gi rang bzhin ma grub ste/ ci'i phyir ma grub ce na/ ngag gi gnas lus nyid ma grub pa'i phyir ro/ /ci'i phyir lus ma grub ce na/ brtags pas dben pa'i phyir ma grub bo/ /</text></item>
<item><p>28a3</p><section></section><text>de yang lus de rang gi ngo bo yod pa cig yin na ni/ bud med kyi lus gcig la 'dod chags la sogs pa'i blo tha dad par 'byung bar mi rigs so/ /gnas ma grub pas na gnas ma grub pa'i phyir ro/ /dper na pi bang gi sgra dang 'dra ste/ rgyu rkyen tshogs pa las 'byung ste/ de'i phyir rang</text></item>
<item><p>28a4</p><section></section><text>bzhin med par mngon no/ /de la dngos po mtshan ma gcig la blo tha dad pa 'byung ste/ rnal 'byor pas don dam par gnyis su med pa'i ye shes su mthong la/ gzhan dag gis ni rnam par rtog pa'i dbang gis sna tshogs par mthong ste/ de'i phyir rang bzhin med pa la gnas pas sems/</text></item>
<item><p>28a5</p><section></section><text>can thams cad la snying rje skyes te/ sems can gyi thar pa thob par bya ba'i phyir/ bdag gis gong ma lta bu'i ting nge 'dzin la 'jug go/ /zhugs nas 'bras bu thob par byed do/ /sems can gyi don bya bar sems bskyed do/ /rdo rje lta bu'i ting nge 'dzin ni rnal 'byor pas mdun gyi nam</text></item>
<item><p>28a6</p><section></section><text>mkha' la yaM las rlung gi dkyil 'khor bsams te/ de'i steng du raM las me'i dkyil 'khor bskyed do/ /de'i steng du baM las chu'i dkyil 'khor bskyed do/ /de'i steng du d+haM las chos kyi 'byung gnas bskyed do/ /de'i steng du paM las pad+ma/ de'i steng du khaM las sna tshogs rdo rje bum pa'i lte ba</text></item>
<item><p>28a7</p><section></section><text>la nyi ma'i dkyil 'khor de'i dkyil du hUM hUM de nyid sku gsung thugs kyi rang bzhin/ de las kha dog rnam pa lnga'i rang bzhin 'od zer rnam pa lnga spros te/ de bzhin gshegs pa sras dang bcas pa dang / bla ma rnams spyan drangs te/ gong gi hUM nyid la thim pas hUM nas rlung gi dkyil</text></item>
<item><p>28b1</p><section></section><text>'khor gyi bar du byang chub sems kyi thig le gcig tu gyur nas/ thig le'i nang na hUM gnas par bsam mo/ /rang gi rlung gis thig le de nyid spyan drangs te/ gong gi hUM sna rtser bsam mo/ /de ltar nyin dang mtshan du bsgoms pas rtags 'byung ste/ smig rgyu la sogs pa 'byung</text></item>
<item><p>28b2</p><section></section><text>ngo / /gong ma de ltar bsgoms na/ sems kyi bde ba skye ba nas/ sangs rgyas dang byang chub sems dpa' dang phrad pa yin no/ /de yis go 'byed snying po brtsams pa yis/ khams gsum ma lus sems can thams cad kyis/ /dri med dge ba'i rtsa ba gang thob pa/ /rtog pa'i</text></item>
<item><p>28b3</p><section></section><text>dra ba bsal nas kyang / /bla med byang chub thob par shog /chos thams cad go bar byed pa'i snying po/ slob dpon chen po snang ba mtha' yas rdo rjes mdzad pa/ sh+lo ka brgyas rim pa bdun du phye nas chos thams cad go bar byas pa'o/ /dpal dgyes pa'i rdo rje las/</text></item>
<item><p>28b4</p><section></section><text>snang ba mtha' yas rdo rje la zhal gyis gnang / des yi ge 'di mdzad do/ /dpal dgyes pa'i rdo rje las slob dpon chen po snang ba mtha' yas rdo rjes mdzad pa'i go byed snying po rdzogs so// @##/ /rgya gar skad du/ shri he badzra rat+na pra lo ke sA ng+ha naM nAm/</text></item>
<item><p>28b5</p><section></section><text>bod skad du/ dpal dgyes pa rdo rje'i sgrub thabs rin po che'i sgron ma zhes bya ba/ dpal rdo rje sems dpa' la phyag 'tshal lo/ /he ru ka dang bdag med bcas/ /de chos 'khor la phyag 'tshal te/ /de 'dod phyir na de sgrub thabs/ /de don gnyer la sgron 'di bri/ /chags med byang</text></item>
<item><p>28b6</p><section></section><text>chub sems dang ldan/ /dbang thob blo ldan lung blangs pas/ /dur khrod la sogs gnas bde bar/ /rnal 'byor brtson pas bsgrub par bya'o/ /tho rangs byams pas mal nas langs/ /gdong la sogs pa dis bkrus nas/ /rdo rjes mtshan pa'i stan la 'dug /bdud rtsi'i ri lu lce</text></item>
<item><p>28b7</p><section></section><text>la gzhag /snying rjes ma rnams gzung byas la/ /zhal brgyad nga rgyal bdag bsgoms te/ /rak+Shas sa sbyang gnas bsrung ba/ /me ri dra gur brtan par bsgom/ /he ru ka yi snying ga ru/ /paM dang raM las gsal bar ni/ /pad+ma nyi ma dmar po bsgom/ /de steng hUM nag 'od zer lngas/ /</text></item>
<item><p>29a1</p><section></section><text>phyogs bcur spros pa bskul dang sbyang / /byas nas thams cad mkha' la bzhugs/ /bla ma sangs rgyas rang dang lha/ /gsal bsgoms lus sprul phyag bya'o/ /de yang 'og nas ston pa yi/ /bcom ldan sku mdog phyag dang rgyan/ /phyag mtshan</text></item>
<item><p>29a2</p><section></section><text>bcas pa bzhugs pa ni/ /bdag med yum dang ldan pa'o/ /de mdun gau rI nag mo ni/ /byang chub sems dkar ri bong can/ /g.yas na tsau rI dmar mo yang / /byang sems dmar po nyi 'od 'bul/ /rgyab na ser mo be tA lI/ /lhung bzed chu bzang bkang ba 'bul/ /g.yon</text></item>
<item><p>29a3</p><section></section><text>na ljang gu g+hasma rI/ /dri bzang thod pa bkang ba 'bul/ /byang shar puk+ka sI sngon mo/ /sha lngas thod pa bkang ba 'bul/ /me na mdog dkar sha ba rI/ /ro ldan btung ba sna tshogs 'bul/ /lho nub mdog dmar tsaN+DalI/ /Da ma ru sgrog sgra rnams 'bul/ /rlung na Do m+bI sna</text></item>
<item><p>29a4</p><section></section><text>tshogs gzugs/ /phyag rgya bsnol nas mchod pa 'bul/ /bla ma mi bskyod spyi bor bzhugs/ /gsal bar brtan par legs bsgoms la/ /snying ga'i sa bon spro bsdu las/ /phyi yi lha mo mchod pa'i tshogs/ /yon chab me tog spos la sogs/ /rab gnas le'u'i</text></item>
<item><p>29a5</p><section></section><text>sngags kyis mchod/ /sa bon spros la gau rI'i tshogs/ /bshams dang gnas nas byon pa dang / /mdun na gnas pa'i rim pa yis/ /bdud rtsi lnga dang sha lnga 'bul/ /gtso bo'i sa bon gyis bskul nas/ /DoM bI gsang ba'i mchod pa 'bul/ /mchod pa'i lha mo thams cad</text></item>
<item><p>29a6</p><section></section><text>kyang / /spros pa de dag gnas nas bsdu/ /de nas de dag mdun du yang / /pus btsugs thal sbyar 'jigs sems kyis/ /thog med dus nas deng dus su/ /'khor bas 'khor bar bsags pa'i sdig /bgyis dang bgyid du stsal ba dang / /yi rang bshags shing slan</text></item>
<item><p>29a7</p><section></section><text>chad bsdam/ /sangs rgyas byang chub sems dpa' dang / /rang rgyal nyan thos so so yi/ /skye bo'i dge la rjes yi rang / /gsum la skyabs dang sems gnyis bskyed/ /bskul dang gsol bdag kyang gdab/ /thams cad byang chub chen por bsngo/ /de nas byams</text></item>
<item><p>29b1</p><section></section><text>dang snying rje dang / /dga' dang btang snyoms yun rings bsgom/ /de nyid gsum dang muHbrjod pas/ /mdun gyi spyan drangs gnas su gshegs/ /chos rnams stong par shes byas la/ /blo gnas pa la sngags 'di brjod/ /oM swa b+hA ba shud+d+haH sarba d+harmA swa b+hA ba shud+d+ho\u0f85haM/ /</text></item>
<item><p>29b2</p><section></section><text>brjod pas gzung ba'i chos rnams kun/ /rmi lam mig 'phrul smig rgyu dang / /chu zla mig yor sgyu ma tsam/ /sems snang tsam las yod ma yin/ /oM shU n+ya tA dz+nyA na badzra swa b+hA ba At+ma ko\u0f85haM/ brjod pas sems snang de dag kun/ /rdul dang du ba khug rna sprin/ /skyon bral</text></item>
<item><p>29b3</p><section></section><text>ston ka'i nyi phyed kyi/ /nam mkha'i dkyil ltar sems gzhag bya/ /chos nyid spros dang bral ba las/ /smon lam byams pas 'gro ba dran/ /nam mkha'i dkyil du raM dang hUM/ /nyi ma'i dkyil 'khor dus me 'bar/ /de nas hUM las byung ba yi/ /sna tshogs rdo rje'i sa gzhi</text></item>
<item><p>29b4</p><section></section><text>dang / /ra ba gur dang bla re dang / /rdo rje ra ba 'bar ba 'phro/ /de nas e las chos kyi dbyings/ /chos 'byung gru gsum nam mkha' mnyam/ /bsgoms pa'i nang du yaM raM baM/ /laM bzhi sngo dmar dkar dang ser/ /yaM zhu sngon po gzhu yi dbyibs/ /rlung gi dkyil 'khor ba dan</text></item>
<item><p>29b5</p><section></section><text>ldan/ /de steng raM las gru gsum dmar/ /me yi dkyil 'khor raM gyis mtshan/ /de steng baM las zlum po dkar/ /chu yi dkyil 'khor bum pas mtshan/ /de steng laM las gru bzhi ser/ /sa yi dkyil 'khor rdo rjes mtshan/ /sems kyi snang bas de rnams zhu/ /snang ba mched</text></item>
<item><p>29b6</p><section></section><text>pas gzhal yas grub/ /rin po che las grub pa yi/ /zur bzhi sgo bzhi logs bzhi pa/ /rta babs bzhi dang ka ba brgyad/ /mchod pa sna tshogs rgyan gyis mdzes/ /chos kyi 'khor lo ri dgas gdugs/ /ba dan dril bu 'phan la sogs/ /sangs rgyas mang po'i snang bas</text></item>
<item><p>29b7</p><section></section><text>khyab/ /dra ba dra phyed twa ra na/ /bum pa rdo rje phreng ba dang / /sgo khyud zla phyed rdo rje mdzes/ /dur khrod brgyad na mtsho brgyad klu/ /shing brgyad zhing skyong gdan mgo brgyad/ /phyogs skyong chung ma bu 'khor brgyad/ /steng na lha brgyad lha yi 'khor/ /mchod rten brgyad dang rnal 'byor tshogs/ /</text></item>
<item><p>30a1</p><section></section><text>@#/ /grogs byed rnal 'byor ro langs 'dre/ /bya dang gcan gzan sna tshogs sbrul/ /sha za gdug pa ro yi tshogs/ /shar sogs sgo yi logs rim par/ /glu ma gar ma yon chab ma/ /me tog spos dang mar me ma/ /dri chab zhal zas sgra sna tshogs/ /</text></item>
<item><p>30a2</p><section></section><text>gzugs sgra dri ro reg bya chos/ /rgyan phreng ma rnams sna tshogs mdog /de nang dkar ser dmar dang ljang / /gzhal yas dbus ni mthing ga 'bar/ /rdo rje ra ba pad+mar ldan/ /ge sar bdud bzhi nyi mas mnan/ /pad+ma brgyad la lha brgyad bri / /snying gar zla bas mnan pa'o/ /mdzes</text></item>
<item><p>30a3</p><section></section><text>pa'i gzhal yas de nang gi /dbus kyi bdud bzhi'i nyi steng du/ /hUM dang aM las 'og dang steng / /A li nyis 'gyur zla dkyil 'khor/ /kA li nyis 'gyur nyid dkyil 'khor/ /thod pa gri gug phyag mtshan ma/ /sa bon gnas pa spro bsdus pas/ /thams cad gcig tu gyur pa</text></item>
<item><p>30a4</p><section></section><text>las/ /zhal brgyad yum dang kha sbyar ba/ /'og gzhi gsal bar bsgom par bya/ /chags can bskyab phyir thugs rje yis/ /bdag nyid thugs ka'i sa bon las/ /phyogs bcur sangs rgyas gtsug tu byon/ /thugs kar sa bon so sor gnas/ /oM pad+ma su khaM d+ha ra</text></item>
<item><p>30a5</p><section></section><text>ma hA rA ga dat+ta tsa tur A nan+da b+ha ga bi shwa hUM hUM hUM ka R+YaM ku ru Sh+wa me/ pad+ma sngags kyis byin gyis brlab/ /de nas rdo rje byin gyis brlab/ /oM badzra ma hA dwe Sha tsa tur A nan+da dA ya ka kha ga mu kha e ka ra so nA tha hUM hUM hUM ka R+YaM ku ru Sh+wa me/ oM sarba ta thA ga ta a nu rA ga ta badzra swa b+hA ba A t+ma ko\u0f85haM/</text></item>
<item><p>30a6</p><section></section><text>de ni sbyor ba dang po yin/ /de nas rjes su chags pa yis/ /shar sogs tshangs sogs snying ga ru/ /gaM tsaM baM g+haM paM shaM laM DaM/ /de nas phyogs mtshams rnams su babs/ /shar du gaM yig gsal ba las/ /A li nyis 'gyur las zla ba'i/ /dkyil 'khor me long ye shes</text></item>
<item><p>30a7</p><section></section><text>dang / /steng du kA li nyis 'gyur las/ /nyi ma'i dkyil 'khor mnyam pa nyid/ /gaM gyur gri gug nag po la/ /zla ba sa bon so sor rtog /sa bon sprul sbyang gcig gyur pa/ /bya ba nan tan ye shes yin/ /gau rI bzhengs pa'i sku de ni/ /chos kyi dbyings kyi ye shes so/ /sngon du</text></item>
<item><p>30b1</p><section></section><text>bsgoms pa'i gtso bo dang / /'og gi lha mo bdun po yang / /de bzhin ye shes lnga yi sku/ /rnal 'byor pa yis brtan par bsgom/ /shar du gri gug las byung ba'i/ /tshangs pa'i steng na gau rI nag /g.yas na gri gug g.yon na nya/ /gzugs kyi phung po rang bzhin bsgom/ /</text></item>
<item><p>30b2</p><section></section><text>lho ru dbang po'i steng gnas dmar/ /Da ma ru las tsau rI bzhengs/ /Da ma ru g.yas phag pa g.yon/ /tshor ba'i phung po'i rang bzhin bsgom/ /nub tu baM las be tA lI / /gser mdog nye dbang gdan la bzhugs/ /g.yas na rus sbal thod pa g.yon/ /'du shes phung po'i rang</text></item>
<item><p>30b3</p><section></section><text>bzhin bsgom/ /byang du g+haM las g+hasma rI/ /drag po'i steng na mar kata mdog /sbrul g.yas phyag g.yon thod pa 'dzin/ /'du byed phung po'i rang bzhin bsgom/ /byang shar paM las seng ge las/ /puk+ka sI sngo gshin rje'i steng / /g.yas na seng ge dgra sta g.yon/ /sa yi</text></item>
<item><p>30b4</p><section></section><text>khams kyi rang bzhin no/ /me ru shaM dang dge slong las/ /sha ba rI dkar gnod sbyin gdan/ /g.yas na dge slong gsil byed g.yon/ /chu yi khams kyi rang bzhin no/ /srin por laM dang 'khor lo las/ /gtum mo mkha' mdog srin po mnan/ /g.yas na 'khor lo thong</text></item>
<item><p>30b5</p><section></section><text>gshol g.yon/ /me yi khams kyi rang bzhin no/ /rlung du DaM dang rdo rje las/ /DoM bI kha dog sna tshogs te/ /rdo rje g.yas la sdigs mdzub g.yon / /rlung gi khams kyi rang bzhin bsgom/ /lha mo de rnams spyan gsum ma/ /dmar zhing zlum la mche ba gtsigs/ /dbu skra</text></item>
<item><p>30b6</p><section></section><text>kham ser gyen du mdzes / /rus thod 'khor lo snyan cha dang / /mgul rgyan la sogs phyag rgya lnga/ /mi mgo skam po bco lnga'i phreng / /gcer bu g.yon brkyang gar thabs bzhugs/ /gtso la 'dud pa'i stangs dang ldan/ /bar dor gnas pa'i lus ngag yid/ /oM dang AH</text></item>
<item><p>30b7</p><section></section><text>hA+o+uM dkar dmar nag /hoH gnyis thabs dang shes rab brten/ /'khor los sgyu ma ltar mthong nas/ /gtso bo'i spyir zhugs gtso nyid zhu/ /yum yang zhu nas hA+o+uM aM gnyis/ /sa bon dkyil 'khor dbus gnas pa/ /rtog med bde ba chen por bzhugs/ /bdag po stor</text></item>
<item><p>31a1</p><section></section><text>bas lha mo rnams/ /shin tu 'dod pa'i sems gdungs pas/ /puk+ka sI sogs lha mo bzhis/ /rdo rje'i glu ni len par byed/ /rje btsun thugs rje'i yid bzhengs shig /puk+ka sI ni bdag la skyobs/ /stong pa'i rang bzhin nyid spongs la/ /bdag la bde</text></item>
<item><p>31a2</p><section></section><text>chen sbyor ba mdzod/ /khyod mi bzhugs na bdag 'gum pas/ /thugs rje rgyun chad ma mdzad bzhengs/ /stong nyid bcom ldan ci la bzhugs/ /sha ba rI 'bras 'grub par mdzod/ /dga' gtso 'jig rten mgron pos nas/ /stong pa nyid la bzhugs sam ci/ /gtum mo bdag ni</text></item>
<item><p>31a3</p><section></section><text>gsol 'debs na/ /bcom ldan kye yi rdo rje bzhengs/ /bdag gis khyod kyi thugs 'tshal gyis/ /mig 'phrul lta bur khyod bzhengs/ shig /DoM bI bdag ni dran nyams pas/ /bcom ldan dgyes pa rdo rje bzhengs/ /rdo rje'i glu ni sgra snyan gyis/ /rmi lam lta bur gtso bo bzhengs/ /</text></item>
<item><p>31a4</p><section></section><text>mngon byang lnga yi ye shes las/ /bcom ldan dgyes pa rdo rje nyid/ /dkyil 'khor dbus na gar dgur bzhugs/ /zhal brgyad pa la phyag bcu drug /steng zhal dud mdog mche ba gtsigs/ /kham ser skra brje sa 'khor lo rus/ /sna tshogs rdo rjes dbu skra brgyan/ /dang po sku dang</text></item>
<item><p>31a5</p><section></section><text>mthun pa'i zhal/ /g.yas dkar g.yas gnyis sku dang mthun/ /g.yon dmar g.yon gnyis ji bzhin sku/ /dbu skra gyen 'bar thod lnga'i thod/ /spyan gsum dmar zlum mche ba gtsigs/ /snyan cha 'gul rgyan dpung pa'i rgyan/ /phyag zhabs gdu bu 'og pag rgyan/ /stag</text></item>
<item><p>31a6</p><section></section><text>gi sham thabs steng na bcings/ /thod rlon phreng ba thal bas byugs/ /tshangs pa brgya byin nye dbang drag /steng na zhabs bzhi g.yas brkyang bzhugs/ /phyag g.yas dang po glang po che/ /thod par gnas pas yum la 'khyud/ /de bzhin rta bong glang rnga mo/ /mi dang seng ge byi</text></item>
<item><p>31a7</p><section></section><text>la bsnams/ /phyag g.yas thod pa'i rim par 'dzin/ /phyag g.yon dang po thod pa'i nang / /sa yi lha mo bcas pa 'khyud/ /steng 'og rim par thod par gnas/ /chu dang me dang rlung nyi ma/ /zla ba gshin rje nor sbyin no/ /de yum zhal gcig phyag gnyis pa/ /mdog</text></item>
<item><p>31b1</p><section></section><text>nag gri gug thod pas 'khyud/ /phyag rgya lngas brgyan thod skam phreng / /skra ser gyen 'bar spyan gsum dmar/ /bdag po ro myang g.yon brkyang zhabs/ /bdud bzhi'i steng na mnyam par bzhugs/ /de nas bdag dang 'khor de dag /gsal bar legs par brtan par bsgom/ /</text></item>
<item><p>31b2</p><section></section><text>bde gsal dkyil 'khor rgyal po mchog /ting 'dzin gsum du bstan pa yin/ /de dag gsal ni rang rang gi /snying gar gdan la phyag mtshan bsgom/ /de yi sa bon phyogs bcur spro/ /bskul sbyangs sa bon so sor thim/ /hUM gis ye shes 'khor lo bkug /shar</text></item>
<item><p>31b3</p><section></section><text>gyi nam mkhar bzhugs la mchod/ /dzaHhUM baM hoH lha mo bzhis/ /dgug gzhug gnyis med dgyes par bya/ /de nas skye mched byin gyis brlab/ /gtso bo 'khor lo thams cad kyi/ /mig la gti mug rdo rje dkar/ /rna bar zhe sdang rdo rje nag /sna la ser sna rdo rje ser/ /lce la</text></item>
<item><p>31b4</p><section></section><text>'dod chags rdo rje dmar/ /lus la phrag dog rdo rje ljang / /yid la bdag med rnal 'byor gnag /de dag tshangs sogs pad zla'i steng / /gri gug thod pa phyag rgya lnga/ /sku gsung thugs kyang byin brlabs te/ /mgo dang kha dang snying ga ru/ /oM dang AH hUM dkar dmar nag /sa spyod</text></item>
<item><p>31b5</p><section></section><text>mkha' spyod bdag med ma/ /gri gug thod pa 'dzin pa yi/ /pad zla tshangs pa dag la bsgom/ /yang ni rang snying sa bon gyis/ /phyogs bcu'i bla ma rgyal ba dang / /'khor lo khro bo lha mo rnams/ /spyan drangs mchod nas gsol ba 'debs/ /oM sarba ta thA ga ta a b+hi Shiny+tsa tu mAM/ /</text></item>
<item><p>31b6</p><section></section><text>brjod pas gnang nas rigs lnga yis/ /bum pa bdud rtsis bkang bas bskur/ /rigs kyi bdag pos spyi bor mtshan/ /bdag la mi bskyod rdo rje yis/ /phyogs kyi lha mo bzhi po la/ /mi bskyod rnam snang rin chen 'byung / /'od dpag med dang bzhi yang bsgom/ /de bzhin zhe</text></item>
<item><p>31b7</p><section></section><text>sdang gti mug dang / /ser sna 'dod chags bzhi yis kyang / /puk+ka sI sogs mtshams bzhi la/ /rim pas spyi bor mtshan par bsgom/ /oM sarba ta thA ga ta a b+hi She ka badzra swa b+hA baAt+ma ko\u0f85haM/ da ni bdud rtsi myang bar bya/ /yaM raM AH hA+o+uM oM rnams bsgom/ /de nyid gsum</text></item>
<item><p>32a1</p><section></section><text>gyis byin gyis brlabs/ /rlung dang me dang thod sgyed dang / /sa bon gnas pa'i ka pA la/ /hUM gis sbyangs dang AH yis 'bar/ /oM gyis ye shes bdud rtsir 'bab/ /b+h+rUM dzrIM AM khaM hUM lnga dang / /naM haM shaM ShaM g+haM dang lnga/ /bdud rtsir gyur pa rdo rje lces/ /myangs</text></item>
<item><p>32a2</p><section></section><text>la 'khor lo bde bas mchod/ /de la sngags 'dis brtan par bya'o/ /oM sarba ta thA ga ta a mr-i ta swa da badzra swa b+hA ba At+ma ko\u0f85haM/ /hUM gis sa bon gyis bkug nas/ /sangs rgyas thams cad zhal du zhugs/ /phyir spros mchod pa'i lha mo yis/ /rim pas mchod nas gnas su thim/ /</text></item>
<item><p>32a3</p><section></section><text>oM sarba ta thA ga ta pU dzA badzra swa b+hA ba A ko\u0f85haM/ /lha mo de dag rigs yum dang / /gsung gcig tu ni mthun par bstod/ /bcom ldan lha mo brgyad kyis bskor/ /thugs rje thugs kyis 'gro ba sgrol/ /snod dang 'gro ba bcom ldan thugs/ /thugs dgyes mdzod cig bcom</text></item>
<item><p>32a4</p><section></section><text>ldan khyod/ /phung po khams dang skye mched dang / /dug lnga dag mdzad khyod la bstod/ /oM sarba ta thA ga tastu ti badzra swa b+hA ba At+ma ko\u0f85haM/ de dag brtan par rab gsal bar/ /rnal 'byor pa yis rnal 'byor bya/ /pho brang rnam dag rnam snang mdzad/ /rjes su chags pa rdo rje</text></item>
<item><p>32a5</p><section></section><text>sems/ /dbang ni mi bskyod rdo rje dag /bdud rtsi myang ba 'od dpag med/ /mchod pa don yod grub pa ste/ /bstod pa rin chen 'byung ldan yin/ /yan lag drug dang ldan bsgoms pas/ /dngos grub myur du 'grub par 'gyur/ /dang po sprin bar nyi ma 'dra/ /gnyis pa</text></item>
<item><p>32a6</p><section></section><text>sgyu ma lta bur snang / /snang ba thob pa rmi lam ltar/ /'od gsal mnyam gzhag rjes thob med/ /bdag nyid de ltar brtan gyur pas/ /'gro ba'i sdug bsngal la bltas te/ /byams dang snying rje'i 'khor lo'i lha/ /rgyun mi chad par phyogs phyogs 'phro/ /so so'i gdul bya sbyangs</text></item>
<item><p>32a7</p><section></section><text>byas nas/ /slar 'dus nang du 'khor lo bsgom/ /thabs dang shes rab las byung zhing / /byang chub sems ni spro dang bsdu/ /mdog mtshan cha lugs thams cad kyang / /ji ltar gsal bar brtan par bsgom/ /de ltar rdzogs bskyed rdzogs pa'i rim/ /lha mo rim par zhal la bsdu/ /</text></item>
<item><p>32b1</p><section></section><text>zhal dang phyag rnams mtha' nas rim/ /rtsa ba'i zhal dang phyag la bsdu/ /zhabs gnyis yum la thim pa dang / /'khor lo bzhi yi rgya yis gdab/ /lte ba snying mgrin spyi bon/ /sprul pa chos dang longs spyod dang / /bde ba chen po'i 'khor lo bsgom/ /de yang sku bzhi'i ngo bo yin/ /</text></item>
<item><p>32b2</p><section></section><text>sprul par rtsa 'dab drug cu bzhi/ /lte bar aM 'bar rtsa 'dab la/ /kA li bzhi dang drug cu gnas/ /'od zer lnga ldan rab tu 'bar/ /snying gar rtsa 'dab brgyad gnas la/ /lte bar hUM nag 'dab ma la/ /b+h+rUM dzrIM AM khaM e waM ma/ /yaM dang brgyad ni legs par bsgom/ /mgrin par bcu</text></item>
<item><p>32b3</p><section></section><text>drug 'dab ma la/ /lte bar aM 'bar rtsa 'dab la/ /A li bcu drug dag gis brgyan/ /'bar ba'i rnam par gnas pa yin/ /spyi bor rtsa 'dab sum cu gnyis/ /lte bar haM dkar 'dab ma la/ /A li nyis 'gyur dag gis bskor/ /kha dog dkar po bdud rtsi 'bab/ /lte bar gtum</text></item>
<item><p>32b4</p><section></section><text>mo sbar ba yis/ /de bzhin gshegs pa lnga bsregs shing / /spyan la sogs pa yang bsregs te/ /bsregs pas ri bong rgyun haM 'bab/ /yi ge gsal bar gyur nas ni/ /yi ge de dag spro dang bsdu/ /bskul sbyang byas nas slar 'dus te/ /yi ge rang rang gnas la zhugs/ /</text></item>
<item><p>32b5</p><section></section><text>srog dang rtsol ba las byung ba/ /lte ba'i 'og nas raM 'bar bas/ /'khor lo legs sbyangs 'og min gyi/ /bdud rtsi blangs nas spyi bor bsam/ /sbyangs pa'i 'khor lo rnams gang nas/ /thams cad snying gar rab tu thim/ /don dam bdud rtsi zag med bsgom/ /hUM yang</text></item>
<item><p>32b6</p><section></section><text>rim pas nA dar gnas/ /shin tu yun rings goms mi gnas/ /nam mkha'i dkyil ltar rngul dang bral/ /thog ma tha ma dbus med cing / /'khor min mya ngan 'das pa min/ /bdag dang gzhan yang yod ma yin/ /'di ni bde chen rgyal po yin/ /gzung dang 'dzin pa rnam</text></item>
<item><p>32b7</p><section></section><text>par spangs/ /sems sbyong ba la skyo ngal na/ /rim pa rim par sku bskyed la/ /yab dang yum gnyis zhal phyag rgyas/ /snying gar sa bon yi ge la/ /bskor nas gnas pa zhal nas zhal/ /rdo rje lam nas pad+ma dang / /pad+ma'i zhal nas zhal du 'khor/ /rang 'dod pa</text></item>
<item><p>33a1</p><section></section><text>yis bzlas pa bya/ /bsam gtan kha dog dbye ba yis/ /zhi la sogs par shes par bya/ /oM aSh+TA na nA ya/ ping go r+d+ho ke sha bar+t+ma ne/ tsa tur bing sha ti ne trA ya/ Sho Da sha b+hu dzA ya/ kr-i Sh+Na dzI mU ta ba pu She ka pA la mA la a ne kaM d+ha ri Ni/ An+d+ra ta krU ra tsit+tA</text></item>
<item><p>33a2</p><section></section><text>ya/ ar+d+han+du daM Sh+T+ri Ne/ oM mA ra ya/ mA ra ya/ kA ra ya/ kA ra ya/ gardza ya/gardza ya/ tardza ya/ tardza ya/ sho Sha ya/ sho Sha ya/ sap+ta sA ga rAn/ ban+d+ha ban+d+ha/ nA ga aSh+Ta kA na/ kr-iN+Da kr-iN+Da/ sarba sha trUM sarba du Sh+Tan/ ha hA/ hi hI/ hu hU/ he hai/ ho hau/ haM haH/ phaT swA hA/ /</text></item>
<item><p>33a3</p><section></section><text>bcom ldan 'das kyi rtsa sngags yin/ oM de ba pi tsu badzra hUM hUM hUM phaT swA hA/ snying po'i sngags su shes par bya'o/ /oM badzra karta ri he badzrA ya hUM hUM hUM phaT swA hA/ de ni nye ba'i sngags kyang yin/ oM a ka tsa Ta ta pha ya sha hUM swA hA/ grong khyer dkrug pa'i sngags yin no/ /oM tri lokyA k+She pa</text></item>
<item><p>33a4</p><section></section><text>hUM hUM hUM phaT swA hA/ phyag gnyis pa'i snying po'o/ /oM badzra dz+wa la dz+wa la b+h+yo hUM hUM hUM phaT swA hA/ de ni phyag bzhi pa'i sngags so/ /oM ki Ti ki Ti badzra hUM hUM hUM phaT swA hA/ phyag drug pa'i snying po yin // //tshogs gnyis bsag dang gzhan dbang bsdu/ /bdag dang sems</text></item>
<item><p>33a5</p><section></section><text>can bsrung ba'i phyir/ /lha dang chos skyong sems can la/ /bdud rtsi mchod sbyin gtor ma sbyin/ /shar lho'i dur khrod nam mkha' la/ /chos 'byung sum brtsegs steng 'og rim/ /dbus su pad+ma 'dab brgyad nag /shar nas phyogs mtshams go rims su/ /brgya byin</text></item>
<item><p>33a6</p><section></section><text>gshin rje chu lha dang / /gnod sbyin bdag po 'byung po'i bdag /me lha srin po rlung gi lha/ /dkar nag dmar skya ser po dang / /dkar dmar dud ka ljang gu yi/ /mdog kyang rim pa bzhin du gsal/ /rdo rje dbyug pa sprul gyi zhags/ /dpal 'bras rtse gsum dbyu gu gsum/ /</text></item>
<item><p>33a7</p><section></section><text>gri gug ba dan lag na thogs/ /glang po ma he chu srin dang / /rta dang khyu mchog ra skyes dang / /mi ro ri dgas zhon pa dang / /dur khrod rgyan dang chung ma dang / /bu 'khor bcas pa bsgom par bya'o/ /steng gi chos 'byung pad+ma dkar/ /shar nas rim pa snga ma ltar/ /brgya byin tshangs pa</text></item>
<item><p>33b1</p><section></section><text>khyab 'jug drag /gzhon nu tshogs bdag dag byed dang / /legs ldan nag po rim par gnas/ /dkar ser dmar dang nam mkha'i mdog /dkar gnyis ser dang nag po ste/ /mdog kyang de bzhin rim par gsal/ /rdo rje dbyu gu rtse gsum dang / /'khor lo rtse gsum</text></item>
<item><p>33b2</p><section></section><text>mda' gzhu dang / /la phug ba dan ral gri 'dzin/ /pad+ma'i gdan gnas rin chen brgyan/ /chung ma bu 'khor lha yi 'khor/ /rim pa bzhin du gnas pa'o/ /'og gi chos 'byung pad+ma dmar/ /sngon bzhin 'jog po dung skyong dang / /mtha' yas rigs ldan pad+ma che/ /</text></item>
<item><p>33b3</p><section></section><text>dga' bo nor rgyas pad+ma brgyad/ /gdengs ka sbrul zhags pad zla'i gdan/ /dkar ser dmar ljang yang dkar dang / sngo dang dmar skya dkar po'i mdog /rin chen rgyan dang pad+ma dang / /chung ma bu 'khor bcas pa dang / /ngan 'gro gsum dang bcas pa yin/ /pad+ma'i lte ba gsum</text></item>
<item><p>33b4</p><section></section><text>po la/ /rang gi he ru ka nyid bsgom/ /dzaH hUM baM hoH sa dgug dang gzhug /nam mkha' khyab pa'i gtso bo 'khor/ /mi bskyod rnam snang 'od dpag med/ /rang bzhin sngo dang dkar dmar mdog /rdo rje dril bu rang 'od bcas/ /rus rgyan gtso dang 'khor de bzhin/ /de nyid gsum</text></item>
<item><p>33b5</p><section></section><text>dang dbang bskur rgya/ /lce rnams rdo rje sbu gur bsgom/ /de rnams mdun du gtor dag la/ /byin gyis brlabs la rang bzhin btung / /sngon du bstan pa'i bdud rtsi lnga / /dgyes rdor lha dgur gyur pa'o/ /oM in+da dza ma dza la dzak+kha b+hUM ta ba h+ni bA yu rAk+Sha tsaN+D+ra sUdz+dza mA sa sa p+ta pA tA la pA tA</text></item>
<item><p>33b6</p><section></section><text>la a s+tha sap+pa swA hA/ i daM ba li b+hu dza dziM b+ha puSh+pa d+hU pa mAM sa ping+ga am+b+ha sarba kadz+dza khan+ti khu Ni phe Ta gA da swA hA/ oM a kA ro mu khaM sar+b+ba d+harmA NAM/ Ad+ya nu t+pan+na twA ta oM AHhUM phaT swA hA/ /gsum gsum brjod la gtor ma gtang / /yi ge gsum dang muHyis gshegs/ /bar chad</text></item>
<item><p>33b7</p><section></section><text>zhi dang lhag chad zhi/ /rdo rje'i glu 'di dal bus blang / /ko la i ri T+Tha a po lA/ muM mu Ni kak+ko lA/ b+ha Ne a kri ta niSh+Thatani D+Thi ha/ ka ru Ni ke A i na ro la ta hiM ba la kha li/ ma in bi dza/ ki la ka le dz+dza rU ba ni/ a I d+hu ru d+hu ru/ Nadz+dza a i tsa a sa ma shats+tsha ri si h+la/ ka pu ra la i</text></item>
<item><p>34a1</p><section></section><text>a i ma khu la a in d+ha/ nas lidz+dza/ ha hi bu ru / i a o/ pre kha na khe Ta/ ka ran ti / shud+d+hA sud+d+ha N+Na ma Ne/ a i ni raM su aM/ tsan+d+ra bI/ ta idz+dza sa ra sa tsi pa ni A I ma sa sa la dzir ru ra bA Ta/ i d+hi Ni / ma hA hiSh+Ta badz+dza a i/ mchod pa dang</text></item>
<item><p>34a2</p><section></section><text>gtor ma gtang ba/ /tshogs kyi 'khor lor 'dun blang / /bza' dang btung ba longs spyod pa/ /bdud rtsi sbyor bas lus rgyas 'gyur/ /thun bzhi'i rnal 'byor ldan pa yis/ /bsgrubs na 'grub kyi gzhan du min/ /sngon du bstan pa legs rtogs nas/ /tshogs gnyis gzhal yas</text></item>
<item><p>34a3</p><section></section><text>dkyil 'khor gsum/ /zhal gsum g.yas dkar g.yon pa dmar/ /dbus ni sku dang mthun pa nyid/ /rdo rje ral gri g.yas na 'dzin/ /dril bu rtse gsum phyag g.yon na/ /rang ni rang rig yum la 'khyud/ /phyag bzhi rdo rje thod pa dag /g.yas dang g.yon pa'i phyag na 'dzin/ /</text></item>
<item><p>34a4</p><section></section><text>gnyis ni rig ma nyid la 'khyud/ /phyag gnyis g.yas na rdo rje dang / /thod pa kha T+rAM phyag g.yon na/ /de gsum tshangs pa'i steng na bzhugs/ /gzhan dag sngon du bstan pa nyid/ /spro dang bsdu dang 'khor lo dang / /de don bsgom dang gtor ma sngags/ /zhal gsum phyag bzhi la</text></item>
<item><p>34a5</p><section></section><text>sogs rnams/ /rnal 'byor pa yis gang 'dod bsgom/ /rjes thob rnam par dag pa yang / /dbye ba shes pas rtag tu bsgom/ /me ri dra gur bdud las rgyal/ /rnam thar chos 'byung chos kyi dbyings/ /gshin rje dbugs 'byin dur khrod brgyad/ /sgo bzhi dran pa nye bar</text></item>
<item><p>34a6</p><section></section><text>gzhag /gru bzhi yang dag spong ba bzhi/ /sgo rgyan rdzu 'phrul rkang pa bzhi/ /'dod yon lha mo dbang po lnga/ /rtsig pa lnga yang stobs lngar dag /rta babs bzhi ni bsam gtan bzhi/ /rten 'brel bcu gnyis dag pas ni/ /rim pa bcu gnyis 'od 'bar ba'o/ /rgyan</text></item>
<item><p>34a7</p><section></section><text>rnams byang chub yan lag bdun/ /ka ba brgyad mdzes 'phags lam brgyad/ /'khor lo bzhi ni bden pa bzhi/ /de bzhin gdugs ni tshad med bzhi/ /byams pa'i thugs ni sku mdog nag /snying rje spyan dmar 'gro la gzigs/ /dpa' bo gar dgu 'gro rnams sgrol/ /</text></item>
<item><p>34b1</p><section></section><text>btang snyoms sna tshogs rdo rjes mdzes/ /'khor lo'i gzugs ni mi bskyod pa/ /rna cha dag la 'od dpag med/ /mgul gyi phreng ba rin chen gtso/ /yan lag kun bkod rnam snang mdzad/ /'od dpag la ni don yod grub/ /yan lag kun thugs rdo rje 'dzin/ /zhal brgyad</text></item>
<item><p>34b2</p><section></section><text>rnam par thar pa brgyad/ /sku gsum dkar dmar gnag pa'i zhal/ /phyag rnams stong pa bcu drug ste/ /nad rnams 'joms pas glang po sogs/ /dngos grub myur bas lha mo sogs/ /rus pa'i rgyan yang bden pa bzhi/ /stag gi pags pa byang chub bdun/ /bsdu ba</text></item>
<item><p>34b3</p><section></section><text>bzhi ni zhabs bzhi yin/ /skye rga bcom pas bdud bzhi mnan/ /bdag med chos sku rnam dag nyid/ /phung po dag pas gau rI sogs/ /ye shes dag pas kha dog bzhi/ /gri gug sogs kyis bdud bzhi byed/ /tshad med goms pas khams bzhi la/ /puk+ka sI</text></item>
<item><p>34b4</p><section></section><text>sogs lha mo bzhi/ mdog dang phyag mtshan de bzhin no/ /nyin mo bcom ldan thabs su gnas/ /mtshan mo shes rab stong pa nyid/ /'gro ba'i gar dang phyag rgya bskyod/ /brjod pas thams cad sngags yin no/ /khrus byed dbang bskur bsam gtan dang / nyal ba gnyid</text></item>
<item><p>34b5</p><section></section><text>kyi bsam gtan bsgom/ /de ltar brtan pa'i rnal 'byor pas/ /dbang po mi dgag 'gro rnams bskyab/ /bla ma'i rim 'ongs rgyud rgyal don/ /bsgoms pas blo la gsal ba'i don/ /dgyes rdor mos la phan phyir byas/ /'di las byung ba'i bsod nams des/ /bdag</text></item>
<item><p>34b6</p><section></section><text>dang 'gro ba ma lus pa/ /dgyes rdor myur du 'grub par shog /dpal dgyes pa rdo rje sgrub pa'i thabs/ rin po che'i sgron ma zhes bya ba/ slob dpon chen po dpal mar me mdzad ye shes kyis mdzad pa rdzogs so// //rgya gar gyi mkhan po paN+Di ta dA na shI la dang /</text></item>
<item><p>34b7</p><section></section><text>lo tsA ba gan dar ma blo gros kyis bsgyur cid zhus so// @/ /dbang bskur ba'i cho ga bzhugs so// @#/ /dpal dgyes pa'i rdo rje la phyag 'tshal lo/ /de nas ri mo'i dkyil 'khor gyi las kyi rim pa bshad par bya'o/ /dang por bsnyen pa bya ste/</text></item>
<item><p>35a1</p><section></section><text>rang gi yi dam lha'i 'dab 'byams bzlas/ dkyil 'khor gyi gtso bo'i 'dab 'bum bzlas lha dang lha mo gzhan gyi 'dzab khri bzlas/ de yang tshul ji ltar bzlas she na/ dkyil 'khor gar byed pa'i sar maN+Dal gru bzhi pa khru gang ba byas la/ de la ba'i rnam</text></item>
<item><p>35a2</p><section></section><text>lnga dang / tsan+dan la sogs pa'i dri zhim pos byug /bdud rtsi rnam pa lngas kyang gtor bar byas la/ de nas dri'i thig le dgu byas te de'i steng du me tog gtsang ma bzhag ste/ de dkyil 'khor gyi lha yin par bsams la/ de nas de la spyan drangs la bstims la/ /de nas phyi</text></item>
<item><p>35a3</p><section></section><text>nang gsang ba'i mchod pa dang / bstod pa dang / bdud rtsi myang ba yan chad bya'o/ /de nas yi dam lha'i nga rgyal byas la/ yi dam lha'i 'dzab bzlas/ gtso bo'i nga rgyal byas la/ gtso bo'i sngags bzlas/ lha mo brgyad po rang rang gi nga rgyal byas la/ oM AH gau rI hUM/ be tA lI/ tsau rI/</text></item>
<item><p>35a4</p><section></section><text>pra mo hA/ puk+ka sI/ sa ba rI/ tsaN+DalI/ oM AH Do m+bi nI hUM/ zhes bzlas pa dang / yi dam gyi lha'am/ dkyil 'khor gyi gtso bo'i 'dzab mi dgos zhes rmi lam na zer na/ 'dzab ma rdzogs kyang 'phro bcad la/ de'i 'og tu mchod bstod byas la yi ge brgya pas gshegs su</text></item>
<item><p>35a5</p><section></section><text>gsol lo/ /dkyil 'khor gyi las bya'o/ /de ni dang po'i bsnyen pa'o// //sa gzhi yongs su gzung bar bya'o/ /de la yang brgyad de/ sa btsal zhing brtag pa dang / sa bslang ba dang / sa brtan par gzung ba dang / sa sbyang ba dang / sa byin gyis brlab pa dang /</text></item>
<item><p>35a6</p><section></section><text>bgegs bskrad pa dang / phur ba gdab pa dang / ting nge 'dzin gsum dang ldan pa'i slob dpon dbus na 'dug pa la/ gau rI la sogs pa'i lha mo bzhis phyogs bzhi nas mchod cing gsol ba gdab pa'o/ /de las btsal zhing brtag pa ni/ sa bzang po zug rngu med</text></item>
<item><p>35a7</p><section></section><text>pa nyes pa med pa/ shar dang byang du gzhol ba/ me tog dang shing dang chu dang ldan par bya'o/ /yang na yid du 'ong bar bya'o/ /de ni btsal zhing brtag pa'o/ /sa bslang ba ni slob dpon dgyes pa rdo rje'i ting nge 'dzin du bzhugs pas/ ba'i lci ba sa la ma lhung bas maN+Dal khru gang</text></item>
<item><p>35b1</p><section></section><text>ba zhig byas la/ des dgyes pa rdo rje'i dkyil 'khor dmigs la/ phyi nang gi mchod pa bya zhing /'jig rten skyong ba rnams la gtor ma byin la/ pus mo g.yas pa'i lha nga sa la btsugs la thal mo sbyar nas sa bslang bar bya ste/ gang sa 'di la gnas pa'i lha dang klu dang</text></item>
<item><p>35b2</p><section></section><text>gnod sbyin dang sha za la sogs pa rnams las bslang bar bya yis/ sa'i gnas 'di ru yon bdag che ge mo'i don du dgyes pa rdo rje'i dkyil 'khor byed par 'dod kyis/ khyed rnams la mi gnod pa dang / bzod pa yod nas 'dir byed kyis/ nga gnas 'dir nyal bas rmi lam</text></item>
<item><p>35b3</p><section></section><text>du mtshan ma ston cig ces brjod pas/ gtso bo'i ting nge 'dzin du bzhugs la/ bzlas pa byed cing seng ge'i nyal thabs kyis nyal bar bya'o/ /rmi lam na nged rnams la mi gnod kyis gyis shig zer na de nyid du bya'o/ /sa brtan par gzung ba ni/ sa khung na phyi de zhag gi snga dro dang po la</text></item>
<item><p>35b4</p><section></section><text>sngar gyi maN+Dal la zhal bshal la/ de ru dgyes pa rdo rje'i dkyil 'khor dmigs la/ phyi nang gi mchod pa bya ste/ phyogs skyong rnams la gtor ma byin la 'di skad brjod do/ /sa 'di tsam zhig khugs na dgyes pa rdo rje la sogs pa'i dkyil 'khor byed kyis/ khyed rnams</text></item>
<item><p>35b5</p><section></section><text>sems mi nur zhing bgegs med pa dang / grogs kyis shig ces bsgo bar bya'o/ /de'i 'og tu phyogs thams cad nas/ rdzogs pa'i sangs rgyas ji snyed bzhugs/ /byang chub sems dpa' dgra bcom dag/ bdag dang che ge mo zhig gi/ don du brtan par bzhugs nas ni//</text></item>
<item><p>35b6</p><section></section><text>mngon shes can gyi mchod yon bzhes/ /zhes lan gsum brjod de gsol ba gdab par bya'o/ /kye bcom ldan 'das bdag gi mchod yon bzhes nas kyang / byin gyis brlab cing brtan par bzhugs su gsol zhes brjod do/ /gal te dga' ba'i sa gzhi rmi lam du ma khugs</text></item>
<item><p>35b7</p><section></section><text>na/ khro bo'i nga rgyal byas la mngon spyod kyi sbyin sreg byas te bgegs bskrad pas snga ma bzhin du bya'o/ /de ni sa gzhi brtan par gzung ba'o/ /sa sbyang ba ni zhi ba'i sbyin sreg tshul bzhin byas la/ me lha'i thugs kar sa'i lho mo bsams la/ de la mchod pa dang sbyin sreg</text></item>
<item><p>36a1</p><section></section><text>byas la/oM AHhUM muHzhes brjod pas nam mkha' la gshegs su gsol bar bya'o/ /de'i 'og tu ji tsam 'dod pa'i gnas gru bzhir dmigs la klu'i bdag po bsams te/ brko bar bya'o/ /klu'i bdag po ni ston zla gsum la glo g.yon pa sa la</text></item>
<item><p>36a2</p><section></section><text>phab ste mgo shar du bstan nas kha lhor bltas te nyal lo/ /dgun zla gsum la mgo lhor bstan kha nub tu bltas nas nyal lo/ /dpyid zla gsum la mgo nub tu bstan kha byang du bltas nas nyal/ dbyar zla gsum la mgo byang du bstan kha shar du bltas te nyal lo/ /sa rko</text></item>
<item><p>36a3</p><section></section><text>thabs ni/ klu'i mgo bo dang / rgyab dang / phang por nas brko bar bya'o/ /mngon par dga' ba'i dngos grub kyi don du/ brang gi phyogs su lkog ma dang lte ba dang pus mo tsam gyi bar dngos grub rab 'bring tha ma gsum 'dod pa'i don du g.yas g.yon na bzhugs par bsam zhing brko</text></item>
<item><p>36a4</p><section></section><text>bar bya'o/ /sa phyung la rdo ba dang gseg ma dang / mgal du ma dang / sol ba dang / rus pa dang / gyo mo dang / bong ba la sogs pa med par byas nas/ sa gzhan snum pa bzang po dang dri zhim bsres te blugs par bya'o/ /de nas dri zhim po dang chu bsres pa la yi ge hUM</text></item>
<item><p>36a5</p><section></section><text>zlos shing bkang la 'thas par bcag ste/ lag mthil ltar mnyam pa'i steng du/ gzhal yas khang sgo bzhi dang rgyan la sogs pa dang ldan par bsam mo/ /de nas spos dang bdud rtsi lnga'i chu la las thams cad pa'i sngags bzlas la gtor bar bya'o/ /sman dang 'bru dang rin po che</text></item>
<item><p>36a6</p><section></section><text>la las thams cad pa'i sngags bzlas la gzhug par bya'o/ /sa gzhi byin gyis brlab pa ni/dkyil 'khor dbus su 'dug la/ dgyes pa rdo rje'i rnal 'byor bya ste/khaM las sa gzhi nam mkha' ltar bsgom/ suM las ri rab ser po gru bzhi pa nam mkha' dang mnyam par</text></item>
<item><p>36a7</p><section></section><text>bsgom/ laM las dbang chen gyi dkyil 'khor gru bzhi pa rdo rje rtse gsum pa bzhis gru bzhir mtshan pa ser por bsgom/ hUM las sa gzhi rdo rjer bsgom/ /de nas me di nI badzrI b+ha ba badzra ban+d+ha hUM zhes brjod pas sa gzhi 'od can du byin gyis brlab po/ /de ni sa gzhi byin gyis</text></item>
<item><p>36b1</p><section></section><text>brlab pa'o/ /bgegs bskrad pa ni/ hrIH gsum brjod la slob dpon phyir byung ste/ dbang ldan gyi mtshams su 'dug la/ bdag gi snying gnas byung ba'i dkyil 'khor gyi 'khor lo las sprul pa byung bas nam mkha' khyab par bsams te/ phyogs bcu'i rgyal ba sras dang</text></item>
<item><p>36b2</p><section></section><text>bcas pa khyed rnams kyis/ bdag dang slob mar bcas pa la byin gyis brlab cing bsrung ba'i phyir bzhugs su gsol lo zhes brjod cing snying gar zla ba'i dkyil 'khor gyi rdo rje'i dbus su bcug la bdag dang gcig tu gyur bar bsams te/ rang gi lus dgyes pa rdo rje'i nga rgyal</text></item>
<item><p>36b3</p><section></section><text>bya ste/ hUM brjod cing sems dpa'i skyil krung phyed pa la gnas nas/ mig g.yon par Ta las zla ba'i dkyil 'khor bsam/ g.yas par ma las nyi ma'i dkyil 'khor bsam/ 'bras bu gnyis las hUM shin tu g.yo ba bskal ba'i me ltar 'bar ba las rdo rje'i mig bya'o/ /</text></item>
<item><p>36b4</p><section></section><text>de nas g.yas par rdo rje gsor zhing / g.yon par dril bu dkrol zhing dkur bzung la/ mgo dang mig g.yon du cung zad btud de/ rkang mthil gnyis su hUM las rdo rje rgya gram du bsams la/ byang shar du gnas te 'di skad brjod do/ /nyon cig bgegs tshogs thams cad kyi/ /</text></item>
<item><p>36b5</p><section></section><text>sku gsung thugs la gnas pa rnams/ /dpal sogs dgyes rdor dag gis ni/ /srung ba'i 'khor lo byed pa'o/ /rdo rje 'bar ba'i gzugs 'di yis/ /gal te gang gis dam tshig 'das/ /'dod gsum bskyed bya gsad bya ste/ /tshal bar 'gas pa gdon mi za/ /zhes</text></item>
<item><p>36b6</p><section></section><text>brjod la g.yas brkyang dang / g.yon brkyang la sogs pa'i stang stabs kyis dkyil 'khor la lan gsum du hUM brjod cing bskor bar bya'o/ /de ni bgegs bskrad pa'i rim pa'o/ /phur pa gdab pa ni/ lcags kyi phur pa sor brgyad pa dri dang bdud rtsi'i chus gtor te mdun du bzhag</text></item>
<item><p>36b7</p><section></section><text>la stong par bsgom/ stong pa'i ngang las hUM ljang na gcig tu gyur par bsam/ de las bdud rtsi 'khyil ba zhal gsum phyag drug pa cig tu lte ba yan chad bsgom mo/ /smad phur pa zur gsum 'od 'bar ba cig bsam mo/ /de nas dbang ldan nas brtsams te bskor</text></item>
<item><p>37a1</p><section></section><text>phyogs su/oM he badzra big+h+nAn uts+tsha Ta ya hUM phaT/ ces bya ba'i sngags kyis phur bu la bzlas shing phyogs bcur btab la/ 'og gser gyis gzhi la thug pa'i bar du dbab par bsam mo/ /de ni phur bu gdab ba'o/ /ting nge 'dzin gsum dang ldan pa'i</text></item>
<item><p>37a2</p><section></section><text>rdo rje slob dpon la/ gau rI la sogs pa'i ting 'dzin can gyi lha mo bzhis phyogs bzhi nas mchod cing gsol ba gdab pa ni/ dkyil 'khor bri phyir shar phyogs nas gau rI'i rnal 'byor pas dbus su gtso bo la mchod pa rnam pa lnga phul nas 'di skad brjod do/ /de bzhin gshegs pa</text></item>
<item><p>37a3</p><section></section><text>kun zhi ba/ /de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bshad du gsol/ /zhes bskul lo/ /lho phyogs nas tsau rI'i rnal 'byor pas dbus kyi gtso bo la mchod pa rnam pa lnga phul nas 'di skad ces brjod do/ /mtshan</text></item>
<item><p>37a4</p><section></section><text>nyid thams cad yang dag rdzogs/ /mtshan min thams cad yang dag spangs/ /kun du bzang po sku yi mchog /dkyil 'khor dam pa bshad du gsol/ /zhes bskul lo/ /nub phyogs nas pra mo hA'i rnal 'byor pas/ dbus kyi gtso bo la mchod pa rnam lnga phul nas 'di</text></item>
<item><p>37a5</p><section></section><text>skad brjod do/ /zhi ba'i mchog ni mchog las byung / /ye shes spyod pa rnam sbyong ba/ /kun du bzang po gsung gi mchog /dkyil 'khor dam pa bshad du gsol/ /zhes bskul lo/ /byang phyogs nas be tA lI'i rnal 'byor pas/ dbus kyi gtso bo la mchod pa rnam lnga</text></item>
<item><p>37a6</p><section></section><text>phul nas 'di skad brjod do/ /sems can kun gyi sems chen po/ /rang bzhin dag pa dri ma med/ /kun du bzang po thugs kyi mchog /dkyil 'khor dam pa bshad du gsol/ zhes bskul lo/ /de nas dkyil 'khor gyi dbus nas langs/ de bzhin gshegs pa</text></item>
<item><p>37a7</p><section></section><text>thams cad kyis nam mkha' khyab par dmigs te/ 'di skad brjod par bya ste/ oM sarba ta thA ga ta pA da ban+d+ha naM ka ro mi zhes de bzhin gshegs pa thams cad kyi zhabs la phyag byas nas/ langs la dgyes pa rdo rje'i nga rgyal bskyed la 'di skad ces brjod do/ /bdag nyid rang nyid</text></item>
<item><p>37b1</p><section></section><text>rdo rje can/ /rdo rje sems dpa' bdag rang nyid/ /bdag ni sangs rgyas rgyal po che/ /stobs chen rdo rje can bdag gis/ /rnal 'byor dbang phyug rgyal po bdag /phyag na rdo rje brtan bdag ste/ /bdag po rdo rje chen po'i bdag /byin gyis brlab cing bzhugs su gsol/ /zhes</text></item>
<item><p>37b2</p><section></section><text>bskul lo/ /sa gzhi yongs su gzung ba'o/ /da ni sta gon la gnas par bya ba ston te/ de la yang gnas pa bzhi ste/ sa'i lha mo sta gon la gnas par bya ba dang / lta sta gon la gnas pa dang / bum pa sta gon la gnas pa dang / slob ma sta gon la gnas pa'o/ /de la</text></item>
<item><p>37b3</p><section></section><text>sa'i lha mo sta gon la gnas pa ni dkyil 'khor gyi dbus su dri'i thig le byas la/ thig le'i steng du yi ge laM ser po cig bsam/ de 'od du zhu bas sa'i lha mo sku mdog ser po/ rin po che'i rgyan sna tshogs kyis brgyan pa/ zhal gcig phyag gnyis pa g.yas bgrang phreng</text></item>
<item><p>37b4</p><section></section><text>'dzin pa/ g.yon gser gyi bum pa thogs pa cig bsam mo/ /de nas mdun gyi nam mkhar gshegs pa'i sa'i lha mo dzaH hUM baM hoH bzhis dgug pa dang gzhug pa dang bcing pa dang / dgyes par byas la/mchod pa rnam lnga phul te/thal mo sbyar nas/ skyob pa sangs rgyas thams</text></item>
<item><p>37b5</p><section></section><text>cad kyis/ /spyod pa'i tshul dang khyad par gyi/ /sa dang pha rol phyin pa la/ /lha mo khyod ni dpang du gyur/ /skyob pa shAkya seng ge yis/ /ji ltar bdud kyi sde bcom pa/ /de ltar bdud kyi tshogs bcom nas/ /bdag gis dkyil 'khor bri bar bgyi/ /zhes lan gsum du</text></item>
<item><p>37b6</p><section></section><text>brjod pas sa'i lha mo mnyes nas/ dga' ba'i mdangs kyis dgyes pa rdo rje'i dkyil 'khor gyis zer nas sa la thim mo/ /de ni sa'i lha mo sta gon la gnas pa'o/ /lha sta gon la gnas pa ni/ lha dgu po so so'i bzhugs gnas su dri dang bdud rtsi'i thig le byas la gdan dgu</text></item>
<item><p>37b7</p><section></section><text>ru bsam/ de'i steng du lha so so'i snying po brjod cing / me tog re re bzhag pas dam tshig sems dpa' lha dgu ru bsam/ de nas dzaH hUM baM hoH la sogs pa'i phyag rgya bzhis/ ye shes kyi lha dgug pa dang gzhug pa dang bcing ba dang dbang du byas la gnyis su med par bsam mo/ /</text></item>
<item><p>38a1</p><section></section><text>de nas mchod pa rnam lnga phul la bstod pa nyi shu pa byas te/ 'di skad do/ /thams cad dngos po'i rang bzhin mchog /gdod nas thams cad bdag nyid gnas/ /thabs dang shes rab gnyis dag pa/ /dgyes pa rdo rje bdag phyag 'tshal/ de nas 'di</text></item>
<item><p>38a2</p><section></section><text>skad ces brjod do/ /bcom ldan dgyes pa rdo rje ni/ /rig pa'i rgyal po phyag 'tshal bstod/ bdag gis rdo rje dkyil 'khor 'dir/ mgon po bri bar 'dod pa ste/ /slob ma rnams la phan phyir dang / /khyed la mchod pa'i don du yang / /de bas bcom ldan gus</text></item>
<item><p>38a3</p><section></section><text>bdag la/ /byin rlabs gnang ba mdzad par 'os/ /dgongs shig bdag la sangs rgyas dag /'gro ba'i 'khor lo don byed dang / /'bras gnas byang chub sems dpa' dang / /gang zhig gzhan yang sngags kyi lha/ /lha rnams 'jig rten skyong ba dang / /'byung po</text></item>
<item><p>38a4</p><section></section><text>byang chub sems dpa' rnams/ /sems can bstan la mngon dga' ba'i/ /gang zhig rdo rje mig ldan pa'i/ /che ge mo bdag rdo rje 'dzin/ /dgyes rdor dkyil 'khor dngos byung ba/ /ji ltar nyer spyod nus pa yin/ /'gro bdag don du bri bar bya/ /slob ma bdag bcas bdag</text></item>
<item><p>38a5</p><section></section><text>la ni/ /byin rlabs gnang ba mdzad par 'os/ /zhes lan gsum du spos thogs la brjod do/ /de ni lha sta gon la gnas pa'o/ /bum pa sta gon la gnas pa ni/ bum pa'i dbyibs ni chu'i dkyil 'khor lta bur zlum pa/ zhabs phra ba mchu 'phyang ba lto ba che ba</text></item>
<item><p>38a6</p><section></section><text>dgu byas la/ spos kyi chus dag par bkrus la/ maN+Dal gyi steng du ras sam dar dkar bting la me tog chal par bkram la gong gi bum pa gzhag go/ /de nas tsan+dan dkar po la sogs pa'i dri zhim po la sogs pa dang / dkar rtsi bsres la byug par bya/ /de nas</text></item>
<item><p>38a7</p><section></section><text>pad 'dab brgyad re bri/ /de'i lte ba la rang rang gi phyag mtshan re bri/ de nas rnam rgyal gyi bum pa dngos po med par bsam/ de las yi ge khaM dkar po gcig tu gyur/ de 'od du zhu ba las bum pa gong ma 'dra ba cig byung bar bsam/ de'i nang du yi ge hrIH las pad+ma</text></item>
<item><p>38b1</p><section></section><text>'dab ma brgyad pa cig bsam/ de'i steng du a las zla ba'i dkyil 'khor bsam/ de'i steng du aM las nyi ma'i dkyil 'khor cig bsam/ de'i steng du yi ge hUM mthing nag gcig bsam/ de 'od du zhu ba las rdo rje mthing nag hUM gis mtshan pa cig bsam/ de</text></item>
<item><p>38b2</p><section></section><text>'od du zhu ba las dgyes pa rdo rje zhal brgyad zhabs bzhi phyag bcu drug spyan nyi shu rtsa bzhi pa/ phyag rgya drug dang ldan pa/ phyag g.yas pa brgyad na b+han+d+ha'i nang na glang po rta bong la sogs pa bsnams pa/ phyag g.yon pa brgyad na b+han+d+ha'i nang na sa'i lha mo la sogs pa bsnams</text></item>
<item><p>38b3</p><section></section><text>pa/ dbu skra ser po gyen du 'greng ba/ rgyan sna tshogs kyis brgyan par bsam mo/ /yang na dkyil 'khor tshang bar bsam mo/ /de nas ris drug gi dkyil 'khor gyi dbus su gzhag go/ /de nas dzaH hUM baM hoH la sogs pa bzhis ye shes kyi lha dgug pa dang gzhug pa dang /</text></item>
<item><p>38b4</p><section></section><text>bcing ba dang / dbang du bya ba la sogs pa byas la de nas gti mug rdo rje ma la sogs pa drug gis skye mched drug byin gyis brlab/ mkha' spyod ma la sogs pa gsum gyis gnas gsum byin gyis brlab po/ /rigs kyi bdag po rgyu'i dgyes pa rdo rjes dbu rgyan par bsam</text></item>
<item><p>38b5</p><section></section><text>mo/ /de nas mchod yon la sogs pa la bsang gtor bya/ bsang gtor la sogs pa'i sngags ni/ oM sarba saM sho d+ha ni hUM phaT/ me tog la sogs pa'i sngags so/ /oM AH swA hA b+han+d+ha'i nang du bzhag pa'i bdud rtsi lnga sbyang ba'i sngags so/ /oM AH hUM swA hA/ dam tshig</text></item>
<item><p>38b6</p><section></section><text>gi chu bsang ba'i sngags so/ /oM shrI hUM g+haM dzaM swA hA/ sha lnga sbyar ba'i sngags so/ /de nas mchod pa rnam pa lnga po de hUM lngar bsams la hUM 'od du zhu ba las/ me tog la sogs pa 'od dang ldan pa bzang por gyur bar bsam mo/ /oM AH hUM swA hA/ de nas rnam par rgyal ba'i</text></item>
<item><p>38b7</p><section></section><text>bum pa la/ oM badzra swa b+hA ba swA hA zhes brjod la ras dbul/ dzaH hUM baM hoH khaM raM zhes brjod la mchod yon dbul/ oM ni ri ti hUM khaM zhes brjod la zhal bsil dbul/ me tog bzang po mchog 'di dag /dri med gtsang ba'i skye gnas nas/ /bdag gis dad pas phul ba</text></item>
<item><p>39a1</p><section></section><text>nyid/ /bzhes te bdag la bka' drin skyobs/ /oM badzra puSh+pe AH hUM swA hA/ nags tshal las byung dri yi mchog /dri tshogs bdug spo sa bla med pa/ /bdag gis dad pas phul ba nyid/ /bzhes te bdag la bka' drin skyobs/ /oM badzra d+hU pe</text></item>
<item><p>39a2</p><section></section><text>AH hUM swA hA/ /gdon rnams 'joms shing bkra shis pa/ /dge shing mun pa rnams sel ba/ /bdag gis dad pas phul ba nyid/ /bzhes te bdag la bka' drin skyobs/ /oM badzra dI pa AH hUM swA hA/ lhan cig skyes nas sbyar ba'i dri/ /shangs la tshim byed dag</text></item>
<item><p>39a3</p><section></section><text>pa 'di/ /bdag gis dad pas phul ba nyid/ /bzhes te bdag la bka' drin skyobs/ /oM badzra gan+d+he AH hUM swA hA/ bshos gtsang thams cad yan lag ldan/ /bza' dang bca' bar ldan bcas pa/ /kha dog dri dang ror ldan pa/ /dbul gyis so sor bzhes su gsol/</text></item>
<item><p>39a4</p><section></section><text>oM badzra nai bi d+ye AH hUM swA hA/ de nas dri chab bzang po dung phor du blugs la bum pa'i kha ru gzhag /hUM bdun bzlas pa'i srad bu dkar po rnam rgyal gyi bum pa la gdags/ me tog gi phreng ba tsan+dan dkar po'i dri chur bcug la rdo rje'i dbus su bcings la dung phor gyi kha ru gzhag go/ /</text></item>
<item><p>39a5</p><section></section><text>de nas gtso bo'i sngags brgya rtsa brgyad bzlas pa de bum par blugs pas/ de'i stobs kyis dgyes pa rdo rje yab yum 'od du zhu nas/ de nas dri chab bzang po gang bar blugs/ de nas kha rgyan dang mgul chings la/ oM hUM swA hA zhes bzlas la bcing zhing gzhug par bya'o/ /'bru</text></item>
<item><p>39a6</p><section></section><text>lnga sman lnga bdud rtsi lnga rin po che lnga la gtso bo'i sngags brgya rtsa brgyad kyis byin gyis brlabs la ras su gtums la/ kha rgyan la btags pa bum chu'i nang na bcug la/ spos kyis bdugs la bzhag /de nas bum pa gzhan ma brgyad po la/ rang rang gi snying po gaM tsaM la sogs</text></item>
<item><p>39a7</p><section></section><text>bskyed pa dang / so so'i ye shes sems dpa'i lha spyan drang ba dang / dgug pa la sogs pa snga ma bzhin no/ /de nas rigs drug gi dkyil 'khor du snga ma bzhin du gzhag go/ /de nas las thams cad pa'i bum pa'i nang du yi ge hUM las cho ga gsum gyi rim pas bdud rtsi</text></item>
<item><p>39b1</p><section></section><text>'khyil ba bskyed la spyan drang ba la sogs pa gong ma bzhin du bya'o/ /rigs drug gi dkyil 'khor gyi byang shar mtshams su bzhag la 'di skad ces gsol ba gdab par bya ste/ khyed kyi dkyil 'khor 'di ma rdzogs kyi bar du bgegs ma rungs pa rnams bsrung du gsol zhes</text></item>
<item><p>39b2</p><section></section><text>bya'o/ /de ni bum pa sta gon la gnas pa'o/ /de nas slob ma sta gon la gnas pa ni/ phyi rol du song ste dgyes pa rdo rje'i ting nge 'dzin du gnas la/ de nas lus bsrung ba dang / khrus dag pa dang / gos gtsang ma bgos la/ me tog gi phreng ba rdo rje slob dpon la gtor te/</text></item>
<item><p>39b3</p><section></section><text>slob dpon la phyag byas nas gsol ba gdab par bya'o/ /dga' chen khyod bdag ston pa bas/ /slob dpon khyod ni dgongs su gsol/ /byang chub chen po'i tshul bstan pa/ /mgon po chen po bdag 'tshal lo/ /byang chub sems kyang bdag la stsol/ /sangs rgyas chos</text></item>
<item><p>39b4</p><section></section><text>dang dge 'dun te/ /skyabs gsum po ni bdag la stsol/ /thar pa chen po'i grong mchog tu/ /mgon po bdag ni 'jug par 'tshal/ /zhes lan gsum brjod la/ de nas slob dpon gyis mtshan nyid dang ldan pa'i slob ma la bos te 'di skad brjod par bya'o/ /khyod ni</text></item>
<item><p>39b5</p><section></section><text>tshul chen snod yin gyis/ /bu 'dir shog shig theg chen gyi/ /gsang sngags spyod tshul cho ga ni/ /khyod la legs par bstan par bya/ /rdzogs pa'i sangs rgyas gang 'das dang / /de bzhin gang dag ma byon pa/ /da ltar byung ba'i mgon po rnams/ /'gro la phan phyir</text></item>
<item><p>39b6</p><section></section><text>bzhugs pa dag /de dag kun gyis gsang sngags kyi/ /cho ga mchog bzang 'di mkhyen nas/ /dpa' bos byang chub shing drung du/ /thams cad mkhyen pa mtshan med brnyes/ /gsang sngags sbyor ba nyes med de/ /shAkya seng ge skyob pa yis/ /bdud sde shin tu mi</text></item>
<item><p>39b7</p><section></section><text>bzad pa/ /dpung chen dag kyang de yis bcom/ /de nas kun mkhyen thob bya'i phyir/ /bu yis blo gros 'di gyis shig /ces brjod do/ /de nas sdig pa bshags pa la sogs pa byed du gzhug ste/ bdag gis sdig pa ci bgyis pa/ /bgyid du stsal dang yi rang ba/ /</text></item>
<item><p>40a1</p><section></section><text>sangs rgyas spyan sngar mchis nas ni/ /de dag thams cad bshags par bgyi/ /sangs rgyas byang chub sems dpa' dang / /rang rgyal dgra bcom 'gro rnams kyis/ /bsgom dang bzlas brjod bsod nams tshogs/ /de la bdag ni yi rang ngo / /</text></item>
<item><p>40a2</p><section></section><text>sems bskyed mngon par sangs rgyas dang / /chos kyi 'khor lo bskor ba dang / /byang chub sems dpa'i tshogs spyod dang / /deng nas bdag ni skyabs su mchi/ /sangs rgyas 'byung ba ji lta bar/ /skal ldan byang chub sems dpa' yis/ /byang chub sems ni bskyed</text></item>
<item><p>40a3</p><section></section><text>pa ltar/ /de nyid du ni sems bskyed do/ /mgon po bdag la dgongs su gsol/ /ma lus bzhugs pa'i sangs rgyas rnams/ /dus 'di nyid nas sangs rgyas par/ /bla med bdag la gzigs su gsol/ /sangs rgyas chos dang dge 'dun te/ /bla na med pa'i</text></item>
<item><p>40a4</p><section></section><text>dkon mchog gsum/ /sangs rgyas rnal 'byor sdom pa ni/ /yang dag nyid du gzung bar bgyi'o/ /rdo rje rigs mchog chen po la/ /rdo rje dril bu phyag rgya yang / /yang dag nyid du gzung bar bgyi/ /slob dpon dag kyang gzung bar bgyi/ /rin chen rigs mchog</text></item>
<item><p>40a5</p><section></section><text>chen po yi/ /dam tshig yid du 'ong ba la/ /nyin re bzhin ni lan drug tu/ /sbyin pa rnam bzhi rtag tu sbyin/ /byang chub chen po las byung ba/ /pad+ma'i rigs mchog dam pa la/ /phyi nang gsang ba'i theg pa gsum/ /dam pa'i chos kyang gzung bar bgyi/ /las kyi rigs</text></item>
<item><p>40a6</p><section></section><text>mchog chen po yi/ /sdom pa thams cad ldan par ni/ /yang dag nyid du gzung bar bgyi/ /mchod pa'i las kyang ci nus bgyi/ /tshul khrims kyi ni bslab pa dang / /dge ba'i chos ni sdud pa dang / /sems can don byed tshul khrims gsum/ /de bzhin brtan par</text></item>
<item><p>40a7</p><section></section><text>gzung bar bgyi/ /bdag gi dge ba'i las rnams 'di dag gis/ /'jig rten mi ring sangs rgyas myur bsgrubs nas/ /sems can 'khor ba'i rgya mtshor bying ba rnams/ /bla med byang chub nyid du bsgral bar bgyi/ /zhes zhus pa dang / slob dpon gyis slob ma la</text></item>
<item><p>40b1</p><section></section><text>bsrung ba bya ste/ khro bo'i sngags kyis so shing la bzlas par bya'o/ /so shing gi cho ga ni u dum+Wa ra'am/ a shwa t+tha'i shing gi rtse mo las sor bcu gnyis pa'i shing gi tshad du bya/ mi g.yo ba ma gas pa 'bus ma zos pa'i so shing gi rtse mor me tog gi phreng ba bcings la/ dri zhim</text></item>
<item><p>40b2</p><section></section><text>pos byugs la/ tshems shing stong par bsgom/ /de las hUM mthing nag 'od 'bar ba gcig tu gyur/ /de las so shing 'od can gcig byung bar bsam/ de nas so shing gi me tog gi phreng ba bgrang zhing bzlas la byin gyis brlab/ de nas ba'i lci ba sa la ma lhung ba dang / dri</text></item>
<item><p>40b3</p><section></section><text>zhim po dang / bdud rtsi rnam pa lngas maN+Dal gru bzhi khru gang ba zhig nub phyogs su byas la/ de'i steng du slob ma gzhag /rnam par snang mdzad du byin gyis brlabs la rdo rje khu tshur gyis dri chu blangs te/ oM brjod la spyi bor thig le bya/ AH brjod la mgrin par thig le bya/ hUM</text></item>
<item><p>40b4</p><section></section><text>brjod la snying gar thig le bya/ thig le gdan du bsam/ oM AH hUM gsum mkha' spyod ma la sogs par bsams la/ me tog la sogs pa'i mchod pa bya ste/ spyi bor me tog dbul/ mdun du spos me dbul/ mar me dang / dri snying gar dbul/ lha bshos lag par</text></item>
<item><p>40b5</p><section></section><text>dbul bar bya'o/ /de nas shar phyogs su kha bltas te/ mi smra ba ru so shing bca'/ /bca' ba zin nas so brud cing mi gas pas phan tshun ma dor bar mdun drang por rtsa ba'i dkyil 'khor du dor ro/ /yang na khru gang gru bzhi par dor ro/ /de tshe bdag la lta ba dang / /rtse mo</text></item>
<item><p>40b6</p><section></section><text>gyen du 'greng 'gyur na/ /de ni dngos grub mchog ces bya/ /de bzhin gzhan du kha bltas na/ /de ni dngos grub 'bring du bshad/ /mtshams dang byang du kha bltas na/ /'jig rten pa yi dngos grub thob/ /so shing bor ba brgya zhig la/ /gal te mthur du kha bltas na/ /</text></item>
<item><p>40b7</p><section></section><text>de ni nges par sa 'og gi /dngos grub de la the tshom med/ /de nas dri'i chus lag pa bkrus te/ 'thor 'thung gis kha bshal la dbo/ de nas oM hri bi shud+d+ha d+harmA pA paM ni sh+tsa a se sho d+ha sarba bi kalpan/ a pa na ya hUM zhes bya ba mngon par bzlas pa'i chu khyor ba gsum 'thung</text></item>
<item><p>41a1</p><section></section><text>du gzhug go/ /de'i 'og tu slob ma rnams sems dga' bar bya ba'i phyir chos bshad par bya'o/ /de'i dgos pa ni/ ngag gi nyes pa dag par bya ba dang / dngos grub rab 'bring gi ltas blta ba'o/ /de nas ku sha la rtsa ba'i sngags bzlas la ku sha</text></item>
<item><p>41a2</p><section></section><text>stong par bsgom/ de nas hUM du gyur/ hUM las ku sha byung bar bsam/ mgo bo'i phyogs su zhog ces bsgo bar bya'o/ /yang ku sha hUM las bskyed la/ bdud rtsi 'khyil pa'i sngags bzlas pa de stan du yang gding bar bya'o/ /de'i dgos pa ni yid kyi nyes pa dag par bya</text></item>
<item><p>41a3</p><section></section><text>ba dang / rmi lam rno bar bya ba'i phyir ro/ /de nas tshon sna rnam pa lnga'i skud pa la dri dang bdud rtsi lnga'i chus gtor la stong par bsgom/ stong pa las hUM du gyur/ hUM las rdo rje'i skud par bsam/ bdud rtsi 'khyil pa'i sngags lan drug bzlas shing mdud pa drug byas pa'i skud pa dpung</text></item>
<item><p>41a4</p><section></section><text>pa g.yon par gdags/ yi ge brgya pas kyang brtan par bya/ /de nas bzhin bzangs rnams longs shig /sang gi nyin par khyed rnams kyis/ /thar pa chen po'i rang bzhin gyi/ /grong khyer rnams mthong bar 'gyur gyi/ /de nas snga ma bzhin du slob ma la mchod pa rnam pa</text></item>
<item><p>41a5</p><section></section><text>lnga byas nas phyi rol du phyogs skyong gi gtor ma btang ste/ nang du bzhugs nas lha sta gon la gnas pa'i dkyil 'khor la mchod de/ gnas de nyid du ku sha'i stan la slob ma mchog /dkyil 'khor gyi 'gram du seng ge'i nyal thabs kyis nyal la rmi lam gyi mtshan ma blta</text></item>
<item><p>41a6</p><section></section><text>ba'i phyir/ mi smra bar yi dam gyi lha bsgom zhing bzlas pa byed cing nyal lo/ /de nas nang par mtshan mo'i mthar rmi lam gang dang gang mthong ba dri bar bya'o/ /dri ba thos nas rmi lam bzang ngan 'dzem pa med par bzlas par bya'o/ /rmi lam bzang po mthong na slob ma la rjes su yi</text></item>
<item><p>41a7</p><section></section><text>rang ba dang / dngos grub rab 'bring tha ma gsum bstan par bya'o/ /ngan pa mthong na ba'i rnam lnga'am bdud rtsi rnam pa lnga la bdud rtsi 'khyil pa'i sngags bzlas la 'thung du gzhug cing bsrung ba yang bya/ grub na drag po'i sbyin sreg bya zhing rtog pa bsal bar bya'o/ /de ni slob ma</text></item>
<item><p>41b1</p><section></section><text>sta gon la gnas pa'i rim pa'o// //las la 'jug pa la yang gnyis te/ dkyil 'khor gyi cho ga dang / dbang bskur ba'i cho ga'o/ /dkyil 'khor gyi cho ga la yang bcu gsum ste/ thig gdab pa dang / tshon dgye ba dang / phyag rgya dgod pa dang / dam</text></item>
<item><p>41b2</p><section></section><text>tshig gi dkyil 'khor bskyed pa dang / ye shes kyi dkyil 'khor spyan drangs la gnyis su med par bya ba dang / de la phyi nang gsang ba'i mchod pa bya ba dang / bstod pa dang / bdud rtsi dang / tshogs dang / gtor ma'i mchod pa bya ba dang / sbyin sreg gi mchod pa dang / ye shes kyi</text></item>
<item><p>41b3</p><section></section><text>lha mchod la gshegs su gsol ba dang / dkyil 'khor bsdu ba'o/ /de la thig gdab pa'i rim pa ni/ sta gon gyi lha la mchod pa dang / bstod pa dang / bdud rtsi'i cho ga byas la/ oM AH hUM dz+nyA na maN+Dal muHzhes brjod la gshegs su gsol lo/ /hUM zhes brjod pas</text></item>
<item><p>41b4</p><section></section><text>dam tshig gi dkyil 'khor dbang du bsdus la/ mdun du hUM mthing nag cig bsam/ de las 'od phyogs bcur spros par bsam/ oM rak+Sha rak+Sha hUM zhes brjod pas/ rdo rje'i ra ba la sogs pa bsam/ de nas thig gdab par bya ste/ ras kyi srad bu sngon po dang / dkar po dang /</text></item>
<item><p>41b5</p><section></section><text>ser po dang / dmar po dang / ljang gu dang / de kun gser ram/ dngul gyi snod dris bsgos pa'i nang du bzhag la/ hUM sngon po/ oM dkar po/ traM ser po/ hrIH dmar po/ khaM ljang gu rim pa bzhin du bsam/ de nas slob dpon bdag dbus su gnas la dgyes pa</text></item>
<item><p>41b6</p><section></section><text>rdo rje'i ting nge 'dzin du bsgoms la/ mig g.yas su ma las nyi ma'i dkyil 'khor g.yon du Ta las zla ba'i dkyil 'khor bsams te/ oM dIp+ta driSh+Ti aM ku sha dzaH zhes bzlas pas lcags kyu 'dra ba'i 'od zer phyir byung nas dgyes pa rdo rje la sogs pa'i rigs lnga mdun gyi</text></item>
<item><p>41b7</p><section></section><text>nam mkha' la bskul te/ de la 'di skad gsol ba gdab par bya'o/ /kye bcom ldan 'das dkyil 'khor thig gdab pa'i rdo rje srad bu stsal du gsol zhes brjod do/ /de nas ye shes kyi spyan gyis gzigs nas/ dgyes pa rdo rje la sogs pa'i thugs ka nas lcags kyus</text></item>
<item><p>42a1</p><section></section><text>bskul ba'i tshul du ye shes kyi skud pa lnga byung ste/ dam tshig gi skud pa la so sor thim par bsam mo/ /de nas/ phan tshun rjes su rdzogs pa kun/ /phan tshun rjes su chos thams cad/ /yang dag dgug pa'i chos thams cad/ /chos shes dang po dran</text></item>
<item><p>42a2</p><section></section><text>nas bsgril/ /zhes brjod la bsgril bar bya'o/ /de nas tsan+dan bzang po la sogs pas skud pa gser gyi snod la sogs pa'i nang du legs par bzhag la/ /slob dpon dbus su 'dug la/ me tog la sogs pas thig la mchod de/ rdo rje'i mig byas la bdag nyid</text></item>
<item><p>42a3</p><section></section><text>nub phyogs su gnas te/ dgyes pa rdo rje'i rnal 'byor bya'o/ /oM he dzAH zhes pa ci nus brjod nas/ bdag gi snying ga nas grogs po gau rI'i tshul du sprul nas byin gyis brlab pa dang dbang bskur bar bya'o/ /de nas mdun du 'dug par bsams la/ skud pa lag</text></item>
<item><p>42a4</p><section></section><text>pa g.yon pas bzung la/ bdag nyid kyis oM dzaH dzaH dzaH zhes bya ba gsum brjod do/ /bdag gi lag pa g.yas pas blangs te/ grogs po'i lag par gtad par bya'o/ /de nas grogs pos rkang pa mdun du bsnur nas/ g.yon pa'i rdo rje khu tshur gyis dzaH gsum brjod</text></item>
<item><p>42a5</p><section></section><text>nas blangs te slob dpon gyi mdun du 'dug go/ /de nas thig gi sgras sems can gyi don la bde gshegs bskul ba dang / rang bzhin gyi dkyil 'khor gsal bar bya ba'i phyir gnam thig gdab po/ /de la slob dpon nub tu 'dug la kha shar du bltas la/ oM badzra sa ma ya</text></item>
<item><p>42a6</p><section></section><text>sU tra mA ti kra ma hUM zhes brjod cing thig gdab par bya'o/ /de bzhin du slob dpon lhor 'dug la byang du kha bltas te/ thig gdab par bya'o/ /de ni gnam thig go/ /de nas tshon sna lnga'i srad bu gnyis pa blangs te/ snga ma bzhin dus thig gdab par bya'o/ /slob dpon dang slob</text></item>
<item><p>42a7</p><section></section><text>ma gnyis bskor phyogs ni g.yas su bskor bar bya'o/ /de ni sa thig go/ /de nas gsher thig blangs la mtshan ma'i thig gdab par bya'o/ /de la rim pa ni/ tshangs thig gnyis gdab pa ni gnam thig dang mthun te/ de nas mer gnas la byang du bltas te shar du gdab</text></item>
<item><p>42b1</p><section></section><text>po/ /de nas rlung du gnas la lhor bltas te nub tu gdab po/ /de kar 'dug la shar du bltas te byang du gdab po/ /yang mer 'dug la nub tu bltas te lhor gdab po/ /de kar 'dug la rlung du bltas te mtshams dang po gdab po/ /yang bden bral du 'dug la dbang ldan du</text></item>
<item><p>42b2</p><section></section><text>bltas la mtshams gnyis pa gdab par bya'o/ /de ltar btab pa la/ drug gi char ni bgo bar bya/ /dbang po drug pa nang gnyis dor/ /gnyis pa gsum pa bzhi bzhir dbye/ /bzhi pa ma bgos par ni gzhag /lnga pa yi ni dbus ma dor/ /rta babs man chad khol mos</text></item>
<item><p>42b3</p><section></section><text>bya/ /rdo rje ra ba me ri gnyis/ /tshad dang mthun par bskor bar bya'o/ /de nas ye shes kyi thig skud kyang snga ma bzhin du mchod nas/ oM AH hUM muHzhes brjod pas gshegs su gsol bar bya'o/ /thig skud chad na bla ma 'chi/ /zhes bya ba ni gzhan dag las shes par bya'o/ /de</text></item>
<item><p>42b4</p><section></section><text>ni thig gdab pa'o/ /de la tshon dgye ba'i rim pa ni/ /rin po che sna lnga'am/ 'bras sA lu btags pa'i phye ma kha dog lngar bsgyur ba'am/ yang na 'byung khungs rnam pa lnga'i sa bon las/ ye shes kyi skud pa la yig 'bru ji ltar bkod pa bzhin du/ sa tshon la yang bya'o/ /ye</text></item>
<item><p>42b5</p><section></section><text>shes kyi skud pa bkug nas bstims pa bzhin du tshon la yang de bzhin bya'o/ /de nas mchod pa lnga phul nas/ oM badzra tsi tra sa ma ya hUM zhes bya ba'i sngags tshon la lan bdun bzlas shing / tshon rtsi la 'bar ba'i mig gis blta bar bya'o/ /'bar ba'i mig ni myur bar g.yo ba'i mig</text></item>
<item><p>42b6</p><section></section><text>go/ /de nas yi ge hi zlos shig /rdo rje pad+ma'i phyag rgyas mtshon nas bya'o/ /de nas tshon bzang por bya ba'i phyir bden pa'i byin gyi rlabs brjod do/ /bden pa gang gis sems can rnams la/ sangs rgyas rnams sems can du dpag pas/ chags par mdzad pa'i bden</text></item>
<item><p>42b7</p><section></section><text>pa des/ /tshon rtsi 'bar bar gyur cig ces bya'o/ /de nas 'di skad brjod la/ tshon dgye bar bya ste/ chos dbyings rang bzhin dag pa ste/ /sems can khams ni sbyong bar byed/ /rnam par snang mdzad rgyal ba'i bdag /ces brjod la/ g.yon pa'i khu tshur gyis dbang ldan gyi</text></item>
<item><p>43a1</p><section></section><text>mtshams nas g.yon skor du bri bar bya'o/ /de yang nang du nag po'o/ /de nas dkar po/ de nas ser po/ de nas dmar po/ de nas ljang gu mtho gang tsam du bri bar bya'o/ /de yang oM badzra tsi tra pra sa ra hUM zhes brjod cing bri'o/ /de nas gser gzhong la</text></item>
<item><p>43a2</p><section></section><text>sogs pas bkab la/ me tog gis mtha' ma bskor la gzhag go/ /de nas pra bzang na/ e ma'o zhes brjod/ ngan na rdul tshon la bgegs bstims la phur bus gdab/ de nas slob ma mkhas pas ji ltar bde bar bri bar bya'o/ /de yang shar du dkar po/ lho ser po/ nub</text></item>
<item><p>43a3</p><section></section><text>tu dmar po/ byang du ljang gu/ dbus su nag po'o/ /sboms na nad rnams 'byung bar 'gyur/ /zhes bya ba la sogs pa ni gzhan du blta bar bya'o/ /de ni tshon dgye ba'i rim pa'o/ /de nas phyag rgya dgod par bya'o/ /lha so so'i snying po brjod cing dbus nas rim bzhin du phyag rgya</text></item>
<item><p>43a4</p><section></section><text>dgod par bya'o/ /der g.yas brkyang la sogs stang stabs bya'o/ /de ni phyag rgya dgod pa'o/ /dam tshig gi dkyil 'khor bskyed pa ni/ snying po brjod cing phyag rgya dgod pa'i dus su lha re re krongs krongs 'grub par bsam mo/ /yang na mngon par byang chub pa rnam pa lngas/ bdag</text></item>
<item><p>43a5</p><section></section><text>gtso bo yab yum du bsgoms la/ de nas mkha' gsang byin gyis brlabs la/ gnyis su med par sbyor ba bya ste/ byang chub sems dpa' nam mkha' las phab pa/ de nas gaM tsaM la sogs pa lha so so'i yig 'brur gyur/ de las lha mo brgyad kyi skur gyur/ de nas gaM tsaM la sogs</text></item>
<item><p>43a6</p><section></section><text>pa so so'i snying po brjod la mkha' las bton te so so'i gnas su dgod par bya'o/ /de ni dam tshig gi dkyil 'khor bskyed pa'o/ /ye shes kyi dkyil 'khor spyan drangs la gnyis su med par bya ba ni/ gau rI dzaHzhes brjod pas/ gau rI lcags kyu can gyis dgug /tsau rI hU~M zhes</text></item>
<item><p>43a7</p><section></section><text>pa brjod pas/ tsau rI zhags pa can gyis gzhug /pra mo hA ba zhes brjod pas/ pra mo hA lcags sgrog can gyis bcing / be tA lI hoH zhes brjod pas/ be tA lI dril bu can gyis dbang du byas so/ /de skye mched byin gyis brlab pa dang / sku gsung thugs su byin gyis brlab pa dang / so so'i</text></item>
<item><p>43b1</p><section></section><text>rigs kyi bdag mos dbang bskur bar bya'o/ /de ni gnyis su med par bstim mo/ /de la phyi nang gsang ba'i mchod pa bya ba ni/ de nas shar sgor rma bya'i stan bting ba la las kyi phyag rgya ma dang gnyis su med par sbyor ba byas pa'i byang chub sems dung chos su blangs la/ ga</text></item>
<item><p>43b2</p><section></section><text>pur dang gur kum bsres la bdud rtsir bsams la/ oM a mr-i ta swa b+hA ba bi shud+d+he zhes bya ba brjod cing srin mtheb kyi phyag rgyas gtor zhing dkyil 'khor gyi lha la bsang gtor bya'o/ /de nas phyi'i mchod pa rnam pa lnga dbul de nas nang gi mchod pa gau rI la sogs pa'i lha mo brgyad</text></item>
<item><p>43b3</p><section></section><text>bdag gi ba spu'i bu gnas sbrul la dbul/ gsang ba'i mchod pa byang chub sems dpa' dang sha lnga dbul/ de ni phyi nang gsang ba'i mchod pa dbul/ de nas bstod pa nyi shu pas bstod/de nas bdud rtsi'i mchod pa bya ba ni/ chang phud kyi nang du bdud rtsi blugs tshul bzhin du byin</text></item>
<item><p>43b4</p><section></section><text>gyis brlabs te/ oM AH gu ru yi daM a mr-i ti ma hA swA dA ya hUM zhes brjod cing / srin mtheb kyi phyag rgyas gtor zhing / rdo rje slob dpon la mchod do/ /oM AH he badzra yi daM a mr-i daM swA dA ya hUM zhes brjod cing / dgyes pa rdo rje la dbul/ oM AH gau rI i daM a mr-i taM swA dA ya hUM zhes</text></item>
<item><p>43b5</p><section></section><text>brjod cing gau rI la dbul/ oM AH tsau rI yi daM a mr-i taM swA dA ya hUM zhes brjod cing tsau rI la dbul/ oM AH pra mo hA yi daM a mr-i taM swA dA ya hUM zhes brjod cing pra mo hA la dbul/ oM be tA lI i daM a mr-i taM swA dA ya hUM zhes brjod cing be tA lI la dbul/ oM AH puk+ka sI yi daM a mr-i taM swA dA</text></item>
<item><p>43b6</p><section></section><text>ya hUM zhes brjod cing puk+ka sI la dbul/ oM AH sa ba rI yi daM a mr-i taM swA dA ya hUM zhes brjod [(]cings [,]cing sa [)]pa rI la dbul/ oM AH tsaN+DalI i daM a mr-i taM swA dA ya hUM zhes brjod cing tsaN+DalI la dbul/ oM AHro mi'i nI i daM a mr-i taM swA dA ya hUM zhes brjod cing Dom+bi la dbul/ de nas mkha' 'gro</text></item>
<item><p>43b7</p><section></section><text>ma nyi shu la yang dbul lo/ /de ni bdud rtsi'i mchod pa'o/ /tshogs kyi mchod pa ni/ tshogs kyi zhal zas la las thams cad pa'i sngags bzlas pa/ dri dang bdud rtsi'i chus gtor zhing bsang / de nas tshogs tshul bzhin du bdud rtsir byin gyis brlab/ de nas phud bkrol la</text></item>
<item><p>44a1</p><section></section><text>pad+ma'i phyag rgyas phud blangs la/ oM AH he badzra i daM pa liM kha hi zhes brjod cing gtor chen gyi nang du dbul lo/ /de bzhin du lha kun la dbul lo/ /de nas gtor chen gyi sngags rings bzlas la dbul/ de nas bstod pa nyi shu pas bstod do/ /de nas de'i</text></item>
<item><p>44a2</p><section></section><text>lhag ma pad+ma'i phyag rgyas blangs la lhag ma'i sngags brjod cing lhag ma'i gtor ma dbul lo/ /rnal 'byor pas yi dam gyi lha so sor bsgoms la lce rdo rjer byin gyis brlabs la/ rin po che'i phyag rgyas blangs la so sor rol pas/ phung po khams dang skye mched kyi lha rnams</text></item>
<item><p>44a3</p><section></section><text>tshim par bsam mo/ /de nas rol pa'i lhag ma la/ uts+tshiSh+TA'i sngags bzlas la/ yi dags lhag ma za ba rnams tshim par bsam mo/ /mgo zug nas ma thon gyi bar du nyin lan gsum du phyogs skyong gi gtor ma gtang / mtshan mo lan gsum du mkha' 'gro ma'i gtor ma gtang ngo / /</text></item>
<item><p>44a4</p><section></section><text>de ni tshogs mchod pa'o/ /de nas sbyin sreg gi mchod pas mchod pa ni/ sa bzung ba'i dus su sbyin sreg gi mchod pa zhi ba'i sbyin sreg bya/ mchod pa'i dus su rgyas pa'i sbyin sreg bya/ thon kar slob ma'i bgegs zhi bar bya ba'i phyir/ slob ma g.yon phyogs su bzhag</text></item>
<item><p>44a5</p><section></section><text>la zhi ba'i sbyin sreg bya'o/ /de ni sbyin sreg gi mchod pa'o/ /dbang bskur ba'i cho ga la gnyis te/ dkyil 'khor du gzhug pa dang / dbang bskur ba'i thabs so/ /dkyil 'khor du 'jug pa la gnyis te/ slob dpon 'jug pa dang / slob ma gzhug pa'o/ /slob dpon 'jug</text></item>
<item><p>44a6</p><section></section><text>pa ni/ slob ma gzhug pa'i cho gas dkyil 'khor gyi gtso bo dang gnyis su med par 'jug go/ /de nas slob dpon gyis 'di skad brjod par bya'o/ /'dod chags chen po kun 'byung bas/ /'khor lo de ni gzugs brnyan 'dra/ /slob ma'i don du grong khyer bcas/ /de kho na nyid bde</text></item>
<item><p>44a7</p><section></section><text>par brjod/ /ces bya'o/ /de nas slob ma rnams yol ba'i phyi rol du bzhag ste/ sta gon la gnas pa'i skabs bzhin du sdom pa blangs te/ gos dmar po bgos/ mig dang gdong g.yogs te/ las thams cad pa'i sngags bzlas shing / chus bsang gtor byas la/ dga'</text></item>
<item><p>44b1</p><section></section><text>ba khyod gang yin zhes dri bar bya'o/ /slob mas dga' ba skal chen bdag yin no/ /zhes lan gdab par bya'o/ /de nas shar phyogs kyi sgor bzhag ste/ oM sarba ta thA ga ta he badzra pU dzo basba nA ya/ At+ma nAM ni r+ya ta yA mi te he badzra a d+hi tiSh+Tha maM zhes brjod pas byang chub</text></item>
<item><p>44b2</p><section></section><text>tu sems bskyed par bya zhing snying gar rdo rje bzhag la/ oM sarba yo ga tsit+ta uta pA dA ya mi/ su ra te sam ya s+t+waM/ ma hA sid+d+ha badzra ya thA su khaM zhes brjod do/ /de nas mig dgab/ras la me tog phreng ba bcings la/ na mo rat+na tra yA ya/ he badzras pa ri bA ra/ rak+Sha rak+Sha/ sarba</text></item>
<item><p>44b3</p><section></section><text>ba ye bya zhes brjod pas slob ma bsrung ngo / /de nas de la khyed de bzhin gshegs pa thams cad kyis byin gyis brlabs par 'gyur gyis/ khyed kyis de bzhin gshegs pa thams cad kyi/ gsang ba'i dkyil 'khor ma mthong ba rnams la smra bar mi bya zhing / dad pa rnams la ni ma</text></item>
<item><p>44b4</p><section></section><text>yin no/ /de nas shar sgor dkyil 'khor khru gang ba la 'dab brgyad dmar po cig byas la/ dbus su rdo rje mthing nag /shar gyi 'dab ma la 'khor lo dkar po/ lhor rin chen ser po/ nub tu pad+ma dmar po/ byang du ral gri ljang gu/ me'i mtshams su rin po che'i</text></item>
<item><p>44b5</p><section></section><text>shing / srin po'i mtshams su se 'bru/ rlung gi mtshams su rgyal mtshan/ dbang ldan gyi mtshams su ka pA la/ shar sgor rdo rje lcags kyu/ lho sgor rdo rje zhags pa/ nub tu rdo rje lcags sgrog /byang du rdo rje dril bu/ der seng ge'i khri bcas la slob ma rdo rje rtse mo la 'jur bcug la/</text></item>
<item><p>44b6</p><section></section><text>dzaH brjod cing dzaHyis bkug ste/ a khaM bIr hUM zhes brjod pas bcug ste stegs bur bzhag la/ sdom pa 'dzin du gzhug go/ /deng khyod de bzhin gshegs pa thams cad kyi rigs su zhugs kyis ngas khyod la rdo rje ye shes gang gis/ de bzhin gshegs pa thams cad kyi</text></item>
<item><p>44b7</p><section></section><text>dngos grub kyang thob na/ dngos grub gzhan lta ci smos/ de lta bu'i ye shes bskyed par bya yis/ dkyil 'khor chen po ma mthong ba rnams la ma smra shig /khyod dam tshig nyams par gyur te re/ zhes brjod do/ /de nas rdo rje snying gar bzung la/ de ring rdo rje sems dpa' nyid/ /</text></item>
<item><p>45a1</p><section></section><text>khyod kyi snying la rab tu gnas/ /gal te tshul 'di smras na ni/ /snying 'gas byas nas dral nas gshegs/ /oM badzra sa twa hUM zhes brjod do/ /de nas dung chos sam nya phyis la sogs par chu blugs la/ /de'i nang du gur kum dang / tsan+dan dang /</text></item>
<item><p>45a2</p><section></section><text>sbrang rtsi dang bsres pa blugs/ bdud rtsi lnga yang blugs la hUM gis sbyang / AH sa rtogs par bya/ oM gyis spel zhing 'bar bar byas/ de nas badzrod ka ma hA badzra/ ku raM bi shwa na/ lan bdun bzlas la/ lag pa g.yas su sbyin par bya/ de nas/ 'di ni khyod kyi dmyal ba'i chu/ /dam tshig</text></item>
<item><p>45a3</p><section></section><text>nyams na sreg par byed/ /dam tshig bsrungs na dngos grub thob/ /'thungs shig rdo rje bdud rtsi'i chu/ oM badzra u da ka Tha Tha Tha zhes brjod do/ /de nas dam tshig brtan par gyur nas/ slob ma la 'di skad ces bsgo ste/ de ring phan chad bu khyod kyi/ /phyag na rdo rje nga yin gyis/ /ngas</text></item>
<item><p>45a4</p><section></section><text>'di byos shig byas pa gang yin pa bya dgos so/ /khyod kyis nga la brnyas par ma byed cig /ya nga ba ma spangs par khyod dus byas nas/ dmyal bar ltung bar gyur ta re zhes brjod do/ /de nas slob mas 'di skad smra bar bya ste/ de bzhin gshegs pa thams cad kyis byin gyis</text></item>
<item><p>45a5</p><section></section><text>rlobs la rdo rje sems dpa' bdag la dbab tu gsol zhes zhu bar bya'o/ /de nas slob dpon gyis dgyes pa rdo rjer bsgoms la/dbab snod snang ba mtha' yas su bsgoms la/ de'i rkang mthil 'og tu yaM las rlung gi dkyil 'khor zla gam rgyal mtshan gyis mtshan par bsgom/</text></item>
<item><p>45a6</p><section></section><text>de'i steng du raM las me'i dkyil 'khor gru gsum bsam/ de'i steng du dzaH hUM kha dog dmar po cig bsam/ de nas snying gar laM ser po las dbang chen gyi dkyil 'khor gru bzhi pa ser po cig bsam/ de'i steng du hUM mthing nag cig bsgom/ mgrin par paM dkar po</text></item>
<item><p>45a7</p><section></section><text>las chu'i dkyil 'khor zlum po cig bsgom/ de'i spyi bor yaM las rlung gi dkyil 'khor zla gam sngon po cig bsam/ de'i steng du ha dkar po cig bsam/ de nas snying gnas 'od 'phros pa las phyogs bcu'i sku gsung thugs kyi lha spyan drangs la/ gnas su bsti ma</text></item>
<item><p>45b1</p><section></section><text>mo/ /de nas spros la oM A be+e sha /tut+te saM te badzra g+ha ma/ ma nu ta raM/ zhes pa brgya rtsa brgyad bzlas la me la spos bor te slob ma la bskor te lag tu gtad la/ me tog gi phreng ba yang lag pa g.yas par byin la/ oM A be sha A be+e sha/ to ba ya/ ra ra ra ra/ tsa le ha tsa le ya hUM a ha</text></item>
<item><p>45b2</p><section></section><text>dz+haiM swAhA zhes brjod la/ rkang mthil gyi rlung g.yos/ /rlung gis me sbar/ me yis dzAH hUM sbar/ dzaH hUM gi 'od zer rkang mthil nas snying gar zhugs pas mi dge ba la sogs pa shes/ mgrin par zhugs pas smra/ spyi bor zhugs pas lus mi brtan zhing 'phar ro/ /de nas tiSh+Tha</text></item>
<item><p>45b3</p><section></section><text>badzra zhes brjod nas 'phar ba gzung bas brtan par 'gyur ro/ /de nas lce la AHdmar po bsams la/ gsungs shig rdo rje dge mi dge /zhes brjod pas legs nyes kun smra bar 'gyur ro/ /de nas mig dgab pa'i ras kyi phreng ba las me tog phyung ste/ slob ma'i lag tu</text></item>
<item><p>45b4</p><section></section><text>gtad la/ pra tI ts+tsha badzra hoH zhes brjod nas dkyil 'khor du dor ro/ /de nas slob dpon gyis blangs nas/ stobs po che 'di long shig byas la slob ma'i mgo la bcing bar bya'o/ /de nas kyi bu/ dri med yid 'ong ldan pa yis/ /khyod kyi mig gis ji ltar mthong / dkar po dag ni</text></item>
<item><p>45b5</p><section></section><text>mthong gyur na/ /zhi ba'i las rnams 'grub par 'gyur/ /ser po dag ni mthong gyur na/ /rgyas pa'i las rnams 'grub par 'gyur/ /dmar po dag ni mthong gyur na/ /dbang gi las rnams 'grub par 'gyur/ /nag po dag ni mthong gyur na/ /drag po'i las rnams 'grub par</text></item>
<item><p>45b6</p><section></section><text>'gyur/ /rdo rje sems dpa' nyid kyis khyod/ /di ring nan tan mig phye'o/ /zhes brjod la/ oM he badzra swa yan+ti de/ tsa kru ga ta na/ tat+pa ra na/ u ta ya te/ sarba ya ga kro/ badzra tsa kru ra bud+d+ha raM zhes brjod la gdong g.yogs dgrol lo/ /de nas dkyil 'khor dbus nas byang gi sgo'i</text></item>
<item><p>45b7</p><section></section><text>mthar thug pa'i bar du lha ngo bstan par bya'o/ /de nas slob mas me tog la sogs pa'i mchod pa byed du bcug la/ rdo rje slob dpon la phyag lan gsum byed du gzhug /dkyil 'khor la bskor ba lan gsum bya/ rdo rje sems dpa'i dngos grub thob par gyur cig ces smon lam gdab/</text></item>
<item><p>46a1</p><section></section><text>de nas bdag bu dang chung ma la sogs pa dang / rta dang ma he la sogs pa'i rkang bzhi pa dang / gser dngul la sogs pa'i rin po che dang / zhing dag grong la sogs pa rten dang / dar dang mu men la sogs pa'i bgo ba dang / sha dang khrag la sogs pa'i bza' ba</text></item>
<item><p>46a2</p><section></section><text>dang / rgun chang dang 'bras chang la sogs pa'i btung ba dang / ci la dgyes pa la sogs pa yid dang mthun pa dbul bar bya'o/ /de ni slob ma dkyil 'khor du gzhug pa'i cho ga'o// //dbang bskur ba'i thabs la yang gnyis te/ phyi dang nang ngo / /phyi la yang bcu gcig</text></item>
<item><p>46a3</p><section></section><text>ste/ grangs su bgrang ngo / /de nas slob mas zhu bar bya ste/ ji ltar sngon gyi rgyal ba la/ /rdo rje sems dpas dbang bskur ldan/ /yon tan ldan pas brtser dgongs nas/ /rig pa'i dbang rnams bdag la stsol/ /zhes brjod do/ /de nas rnam par rgyal ba'i bum pa la sogs pa bum</text></item>
<item><p>46a4</p><section></section><text>pa rnams nas chu bsdus la/ dung phor nang du blugs te mi bskyod pa 'ba' zhig tu mos pa byas te/ de la mchod bstod byas nas 'od du zhu bar bsam mo/ /de nas dgyes pa rdo rje'i gnas gsum nas 'od zer las sprul pa nam mkha' khyab pa byung bar bsam/ sprul pa'i lha mo rin po</text></item>
<item><p>46a5</p><section></section><text>che'i bum pa thogs nas/ byang chub sems kyi chu rgyun gyis spyi bo nas dbang bskur bar bsam zhing / bdag gis kyang dung phor gyi chu blangs la/ oM badzra ka la sha a b+hi Shiny+tsa hUM/ zhes brjod chu'i dbang bskur ro/ /spyi gtsug tu mi bskyod pa bsam mo/ /de nas gser la sogs pa'i dbu</text></item>
<item><p>46a6</p><section></section><text>rgyan la las thams cad pa'i bum pa'i chus gtor la dbu rgyan stong par bsgoms/ de las trAM ser por gyur/ de las rin chen 'byung ldan zhal gsum phyag drug par gyur te/ de las dbu rgyan byung bar bsam/ oM mu ku Ta a b+hi Shiny+tsa mi zhes brjod pas/ dbu rgyan gyi dbang bskur bas/</text></item>
<item><p>46a7</p><section></section><text>rna ltag g.yas par rin chen 'byung ldan 'byung bar bsam/ de nas rdo rje la las thams cad pa'i chus gtor la/ rdo rje stong par bsgom/ de las dz-IM dmar por gyur/ de las snang ba mtha' yas zhal gsum phyag drug pa gcig tu gyur/ de nas rdo rje byung bar bsams la 'di skad</text></item>
<item><p>46b1</p><section></section><text>brjod do/ /rdo rje yis kyang dbang bskur te/ /sangs rgyas kun gyi rdo rje'i dbang / /de ring khyod la dbang bskur bas/ /'di de sangs rgyas thams cad kyi/ /dngos grub phyir ni rdo rje zung / /zhes brjod la/ slob ma'i snying gar lan gsum gtugs la lag pa g.yas par</text></item>
<item><p>46b2</p><section></section><text>byin la/ oM hUM badzra a b+hi Shiny+tsa mi zhes brjod cing dbang bskur bas/ ltag par snang ba mtha' yas 'byung bar bsam mo/ /de nas dril bu la las thams cad pa'i chus gtor la stong par bsam/ de las khaM ljang gur gyur/ de las don yod grub pa zhal gsum phyag drug bar gyur par</text></item>
<item><p>46b3</p><section></section><text>bsams la 'di skad brjod do/ /gnyis med dngos po shes rab thabs/ /chos kyi dbyings kyi bdag nyid can/ /lag pa g.yon par 'di zung shig /'khyud nas kun nas sbyar nas ni/ /rdo rje 'dzin 'dra'i dngos por 'dug /ces brjod la/ oM badzra a d+hi pa ti sar+ya/</text></item>
<item><p>46b4</p><section></section><text>a b+hi Shiny+tsa mi na ya ka /zhes brjod cing lag pa g.yon par dril bu byin nas dbang bskur bas/ rna ltag g.yas par don yod grub pa byung bar bsam mo/ /de nas rdo rje dang dril bu la/ las thams cad pa'i chus gtor zhing stong par bsam/ de las yi ge hUM dkar por gyur/ de</text></item>
<item><p>46b5</p><section></section><text>las rnam par snang mdzad zhal gsum phyag drug par gyur/ de las rdo rje dril bur byung bar bsams la/ slob ma'i mtshog mar bzung la/ oM shrI nA ma a b+hi Shiny+tsa mi zhes brjod pas/ me tog gang la phog pa'i rigs kyi lha'i ming gdags so/ /ming btags pas mtshog</text></item>
<item><p>46b6</p><section></section><text>mar rnam par snang mdzad byung bar bsam mo/ /de nas rdo rje la las thams cad pa'i chus gtor la stong par bsam/ de las hUM mthing nag tu gyur/ de las rdo rje 'od 'bar ba gcig tu gyur par bsams te/ slob dpon gyi lag par rdo rje blangs la 'di skad do/ /'di ni sangs rgyas</text></item>
<item><p>46b7</p><section></section><text>thams cad kyi/ /rdo rje sems dpa'i lag na 'dug /khyod kyis rtag tu bcang bar bya/ /phyag na rdo rje'i brtul zhugs brtan/ /zhes brjod la/ rdo rje rtse mo slob mas gzung / oM sarba ta thA ga ta/ sid+d+hi badzra sa ma ya/ tiSh+Tha e Sha twaM d+ha rA ya mi swA hA/ hi hi hi hi hUM zhes brjod la/ rdo rje</text></item>
<item><p>47a1</p><section></section><text>lag tu byin la 'di skad brjod do/ /thog ma tha ma med sems dpa'i/ /rdo rje sems dpa' dga' ba che/ /kun du bzang po kun gyi bdag /rdo rje snying po bdag po'i gtso/ /zhes brjod la lag tu gtad do/ /de nas dril bu la/ las thams cad pa'i chus gtor</text></item>
<item><p>47a2</p><section></section><text>la stong par bsam/ de las AH ra gyur/ AH las dril bur gyur par bsams la 'di skad brjod do/ /'di ni mchog gi dngos po yin/ /shes rab sgyu mar gyur pa'o/ /rtag tu khyod kyis gzung bar bya/ /thog ma byang chub rgyal bas gzung / /rdo rje mchog gi ye shes ni/ /mi phyed</text></item>
<item><p>47a3</p><section></section><text>nam mkha' lta bu'i gzugs/ /zhes brjod la slob ma'i lag pa g.yon par sbyin/ de nas rdo rje thugs kar gzung / dril bu dkur brten la/ rdo rje sems dpa'i skur gsal bar bsgom/ de nas 'di skad brjod do/ /mi ldog 'khor lo'i dbang stsol cig /dkyil 'khor lha yi de</text></item>
<item><p>47a4</p><section></section><text>nyid dang / /slob dpon gyi ni las rnams stsol/ /bdag ni rtag tu slob dpon bgyid/ /ces gsol ba gdab par bya'o/ /de nas slob dpon gyis dkyil 'khor gyi de kho na nyid dang / lha'i de kho na nyid dang / slob dpon gyi las bshad pas/ de'i don slob mas rtogs nas/ 'khor</text></item>
<item><p>47a5</p><section></section><text>ba las mi zlogs par bsam mo/ /de ni phyir mi ldog pa'i dbang ngo / /de nas lag par 'khor lo byin la/ 'jig rten khams ni thams cad du/ /sems can rnams la phan bya'i phyir/ /ji lta ji ltar 'dul 'gyur ba/ /de ltar chos kyi 'khor lo bskor/ /zhes brjod do/ /de</text></item>
<item><p>47a6</p><section></section><text>bzhin du rdo rje dang / rin po che dang / pad+ma dang / rgya gram rnams lag tu byin zhing gong ma'i tshigs bcad brjod do/ /de ni bka' stsal ba'i dbang ngo / /de nas mdun na gnas pa'i slob ma/ sna bug g.yas pa nas nang du bcug nas/thig le'i 'od zer rlung gi 'od zer gyis</text></item>
<item><p>47a7</p><section></section><text>bsgribs pa dag par bsams nas/ sna bug g.yon pa nas phyir phyung la mdun du bzhag ste lung bstan par bya'o/ /bdag shAkya thub par bsgoms la/ khu tshur g.yon pa snying gar chos gos mtha' nas 'dzin pa'i tshul du byas la/ g.yas pa mchod sbyin gyi tshul du byas te/</text></item>
<item><p>47b1</p><section></section><text>'di skad brjod do/ /khyod ni bdag gis lung bstan bya/ /de bzhin gshegs pa rdor sems yin/ /sems can thar pa grub don du/ /ngan 'gro rnams ni drang bar bgyis/ /yang dag de bzhin gshegs pa khyod/ /khams gsum gyi ni thub pa khyod/ /sangs rgyas byang chub sems</text></item>
<item><p>47b2</p><section></section><text>dpa' dang / /'phags pa rnams kyis mgrin gcig tu/ /dgra bcom pa ni yang dag pa'i/ /byang chub tu ni khyod lung bstan/ /phyag rgya chen po'i 'bras bu rab/ /'di gsungs pa ni khyod kyis rnyed/ /ces brjod do/ /de ni lung bstan pa'i dbang ngo / /de nas dbugs dbyung ba sbyin</text></item>
<item><p>47b3</p><section></section><text>par bya ste/ ji ltar zhugs pa'i slob ma rnams/ /dkyil 'khor mthong bas sgrib pa 'byang / de ring sangs rgyas rigs su ni/ /khyed rnams skye bar the tshom med/ /sdig pa thams cad med pa ni/ /gsang ba'i dkyil 'khor la zhugs pas/ /bde chen theg pa 'di las ni/ /phyi</text></item>
<item><p>47b4</p><section></section><text>nas shi 'pho yod med de/ /srid pa yang dag dngos grub yin/ /srid dang mya ngan 'das bor ro/ /mi gnas mya ngan 'das khyod yin/ /de ni dbugs dbyung ba'i dbang ngo / /rdo rjer rab gnas rdo rje nyid/ /cha dang dril bu chen po gzung / /de ring rdo rje slob dpon gyur/ /slob ma bsdu</text></item>
<item><p>47b5</p><section></section><text>ba nyid du gyis/ /zhes dgyes pa rdo rje'i rgyud las 'byung ngo / /de'i 'og tu dam tshig sbyin par bya ste/ dngos grub dam tshig sdom pa 'di/ /khyod kyis rtag tu bsrung bar bya/ /rdo rje dril bu'i phyag rgya dang / /byang chub sems ni gtang mi bya/ /gnod par byed la byams pa bskyed/ /</text></item>
<item><p>47b6</p><section></section><text>rdo rje spun la bsnyen bkur bya/ /dad pa can la smad mi bya/ /slob dpon la ni brnyas mi bya/ /rang bdag yongs su bor nas ni/ /dka' thub sdug bsngal mi bya'o/ /ji ltar bde ba bde bzung nas/ /rdzogs pa'i sangs rgyas ma 'ongs 'byung / /zhes bsgrags so/ /de ni phyi'i dbang</text></item>
<item><p>47b7</p><section></section><text>gi dam tshig go/ /de nas gos dang bza' ba sna tshogs dang / btung ba sna tshogs rnams/ slob ma'i mdun du bzhag la/ gos lha'i na bza' pany+tsa li ka la sogs par byin gyis brlabs nas/ bza' ba dang btung ba bdud rtsir byin gyis brlabs la/ slob ma bkra shis par</text></item>
<item><p>48a1</p><section></section><text>'dod pa'i phyir/bla mas bkra shis kyi glu blang bar bya'o//de ni phyi'i dbang ngo / /nang gi dbang la yang gsum ste/ gsang dbang dang / shes rab ye shes kyi dbang dang bzhi pa'o/ /de yang rtsa ba'i dkyil 'khor gyi byang phyogs su/ gsang ba'i dbang gi dkyil 'khor 'dom gang gru bzhi pa zhig byas la/</text></item>
<item><p>48a2</p><section></section><text>rak+ta'i chag chag dang / rak+ta'i thig le bya'o/ /grwa bzhir mda' bzhi btsugs la ras kyi yol ba bya'o/ /de'i steng du phying dkar dang ras dkar po bting ngo / /de'i steng du phyi nang gi me tog dgram mo/ /de nas zhu ba byas te/ byang chub rdo rje sangs rgyas la/ /mchod pa ji ltar phul ba bzhin/ /bdag kyang rab tu bsgral ba'i phyir/ /</text></item>
<item><p>48a3</p><section></section><text>nam mkha'i rdo rje bdag la stsol/ /byang chub rdo rje dpa' chen po/ /gsang ba'i dbang ni bdag la stsol/ /ye shes bdud rtsi bdag la stsol/ /rdo rje'i 'byung ba bdag la stsol/ /zhes bskul lo/ /de nas shes rab ma lo bcu drug lon pa/ mtshan dang ldan pa/ tsan+dan dang / gur gum dang / ga bur la sogs pa'i chus bkrus la/ dar</text></item>
<item><p>48a4</p><section></section><text>la sogs pa dri ma med pa dang / rin po che sna tshogs kyis brgyan la/ dkyil 'khor gyi dbus su bzhag la/ bdag med mar byin gyis brlabs la/ mig la sogs pa gti mug rdo rje ma la sogs par byin gyis brlab po/ /lus ngag yid gsum mkha' spyod ma la sogs par byin gyis brlab/ yan lag lnga rigs</text></item>
<item><p>48a5</p><section></section><text>lngar byin gyis brlab/ mkha' gsang byin gyis brlab/ rigs kyi bdag pos dbu brgyan par bsams la/ de la phyi nang gsang ba'i mchod pas mchod/ bstod pas bstod la/ gnyis su med par 'khyud par bya'o/ /de nas a nu rA ga'i sngags brjod/ bskyod tsam na hUM gi glu blangs/ bde ba babs tsam na pU dza'i sngags</text></item>
<item><p>48a6</p><section></section><text>brjod/ de nas byang chub kyi sems glang po che'i lag pas b+ha ga nas brus la dung chos su blugs la/ srin mtheb kyi phyag rgyas blangs la/ slob ma'i khar gdab po/ /slob mas a ho su kha bde'o zhes brjod la/ rtog pa med par btung ngo / /ji ltar 'das pa'i sangs rgyas kyis/ /byang chub sras rnams dbang bskur ba/ bdag</text></item>
<item><p>48a7</p><section></section><text>gi gsang ba'i dbang gis ni/ sems kyi rgyun gyis dbang bskur ro/ /zhes dgyes pa rdo rje'i rgyud las byung ngo / /de ni gsang ba'i dbang ngo / /de nas dkyil 'khor gyi lho phyogs su shes rab ye shes kyi dbang maN+Dal gru bzhi pa zhig la 'dom gang ba cig byas tsan+dan la sogs pa dang / dri chen gyis byug /de'i steng du phying dkar ram dar</text></item>
<item><p>48b1</p><section></section><text>dkar gding / phyi nang gi me tog dgram/ shes rab ma byin gyis brlab pa dang / mchod pa la sogs pa snga ma dang mthun/ de nas zhu ba bya ste/ ye shes bde ba'i gnas bzhugs pa/ /rgyal 'gyur rgyal 'gyur mgon po khyod/ /A li kA li gnyis bdag can/ /legs dgyes bde mtsho rgyal gyur cig /mchog dang chad pa'i dbus su ni/ /</text></item>
<item><p>48b2</p><section></section><text>rol mdzad khyod ni rgyal gyur cig /mchog gi dbang phyug khyod kyis ni/ /shes rab ye shes dbang bdag stsol/ /zhes bskul lo/ /de nas slob dpon gyis shes rab ma'i lag pa g.yas pa slob ma'i lag pa g.yon par byin la 'di skad brjod do/ /'di ni khyod bzung bzang ba yin/ /rjes su mthun par sangs rgyas gsung / /ye</text></item>
<item><p>48b3</p><section></section><text>shes gsum gyi rim pa yis/ /dam pa bde ba myong byed cing / /sangs rgyas rin chen snod kyi ni/ /g.yon ngos nas ni rtsa yi gnas/ /de yi kha khwa mu kha dngos/ /rdor dbyings dbang phyug ma nyid yin/ /thabs gzhan dag gis byang chub ni/ /nam yang rnyed par yong mi 'gyur/ /de bas lhan cig mi gnas pa/ /dus 'di thams cad ma byed cig /</text></item>
<item><p>48b4</p><section></section><text>de nas shes rab mas 'di skad brjod do/ /dri chen dri chu za ba 'di/ /kye bu khyod kyis nus sam ci/ /rak+ta shu kra sha chen dang / /bud med brtul zhugs de bzhin no/ /b+ha ga'i pad+ma 'jib nus sam/ /kye bu smros dang ji lta bu/ /zhes brjod do/ /slob mas smras pa/ lha mo bdag gis ci mi nus/ /rak+ta shu kra sogs za nus/ /rtag tu bud med</text></item>
<item><p>48b5</p><section></section><text>brtul zhugs bgyid/ /b+ha ga yang ni 'jib par bya'o/ /de nas shes rab mas smras pa/ bde ba thams cad 'dug sa ni/ /bdag gi pad rgyas e ma'o/ /gang 'dir rab tu byed pa yang / /ji ltar pad+ma'i don gyis shig /ces brjod do/ /de nas slob mas b+ha ga la 'o byas nas/ 'khyud de gnyis su med pa'i sbyor ba byas nas/ byangachub</text></item>
<item><p>48b6</p><section></section><text>sems phab nas man ngag gis bzung ste/ ye shes nyams su myong ba de ni shes rab ye shes kyi dbang ngo / /dgyes pa rdo rje'i rgyud las kyang / lha mo dga' sbyin gnas sbyin ma/ /sna tshogs gzugs can yid 'ong ma/ /khyer cig khyer cig sems dpa' che/ /khyer la mchod pa dag par byin/ /zhes 'byung ngo / /de ni shes rab ye</text></item>
<item><p>48b7</p><section></section><text>shes kyi dbang ngo // //de nas dkyil 'khor gyi nub phyogs su/ bzhi pa'i dbang gi maN+Dal 'dom gang ba zhig byas la/ tsan+dan la sogs pa dang / byang chub sems kyi chag chag btab la/ de'i steng du phying dkar la sogs pa dang / shes rab ma bzhag la/ byin gyis brlab pa dang / rgyan dang mchod bstod</text></item>
<item><p>49a1</p><section></section><text>la sogs pa gong ma dang mthun par bya'o /de nas slob mas 'di skad zhu'o/ /reg bya nang bdag nyid phyag 'tshal/ /reg bya nang 'jam phyag 'tshal lo/ /reg bya nang grol phyag 'tshal lo/ /reg bya nang sbyin phyag 'tshal lo/ /zhi ba'i dbang bskur mchog 'di ni/ /mchog gi dbang phyug</text></item>
<item><p>49a2</p><section></section><text>bdag la stsol/ /zhes brjod do/ /de nas gu rus 'di skad brjod do/ /khyod kyis srog chags gsad par gyis/ /khyod kyis brdzun du smra bar bya/ /ma byin par yang khyod kyis long / /gzhan gyi bur med spyad par gyis/ /de rnams byas na sdig med cing / /bsod nams chen po 'byung bar 'gyur/ /de rnams khyod kyis nus na ni/ /bzhi</text></item>
<item><p>49a3</p><section></section><text>pa'i dbang ni sbyin par bya/ /slob mas smras pa/ khyod kyi zhabs kyi bka' drin la/ mgon po chen po bdag gis nus/ /zhes brjod do/ /de nas gnyis su med par 'khyud nas/ sbyor ba byas nas bde ba chen po rig ma'i pho brang du phab nas/ gyen la rtog med ma'i khar bzlog ste bzung nas/ mi rtog pa'i ye shes nyams</text></item>
<item><p>49a4</p><section></section><text>su myong ba ni rten can gyi bzhi pa'o/ /rten med pa'i bzhi pa ni/ bla ma'i zhal las shes par bya'o/ /ye shes 'di ni ches phra zhing / /rdo rje nam mkha'i dkyil lta bur/ /rdul bral mthar phyin zhi ba nyid/ /khyod rang yang ni de yi pha/ /zhes dgyes pa rdo rje'i rgyud las 'byung ngo / /de dag ni dbang bskur ba'i thabs so// //bum pa'i</text></item>
<item><p>49a5</p><section></section><text>lha gshegs su gsol ba dang / dkyil 'khor gyi lha gshegs su gsol ba'o/ /bum pa'i lha gshegs su gsol ba ni/ bum pa la mchod bstod byas la/ oM AH hUM dz+nyA na maN+Dal muHzhes brjod la gshegs su gsol/ dkyil 'khor lha yang de dang mthun/ dkyil 'khor bsdu ba la yang gnyis te dkyil 'khor gyi lha bsdu ba dang / rdul</text></item>
<item><p>49a6</p><section></section><text>tshon bsdu ba'o/ /dkyil 'khor gyi lha bsdu ba ni/ thugs ka nas 'od zer 'phros nas/ dkyil 'khor gyi lha 'od kyi tshul du bsdus nas/ thugs ka'i hUM la bsdus bdag dang gnyis su med par bya'o/ /rdul tshon bsdu ba ni a kA ro'i sngags bzlas shing ra ri med par bya'o/ /bsdus la chu chen po la dor ro/ /bgegs</text></item>
<item><p>49a7</p><section></section><text>bsrung ba la la sogs pa 'dod pa yod na sbyin par bya'o/ /dngos grub mi yal bar bya ba'i phyir/ dri'i chus dkyil 'khor du maN+Dal byas la/ lha'i grangs dang mnyam pa'i me tog dgod do/ /dbang bskur ba'i cho ga slob dpon chen po pradz+nyA shrIs mdzad pa rdzogs so// //</text></item>
<item><p>49b1</p><section></section><text>@##/ /rgya gar skad du/ he ru ko pa u du da ya maN+Dal bi d+hi/bod skad du/ he ru ka nye bar 'byung ba zhes bya ba'i dkyil 'khor gyi cho ga /dpal rdo rje mkha' 'gro la phyag 'tshal lo/ /dpal dgyes pa'i rdo rje la phyag 'tshal lo/ /he ru ka dpal thams cad mkhyen nyid rig</text></item>
<item><p>49b2</p><section></section><text>par ldan/ lhan cig skyes pa de la spyi bos phyag 'tshal te/ /skyon rnams thams cad bral zhing snying rje'i rang bzhin ldan/ /de nyid rtogs phyir dkyil 'khor cho ga bsdus te bshad/ /dbang bskur rab gnas bzlas dang sgrub pa la sogs pa/ /dkyil 'khor chen por mi ldan gang yang 'grub</text></item>
<item><p>49b3</p><section></section><text>mi 'gyur/ /de phyir las kun rdzogs shing de nyid rtogs phyir dang / /khyad par lam la smin phyir dkyil 'khor cho ga brtsam/ /dkyil 'khor ting 'dzin sngags dang phyag rgya dang / /gdan ldan bzlas dang sbyin sreg cho ga dang / /mchod dang las kyi sbyor ka yongs su sdud pa ste/ 'di ni de nyid bcu</text></item>
<item><p>49b4</p><section></section><text>ste rig par bya/ /slob dpon de nyid bcur ldan zhing / /sngags dang rgyud kyi sbyor ba shes/ /mtshan nyid thams cad yongs su rdzogs/ /bstan bcos kun gyi don rtogs shing / /dbang rnams thams cad rdzogs pa dang / /de nyid lha yi snang ba thob/ /bla ma yon tan ldan gyis gnang / /</text></item>
<item><p>49b5</p><section></section><text>dam tshig sdom ldan rab tu brtan/ /theg pa gsum gyi de nyid rig /'jig rten chos kyis ma gos shing / /snying rje'i rang bzhin snying brtser ldan/ /rgyun du bzlas brjod mthar phyin zhing / /dad dang byams la rgyun bzhugs pa/ /cho ga thams cad rdzogs pa dang / /dkyil 'khor bri la</text></item>
<item><p>49b6</p><section></section><text>brtson ldan yin/ /mchog gi bsod nams thob 'dod dang / /de nyid rjes su yi rang ldan/ /de dag mi ldan dkyil 'khor rtsom/ /cho ga'i rang bzhin dman pa dang / /rlom pa'i sems kyis byas gyur na/ /tshe 'dir sdug bsngal chen po 'thob/ /pha rol 'jigs pa chen por 'gyur</text></item>
<item><p>49b7</p><section></section><text>de phyir mtshan nyid rdzogs pa dang / /rgyud kyi don rnams yongs rtogs shing / /cho ga thams cad ma nyams par/ /dkyil 'khor chen po rtsom pa na/ /'di dang pha rol thams cad kyi/ /bsod nams phun sum tshogs pa 'thob/ /mi mnyam bsod nams thob pa'i phyir/ /dkyil</text></item>
<item><p>50a1</p><section></section><text>'khor mchod la brtson par bya/ /de la dang po kho nar slob ma sbyin par bya ba'i phyir/ maN+Dal sogs pa sngon du 'gro bas lan gsum du gsol ba gdab par bya'o/ /bdag nyid bsgrub par bya ba'i dkyil 'khor ram/ /gzhan sbyin par bya ba'i don ched du</text></item>
<item><p>50a2</p><section></section><text>gnyer bas bsnyen pa la 'jug par bya ste/ de nas khyad par gyi gnas so so'i skye bo mi 'du ba/yid 'jug pa/ gnas kyi de kho na nyid rig pa'i stobs kyis gnas te/ dgyes pa'i rdo rje'i rnal 'byor mtshan nyid thams cad dang ldan par bya ste/ lhag pa'i lha'am 'khor los</text></item>
<item><p>50a3</p><section></section><text>sgyur ba'i sngags la 'bum phrag gi bzlas pa byas nas/ 'khor gyi sngags kyang khri phrag re re'i bzlas pa byas pa 'am/ yang na lha'i rjes su gnang ba thob cing / mkha' 'gro mas lung bstan nas dkyil 'khor rtsom pa la 'jug par bya'o/ /de dag ni bsnyen pa'i rim pa'o// //</text></item>
<item><p>50a4</p><section></section><text>shing gcig 'jigs gnas chu 'gram dang / /dur khrod dben pa'i nags tshal dang / /rgya mtsho'i 'gram dang g.yul 'gyed sar/ /bsgrubs na dngos grub nye bar bshad/ /mtsho dang grong khyer dbus dag dang / /skye bo 'dus sa phyugs ra dang / /rab gnas ma byas lha khang dang / /</text></item>
<item><p>50a5</p><section></section><text>mtshan nyid mi ldan sa phyogs su/ /gang zhig dkyil 'khor rtsom byed na/ /de yi dngos grub thams cad ni/ /de nyid mkhyen pas ring bar gsungs/ /gnas brtag pa'i rim pa'o// //dus dang rgyu skar shis pa la/ /snga dro'i dus su yang dag par/ /de nyid mkhyen pa'i gtso bo</text></item>
<item><p>50a6</p><section></section><text>yis/ /sa ni legs par brtag par bya/ /bra shing yung ba rno shing rams shing rnams ni spangs/ /nyung nag skur shing don grub go bi da ra dang / /sa rtsub dag dang ri sul tshwa sgo tsher ma can/ /rus sbal rgyab 'dra'i sa gzhi yongs su spang / /shar phyogs ni ma pa la yi thar shing yod pa dang / /</text></item>
<item><p>50a7</p><section></section><text>lho phyogs pa la sha yi thang shing yod pa dang / /nub phyogs n+ya gro d+ha yi thang shing gnas pa dang / /byang phyogs ba ku la yi thang shing skyes pa ni/ /sa phyogs de dag yongs su spang bar bya/ /me yi mtshams su ka ku pa yi shing ldan dang / /srin po'i mtshams su ba la sha yi shing</text></item>
<item><p>50b1</p><section></section><text>gnas spang bar bya/ /de bzhin rlung gi mtshams su pa la b+ha li'i shing / /dbang ldan mtshams su u dum+WA ra'i shing bcas spang / /a sho ka ni 'bras med skam po skam shing sa/ /ta ma la'i shing tsher ma dug shing spang / /gsal shing la sogs gdug pa'i shing rnams yongs su</text></item>
<item><p>50b2</p><section></section><text>spang / /mi mnyam nag po gru bzhi chu shing skyes pa dang / /chu shol gang rol 'obs can gting khung gnyer ldan spang / /legs par gru bzhir brkos nas de nyid sa yis dgang / /sngon pas dma' na legs par brtags te spang bar bya/ /mnyam par gang ste mtho na sa gzhi bzang por</text></item>
<item><p>50b3</p><section></section><text>bshad/ /de ni sa brtag pa'o// //bra shing la sogs sa gzhi la/ /gang zhig dkyil 'khor rtsom byed na/ /rtsod dang mya ngan nor shor dang / /yon bdag gdung skye the tshom med/ /dma' 'am rus sbal rgyab 'dra na/ /'chi'am nad chen 'byung bar 'gyur/ /de phyir de 'dra'i sa gzhi la/ /</text></item>
<item><p>50b4</p><section></section><text>dkyil 'khor mi brtsam blo ldan gyis/ /a sho ka sogs ldan pa yi/ /sa gzhi dkar po 'jam pa yi/ /byang shar g.yas 'bab chu 'bab na/ /der ni bla med dngos grub thob/ /brkos pas sa chus ma khengs na/ /des ni dgongs pa nyams par 'gyur/ /brkos pas sa chus gang</text></item>
<item><p>50b5</p><section></section><text>lhag na/ /bsams pa'i dgongs pa 'grub par 'gyur/ /sa gzhi'i mtshan nyid brtag pa'o// //de nas sngags pas sa gzhi legs par brtags pa'i dbus su mtho zhing bde ba'i stan la 'dug ste/ khrus byas te dri zhim pos byugs la/ na bza' dang phyag rgya drug gis legs</text></item>
<item><p>50b6</p><section></section><text>par brgyan la/ dgos pa thams cad yongs su tshogs par byas nas rgyun du bsrung ba'i sngags bzlas te/ sngags pa mnyam par gzhag pa dang ldan pas rdo rje dang dril bu gzung ste/ mchod pa dang gtor ma sngon du 'gro ba byas nas/ dgongs ka'i dus su ting nge 'dzin gsum rdzogs par</text></item>
<item><p>50b7</p><section></section><text>byas la/ ji ltar bshad pa'i drag po'i sbyin sreg gis bgegs bskrad nas phur bu btab ste/ rdo rje ra ba dang gur la sogs pa bsgom par bya'o/ /de nas slob ma bsrung ba'i don du zhi ba'i sbyin sreg bya'o/ /de nas gtor ma rgya chen po ji lta ba'i gdams ngag gis byin gyis brlabs la/</text></item>
<item><p>51a1</p><section></section><text>phyogs thams cad kyi 'jig rten skyong ba rnams la sgra chen po dang ldan par byas te so so la gtor ma sbyin no/ /byin gyis rlob pa'i gsol ba gdab par bya'o/ /de'i nang par snga dro'i dus su sngags pa rnal 'byor dang ldan pa las thams cad pa'i sngags kyis las</text></item>
<item><p>51a2</p><section></section><text>thams cad pa'i chu la bsngags te/ sa gzhi la bsang gtor du byas nas rang gi 'od zer gyis ji ltar bshad pa'i sa'i lha mo bkug ste/ mdun gyi nam mkha'i dbyings nas mchod pa la sogs pas yongs su mchod la/ lha mo khyod ni dpang du gyur/ /zhes pa la sogs pas gsol</text></item>
<item><p>51a3</p><section></section><text>ba btab nas oM badzro t+tiSh+Tha zhes bya ba'i sngags kyis nam mkha'i phyogs su gzhag par bya'o/ /las kyi rdo rjes brko bar bya/ /zabs su pus mo'i tshad tsam brko/ /lto 'phye yongs su brtag byas la/ /skyon ni rnam par brtag par bya/ /dgun zla gsum gyi bdag nyid la/ /ji ltar</text></item>
<item><p>51a4</p><section></section><text>nyi ma shar nas brtsams// lho yi phyogs su mgo bltas nas/ /g.yon gyi lus kyis nyal ba yin/ /dpyid zla gsum gyi bdag nyid la/ /lho nas nyi ma nub phyogs su/ /lus stod mi lus nub tu blta/ /lus smad sbrul 'dra shar du yin/ /dbyar zla gsum gyi bdag nyid la/ /</text></item>
<item><p>51a5</p><section></section><text>byang du kha bltas nub tu 'khor/ /ston zla gsum gyi bdag nyid la/ /shar du mgo bltas shar blta yin/ /de yis lto shes byas nas brko/ /des mi 'dod pa'i dngos grub ni/ /thob par 'gyur te the tshom med/ /gal te mgo bor brko ba na/ /pha dang ma dang snying gnyen dang / /</text></item>
<item><p>51a6</p><section></section><text>bu dang tsha bo nye 'khor bcas/ /rtag tu brlag 'gyur the tshom med/ /gal te rgyab tu brkos pa na/ /yul 'chor yang na 'chi bar 'gyur/ /gal te mjug mar brkos pa na/ /ba lang ma he la sogs pa'i/ /sgo phyugs myur du brlag par 'gyur/ /de phyir lto 'phye yongs brtags la/ /</text></item>
<item><p>51a7</p><section></section><text>skor ba lan gsum byas nas ni/ /lto ba'i phyogs su brko bar bya/ /lto 'phye shar phyogs nas brtsams nas/ /ji ltar dus tshod gsungs pa bzhin/ /phyogs mtshams kun du 'khor zhing gnas/ /sa brkos pa yi nang nas ni/ /phub ma rdo ba gseg ma dang / /sol ba ro dum la</text></item>
<item><p>51b1</p><section></section><text>sogs pa/ /de dag legs par bsal bar bya/ /byung nas legs par ma bsal na/ /de la nges par skyon du 'gyur/ /rus pa ma bsal skyon gyis lus ni 'jig par 'gyur/ /sol ba ma bsal skyon gyis 'jig pa chen pos phog /thal bas nor shor mi rus kyis ni 'chi</text></item>
<item><p>51b2</p><section></section><text>bar 'gyur/ /sbrul la sogs pa'i skyon ni legs par sngags kyis spang / /ma spangs skyon gyis mkha' 'gro'i chad pa 'byung bar 'gyur/ /rdo dang rdul phye bye ma sen mo skra dang gyo mo bong ba dang / /shing dang phag bu dri ma phug ma tsher ma rdo tshigs la sogs pa/ /ma bsal skyon</text></item>
<item><p>51b3</p><section></section><text>gyis brdung brdeg rtsod dang rnam par 'tshe ba kun du 'byung / /de phyir shin tu phra ba'i skyon yang legs par brtags te yongs su spang / /pus mo'i tshad du brkos pas ni/ /sa brtag legs par ma byung na/ /rked pa'i tshad du brko bar bya/ /gseg ma la sogs mang gyur nas/ /de dag</text></item>
<item><p>51b4</p><section></section><text>bsal bar ma nus na/ /chu dang yungs kar shis par bya/ /chu dang yungs kar lag bzung nas/ /sa gzhi yongs su khyab gtor te/ /sngags ni 'od bcas drag tu brjod/ /oM ha na ha na krod+ha hUM phaT/ de nas hUM gis byin gyis brlabs pa'i chu dang sa la las thams cad pa'i sngags</text></item>
<item><p>51b5</p><section></section><text>kyis lan du mar bsngags te sa la khyab par gtor nas/ rin po che lnga dang sman lnga rgyal ba'i sa bon gyis byin gyis brlabs te/ dkyil 'khor gyi snying por bcug nas/ shin tu mnyam par legs par brdung bar bya'o/ /bdag gam las kyi rdo rje ma yin pas mi bya'o/ /rgyal po'i pho brang</text></item>
<item><p>51b6</p><section></section><text>nang dang ni/ /mi mnyam pa yi sa phyogs dang / /glang chen ba glang ra ba dang / /lha khang nang dang lam chen dang / /chu dang mtsho yi 'gram du ni/ /de dag gnas su brko mi bya/ /sa ni yongs su dag bya'i phyir/ /lag pa bzhag nas gsang sngags brjod/ /sa phyogs yongs su dag</text></item>
<item><p>51b7</p><section></section><text>pas ni/ /sems kyi sgrib pa spong bar 'gyur/ /oM rak+Sha rak+Sha hUM hUM hUM phaT swA hA/ de la dkyil 'khor gru bzhi pa/ sgo bzhi rta babs bzhis brgyan pa/ bar snang khyab par gnas pa/ bla re dang / rnga yab dang / ba dan dang / dril bu g.yer kha dang / dar dpyangs dang / me tog gi chun 'phyang</text></item>
<item><p>52a1</p><section></section><text>gis spras pa/ dri zhim po'i me tog gi chun 'phyang dang kha dog sna tshogs kyi ras kyis brgyan pa/ de lta bu'i sa phyogs pa'i rnam pa lngas dag pa la bdud rtsi lnga dang dri zhim pos byugs te/ grwa dang phyogs su spos kyis bkang ba'i phor bu bzhag la/ der sbyin sreg</text></item>
<item><p>52a2</p><section></section><text>la sogs pa bya'o/ /de nas sa'i lha mo bkug ste/ sa phyogs der byin gyis rlob pa'i bdag nyid du dmigs par bya'o/ /phyi'i sa sbyang ba'i rim pa'o// //de nas rdo rje slob dpon gyis bde ba'i stan la 'dug la/ mnyam par gzhag pas legs par sbyangs pa'i sa la mchod</text></item>
<item><p>52a3</p><section></section><text>pa dang gtor ma sngon du 'gro bas lhag pa'i lha'i dkyil 'khor bskyed par byas nas bgegs bskrad par byas te/ las thams cad pa'i sngags kyis las thams cad pa'i chu la lan bdun du bsngags nas dkyil 'khor la bsang gtor du bya'o/ /de la oM b+hu khaM gi sngags kyis nam mkha'i</text></item>
<item><p>52a4</p><section></section><text>rang bzhin du byas nas/ hUM laM hUM gi sngags kyis sa gzhi rdo rje'i rang bzhin du dmigs so/ /oM me di nI badzrI b+ha ba badzra ban+d+ha hUM gi sngags kyis sa gzhi de nyid brlab par bya'o/ /nang gi sa sbyang ba'i rim pa'o// //de nas slob dpon gyis me tog dri zhim po sna tshogs sil mar bkram pa'i</text></item>
<item><p>52a5</p><section></section><text>dkyil 'khor gyi dbus su rdo rje dril bu bzung nas 'dug ste/ de bzhin gshegs pa thams cad kyi bdag nyid kyi ting nge 'dzin gsum dang ldan par byas la/ phyogs gzhir gau rI la sogs pa'i rnal 'byor du zhugs pa'i slob mas rdo rje dang dril bu lag tu thogs nas/ rdo rje tshig bzhis bskul</text></item>
<item><p>52a6</p><section></section><text>bar bya'o/ /de bzhin gshegs pa kun zhi ba/ /de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bshad du gsol/ /mtshan min thams cad rnam par spangs/ /mtshan rnams thams cad yang dag rdzogs/ /kun du bzang po sku yi</text></item>
<item><p>52a7</p><section></section><text>mchog /dkyil 'khor dam pa bshad du gsol/ /zhi ba'i chos ni mchog las byung / /ye shes spyod pa rnal 'byor pa/ /kun du bzang po gsung gi mchog /dkyil 'khor dam pa bshad du gsol/ /sems can kun gyi thugs chen po/ /rang bzhin dag pa dri ma med/ /kun bzang</text></item>
<item><p>52b1</p><section></section><text>thugs mchog kha lo sgyur/ /dkyil 'khor dam pa bshad du gsol/ /de ltar bskul nas bsngags pas sangs rgyas dang byang chub sems dpa' thams cad kyi nga rgyal du byas nas 'di skad brjod do/ /nga nyid sangs rgyas thams cad nyid/ /nga nyid byang chub sems kun</text></item>
<item><p>52b2</p><section></section><text>nyid/ /nga nyid rdo rje nyi ma nyid/ /nga nyid rdo rje don yod de/ /nga nyid rdo rje chos kun yin/ /de bzhin gshegs pa thams cad kyi/ /kun gyi thugs mchog nga nyid yin/ /de nas/ oM badzro t+tiSh+Ta'i sngags kyis sngon du bshad pa'i dkyil 'khor bteg ste nam mkha'i khams su gzhag go/ /</text></item>
<item><p>52b3</p><section></section><text>sems can gyi khams thams cad nyon mongs pa'i mun pas gtibs pa bsal ba'i don du snying rje'i bdag nyid bzhengs te/ Ta las zla ba mig g.yon pa/ g.yas pa ma las nyi mar 'bar/ /'jig rten thams cad 'bar bltas khyab/ /rdo rje'i lta bas mnyam par blta/ /rkang</text></item>
<item><p>52b4</p><section></section><text>'og rdo rje 'bar ba ste/ /shin tu khro ba'i sbyor ba yis/ /rdo rje shin tu gsor bar bya/ /sna tshogs rdo rje 'gros kyi gar/ /dril bu gnas su gsil bya zhing / /khro gnyer 'jigs bcas hUM sgra sgrogs/ /sngags pa g.yas skor khros stangs kyis/ /'khor lo'i sa la drag por bskor/ /</text></item>
<item><p>52b5</p><section></section><text>lha sogs bgegs kyi tshogs rnams kyis/ /lus ngag yid la gnas pa yi/ /bgegs kyi tshogs ni thams cad nyon/ /dkyil 'khor chen po'i sa gzhi la gnas pa'i/ /lha la sogs pa'i bgegs chen kun nyon cig /rnal 'byor bde gshegs pho brang ngas bzhengs kyis/ /</text></item>
<item><p>52b6</p><section></section><text>bgegs chen rigs sogs gang phyir 'byer bar gyis/ /nga ni kun dngos sangs rgyas rdo rje can/ /bde chen las byung rdo rje sems dpa' yin/ /nga ni snying rje chen po dpal dang ldan pa yin/ /srung ba'i 'khor lo nga yis rab 'byor pa/ /rdo rje 'bar ba'i khro gzugs kyis/ /gsang</text></item>
<item><p>52b7</p><section></section><text>gsum rdo rje rab gsor bas/ /'jigs par 'gyur ba gdon mi za/ /gal te nga yi bka' 'das na/ /shin tu rnam par 'jig 'gyur te/ /phye mar gyur pa gdon mi za/ /de nas bgegs tshogs kun 'byer te/ /lhag ma lus pa cung zad med/ /bgegs bskrad nas sa gzung</text></item>
<item><p>53a1</p><section></section><text>ba'i rim pa'o// //de nas sngags pas bgegs nye bar zhi bar bya ba'i don du/ bdud rtsi 'khyil pa smad rtse gsum phur bu'i dbyibs su gnas pa/ stod khro bo chen po'i cha byad nyi ma 'bum gyi 'od 'bar bar bsams nas dkyil 'khor gyi dbus su</text></item>
<item><p>53a2</p><section></section><text>bsgom par bya'o/ /oM g+ha g+ha/ g+hA ta ya/ g+hA ta ya/ sarba duSh+DAn phaT/ kI la ya kI la ya/ sarba pA paM phaT/ hUM hUM badzra d+ha ra Adz+nyA pa ya ti/ sarba big+hAM/ kA ya bA ka tsit+ta badzra kI la ya hUM phaT/ sngags 'di dag phyogs thams cad du spros pa'i sbyor bas bgegs la gdab par</text></item>
<item><p>53a3</p><section></section><text>bya'o/ /de bgegs lhag ma med par gzhom par bya ba'i phyir/ phyogs so so nas dbang po la sogs pa'i phyogs skyong ba rnams/ bu dang bu mo chung ma dang 'khor dang g.yog tu bcas pa gdug sems dang bcas pa rnams dkyil 'khor gyi phyogs su dmigs la/ bdud</text></item>
<item><p>53a4</p><section></section><text>rtsi 'khyil pa'i sbyor ba dang sngags kyis so so'i lus ngag yid la gdab par bya'o/ /btab ste rang bzhin med par dmigs so/ /phur bu gdab pa'i rim pa'o// //de nas bgegs dang bral bar gyur pa la rno ba'i gzugs kyi 'od zer gyis bar snang khyab par byas la/</text></item>
<item><p>53a5</p><section></section><text>phyi rol gyi rdo rje ra ba la sogs pa bya'o/ /de la raM dmar po yongs su gyur pa'i nyi ma'i dbus su hUM nag po yongs su gyur pa las sna tshogs rdo rje 'od zer lnga dang ldan par rnam par bsgom par bya'o/ /de'i 'od zer rdo rje phra mo'i rang bzhin nam mkha'i khams yongs su khyab nas phyogs</text></item>
<item><p>53a6</p><section></section><text>bcur 'phros te/ shin tu mtshams med pa'i rdo rje'i ra bas gtams par bya'o/ /steng gi phyogs su 'phros pas ni rdo rje'i gur mtshams med par bya'o/ /'og tu spros pas ni rdo rje'i sa gzhi brtan par bya'o/ /gur dang rdo rje ra ba las 'od zer phyogs thams cad du spros te/ shin tu</text></item>
<item><p>53a7</p><section></section><text>mtshams med par phyogs bcing bar bya'o/ /nyi ma dang sna tshogs rdo rje'i 'od zer mnyam par shin tu ring bar spros te/ mtshams bcad pa'i 'khor lo'i rang bzhin du dmigs so/ /rdo rje gur la sogs pa'i bsrung ba'i 'khor lo'i rim pa'o// //de nas paM ser po las skyes pa'i</text></item>
<item><p>53b1</p><section></section><text>sa'i lha mo sku mdog ser mo lus phyed 'thon pa/ rin po che'i bum pa 'dzin pa/ rgyan thams cad kyis rab tu brgyan pa/ rang gi mdun gyi sa la de ltar dmigs te tshig 'dis gsol ba gdab par bya'o/ /dgyes pa'i rdo rje khros mchod pa'i/ /lha mo khyod ni dbang du gyur/ /rin chen sna</text></item>
<item><p>53b2</p><section></section><text>tshogs phye ma yis/ /bdag gis don yod dkyil 'khor bri/ /de ltar sa yi lha mo la/ /gsol ba lan gsum btab nas ni/ /bsang gtor la sogs rab phul nas/ /phyi nas mchod pa kun bya ste/ /de nyid sa la thim nas ni/ /sku gsung thugs kyi rang bzhin gyi/ /chos</text></item>
<item><p>53b3</p><section></section><text>'byung ngo bo gnas par 'gyur/ /de nas slob dpon las kyi rdo rje dang bcas pas bdud rtsi dri zhim pos dkyil 'khor byugs la/ der me tog sna tshogs sil mas bkram la/ dbus su bdud rtsi lngas dkyil 'khor dgu byas te/ de nas gong du nam mkha'i khams su</text></item>
<item><p>53b4</p><section></section><text>bzhugs pa'i dkyil 'khor spyan drangs te/ bdud rtsi lnga'i dkyil 'khor la bzhugs par dmigs so/ /de nas yang rim pa ji lta ba bzhin du rdo rje ra ba la sogs pa srung ba'i 'khor lo tshang bar byas la/ phyi dang nang dang gsang ba dang de kho na nyid kyi mchod pas mchod de/ bstod pa</text></item>
<item><p>53b5</p><section></section><text>dang bdud rtsi myang ba bya'o/ /sa gzung ba dang sta gon la sogs pa la mtshan mo'i dus su sgra'i mchod pa ni/ cang te'u dang / cha lang dang / rnga rings dang / rnga dang / phyed rnga dang / rde'u chung dang / pi wang dang / gling bu'i sgras shin tu dal bas legs par mchod de/ rdo rje'i glu shin tu dal bas</text></item>
<item><p>53b6</p><section></section><text>gar dang bstun la legs par bsgyur ba dang / bkra shis kyi tshig snyan par brjod pa dang gar mkhan ma brgyan pas gar gyi 'gyur ba sna tshogs kyis dkyil 'khor gyi pho brang gi nang du mchod pa'i bye brag gis mchod par bya'o/ /de ltar legs par brtags pa'i dag par gyur pa'i dkyil</text></item>
<item><p>53b7</p><section></section><text>'khor gyi shar du rnal 'byor pa bde ba'i stan la 'dug ste/ mdun gyi g.yon gyi char man 'ji la sogs pa'i steng du rin po che'i snod dri zhim po'i chu dang me tog gis bkang la/ las thams cad pa'i sngags kyis lan bdun du bsngags la bsang gtor la sogs pa gzhag par bya'o/ /</text></item>
<item><p>54a1</p><section></section><text>rnal 'byor pa'i ting nge 'dzin gsum dang ldan pas bum pa sta gon la gnas par bya'o/ /de la nag por ri med pa/ lto ba che ba/ mchu 'phyang ba/ mgrin pa ring ba/ zhabs stegs med pa legs par bkrus la bdug pas bdugs te/ til dang / gro dang / sran ma dang /</text></item>
<item><p>54a2</p><section></section><text>'bras dang nas rnams ni 'bru lnga'o/ /br-i ha ti dang / kaN+Da ka ri dang / shwe ta a pa rA dzi ta dang / sa ha de ba dang / d+N+Dot+pa la ste sman lnga'o/ /gur kum dang / a ka ru dang / gan+d+hi dang / tsan+dan dang / sat+ta a g+ha ste dri lnga'o/ /gser dang / dngul dang / mu tig dang / byu ru dang / rgyal po rin po che</text></item>
<item><p>54a3</p><section></section><text>lnga'o/ /de rnams yang dag par bsdus te/ dag pa'i 'byor pa dang ldan pas bum par blugs par bya'o/ /rta dang / glang po che dang / rnga mo dang / ba lang la sogs pas ma brnyogs pa chu rin po che'i snod du dag pa'i skyes bus gzhan dang dag ma 'dres par blangs te/ oM tap+te tap+te ma hA</text></item>
<item><p>54a4</p><section></section><text>tap+te swA hA/ zhes brjod pas lha'i chu dag par gyur nas bum pa yongs su dgang bar bya'o/ /tsu ta dang / 'dzam bu d+ha dang / ka ping+tha dang / b+hi lo dang / ma du lung ga dang / shing lnga bdug pas bdugs te kha rgyan du bya'o/ /ras sar pa ma nyams pa dri ma la sogs pa'i skyon gyis ma</text></item>
<item><p>54a5</p><section></section><text>gos pas cod pan du byas te/ bum pa'i dbus sam mgrin par chos kyi 'byung gnas kyi dbus su chud par so so'i lha'i phyag mtshan dri zhim pos legs par bri'o/ /de nas paM yongs su gyur pa las rin po che'i bum par bsam mo/ /gdugs dang ba dan dang / me tog gi chun 'phyang</text></item>
<item><p>54a6</p><section></section><text>gis brgyan pa/ de dag gi dbus su gtso bo la sogs pa cho ga ji lta ba bzhin du bskyed la/ me tog phreng bas brgyan pa'i rdo rje'i skud pa la rdo rje dang ldan pas rnam par rgyal ba la sogs pa'i bum pa'i steng du bzhag la/ lag pa g.yon pa'i rdo rje khu tshur gyis rdo rje skud pa'i rtse mo la</text></item>
<item><p>54a7</p><section></section><text>gzung la/ g.yas pas gsang ba'i phreng ba thugs kar bzung nas/ thugs ka'i 'od zer gyis ye shes sems dpa' dgug pa dang gzhug pa dang dbang bskur ba la sogs par dmigs nas/ so so'i sngags yi ge gsum dang ldan pas bzlas pa brgya rtsa brgyad rtsa brgyad bya'o/ /</text></item>
<item><p>54b1</p><section></section><text>de nas 'khor lo'i lha rnams kyi bum pa la/ bzlas pa gtso bo bas cung zad nyung yang rung / /yang na rtsa ba'i sngags kyis lan bdun bdun bzlas par bya'o/ /ji ltar gtso bo byin gyis brlabs pa de bzhin du 'khor rnams kyang byin gyis brlab bo/ /de nas bsang gtor nas brtsams</text></item>
<item><p>54b2</p><section></section><text>te phyi dang nang dang gsang ba dang de kho na nyid kyis mchod nas rdo rje dang dril bu 'dzin pas bstod pa bya'o/ /de nas bum pa gzhan yang sems can thams cad kyi phrin las rdzogs par bya ba'i phyir/ ji ltar gong ma bzhin du las thams cad pa'i khro bos byin gyis brlabs nas las thams</text></item>
<item><p>54b3</p><section></section><text>cad pa'i sngags yi ge gsum dang ldan pas brgya rtsa brgyad bzlas par bya'o/ /de la slob dpon la las ni shar la sogs pa'i bum pa brgyad ni 'di ltar gnas te/ rgyal ba dang / bkra shis dang / dngos grub dang / srung ba dang / yang rgyal ba dang / zhi ba dang / rdzu 'phrul dang / dngos grub</text></item>
<item><p>54b4</p><section></section><text>ste/ de'i ngo bos gnas te/ oM suM khuM yuM hUM swA hA/ sngags 'dis lan bdun du byin gyis brlabs te/ sta gon la gnas par bya'o zhes gsung ngo / /bum pa sta gon la gnas pa'i cho ga'o/ /de nas sngags pas me tog dri zhim po thal mos bzung ste/ lus 'dud par byas nas/ oM sarba</text></item>
<item><p>54b5</p><section></section><text>ta thA ga ta/ su la li ta/ bi lA sa na mi tai ra na mA mi b+ha ga bA n+taM dzaH hUM baM hoH pra tI ts+tsha ku su mAny+dza li nA tha hoH zhes brjod nas snyim pa'i me tog dor te/ dkyil 'khor gyi 'khor lo la mchod par bya'o/ /de nas pus mo g.yas pa'i lha nga sa la btsugs te/ lag pas dri zhim po'i spos kyi snod</text></item>
<item><p>54b6</p><section></section><text>thogs la/ hUM shin tu phra ba lce la bsams nas/ de yongs su gyur pa las rdo rje gsung du bsams te/ gsol ba gdab par bya'o/ /bcom ldan khro bo rdo rje can/ /rig sngags rgyal la phyag 'tshal lo/ /slob ma rnams la brtse ba dang / /khyed rnams la yang mchod pa'i phyir/ /thugs</text></item>
<item><p>54b7</p><section></section><text>rje'i bdag nyid can rnams kyis/ /dkyil 'khor bdag ni bri bar 'tshal/ /bcom ldan bdag ni gus pa la/ /rjes su gnang ba mdzad du gsol/ /sangs rgyas 'khor ba'i don bya brtson/ /byang chub sems dpa' 'bras gnas dpal/ /gzhan yang gsang sngags lha rnams</text></item>
<item><p>55a1</p><section></section><text>dang / /'jig rten skyong ba'i lha rnams dang / /gang yang 'byung po mthu can dang / /gzhan yang lha yi spyan mnga' ba'i/ /sems can bstan la dga' ba rnams/ /bdag la dgongs pa mdzad du gsol/ /bdag ming 'di zhes bya ba yis/ /dgyes pa'i rdo rje</text></item>
<item><p>55a2</p><section></section><text>dpal 'byung ba'i/ /'gro ba dag par bya ba'i phyir/ /yo byad ci 'byor bas 'dri na/ /deng bdag slob mar bcas pa la/ /thugs ni brtse bar dgongs nas su/ /tshogs pa thams cad dkyil 'khor du/ /byin gyis brlab par mdzad du gsol/ /de ltar lan gsum gsol ba</text></item>
<item><p>55a3</p><section></section><text>btab nas mchod pa dang bstod par bya'o/ /lha sta gon la gnas pa'i rim pa'o// //de nas sngags pa dkyil 'khor gyi nang nas phyir byung ste/ srung ba'i 'khor lo byas nas slob ma sta gon la gnas par bya'o/ /bla ma'i mdun du maN+Dal phul/ /me tog phreng thogs rang</text></item>
<item><p>55a4</p><section></section><text>slob ma/ /yid gzhungs spro ba che ba dang / /byas pa gzo zhing nga rgyal med/ /rigs mtho yon tan ldan zhing dang / /gzugs bzang kha dog lang tshor ldan/ /bde bar gshegs pa'i gsang ba ni/ /sgrub pa'i don gnyer mngon brtson nas/ /gzugs ngan yon tan med pa dang / /dman</text></item>
<item><p>55a5</p><section></section><text>pa'ang lhag par gnas par bya/ /dkyil 'khor gyi ni cho ga la/ /'khor bzhi dag kyang rjes su gnang / /rang gi bslab dang shin tu ldan/ /theg pa chen la dga' ba'i bdag /la lar gsang sngags sgrub don gnyer/ /'di ni dkyil 'khor 'jug par byed/ /bsod nams 'dod pa de las</text></item>
<item><p>55a6</p><section></section><text>gzhan/ /gzhan dag 'jig rten gzhan don gnyer/ /'jig rten pha rol don gnyer ba'i/ /dad pa mang du byed pa yis/ /blo ldan dkyil 'khor gzhug bya yi/ /tshe 'di'i 'bras bu 'dod mi bya/ /tshe 'di'i 'dod par 'gyur ba la/ /'jig rten pha rol don mi 'gyur/ /'jig rten pha</text></item>
<item><p>55a7</p><section></section><text>rol don gnyer skyes/ /'jig rten 'di yi 'bras bu rgyas/ /de skad brjod nas slob ma de/ /blo yis rang gi snying gar gzhug /rdo rje'i lam nas phyung nas ni/ /yum gyi chu skyes steng bkod la/ /yang bsdus de bzhin gshegs pa yi/ /'od kyi gong bu bkug nas bstim/ /rdo rje pad+ma mnyam</text></item>
<item><p>55b1</p><section></section><text>sbyor bas/ /ye shes thig le las 'byung ba'i/ /slob ma dkyil 'khor sgor bzhag ste/ /thal sbyar gsol ba gdab par bya/ /khyod ni gtso bo chen po ste/ /bdag med ma dang yang dag ldan/ /dpa' chen khyod la bdag skyabs mchi/ /sems can kun gyi don gyi phyir/ /'khor</text></item>
<item><p>55b2</p><section></section><text>ba'i rgya mtsho las grol ba'i/ /khyod ni bde ba chen po ste/ /de bzhin bdag la stsal du gsol/ /byang chub chen po'i tshul brtan pa'i/ /mgon po chen po bdag 'tshal lo/ /dam tshig de ni bdag la stsol/ /byang chub sems kyang bdag la gsol/ /sangs rgyas</text></item>
<item><p>55b3</p><section></section><text>chos dang dge 'dun dang / /skyabs gsum dag kyang bdag la stsol/ /gnas mchog chen po'i pho brang du/ /de bzhin bdag ni gzhug tu gsol/ /de ltar lan gsum gsol btab nas/ /slob ma rnams kyi mchog gyur pas/ /zhabs la spyi bos phyag 'tshal te/ /thal mo sbyar nas</text></item>
<item><p>55b4</p><section></section><text>'dud par 'dug /de nas rdo rje slob dpon gyis/ /slob ma'i gtso bo yongs bzung nas/ /tshigs bcad 'di ni brjod par bya/ /bu tshur theg pa chen po yi/ /khyod ni tshul chen snod yin te/ /gsang sngags spyod tshul cho ga 'di/ /khyod la yang dag bstan par bya/ /rdzogs pa'i sangs rgyas</text></item>
<item><p>55b5</p><section></section><text>gang 'das dang / /de bzhin gang dag ma byon dang / /da ltar byung ba'i rdzogs sangs rgyas/ /sku gsung thugs kyi rdo rje can/ /'gro la phan phyir bzhugs pa rnams/ /de dag kun gyis gsang sngags kyi/ /cho ga bzang po 'di mkhyen nas/ /dpa' bos byang chub shing drung du/ /</text></item>
<item><p>55b6</p><section></section><text>thams cad mkhyen pa mtshan med brnyes/ /gsang sngags sbyor ba mnyam med pa/ /shAkya seng ge skyob pa yis/ /bdud sde shin tu mi bzad pa/ /dpung chen dag kyang de yis bcom/ /'gro ba rnams kyi de yi phyir/ /chos kyi 'khor lo bskor mdzad pa'o/ /de bas kun mkhyen thob bya'i phyir/ /</text></item>
<item><p>55b7</p><section></section><text>bu yis blo gros 'di gyis shig /de ltar rdo rje slob dpon gyis/ /dril bu'i sgra ldan lan gsum brjod/ /de nas gnang ba thob pa dang slob ma sdig pa bshags pa la sogs pa byas nas gsum la skyabs su 'gro ba la sogs pa rgyas par bya'o/ /sangs rgyas chos dang dge 'dun te/ /</text></item>
<item><p>56a1</p><section></section><text>bla na med pa'i dkon mchog gsum/ /dus 'di nas ni gzung bar bgyi/ /bslab pa gsum gyi tshul khrims dang / /dge ba'i chos ni sdud pa dang / /sems can don byed tshul khrims dang / /de bzhin bdag gis brtan por gzung / /rdo rje chen po'i rigs dag</text></item>
<item><p>56a2</p><section></section><text>pa'i/ /rdo rje dril bu phyag rgya yang / /yang dag nyid du gzung bar bgyi/ /slob dpon dag kyang gzung bar bgyi/ /rin chen rigs mchog chen po yi/ /dam tshig yid du 'ong ba la/ /nyin re bzhin du dus drug tu/ /sbyin pa rnam bzhi rtag tu sbyin/ /byang chub chen po las byung ba'i/ /pad+ma'i</text></item>
<item><p>56a3</p><section></section><text>rigs mchog dag pa la/ /phyi nang gsang ba'i theg pa gsum/ /dam pa'i chos rnams ma lus gzung / /las kyi rigs mchog chen po yi/ /sdom pa thams cad ldan pa ni/ /yang dag nyid du gzung bar bgyi/ /mchod pa'i las kyang ci nus bgyi/ /bla na med pa'i byang chub mchog</text></item>
<item><p>56a4</p><section></section><text>sems can rnams kyi don gyi phyir/ /bdag gis yang dag bskyed par bgyi/ /ji ltar gsung ba'i sdom pa rnams/ /de bzhin bdag gis gzung bar bgyi/ /ma bsgral ba rnams bsgral bar bgyi/ /ma grol ba rnams grol bar bgyi/ /dbugs ma phyung ba dbugs phyung zhing / /</text></item>
<item><p>56a5</p><section></section><text>sems can mya ngan 'das la dgod/ /de ltar lan gsum brjod par bya/ /de ltar 'dzin par ma nus na/ /tshigs bcad 'di tsam brjod par bya/ /dkon mchog gsum la skyabs su mchi/ /sdig pa thams cad bshags par bgyi/ /bsod nams kun la rjes yi rang / /sangs rgyas byang</text></item>
<item><p>56a6</p><section></section><text>chub yid kyis gzung / /zhes bya ba la sogs pa dkon mchog gsum la skyabs su 'gro ba la sogs pa sbyin par bya'o/ /de nas rdo rje slob dpon gyis slob ma rnams kyi snying ga dang mgrin pa dang spyi bor bdag med ma dang sa spyod ma dang mkha' spyod ma bsgom par bya'o/ /phyag g.yas pa'i</text></item>
<item><p>56a7</p><section></section><text>rdo rje snying ga la sogs par gtug cing yi ge gsum 'od zer dang bcas pas byin gyis brlabs la/ spyi bor me tog sbyin/ mar me dang spos dang lha bshos ni mdun du sbyin/ dri ni snying gar sbyin/ mar me gsal na dngos grub ni/ /ji ltar bsams pa de bzhin 'grub/ /'bring gis</text></item>
<item><p>56b1</p><section></section><text>dngos grub 'bring du bshad/ /mdog gzhan 'dar bar 'bar ba dang / /yud tsam yud tsam 'bar ba ni/ /bgegs dang bar chad yin par bshad/ /shi na de nyid 'chi bar 'gyur/ /de nas ba Ta dang / u du m+WA ra dang / a shwad+tha la sogs pa 'o ma can gyi shing sor bcu gnyis pa'i tshad du</text></item>
<item><p>56b2</p><section></section><text>gnas pa/ srog chags med pa mi g.yo ba bskams pa dang gas pa ma yin pa rtse mo'i cha las byung ba dri zhim po'i chus legs par bkrus te/ gnas gsum du me tog gi phreng ba dkris nas slob ma'i lag tu bzhag la/ oM AH dzi hwa saM brta ni hUM phaT/ ces lan gsum du yongs su</text></item>
<item><p>56b3</p><section></section><text>bsngags te sbyin no/ /de nas slob ma de shar phyogs sam dkyil 'khor la mngon par phyogs la/ ba ko tsam du ba byung rnam lngas legs par byugs pa'i maN+Dal la/so shing gis bla ma'i man ngag bzhin du ngag gi sgrib pa bzhar nas/ lhag pa'i lha la dngos grub kyi gsol</text></item>
<item><p>56b4</p><section></section><text>ba 'debs pa'i don du so shing 'dor bar bya'o/ /so shing dor ba brgya zhig na/ /rtse mo gyen du bltas na ni/ /de yis dngos grub mchog tu 'gyur/ /rtse mo shar du bltas pa dang / /de bzhin bdag la bltas pa ni/ /de ni dngos grub 'bring du bshad/ /lho dang mtshams su rtse ba bltas na/ /</text></item>
<item><p>56b5</p><section></section><text>'jig rten pa yi dngos grub thob/ /so shing 'dor ba brgya zhig la/ /gal te 'og tu rtse ba bltas na/ /sa 'og gi ni dngos grub ste/ /thob 'gyur 'di la the tshom med/ /rdo rje phreng ba'i phyi rol du/ /phog na de la dngos grub med/ /de nas slob ma bdun bkug nas/ /oM h+'+rIH bi shud+d+ha/ d+harmA</text></item>
<item><p>56b6</p><section></section><text>pA pa ni tsA s+ya bi sho d+ha ya/ sarba bi kalpa a pa na ya hUM/ sngags 'dis bsngags te/ yid kyi sgrib pa dag pa'i phyir/ /lan gsum du skyor chu blud par bya'o/ /de nas las thams cad pa'i sngags yongs su bzlas nas srung skud la mdud pa gsum byas pa/ slob ma smin par ma gyur</text></item>
<item><p>56b7</p><section></section><text>gyi tshe dpung pa g.yas pa la gdags par bya'o/ /de nas lus kyi sgrib pa dag pa dang rtags nye bar ston pa'i don du las thams cad pa'i sngags lan bdun bdun du bsngags la/ ku sha gcig sngas su sbyin/ gzhan dag stan la sogs par byin no/ /de nas sems kyi gzengs bstod</text></item>
<item><p>57a1</p><section></section><text>par bya ba'i phyir chos bshad par bya ste/ 'jig rten du ni kun mkhyen rnams/ /'byung 'gyur yang na mi 'byung ngo / /u dum+WA ra'i me tog bzhin/ /brgya lam la ni res 'ga' zhig /shin tu dkon par 'byung ba ste/ /gsang sngags spyod pa'i tshul 'byung ba/ /de bas</text></item>
<item><p>57a2</p><section></section><text>kyang ni dkon pa ste/ /gang zhig sems can mi mnyam don/ /mya ngan mi 'da' byed par nus/ /bskal pa bye ba du ma ru/ /sdig pa bgyis par gyur pa gang / /de kun dkyil 'khor 'di 'dra ba/ /mthong bas 'dag par 'gyur lags na/ /grags pa mtha' yas sngags spyod pa'i/ /</text></item>
<item><p>57a3</p><section></section><text>tshul la gnas pa smos ci 'tshal/ /skyob pa'i gsangs sngags bzlas na ni/ /go 'phang bla na med par 'gyur/ /gang dag spyod pa'i mchog 'di la/ /blo gros shin tu mi g.yo ba/ /de dag gis ni ngan 'gro'i rgyun/ /sdug bsngal kun 'byung thams cad gcod/ /bdag nyid chen po de</text></item>
<item><p>57a4</p><section></section><text>rnams kyis/ /rnyed pa mnyam med de ring rnyed/ /gang phyir rgyal ba sras bcas pa/ /bdag nyid chen po kun gyis ni/ /bstan pa 'di la khyed rnams kun/ /yongs su gzung ste skye bzhin pa/ /de bzhin khyed rnams theg chen la/ /sang ni rab tu skye bar 'gyur/ /theg pa chen po cher</text></item>
<item><p>57a5</p><section></section><text>'byung ba'i/ /lam mchog 'di ni dpal dang ldan/ /khyed rnams der ni 'gro bas na/ /rang 'byung skal ba chen po pa/ /'jig rten thams cad mkhyen pa yi/ /de bzhin gshegs pa rnams su 'gyur/ /yod med dag las rnam par 'das/ /nam mkha' lta bur dri ma</text></item>
<item><p>57a6</p><section></section><text>med/ /chos rnams kun las zab 'gyur zhing / /spros pa thams cad spangs pa yin/ /spros pa rnams kyis rab tu spros/ /theg po chen po la gnas na/ /'di nyid chos ni thob par 'gyur/ /de nas slob ma'i tshogs dga' ba'i sems kyis langs te/ da ni so sor nyal bar</text></item>
<item><p>57a7</p><section></section><text>gyis shig /nang par dkyil 'khor mthong bar 'gyur bas ji srid mthong ba'i rmi lam legs par zlos shig ces bsgos nas/ oM rak+Sha raSha hUM hUM hUM phaT swA hA zhes pa'i sngags sam/las thams cad pa'i sngags kyis bsrung bar bya'o//de nas ku sha'i gdan la nyal bar</text></item>
<item><p>57b1</p><section></section><text>bya'o/ /slob ma sta gon la gnas pa'i rim pa'o// //de nas rdo rje slob dpon gyis dkyil 'khor bsdus nas ji srid nus kyi bar du las thams cad pa'i sngags bzlas par bya ste/ seng ge'i nyal stangs kyis nyal bar bya'o/ /nang par langs pa'i dus su ni/ /khrus byas</text></item>
<item><p>57b2</p><section></section><text>mtshan mo'i rmi lam dri/ /legs par bsams te zlos la mnyan/ /dge dang mi dge brtag par bya/ /sangs rgyas phrad dang sku gzugs mchod rten mchod/ /chos la 'jug cing dge slong dge 'dun phrad/ /gtsug lag khang dang sangs rgyas sras bcas dge slong ma/ /me tog</text></item>
<item><p>57b3</p><section></section><text>ra ba ri dang dgon par gnas bcas dang / /'bab chu chu klung rdzing dang rgya mtsho sgrol ba dang / /ri dgas dbang phyug e ne ya dang ba glang phrad/ /'khor los mtshan pa la sogs gnod sbyin bzang po mthong / /skyes bu dam pa'i sgom ba rmi lam phrad mthong dang / /gyen la 'gro dang</text></item>
<item><p>57b4</p><section></section><text>glang chen zhon dang ri bzangs 'dzeg /bla re bzang dang khang bzangs dpag bsam brten pa dang / /dge bsnyen rgyal po dge slong skyabs sbyin mthong ba dang / /sngags kyis dbang phyug khyad par rig ma bsten mthong dang / /pha dang ma dang nam mkhar 'gro dang slob dpon phrad/ /lha yi</text></item>
<item><p>57b5</p><section></section><text>bu mo gsang dag rig ma bsten pa dang / /dam pa'i sgrub thabs yon tan ldan pa bram ze mthong / /mchod pa chen po rtsom dang gzhal yas khang mthong dang / /rgyan dang gos dang 'bru yi phung po mtshon cha 'dzin/ /sbyin sreg byed dang 'bras bu me tog legs thob mthong / /rgyal po</text></item>
<item><p>57b6</p><section></section><text>dbang bskur 'bru tshogs rin chen rnyed pa dang / /g.yul du rgyal zhing dgra dpung bcings dang brtson bzung mthong / /rgya mtsho chen po bsgral zhing khrus byed mthong ba dang / /lam rtsub bgrod dka' 'phur zhing bsgral bar mthong ba dang / /de ltar mthong ba'i rmi lam ni dge ba'i rtags te rjes</text></item>
<item><p>57b7</p><section></section><text>su yi rang zhing brten pa'i chog bya'o/ /de las gzhan pa ni mi dge ba'i rmi lam du bshad do/ /dge ba las ni dngos po grub tu 'gyur zhing /mi dge ba las ni ma yin no/ /de ltar mi dge ba'i rtags mthong na sngags pas las thams cad pa'i sngags kyis shis pa'i cho ga byas te/ rmi</text></item>
<item><p>58a1</p><section></section><text>lam gyi bdag nyid rang bzhin med cing chos thams cad kyi rang bzhin de kho na nyid du mos par bya'o/ /de nas rmi lam gyi rtags zhi ba dang dngos grub kyi rgyur 'gyur ro/ /de nas rnal 'byor pas dgyes pa'i rdo rje'i ting nge 'dzin gsum dang ldan par byas la sta gon la</text></item>
<item><p>58a2</p><section></section><text>gnas pa dang sngon du spyan drangs pa'i dkyil 'khor nam mkha'i phyogs su gshegs su gsol nas/ dur khrod las byung ba'am shes rab ma mtshan dang ldan pas cho ga byas te/ ras bal las bkal ba'i skud pa kha dog dkar ba dang / ser ba dang / dmar ba dang / ljang ba dang /</text></item>
<item><p>58a3</p><section></section><text>nag po dur khrod kyi tshon gyis bsgyur te/ don grub kyi phye mas kyang bsre bar bya'o/ /phyogs phyogs su bzhag la/ b+h+rUM AM dzr-IM khaM hUM de dag gis bskyed pa'i rnam par snang mdzad dang / rin chen 'byung ldan dang / snang ba mtha' yas dang / don yod grub pa dang mi bskyod pa'i rang bzhin du</text></item>
<item><p>58a4</p><section></section><text>bskyed de/me long lta bu la sogs pa ye shes lnga'i bdag nyid kyis nyi shu rtsa lngar rnam par phye ba'i rim pas bskyed de gzhag par bya'o/ /de nas phyogs so so nas rnam par snang mdzad la sogs pa'i de bzhin gshegs pa rigs lnga'i bdag nyid du dmigs te/ de dag gi snying</text></item>
<item><p>58a5</p><section></section><text>gar b+h+rUM la sogs pa'i yi ge yongs su gyur pa las ye shes kyi thig skud 'od zer dang bcas pa dmigs so/ /oM AH sha shwa ta badzra/ su tsa me pra ya ts+tsha ma hA maN+Dal/ su trA na ya hUM zhes pas rnam par snang mdzad la gsol ba gdab par bya'o/ /de bzhin rin chen 'byung ldan la</text></item>
<item><p>58a6</p><section></section><text>sogs pa yang sngags kyi gnas su ming gi yi ge shes pas gsol ba gdab par gsungs so/ /de nas slob dpon dgyes pa'i rdo rje'i rnal 'byor dang ldan pas dza las zla ba las dang / ma las nyi ma'i mig bsam par bya'o/ /'bar ba'i lta bas phyogs rnams khyab par bltas la/</text></item>
<item><p>58a7</p><section></section><text>mig gi lcags kyus ye shes kyi thig skud dgug par bya ste/ bcom ldan 'das su byin gyis brlab par bya'o/ /so so'i khyad par gyi thig skud ni gcig tu bsdus te/ g+hasma rI'i rnal 'byor dang ldan pa'i slob mas bsgril bar bya'o/ /oM a n+yo n+ya ga ta sarba d+harmaHpar spa ra a nu ga tA/</text></item>
<item><p>58b1</p><section></section><text>sarba d+harmA a n+tan/ a na pra be sha sarba d+harmAHhUM zhes brjod cing thig skud bkal bar bya'o/ /de nas 'di ltar bsgom par bya ste/ gcig tu bsgril nas ye shes kyi dkyil 'khor dang tha mi dad par byas nas ring thung dkyil 'khor gyi nyis 'gyur tshad du byas te/ sbom phra sgo'i nyi shu char bya'o/ /</text></item>
<item><p>58b2</p><section></section><text>de nas sngags pas gser la sogs pa'i snod du bdud rtsi lnga dang dri bzangs kyis spangs te/ yi ge gsum gyis mtshan nas/ mchod pa rnam pa lnga byas te/ rdo rje khu tshur gyis bzung la hUM mang du brjod pas bsrung bar bya ste/ de nas yang sngags pas dkyil 'khor bdud rtsi lnga dang</text></item>
<item><p>58b3</p><section></section><text>dri zhim pos chag chag btab la/ me tog gis sil ma bkram zhing thugs ka'i 'od zer gyis nam mkhar dgyes pa'i rdo rje'i dkyil 'khor gsal bar byas la/ bsang gtor la sogs pa sngon du 'gro bas mchod pa'i khyad par bya'o/ /de nas dgyes pa'i rdo rje'i rnal</text></item>
<item><p>58b4</p><section></section><text>'byor dang ldan pas thig skud kyi rtse mo/ g+hasma rI'i rnal 'byor dang ldan pa'i slob ma la gtad de/ mig gnyis dza las gyur pa'i zla ba dang nyi ma kha dog ser po dmigs te/ de nas sngags pas nub nas shar du mngon par dmigs te/ thig skud kyi rtse mo rdo rje khu tshur gyis lte ba'i ga</text></item>
<item><p>58b5</p><section></section><text>nas su gzung ste slob ma la gtad nas/ dza dza dza zhes brjod de bka' bsgo bar bya'o/ /blo dang ldan pas kyang dza dza dza zhes brjod de thig skud kyi rtse mo blangs te gzung bar bya'o/ /slob dpon shar du mngon par phyogs shing slob ma nub tu bltas te/ rdo rje mthe bong dang mdzub mo'i sbyor bas</text></item>
<item><p>58b6</p><section></section><text>nam mkha'i dkyil 'khor la thig gdab par bya'o/ /de bzhin du 'og tu yang gdab po/ /oM badzra sa ma ya sU tra mA ti kra ma hUM/ de dag brjod cing g.yas su rdo rje gzung ba'i mthe bong dang mdzub mos thig gdab par bya'o/ /lte ba'am snying gar gzung ste nam mkhar bltas la/ phyogs</text></item>
<item><p>58b7</p><section></section><text>thams cad du mnyam par tshangs thig gdab par bya'o/ /de nas sems can thams cad bsgral ba'i don du thig gi sgras nam mkha' la gnas pa'i de bzhin gshegs pa thams cad bskul te/ de nas bskor te slob dpon byang du mngon par phyogs la/ slob ma lhor bltas te/ tshangs</text></item>
<item><p>59a1</p><section></section><text>thig gdab par bya'o/ /de nas slob dpon byang du bltas la slob ma lhor bltas te shar du gdab par bya'o/ /de nas bskor te lho dang byang phyogs su bltas la nub kyi cha la gdab par bya'o/ /yang bskor te rlung mtshams nas shar du bltas te/ dbang ldan gyi mtshams nas nub tu</text></item>
<item><p>59a2</p><section></section><text>bltas te byang gi cha la gdab par bya'o/ /me'i mtshams nas nub tu kha bltas te/ srin po'i mtshams nas shar du bltas la lho'i cha la gdab par bya'o//de nyid nas rlung gi phyogs su bltas te zur thig gdab par bya'o/ /bden bral gyi phyogs nas dbang ldan gyi phyogs su bltas</text></item>
<item><p>59a3</p><section></section><text>la zur thig gdab po/ /de nas tshangs thig nas 'khor lo brgyad kyi char sgo'i thig gdab po/ /rtsa ba'i thig nas brtsams te gru bzhi'i char sgo'i tshon gyi snam bu'i thig gdab po/ /de'i phyi rol du sgo'i cha'i phyed du 'dod yon gyi snam bu'i thig gdab po/ /de'i phyi rol du tshon rtsi'i cha</text></item>
<item><p>59a4</p><section></section><text>dang mnyam pa'i rin po che'i rtsig pa'i thig gdab po/ /de'i phyi rol du 'dod yon gyi snam bu dang mnyam pa'i dra ba phyed pa dang rdo rje zla tshes dang bcas pa'i thig gdab po/ /de'i phyi rol du tshon gyi cha dang mnyam pa'i thig gdab po/ /de nas sgo bzhi'i 'gram du tshon gyi cha dang mnyam pa'i lha'i</text></item>
<item><p>59a5</p><section></section><text>snam bu'i thig gdab po/ /de nas sgo'i cha dang mnyam pa'i ka ba'i thig gdab po/ /de nas sgo'i cha sum 'gyur rta babs sgo'i steng du ji ltar mdzes pa'i thig gdab par bya'o/ /de nas thig skud nyis khug tu byas la dbus su seng ldeng gi phur bu brtan par btsugs te/ byang shar</text></item>
<item><p>59a6</p><section></section><text>nas mtshams la g.yas skor du bskor la/ dkyil 'khor gyi phyi rol ra ba gsum gyi thig drang ngo / /thig skud de nyis khug tu byas la dkyil 'khor gyi dbus su rdo rje ra bas bskor ba'i thig drang ngo / /de nas dkyil 'khor gyi phyi rol du grwa thig rdo rje'i lcags ri'i nang du chud par dur</text></item>
<item><p>59a7</p><section></section><text>khrod brgyad kyi thig gdab par bya'o/ /bdag med ma'i dkyil 'khor la ni pho brang nyis rim gyi thig gdab ste/ /ka ba brgyad la sogs pa'i thig ni de dang mtshungs par gdab po/ /shar phyogs kyi 'khor lo ni lho nas byang du mngon par phyogs la ka ba'i char thig gdab po/ /nub</text></item>
<item><p>59b1</p><section></section><text>kyi pad+ma ni byang nas lhor mngon par phyogs la ka ba'i char thig gdab po/ /byang gi ral gri ni nub nas shar du phyogs te ka ba'i char thig gdab po/ /lho'i rin po che ni shar nas nub tu phyogs te ka ba'i char thig gdab po/ /de nas rnal 'byor pa gang zhig thig 'debs par brtson par</text></item>
<item><p>59b2</p><section></section><text>'dod pas slob ma dang mi ldan na phur bu la btags te gdab par bya'o/ /thig gi dus su ltas brtag par bya ste/ srad bu chad na slob dpon 'chi/ /ring thung khyer na na bar 'gyur/ /phyogs 'khrul slob ma myos par 'gyur/ /de'i rtags ni tshangs thig 'debs pa'i dus su brtag par</text></item>
<item><p>59b3</p><section></section><text>bya'o/ /yang na tshangs thig dang zur thig gi dus su brtag par bya'o/ /yang na tshangs pa la sogs pa'i thig thams cad kyi dbus su brtag par bya'o/ /de nas so so'i sgo'i tshangs thig de dbyi bar bya'o/ /gzhan yang mtshon gnas skabs su byung ba'i thig thams cad kyang dbyi</text></item>
<item><p>59b4</p><section></section><text>bar bya'o/ /gzhan sgo 'gram so so'i lha snam la sogs pa'i thig rkang tshad tsam du dbyi bar bya'o/ /de nas dra ba dang dra ba phyed pa'i mtshams su yang thig rkang tshad tsam du dbyi bar bya'o/ /rin po che'i rtsig pa'i mtshams su yang thig rkang tshad tsam du dbyi bar bya'o/ /de'i</text></item>
<item><p>59b5</p><section></section><text>sgo'i phugs kyi thig rkang bdun yang rkang tshad tsam du dbyi bar bya'o/ /de ltar thig btab pa'i dkyil 'khor shin tu mnyam par legs par bri'o/ /dkyil 'khor gyi pho brang shin tu gzabs par bri'o/ /zur bzhi pa la sgo bzhi pa/ /rta babs bzhi yis rnam par mdzes/ /</text></item>
<item><p>59b6</p><section></section><text>thig bzhi dang ni yang dag ldan/ /dar dpyangs me tog phreng bas brgyan/ /kha dog lnga yis rnam par mdzes/ /dkyil 'khor dam pa khru gsum pa/ /tshon gsum gyis ni lhag par gnas/ /gru yi phyogs ni thams cad dang / /sgo khyud kyi ni phyogs rnams su/ /rdo rje rin chen</text></item>
<item><p>59b7</p><section></section><text>legs spras pas/ /bdag med ma yi dkyil 'khor ni/ /phyi yi mtshan nyid de dang mtshungs/ /phyi yi dkyil 'khor phyed kyi tshad/ /dbus su mnyam par blta bar bya/ /'khor lo'i ka ba la sogs pa'i/ /rdo rje phreng bas legs par bskor/ /rlung yab me long gis brgyan bya/ /</text></item>
<item><p>60a1</p><section></section><text>gdugs dang ba dan rgyan rnams kyis/ /'khor lo'i nang du bkod par bya/ /de ltar chos kyi sku'i rang bzhin gyi dkyil 'khor la thig gdab par rnam par phye nas kha dog dang ldan pa'i thig skud de yi ge gsum gyi mthar muHdang ldan pas gshegs su gsol</text></item>
<item><p>60a2</p><section></section><text>la dag pa'i snod du gzhag par bya'o/ /de nas rdo rje slob dpon dkyil 'khor gyi dbus su 'dug la/ g.yas dang g.yon pa'i mig hi las zla ba dang nyi ma'i bdag nyid du blta'o/ /khro bo'i lta bas phyogs thams cad du mnyam par bltas la/ yid kyis sgo bzhi phye bar bsam</text></item>
<item><p>60a3</p><section></section><text>la phyir byung ngo / /thig gdab pa'i rim pa'o// //de nas rin po che'i rigs las byung ba dang / rin po che'i rigs su gtogs pa'i tshon dang / 'bras bu las kha dog tu bsgyur ba dang / dur khrod kyi pha gu dang / sol ba dang / rus pa dang / rkun ma'i lo ma dang de rnams las</text></item>
<item><p>60a4</p><section></section><text>bya ste/ dkar po dang / ser po dang / dmar po dang / ljang gu dang / nag po rnams so/ /de dag zhib par btags te ras tshags la btsags la spos kyis legs par bdugs la/ dag pa'i snod du blugs te so so'i phyogs su gzhag par bya'o/ /de nas thugs ka'i 'od zer</text></item>
<item><p>60a5</p><section></section><text>gyis rang bzhin med par byas la/ b+h+rUM dzrAM khaM hUM yongs su bskyed par bya'o/ /de ltar mdun du dmigs so/ /ji ltar sngon du gsungs pa bzhin rnam par snang mdzad la sogs pa'i de bzhin gshegs pa thams cad kyi ye shes kyi 'od zer gyi 'bar ba'i lta bas lcags kyu'i</text></item>
<item><p>60a6</p><section></section><text>sbyor bas bkug ste sa bon dang gcig tu gyur pa las/ 'od zer 'bar ba ye shes kyi rang bzhin du bltas la gsang sngags 'dis byin gyis brlab par bya'o/ /oM badzra tsi tra sa ma ya hUM/oM badzra be ga zhes sngags 'di brjod la ye shes kyi thig skud yid kyis bsal nas dkyil</text></item>
<item><p>60a7</p><section></section><text>'khor gyi nang du zhugs te/ dkyil 'khor gyi lte ba'i phur bu hUM zhes brjod la phyung nas phyag gi rdo rje la thim par bsam mo/ /tshon sna lngas khung bu yongs su bkang la rtags ma yin pa srid na bsal bar bya ba'i don du dril bu'i sgra dang ldan pas rdo rje'i glu blang bar bya'o/ /'di</text></item>
<item><p>60b1</p><section></section><text>ni chos dbyings dag pa ste//sems can khams ni sgrol byed pa/ /dgyes rdor rgyal po rang nyid ni/ /de bzhin gshegs pa kun gyi gnas/ /nyes pa kun las rnam grol ba/ /'khor lo nang nas yang dag gnas/ /shes rab thabs kyi rnal 'byor bdag /g.yon</text></item>
<item><p>60b2</p><section></section><text>gyi khu tshur gyis gzung ste/ /dbang ldan gyi ni mtshams nas brtsams/ dkar po dang / ser po dang / dmar po dang / ljang gu dang / nag po'i tshon rnams ni phyi rol nas nang gi rim pas g.yas skor du mnyam par rgyun mi 'chad par drang bar bya'o/ /'di ltar gsungs te/ dkar</text></item>
<item><p>60b3</p><section></section><text>po rdo rje rtse rang bzhin/ /gnyis pa gser la dmigs pa ste/ /pad+ma rA ga'i rang bzhin te/ /de bzhin gzhan dag margad 'dra/ /nag po nang du shes bya ste/ /'di ni tshon gyi rim par bshad/ /'di ltar spyan drang bar bya ste/ mnyam pa dang / mi g.yo ba dang / ma chad pa dang / sgo'i</text></item>
<item><p>60b4</p><section></section><text>nyi shu char gnas pa dang / nas kyi tshad tsam du bar ma 'dres par so sor drang bar bya'o/ /de nas sngags pa mnyam par gzhag pas ltas blta bar bya ste/ sbom por bkye na nad kyis 'debs/ /phra mos nor ni rnam par 'jig /yon pos rnam par 'chad pa yi/ /bla ma dang ni</text></item>
<item><p>60b5</p><section></section><text>slob ma 'chi/ /g.yas skor min par bkye ba yis/ /tshon gyi phur bus btab 'gyur dang / /slob dpon slob ma gnyis ka la/ /shin tu sems khral 'byung bar 'gyur/ /de nas dbus kyi pho brang gi thig tshad nas gzung ste/ /sgo rnams kyi cha la shar phyogs su dkar po</text></item>
<item><p>60b6</p><section></section><text>dgod par bya'o/ /lho'i cha la ser po dgod par bya'o/ /nub kyi cha la dmar po dgod par bya'o/ /byang phyogs su ljang gu dgod dpar bya'o/ /dbus su nag po dgod par bya'o/ /de nas dbus su pad+ma dmar po 'dab ma brgyad pa gser dang bcas pa'i steng du nyi ma'i dkyil 'khor</text></item>
<item><p>60b7</p><section></section><text>dgod do/ /de'i steng du sna tshogs rdo rje'i lte ba la thod pa dkar po nang dmar po sna tshogs rdo rjes mtshan par bya'o/ /zhal gcig phyag gnyis pa'am/ phyag drug pa'i dgyes pa'i rdo rje la ni rang gi rigs kyi bdag po kha dog nag po 'bar ba bri ste/ shar la sogs pa'i 'dab ma la</text></item>
<item><p>61a1</p><section></section><text>ni sna tshogs rdo rje spangs pa'i thod dkar po rim pa bzhin bri bar bya'o/ /yang na shar sgor pad+ma'i steng du zla ba'i dkyil 'khor la gri gug nag po bri ba'o/ /lho'i sgor cang te'u dmar po bri'o/ /nub kyi sgor rus sbal ser po bri'o/ /byang gi sgor sbrul ma rgad lta bu bri'o/ /</text></item>
<item><p>61a2</p><section></section><text>byang shar mtshams su shar b+ha in+d+ra nI la lta bu bri'o/ /me'i mtshams su zla ba'i nor bu lta bu'i dge slong bri'o/ /bden bral gyi mtshams su 'khor lo nam mkha'i mdog can bri'o/ /rlung gi mtshams su rdo rje sna tshogs kyi mdog can bri'o/ /de dag kyang pad+ma dmar po 'dab ma brgyad</text></item>
<item><p>61a3</p><section></section><text>pa'i lte ba la zla ba'i dkyil 'khor gyi steng du bri bar bya'o/ /de dag la yang tshangs pa la sogs pa'i bdud bzhi gdan dang ldan pa'am/ yang na mi ldan yang rung ste/ de nas gzhan yang bdag med ma'i dkyil 'khor bri bar 'dod pas/ dbus kyi lte ba la pad+ma dmar po 'dab ma brgyad</text></item>
<item><p>61a4</p><section></section><text>pa bri bar bya'o/ /de'i lte ba la zla ba'i dkyil 'khor gyi steng du gri gug nag po bri bar bya'o/ /shar la sogs pa'i phyogs kyi 'dab ma la gri gug bzhi bri bar bya'o/ /de'i phyi rol gyi 'dab ma la byang shar la sogs pa'i mtshams su zla ba'i steng du gri gug bzhi bri'o/ /</text></item>
<item><p>61a5</p><section></section><text>shar la sogs pa'i sgor zla ba dang pad+ma la gri gug bzhi bri'o/ /shar dang nub kyi sgo 'gram du pad+ma dang zla ba'i steng du gri gug gnyis bri'o/ /dkyil 'khor gyi tshon bkye ba'i dus su zhugs pa dang / 'byung ba dang / rdo rje'i thig yid kyis nam mkha' la bteg ste/ badzra be ga'i</text></item>
<item><p>61a6</p><section></section><text>sngags brjod pa dang / lha'i rnam pa dang mi bral bar dgod par bya'o/ /de ltar ma yin na dam tshig nyams par bshad do/ /de nyid 'dus pa las 'di ltar gsungs te/ dkyil 'khor 'byung dang 'jug pa la/ /rdo rje'i thig dang tshon rnams ni/ /sems kyis bteg nas spyod byas na/ /</text></item>
<item><p>61a7</p><section></section><text>dam tshig nyams pas gos mi 'gyur/ /de nas dkyil 'khor phyi rim du g.yas dang g.yon skor gyi rim pas phyogs dang mtshams su ro skyes dang ro langs 'jigs gzugs dang / 'byung po la sogs dur khrod brgyad kyi bdag nyid bri'o/ /de la shar phyogs su tsha ba'i rigs</text></item>
<item><p>61b1</p><section></section><text>drag la gtum pa zhes bya ba'i dur khrod bri'o/ /lho phyogs su dum bu'i rigs 'jigs su rung ba zhes bya ba'i dur khrod bri'o/ /nub phyogs su 'dod pa'i rigs keng rus 'bar ba zhes bya ba'i dur khrod bri'o/ /byang phyogs su gsal shing la btsugs par bya ba'i rigs 'ur 'ur 'bar</text></item>
<item><p>61b2</p><section></section><text>bas khyab pa zhes bya ba'i dur khrod du bri'o/ /byang shar mtshams su shing la dpyangs pa'i rigs ha har dgod pa zhes bya ba'i dur khrod bri'o/ /me'i mtshams su phyed tsha ba'i rigs nags tshal phun sum tshogs pa bri'o/ /bden bral gyi mtshams su phyed dum bu'i rigs mun pa</text></item>
<item><p>61b3</p><section></section><text>mi bzad pa zhes bya ba'i dur khrod du bri'o/ /rlung gi mtshams su sa 'og tu sbas pa'i rigs kI li kI li'i sgra sgrog pa bri'o/ /de dag kyang rim pa ji lta ba bzhin du shing rnams bri'o/ /shi ri sha dang / tsu ta dang / kang ke li/ a shwad+tha/ b+ha tha/ ka ra ny+dza/ la ta Ta/ pra ka ri/ sa las skyes</text></item>
<item><p>61b4</p><section></section><text>pa shar la sogs pa'i rim pas bri'o/ /shing rnams kyi nang du shing gi bdag po gri gug dang / thod pa 'dzin pa 'khor dang bcas pa bri'o/ /de la glang po che'i gdong pa can ni glang po che'i tshogs kyis bskor ba'o/ /ma he'i gdong pa can ni ma he'i tshogs kyis bskor ba'o/ /chu srin gyi gdong</text></item>
<item><p>61b5</p><section></section><text>pa can ni nya'i tshogs kyis bskor ba'o/ /gnod sbyin gyi gdong pa can ni mi'i tshogs kyis bskor ba'o/ /ba glang gi gdong pa can ni khyu mchog gi tshogs kyis bskor ba'o/ /ra'i gdong pa can ni ra'i tshogs kyis bskor ba'o/ /srin po'i gdong pa can ni yi dags kyi tshogs kyis bskor ba'o/ /sha</text></item>
<item><p>61b6</p><section></section><text>ra b+ha'i gdong pa can ni sha ra b+ha'i tshogs kyis bskor ba'o/ /shing de dag gi rtsar ni phyogs skyong ba rnams ji ltar gsungs pa bzhin 'khor dang bcas pa rang gi rig ma la 'khyud par bzhugs so/ /de la dbang po ni sku mdog ser po rin po che'i dbu rgyan can sna tshogs pa'i rgyan gyis</text></item>
<item><p>61b7</p><section></section><text>brgyan pa/ phyag na rdo rje 'dzin zhing glang po dkar po la 'gying bag gi tshul gyis bzhugs pa bri'o/ /gshin rje ni sku mdog nag po spyan me mdag gi phung po 'dra ba/ smin ma dang dpral bar khro gnyer bsdus pa skra ser po gyen du 'bar ba/ phyag na dbyug pa dang rtse gsum</text></item>
<item><p>62a1</p><section></section><text>'dzin cing ma he la khros pa'i tshul gyis bzhugs pa bri'o/ /chu bdag ni sku mdog dkar po gdengs ka bdun dang ldan pa/ sbrul gyi zhags pa dang dung 'dzin pa chu srin la bzhugs pa'o/ /nor bdag ni sku mdog ser po gser gyi mdog can rin po che'i dbu rgyan</text></item>
<item><p>62a2</p><section></section><text>can lcags kyu dang dbyug pa 'dzin pa gnod sbyin la bzhugs pa'o/ /dbang ldan ni sku mdog dkar po ral pa'i thor tshugs can zla ba'i dbu rgyan/ spyan gsum pa thod pa'i phreng ba can/ phyag bzhi pa/ cang te'u dang / thod pa dang / tri shU la/ kha T+wAM ga 'dzin pa khyu mchog gi steng du</text></item>
<item><p>62a3</p><section></section><text>bzhugs pa'o/ /me lha ni sku mdog dmar po ral pa thor tshugs su byas pa/ tshangs pa'i the gu can/ phyag bzhi pa/ bgrang phreng dang skyabs sbyin dang gun+d+he dang / dbyug pa 'dzin pa ra'i steng na bzhugs pa'o/ /bden bral ni sku mdog sngon po dbu skra dmar po gyen du 'bar ba/</text></item>
<item><p>62a4</p><section></section><text>thod pa'i phreng ba can gri gug dang thod pa 'dzin pa ro'i steng na bzhugs pa'o/ /rlung ni du ba'i mdog can rlung gi ras 'dzin pa/ rin po che'i dbu rgyan can sha ba'i steng na bzhugs pa bri'o/ /de dag gi gnas su yang lha dang yi dags dang klu dang gnod sbyin dang 'byung po dang thub pa dang /</text></item>
<item><p>62a5</p><section></section><text>srin po dang rlung bdag dang de dag gi tshogs kyis bskor ba bri'o/ /de'i g.yon du klu chen po brgyad gdengs ka dang bcas par bri'o/ /nor rgyas ni zla ba'i mdog can spyi bor ut+pal sngon pos mtshan pa gdengs ka dang bcas pa/ pad+ma ni dung gi mdog can dpal be'us mtshan pa'i</text></item>
<item><p>62a6</p><section></section><text>gdengs ka can/stobs kyi rgyu ni dUr ba lta bur mdog sngo ba rin po che gsum gyis mgrin par mtshan pa'o/ /'jog po ni nyer ldan gyi me tog lta bu'i mdog can nor bu 'bar bas mtshan pa/pad+ma chen po'i mdog kun+da lta bur mtshungs pa rtse gsum gyis mtshan pa/hu lu hu lu ni</text></item>
<item><p>62a7</p><section></section><text>shin tu gnag pa spyi bo mtshan mas mtshan pa/ rigs ldan ni du ba'i mdog can zla ba'i nor bus mgrin pa mtshan pa/ dung skyong ni gser gyi mdog can mgrin pa zla ba'i dkyil 'khor gyis mtshan pa bri'o/ /de dag gi rgyab tshogs su sprin rnams bri ste sgra grag pa ni mdog</text></item>
<item><p>62b1</p><section></section><text>nag po/'khyil pa ni mdog sngon po/rmugs pa ni gur gum gyi mdog can/ mun pa ni sna tshogs pa'i mdog can/ gang ba ni dmar ser/ 'bab pa ni sngon dmar/ drag po ni snag tsha'i mdog can/ 'khrigs pa ni dkar po/ gzhan yang dkyil 'khor gyi rgyan du gyur</text></item>
<item><p>62b2</p><section></section><text>pa thams cad kyis legs par spras te brgyan par bya'o/ /tshon dgye ba'i rim pa'o// //de la dkyil 'khor bri ba'i dus su gang zhig gis bgegs brtsam pa dang / rang bzhin gyis bar chad du 'gyur ba spang ba'i phyir/ sngon gyi rim pa bzhin dbang po la sogs pa'i phyogs</text></item>
<item><p>62b3</p><section></section><text>skyong ba rnams la rim pa bzhin du phur bus gdab pa la sogs pa bya'o/ /gal te dkyil 'khor gyi gnas su char dbab par gyur na/ dgyes pa'i rdo rje'i rnal 'byor dang ldan pas dur khrod kyi ras kyi steng du 'dug ste/ gdug pa'i sems kyis sngags 'di bzlas so/ /oM Ar+ya</text></item>
<item><p>62b4</p><section></section><text>Ar+ya sma shan/ pri yA ya hUM hUM phaT swA hA/ 'bar ba'i lta bas gyen du bltas nas thugs ka nas khro bo 'bar ba'i tshogs kyis nam mkha'i khams yongs su khyab ste/ de'i 'od zer ye shes kyi me lta bus sprin gyi tshogs yongs su gtor ba'i bsam pa dang ldan par bya'o/ /</text></item>
<item><p>62b5</p><section></section><text>gal te me'i dgra byung bar gyur na/ me'i steng du baM yongs su gyur pa las chu'i dkyil 'khor kha dog dkar po/ de'i steng du pad+ma 'dab ma brgyad pa'i lte ba la/ b+h+rUM yongs su gyur pa'i 'khor lo rtsibs brgyad pa bsam/ de'i lte ba la b+h+rUM las gyur pa'i ston ka'i ri bong can gyi dbus</text></item>
<item><p>62b6</p><section></section><text>su b+h+rUM gyis byin gyis brlabs pa'i dbus su rgya mtsho bzhi chu bo chen po bzhi ma dros pa'i chu lta bu'i thugs ka'i sa bon gyi 'od zer sprin gyi tshogs lta bu byung ste nam mkha'i khams ma lus pa khyab par byas nas chu'i rgyun 'bab pas phyogs bcur yongs su 'gengs par 'gyur ro/ /</text></item>
<item><p>62b7</p><section></section><text>bdag nyid rnam par snang mdzad du bsam mo/ /gal te rlung gis bar chad du gyur na de zhi bar bya ba'i phyir bdag nyid lhag pa'i lha'am rdo rje hUM mdzad kyi rnal 'byor du zhugs te/ hUM gi sngags 'bum phrag tu bzlas pa byas la sa la ma lhung ba'i rnam lnga'am/ grog mkhar gyi sa las</text></item>
<item><p>63a1</p><section></section><text>rlung lha'i gzugs byas nas nam mkhar yaM las byung ba'i rlung lha'i gzugs bsams te/ de nyid bkug la rdzas kyi gzugs la bstim par bya'o/ /bcings la ni raM shu'i phur bu sor bzhi sa la lan brgya rtsa brgyad du bzlas te gdab par bya'o/ /de bzhin du</text></item>
<item><p>63a2</p><section></section><text>chu'i gnod pa bsal bar bya ba'i phyir chu lha la phur bus gdab par bya'o/ /yang sngon bzhin du rdo rje ra ba la sogs pa rdo rjes gzhi'i bar du rim pas bsgom pa la khro bo'i lta bas phyogs thams cad du bltas la/ rtsa ba'i sngags brjod par bya'o/ /oM a Sh+Ta na nA ya/ ping+go r+d+h+wa ke sha</text></item>
<item><p>63a3</p><section></section><text>bar+t+ma ne tsa tu rbiM sha ti ne trA ya/ Sho Da sha b+hu dzA ya kr-i Sh+Na dzi mU ta wa pu She/ ka pA la mA lA ne kaM d+hA ri Ne A d+d+ma krU ra tsi t+tA ya/ ar+d+han du daM Sh+T-i Ne oM mA ra ya mA ra ya/ kA ra ya kA ra ya/ ga rdza ya ga rdza ya/ ta rdza ya ta rdza ya/ sho Sha ya sho Sha ya/ sap+ta sA ga rAn/ ban+d+ha ban+d+ha nA gA Sh+Ti kAn/ gr-i h+Na gr-i h+Na/</text></item>
<item><p>63a4</p><section></section><text>sarba sha trUM/ ha hA/ hi hI/ hu hU/ he hai/ ho hau/ haM haHphaT swA hA/ yang na bar chad zhi bar bya ba'i phyir/ arga'i lo ma dang / ske tshe dang / btsan dug dang / tsi tra ka'i khu ba rnams kyis bgegs kyi ming bris te/ oM he badzra dzra ra dz+war sha trAM na na b+h+rUM hUM hUM hUM phaT swA hA/ sngags 'di khri phrag tu</text></item>
<item><p>63a5</p><section></section><text>bzlas te/ shin tu khros nas 'bras phub kyi phye la sbyin sreg bya'o/ /des kyang bar chad zhi bar ma gyur na de la dug dang / tsha ba dang / skye tshe dang / tshwa dang / ro bsregs pa'i thal ba dang / sol ba dang / mi rus phye ma dang 'di dag ni smyo byed kyi khu bas sbrus te/ bgegs kyi gzugs</text></item>
<item><p>63a6</p><section></section><text>byas la rnga mo dang bong bu la sogs pa'i ril ma la dur khrod las byung ba'i me sbar te/ mtshon rnon pos gzugs gtubs shing / oM sarba bi g+han mA ra ya g+huH swA hA/ zhes pa'i sngags kyis 'bar ba'i mig dang / phyed krung gi gar gyis sngar bzhin sbyin sreg bya'o/ /de yang chos thams</text></item>
<item><p>63a7</p><section></section><text>cad rnam par rtog pa tsam yin la/ bgegs kyang rnam par rtog pa las byung ba'i phyir/ bdag med pa'i mes 'joms par 'gyur ro/ /bar chod bsal ba'i rim pa'o// //de nas bar chad med par dkyil 'khor bri ba rdzogs pa dang /slob dpon khrus byas te dri zhim pos</text></item>
<item><p>63b1</p><section></section><text>byugs la/ sna tshogs pa'i na bza' gyon zhing me tog gi phreng bas cod pan byas te/ dkyil 'khor gyi pho brang du zhugs la stan mtho zhing 'jam pa la 'dug la rang lha'i rnal 'byor dang ldan pas tshon gyi lhag ma rnams yi ge gsum gyi mthar muHdang ldan pas gshegs su</text></item>
<item><p>63b2</p><section></section><text>gsol la tshon gyi snod rnams ni dben par gzhag go/ /dkyil 'khor gyi phyi rol gyis rnams ni ba'i rnam lnga la sogs pas byugs nas/ me tog gi tshom bu bkod pa la mar me'i phreng bas bskor te/ khaN+d+ha bin+d+ha la sogs pa'i spos phyogs thams cad gtams te/</text></item>
<item><p>63b3</p><section></section><text>de nas dkyil 'khor gyi phyi rol dbus sam pho brang du rol mo'i tshogs kyi bum pa spyan drangs te/ bskor ba gsum byas la rnam par rgyal ba'i bum pa dbus su bzhugs su gsol bar bya'o/ /gau rI la sogs pa'i bum pa bzhi shar la sogs pa'i phyogs bzhir pho brang gi</text></item>
<item><p>63b4</p><section></section><text>phyi rol du bzhugs par byas la/ puk+ka sI la sogs pa'i bum pa ni g.yon skor du mtshams bzhir gzhag par bya'o/ /gang ba'i bum pa bzhi yang phyogs bzhir mchod pa'i don du gzhag par bya'o/ /las thams cad pa'i bum pas bgegs bskrad do/ /shar sgo'i lho</text></item>
<item><p>63b5</p><section></section><text>phyogs su gzhug par bya'o/ /yang na mchod pa'i don du gang ba'i bum pa brgyad mchod pa'i phyag mtshan 'dzin par byin gyis brlabs la/ shar la sogs pa'i phyogs dang mtshams su dgod par bya'o/ /de ltar lha'i bum pa rnams kyi chu bdud rtsi lnga dang ldan pa'i pad+ma'i snod</text></item>
<item><p>63b6</p><section></section><text>du nyung du nyung du blugs te bdag nyid kyi mdun du gzhag go/ /bum pa dgod pa'i rim pa'o// //de nas sngags pas dkyil 'khor la mngon par phyogs te/ dkyil 'khor gyi yo byad thams cad tshogs par byas la/dkyil 'khor gyi mchod pa byas te/ de yang shin tu</text></item>
<item><p>63b7</p><section></section><text>dag pa'i sems kyis dkyil 'khor gyi cho ga ji lta ba bzhin du bsgrub par bya'o/ /de yang rim pa 'di ltar 'byung ste/ phyi'i rig ma lo bcu gsum lon pa'am/ yang na nang gi rig ma dang bcas pas ting nge 'dzin gsum dang ldan par byas la/ rdo rje dang pad+ma bskyed pa'i sgras</text></item>
<item><p>64a1</p><section></section><text>de bzhin gshegs pa thams cad bkug ste/ thugs kar bcug ste 'od du zhu nas rdo rje'i lam du phyung ste/ yum gyi pad+ma'i gnas su phab la de bzhin gshegs pa thams cad kyi rang bzhin du phyogs bcur spros nas sems can gyi don ma lus par bya ste/ blo dang</text></item>
<item><p>64a2</p><section></section><text>ldan pas de nyid tshur bkug ste/ dkyil 'khor gyi 'gram gyi nam mkha' la bzhugs pa la/ de dang mtshungs par phyin pa'i bgegs/ a Sh+TA na nA'am hUM gi sgras yongs su bskrad de dkyil 'khor bsrung bar bya'o/ /de nas bsang gtor la sogs pa byin te/ dzaH hUM baM hoH/ 'dis</text></item>
<item><p>64a3</p><section></section><text>rim pa ji lta ba bzhin bkug la/ dkyil 'khor gyi phyag mtshan la dgug pa dang / gzhug pa dang / bcing ba dang / dgyes pa bskyed par bya'o/ /de nas spyan dang sku la sogs pa byin gyis brlab par bya'o/ /yang bsang gtor la sogs pa sngon du 'gro bas rang gi snying ga'i sa</text></item>
<item><p>64a4</p><section></section><text>bon las lha mo brgyad spros te/ phyi dang gsang ba dang de kho na nyid kyi mchod pas mchod do/ /ras yug dang me tog gi phreng ba la sogs pa lha'i grangs su dkyil 'khor la mchod par bya'o/ /'khor lo la bstod par bya'o/ /khyod ni rnal 'byor ma rnams yongs su bskor/ /nyid</text></item>
<item><p>64a5</p><section></section><text>kyi thugs kyi dgos pa 'grub pa ste/ /rgyud dang mi rgyu 'khor ba kun sgrub khyod/ /snying rje'i thugs kyis sems can byang chub mdzad/ /kun rdzob sgyu mas 'bras bu bsgrub pa'i yid/ /he ru ka dpal dgyes rdor thugs la bstod/ /de nas pad+ma'i snod du bdud rtsi rnam pa lnga la man</text></item>
<item><p>64a6</p><section></section><text>ngag ji lta ba bzhin byin gyis brlabs la/ dkyil 'khor gyi lha thams cad la mchod par bya'o/ /dkyil 'khor dang dkyil 'khor gyi bdag nyid bdud rtsi des tshim par gyur nas bde ba chen po'i bdag nyid du gnas par bya'o/ /rim pa so sor ji lta ba bzhin du dkyil 'khor</text></item>
<item><p>64a7</p><section></section><text>gyi bdag pos lha thams cad kyi gsang sngags bzlas pa la 'jug par bya'o/ /de nas sngags pa ji ltar 'byung ba'i las kyi rdo rje ma yin pa dkyil 'khor gyi pho brang nas bskrad la slob dpon gdugs dkar po dang / ba dan dang / rlung yab dang / rgyal mtshan dang / glu dang /</text></item>
<item><p>64b1</p><section></section><text>gar dang / sgra'i tshogs la sogs pa'i rol mos yongs su bskor ba la phyir byung nas/ bde ba'i stan la 'dug ste/ rang gi bdun du zangs po che'am/ smyug ma la sogs pa las byas pa'i snod du nya dang sha dang zan dang zho dang 'o ma dang sbrang rtsi dang / chang dang chu dang chan dang 'bras</text></item>
<item><p>64b2</p><section></section><text>rngos pa dang / til dang ri lu dang khu ba la sogs pa'i sna tshogs pa'i bza' ba dang bcas pa dang / ston mo'i bye brag btung ba'i rnam pa dang / ldag pa dang / 'jib pa'i rnam pa dang / de dag gi rdzas kyis yongs su bkang la/ mar me lnga dang bdud rtsi dang / gdugs dang rgyal</text></item>
<item><p>64b3</p><section></section><text>mtshan dang / me tog gi phreng ba la sogs pa'i rgyan gyis brgyan pa yang bya'o/ /gzhan yang kha zas kyi tshogs ci 'byor pa tshogs par byas la/ gal te ma 'byor na chu dang zan tsam las bya ste/ thams cad tshogs par dmigs so/ /de ltar bltas nas 'bar ba la sogs pa'i ye</text></item>
<item><p>64b4</p><section></section><text>shes lnga'i bdag nyid kyi rim pas dag par bya'o/ /de'i rim pa ni 'di ltar 'byung ngo / /mdun gyi nam mkha' la hUM sngon po yongs su gyur pa las rdo rje bsam par bya'o/ /de'i 'og tu AH dmar po yongs su gyur pa'i thod pa nang dmar po gnas pa bsam par bya'o/ /</text></item>
<item><p>64b5</p><section></section><text>de'i dbus su oM dkar pos byin gyis brlabs pa'i bdud rtsi lnga'i bdag nyid bsam par byas nas/ de nas rdo rje pad+mo'i sbyor bas me sbar ba ni me long lta bu'i ye shes so/ /des rdzas rnams spros pa ni mnyam pa nyid kyi ye shes kyi rang bzhin no/ /dros te khu bar gyur nas</text></item>
<item><p>64b6</p><section></section><text>'od zer dang ldan pa ni so sor rtog pa'i ye shes so/ /de nyid ye shes kyi nyi ma'i dkyil 'khor lta bur gyur pa ni bya ba grub pa'i ye shes so/ /de'i 'od zer phyogs bcur spros pas de bzhin gshegs pa ma lus pa'i gzugs su gyur te/ de dag gi thugs ka'i ye shes kyi sa</text></item>
<item><p>64b7</p><section></section><text>bon gyi 'od zer gyis ye shes kyi bdud rtsi bkug la bstim nas gnyis su med par byas pa ni chos kyi dbyings rnam par dag pa'i ye shes kyi rang bzhin no/ /de ltar ye shes lnga'i bdag nyid brlabs pa ni mchog gi bdud rtsir gyur te/ yi ge gsum gyis byin gyis brlab par bya'o//</text></item>
<item><p>65a1</p><section></section><text>de nas rang gi mdun gyi nam mkha' la chos kyi 'byung gnas kyi dbus su pad+ma dmar po 'dab ma brgyad pa bsam mo/ /de la shar gyi 'dab ma la sogs pa bzhi la dbang po dang / gshin rje dang / chu bdag dang / nor bdag go/ /byang shar la sogs pa'i 'dab ma la/</text></item>
<item><p>65a2</p><section></section><text>dbang ldan dang / me lha dang / bden bral dang / rlung lha rnams hUM las skyes pa sku mdog sngon po zhal gcig phyag gnyis pa rdo rje dril bu'i phyag rgya dang ldan pas rang gi rig ma la 'khyud pa/ phyag rgya drug dang ldan pa/ brkyang bskum gyi gar gyis bzhugs pa mi bskyod pas</text></item>
<item><p>65a3</p><section></section><text>dbu brgyan pa'i bdag nyid du bsgom par bya'o/ /de'i steng du chos kyi 'byung gnas kyi nang du chud par zla ba dang nyi ma dang tshangs pa la sogs pa rgyal po chen po bzhi dang / sum cu rtsa gsum pa dang / 'thab bral dang / dga' ldan dang / 'phrul dga' dang / gzhan 'phrul dbang byed</text></item>
<item><p>65a4</p><section></section><text>rnams 'dod pa'i lha'o/ /tshangs rigs dang tshangs pa mdun na 'don dang tshangs pa chen po ste bsam gtan dang po'o/ /'od chung dang / tshad med 'do dang / 'od gsal ba ni bsam gtan gnyis pa'o/ /dge chung dang tshad med dge dang / dge rgyas ni bsam gtan gsum</text></item>
<item><p>65a5</p><section></section><text>pa'o/ /sprin med dang bsod nams skyes dang 'bras bu che dang / mi che ba dang / mi gdung ba dang / gya non snang ba dang / shin tu mthong dang / 'og min gyi gnas te bsam gtan bzhi pa'o/ /bde ba can gyi 'jig rten gyis khams na gnas pa dang / 'od zer gyis 'jig rten</text></item>
<item><p>65a6</p><section></section><text>gyi khams na gnas pa thams cad bkug nas lhan cig du zhu ste/ oM las skyes pa sku mdog dkar po rdo rje dril bu dang ldan pa'i phyag rgya rang gi rig ma la 'khyud pa phyag drug dang ldan zhing brkyang bskum gyis bzhugs pa/ rnam par snang mdzad kyis dbu brgyan pa'o/ /chos kyi</text></item>
<item><p>65a7</p><section></section><text>'byung gnas kyi pad+ma'i rtsa bar nor rgyas dang / 'jog po dang / stobs kyi rgyu dang / pad+ma dang / pad+ma chen po dang / rigs ldan dang / dung skyong la sogs pa dang / thags bzangs ris dang / 'thor byed dang / rnam par snang byed la sogs pa'i lha ma yin chen po rnams dang / sa'i</text></item>
<item><p>65b1</p><section></section><text>lha mo 'khor dang bcas pa dang / nyi tshe ba dang / thig nag dang / 'grogs pa dang / 'jigs pa dang / 'jigs pa chen po dang / tsha ba dang / rab tu tsha ba dang / mnar med pa ste tsha ba'i dmyal ba la gnas pa rnams so/ /chu bur can dang / rab tu chu bur can dang / so thams dang /</text></item>
<item><p>65b2</p><section></section><text>ha ha dang / hu hu dang / ut+pal lta bu dang / pad+ma dang / pad+ma chen po ste grang ba'i dmyal ba rnams so/ /chu la gnas pa dang / skam la gnas pa dang / rigs la gnas pa la sogs pa'i dmyal ba'i bye brag ji snyed yod pa dang / yi dags dang dud 'gror bcas pa bkug ste/</text></item>
<item><p>65b3</p><section></section><text>rnam par byang ba'i cho ga byas la/ AH dmar po las gyur ba'i klu rnams ni zhal gcig phyag gnyis pa rdo rje dril bu'i phyag rgya dang ldan pa rang gi rig ma la 'khyud pa/ brkyang bskum gyis bzhugs shing phyag rgya drug dang ldan pa/ snang ba mtha' yas kyis dbu brgyan par bsgom par</text></item>
<item><p>65b4</p><section></section><text>bya'o/ /de nas rdo rje slob dpon gyis sna tshogs pa'i gos dang dbu skra ser po gyen du brdzes nas/ me tog gi phreng bas chod pan byas pa/ rna ba la ut+pal la dang / 'khor lo dang / dpung rgyan dang / phyag gdub dang / mgur chu dang / mgur chu dang / gser dngul la sogs pa'i rgyan thams cad kyis</text></item>
<item><p>65b5</p><section></section><text>rab tu brgyan par bya'o/ /de nas sa phyogs su dri dang ba'i rnam lngas byugs la/ pad+ma 'dab ma brgyad pa mu khyud dang bcas pa chos 'byung gi gnas su chud par bya'o/ /shar dang byang shar gyi mtshams su chos 'byung gi gyen du lta ste lha rnams bkod pa'i gnas so/ /nub dang</text></item>
<item><p>65b6</p><section></section><text>lho nub tu ni chos 'byung gi zhabs su ste/ klu rnams bkod pa'i gnas so/ /nub kyi char ni phyogs skyong gi bdag nyid blta bar byas la/ de nas gau rI la sogs pa'i sbyor bas dgug pa dang gzhug pa dang bcing ba dang dbang du ste/ bsang gtor la sogs pa sngon du 'gro</text></item>
<item><p>65b7</p><section></section><text>bas gtor ma'i sngags kyis byin gyis brlabs la dbul bar bya'o/ /rdo rje kha dbye ba'i phyag rgya dang ldan pas sngags kyis dbul/ oM in+da/ dza ma/ dza la/ jak+kha/ d+hU ta/ ba h+ni/ bA u/ rak+kha/tsan+da/ sudz+dza/ mA da/ pap+pa/ ta la pA tA le/ aT+Ta sa p+pa swA hA/ i daM ba liM/ b+huny+dza/ dzi g+ha/ phul la/ d+hU pa/</text></item>
<item><p>66a1</p><section></section><text>mAM sa/ bi g+haM/ aM b+ha ka dz+dza/ sA d+ha/ khan+ti/ khu Na/ phe Da/ ga da/oM a kA ro mu khaM sarba d+harmA NAM Ad+ya nu t+pa n+na twA ta oM AH hUM phaT swA hA/ de dag gi ljags la hUM dkar po yongs su gyur pa las rdo rje'i sbu gus bdud rtsi 'dren pa'i rlung gi bdag nyid du blta'o/ /de nas zangs dung la</text></item>
<item><p>66a2</p><section></section><text>sogs pa'i sgra dang ldan pas mngon par phyogs te/ gtor ma las khyor ba gsum blangs te/ sa de nyid du bzhag pa la lha la sogs pa mchog gi bdud rtsi thob pas shin tu tshim par 'gyur te/ bde ba chen po'i bdag nyid du bltas te/ gtor ma de shing rta'am khur ba'am/</text></item>
<item><p>66a3</p><section></section><text>ji lta ba'i sbyor bas gshegs su gsol lo/ /skabs de nyid du phyogs skyong ba la sogs pa rnams gtor mas dgyes shing tshim par gyur nas/ sgrub pa pos ji ltar 'dod pa'i dngos grub byin par bsams la bsang gtor la sogs pa'i mchod pas mchod de/ thod pa'i</text></item>
<item><p>66a4</p><section></section><text>bdud rtsi lngas bsang gtor byas la tshig 'di brjod par bya'o/ /oM khyed kyis sems can don kun mdzad/ /rjes su mthun pa'i dngos grus stsol/ /sangs rgyas yul du gshegs nas kyang / /dam tshig phyag rgya mi spong bar/ /slar yang 'byon par mdzad du gsol/ /oM</text></item>
<item><p>66a5</p><section></section><text>AHhUM badzra muHzhes pas gshegs su gsol bar bya'o/ /de nas dga' ba'i sems kyis 'bras bu thob nas rang rang gi gnas su 'gro bar blta'o/ /gtor ma'i rim pa'o// //de nas rdo rje slob dpon rdo rje dril bu dang ldan pas dgyes pa'i rdo rje zhal gcig phyag gnyis</text></item>
<item><p>66a6</p><section></section><text>pa'i rnal 'byor dang ldan pas brkyang bskum gyi gar gyis gnas la/ me tog sngon po'i phreng ba thogs la/ hUM hUM zhes pa'i sgra sgrog cing / hi hi zhes 'jigs par byas nas rol pa'i 'gros kyi gar gyis badzra be ga brjod nas dkyil 'khor du zhugs la/ rdo rje dril bu dkrol zhing bskor</text></item>
<item><p>66a7</p><section></section><text>ba gsum byas te/ dman pa dang lhag pa'i skyon dang bral bar bltas la/ me tog sngon po'i phreng ba de gtso bo'i thugs kar gsol ba 'debs pa'i don du dor bar bya'o/ /de nas me tog de lha rnams kyis gnang ba sbyin pa'i tshul du blangs la rang gi spyi bor gdags te/ dkyil 'khor</text></item>
<item><p>66b1</p><section></section><text>chen po de la mchod pa'i khyad par gyis yang dag par mchod par bya'o/ /'di ni 'khor lo mchod pa dag /yang dag rdzogs par bya ched du/ /rgyal bas ji ltar gsungs pa yi/ /spos ni so sor rab tu dbul/ /tsan+dan dang ni gur gum nyid/ /shel pang+ka dang ka la lo d+ha pa b+hi/ /</text></item>
<item><p>66b2</p><section></section><text>rdzas 'di dag ni spos chen po/ /he ru ka la rab tu dbul/ /ka tsor dang tso ri ka /gsum pa dzA ti g+ho She ste/ /dngos grub skyed pa'i spos 'di dag /rtag pa la ni nges par dbul/ /un du ru dang po la kaM /ri dgas lte bar 'dzin de bzhin/ /dngos grub thams cad sgrub pa</text></item>
<item><p>66b3</p><section></section><text>yi/ /spos ni rin chen dbang la dbul/ /sa 'di dri dang sa 'di nyid/ /sa li dza dang si ha ka /'jig rten mgon po'i spos yin pas/ /spos ni 'jig rten mgon la dbul/ /tsan+dan gnyis dang gla rtsi dang / /ga pur si la gi na dang / /g.yon gyi phyogs su rab bzhag ste/ /</text></item>
<item><p>66b4</p><section></section><text>don yod rdo rje nyid la dbul/ /bo la sa d+ha ra sa ri dgas bcud/ /gur gum me tog ge sar las byung ba'i/ /dri zhim mar gyi mar me ni/ /grwa rnams su ni gzhag par bya'o/ /de ltar dkyil 'khor gyi 'khor lo'i yo byad tshogs nas/ dkyil 'khor gyi shar phyogs su gtsang mar byas</text></item>
<item><p>66b5</p><section></section><text>pa'i sa gzhi la/ mchod pa dang bsnyen bkur sngon du 'gro bas shes rab kyi pha rol tu phyin pa gdon par bya'o/ /lho phyogs su rin po che tog gdon/ nub phyogs su sdong po bkod pa'i mdo gdon/ /byang phyogs su zla ba'i sgron ma'i mdo gdon/ grwa la sogs pa rol mo'i cha byad kyis</text></item>
<item><p>66b6</p><section></section><text>kyang dkyil 'khor phyogs bzhi nas mchod par bya'o/ /de nas gzhan yang me tog sna tshogs bcom ldan 'das la phul la/ oM badzra puSh+pe AH hUM/ sngags dag gis bcom ldan 'das la dbul bar bya'o/ /oM badzra d+hU pe AH hUM/ lhan cig 'byung ba spos kyi'o/ /oM badzra dI paM</text></item>
<item><p>66b7</p><section></section><text>AH hUM/ mar me'i'o/ /oM badzra gan+d+he AH hUM/ dri zhim po'i'o/ /oM badzra nai bi d+yi AH hUM lha bshos kyi'o/ /gzhan yang mchod pa'i khyad par ci tshogs pa hUM gis byin gyis brlabs la yi ge gsum dang ldan pas dbul lo/ /de nas bstod pa byas la/ bdud rtsi myang ba'o/ /</text></item>
<item><p>67a1</p><section></section><text>de nas dman pa dang lhag pa'i las kyi kha bskang ba'i phyir/lhag par mos pa'i dkyil 'khor la phyag 'tshal ba la sogs pa sngon du 'gro bas snga dro'i dus su rang gang la mos pa'am/ las thams cad pa'i thab khung du rgyas pa'i sbyin sreg brtsam par bya'o/ /de yang</text></item>
<item><p>67a2</p><section></section><text>dkyil 'khor gyi lho phyogs sam shar du bya'o/ /kha dog ser po'i sa la thab khung gang gi tshad du zlum por brkos la/zabs su sor bcu gnyis pa'i tshad du byas te/ rdo rje phreng ba'i nang du lha'i phyag mtshan bkod la/ de la gtso bo'i phyag mtshan ni rang gi sku mdog dang mthun</text></item>
<item><p>67a3</p><section></section><text>pa sor brgyad pa dbus su blta'o/ /de nas sor bzhi dor ba las gyen du sor bzhi'i tshad du bya'o/ /de'i phyi rol du pad+ma kha bye ba'i dbyibs su byas nas phyogs rnams su ni rdo rje rtse lnga pa bkod la mtshams rnams su ni rtse gsum pa'o/ /kha khyer la 'khor lo bkod</text></item>
<item><p>67a4</p><section></section><text>pa'o/ /kun nas zlum por bya'o/ /thab khung de yang ba'i rnam lngas yongs su byugs la/ de'i steng du kha dog ser po dri dang bdud rtsi dang ldan pas legs par byugs te/ kha dog dang dri khyad par can gyi me tog sna tshogs pa bkram pa'am/ yang na me tog ser po'i</text></item>
<item><p>67a5</p><section></section><text>sil mas dus gsum du gtor bar byas nas/ thab khung yang 'bras bu ser po dri dang ldan pa'i yal ga'am/ ut+pala'i yal ga'am/ chu shing gi lo ma'am/ kha dog ser po'i gos dri dang ldan pas mnyam par zhal khab tu byas te/ de dag kyang bdag nyid ting nge</text></item>
<item><p>67a6</p><section></section><text>'dzin ma rdzogs kyi bar du bya'o/ /de nas khrus byas la dri zhim pos yan lag legs par byugs la/ sna tshogs pa'i gos dang rgyan dang me tog gi phreng bas yongs su brgyan te/ kha dog ser po'i ras kyis cod pan byas nas/ rab tu dga' ba'i sbyor bas sngags kyis</text></item>
<item><p>67a7</p><section></section><text>bsrung bar bya'o/ /sgeg pa'i sbyor bas byang phyogs sam shar phyogs su mngon par phyogs te/ bzang po'i 'dug stangs kyis rgyas pa'i phrin las ma rdzogs kyi bar du sngags pas rtse gcig tu sbyin sreg bya'o/ /de nas bdud rtsi lnga dang ldan pa'i chus mdun du maN+Dal byas</text></item>
<item><p>67b1</p><section></section><text>la/ de la me tog gi tshom bu bkod nas de'i g.yon gyi char man 'ji la sogs pa'i steng du gser dang / dngul dang zangs dang rin po che'i rdo dang kha dog mthun pa'i shing dang / sa las byas pa'am dung chos sam nya phyis sam/ shing lo la legs par byas pa'i snod</text></item>
<item><p>67b2</p><section></section><text>legs par bkrus te/ bdug pa byas la de lta bu'i snod gsum yongs su gzhag go/ /de nas zho dang til dang kha dog ser po'i dri bzang la 'bras spangs pa'i chu dang ldan pas legs par dgang bar bya'o/ /dang po'i snod kyi chu de las thams cad pa'i sngags sam/ oM</text></item>
<item><p>67b3</p><section></section><text>gyis lan bdun du bsngags so/ /snod gnyis pa'i chu yang yi ge gsum dang ldan pa'i rang gi lha'i sngags kyis lan bdun du bsngags so/ /yang na oM bdun gyis so/ /de nas rang gi mdun du man 'ji'i steng du kha dog ser po'i mchod yon snga ma bzhin du bzhag la/ de</text></item>
<item><p>67b4</p><section></section><text>nas g.yas su sa phyogs gtsang ma byas pa'i steng du/ shing dang mngar gsum dang ldan pa'i zan dang / zho dang mar dang sbrang rtsi dang bsres pa'i til nag po dang / zho zan dang / mar dang ldan pa'i khyad par gyi mchod pa dang / 'be la dang / 'bras sA lu ma grugs pa dang /</text></item>
<item><p>67b5</p><section></section><text>'bras so ba dang / nas dang / gro dang / rgyal po gre'u dang / pad+ma dang / na ga ko sar dang / ka r+Ni ka'i me tog la sogs pa ni sreg rdzas so/ /las thams cad pa'i chus bsang gtor byas te gzhag par bya'o/ /de nas rang gi lha'i rnal 'byor dang ldan pas bar chad thams cad zhi</text></item>
<item><p>67b6</p><section></section><text>bar bya ba'i phyir gtor ma sbyin par bya'o/ /bud shing ni khyad par gyi rigs kyi shing rtse mo'i cha las byung ba/ srog chags med pa/ thab kyi tshad dang mnyam pa g.yas skor du bzhag la dge 'dun gyi tshang mang dang / rin po che las byung ba'am/ rgyal po'i pho brang nas gtsang sbras me</text></item>
<item><p>67b7</p><section></section><text>blangs te/ sa phyogs me'i mtshams su ba'i rnam lngas me'i dbyibs dang ldan pa'i dkyil 'khor byas nas steng du bzhag la/ 'o ma can gyi shing skam po'i sbar shing la me sbar te/ yi ge gsum gyi sngags kyis las thams cad pa'i chu la bsngags te/ ku sha'i chun pos</text></item>
<item><p>68a1</p><section></section><text>bsang gtor byas nas las kyi rdo rje gtsang sbra dang ldan pas bskor ba gsum byas la/ me thab kyi dbus su bzhag la/ shing skam po ku sha skam po dang ldan pas me sbar la/ de nas oM dz+wa la dz+wa la hUM zhes brjod la rlung gi sa bon las byung ba'i rlung yab kyis me</text></item>
<item><p>68a2</p><section></section><text>sbar bar bya'o/ /rang gi lhag pa'i lha'i sngags lan bdun bzlas la/ mar gyi blugs gzar gyis me'i gzi byin bskyed par bya'o/ /de nas oM i me ku sha shu b+haM di bya/ bu ra brah+ma pa bi tre Na/ bud+d+ha d+harma saM g+ha rA ga pa/pr-i th+wI pra sany+dza ta na gar+b+ha/ a bi g+h+nAM ma ma shAn+ti kurban+tu/ badzras</text></item>
<item><p>68a3</p><section></section><text>twa AH sngags 'di lan bdun du ku sha la yongs su bsngags nas dgram par bya'o/ /ku sha de yang rtsa ba dang bcas pa/sar pa dri ma med pa/ rtse mo ma nyams pa/ gzhan dang ma 'dres pa/ srog chags med pa/ khru gang dang sor bcu gnyis kyi tshad dang ldan pa/ dang po</text></item>
<item><p>68a4</p><section></section><text>dbus nas shar du rtse mo bstan/ /shar nas lho ru rtse mo bstan/ /lho nas nub tu de bzhin no/ /nub nas byang du'ang de bzhin no/ /byang nas de bzhin shar du ste/ /rim pas legs par dgram par bya'o/ /de nas rang gi lha'i sa bon gyis thab khung yongs su bskyed la/ de'i</text></item>
<item><p>68a5</p><section></section><text>nang du me 'bar ba'i dbus su/ re pha las byung ba'i me'i dkyil 'khor zur gsum pa re phas mtshan pa'i steng du mchog gi snying po'i gzugs las byung ba'i pad+ma'o/ /de'i steng du raM ser po las skyes pa sku mdog ser po ral pa'i dbu rgyan can/ zhal gcig pa phyag rgya bzhi</text></item>
<item><p>68a6</p><section></section><text>pa/ g.yas na bgrang phreng dang skyabs sbyin gyi phyag rgya dang ldan pa/ phyag g.yon na gun+d+he dang be con 'dzin pa'o/ /gsus pa chen po'o/ /ras ser po'i gos dang rgyan ser pos brgyan pa/ tshangs pa'i thag pa se ral khar thogs pa/ gdan ser po'i steng na 'od ser po</text></item>
<item><p>68a7</p><section></section><text>'phro ba/ sems dpa'i skyil krung du bzhugs pa/ de lta bu'i me lha bsgom par bya'o/ /nam mkhar ye shes sems dpa' dgug par bya'o/ /oM ang ye ma hA te dzaH/ sarba karma/ pra sA d+ha ka kA ru n+yA kr-i twA sa twA r+than/ a smin+sa n+ni hi twa b+ha wA/ sngags 'dis</text></item>
<item><p>68b1</p><section></section><text>ye shes kyi me lha spyan drang bar bya'o/ /de kho na nyid gsum gyi bar du Tak+ki'i sngags bcug ste yongs su brjod nas mdun gyi pad+ma'i gdan la bzhugs par dmigs so/ /de nas hUM drag tu brjod pa'i sngags kyis de dang mtshungs par phyin pa'i bgegs yongs su bskrad par</text></item>
<item><p>68b2</p><section></section><text>bya'o/ /de la dang po'i snod kyi mchod yon gyi chu ku sha'i chun pos blangs la/ lan gsum gyi bar du de nyid gsum gyis bsang gtor bya'o/ /de nas mthe bong mdzub mos snod gnyis pa nas me tog dang ldan pa'i chus lan gsum du yongs su byin la de nas/ oM dzaH hUM baM hoH</text></item>
<item><p>68b3</p><section></section><text>khaM raM/ pra ba ra sat+ka ra/ ar+g+haM pra tI ts+tsha swA hA/ sngags 'di brjod nas rdo rje kha dbye ba'i phyag rgyas snod gsum pa nas chu blangs la/ snod gnyis par lan gsum du ar+g+haM sbyin par bya'o/ /de nas oM ni ri ti hUM khaM pra ba ra sat+ka ra pA t+yaM pra tI ts+tsha swA hA/ sngags de yongs su brjod nas</text></item>
<item><p>68b4</p><section></section><text>mthe bong dang mdzub mos me tog chu dang ldan pa blangs te/ yongs su bskor nas snod de nyid du sbyin par byas la/ oM ag+na ye A di byA di pya A bi Sha a bi Sha mahA shri ye ha bya ka bya bA ha na ye swA hA/ sngags 'dis dam tshig sems dpa' la ye shes sems dpa' dgug pa dang /</text></item>
<item><p>68b5</p><section></section><text>gzhug pa dang / bcing ba dang / dbang du byas te yongs su bsrung ba byas la/ de la spyan dang sku la sogs pa sbyin par byas la dbang bskur bar bya'o/ /de nas yang gtor ma la sogs pa'i rim ba sngon bzhin du byas nas/ mchod pa rnam pa lngas yongs su mchod de/ de lta bu'i</text></item>
<item><p>68b6</p><section></section><text>me lha la srid pa rang bzhin gyi tshig gis yongs su bstod do/ /de nas gser dang zangs dang byang chub kyi shing la sogs pa las dgang gzar dang blugs gzar legs par byas te/ de yang skyes bu tshad ma'i mtheb sor nyi shu rtsa bzhi'i tshad dang ldan pa rdo rje rtse lnga pa yu bar</text></item>
<item><p>68b7</p><section></section><text>byas la/ blugs gzar ni sor bzhi pa gru bzhi pa/ zabs su sor gnyis pa/ kha khyar dang zhabs rdo rjes mtshan pa/ rdo rje las byung ba'i sbu gu bcud 'dzag pa de'i rtse mor pad+ma lta bu sor bzhi pa dbus su rdo rje rtse gsum pas mtshan pa'i gru bzhi pa/ dbus su</text></item>
<item><p>69a1</p><section></section><text>pad+ma 'dab ma brgyad pa'i lte ba la gong gi rdo rje blta'o/ /yu ba'i mtshams su rdo rje rin chen sor drug pas brgyan pa'i dgang gzar ro/ /de nas de lta bu'i yu ba rdo rje rin chen gyis mtshan pa pad+ma'i lo ma'i dbyibs can zheng du sor gnyis pa/ zabs su sor</text></item>
<item><p>69a2</p><section></section><text>gcig pa/ dbus su gtso bo'i rdo rjes mtshan pa de'i rtse mor rang gi lha'i sa bon bkod la/ me'i lce la yang yi ge raM gyis mtshan pa'o/ /dgang gzar dang blugs gzar gzung ba'i lag pa pus mo'i bar du yongs su gzhag ste/ blugs gzar gyi bcud kyis yongs su</text></item>
<item><p>69a3</p><section></section><text>bkang la/ kha sbyar du gzung ste bkod pa'i sa bon dang / mtshan ma las 'byung ba'i bcud me lha'i zhal du legs par bya'o/ /oM ag+na ye a mu ka s+ya/ puSh+tiM ku ru oM zhes bya ba'i sngags kyis lan gsum du dbul/ de nas dgang gzar gyis me lha'i zhal rab tu phye</text></item>
<item><p>69a4</p><section></section><text>nas/ yang dgang blugs gong ma bzhin du kha sbyar la gzung ste lan gsum du yongs su bskor bar byas nas dbul lo/ /oM na maH sam n+ta bud+d+hA nAM ag+na ye oM a mu kaM s+ya/ puSh+tiM ku ru oM/ sngags 'di yongs su bzlas nas dgang blugs sbyin par bya'o/ /de nas mnyam</text></item>
<item><p>69a5</p><section></section><text>par gzhag pa'i sngags pas me 'bar ba'i dbyibs dang / kha dog dang / dri dang / sgra dang / de'i rnam pas dge ba dang / mi dge ba'i rtags brtag par bya'o/ /me ni rtse gcig legs par 'bar/ /las rnams thams cad 'grub par gyur/ /mi g.yo'i rtse mo gnyis su 'bar/ /</text></item>
<item><p>69a6</p><section></section><text>de yis dngos grub 'bring zhes bshad/ /gang zhig rtse mo bzhir 'bar dang / /g.yo ba med par legs mthong na/ /gling bzhi'i bdag byed rgyal por 'gyur/ /kun+da zla ba ltar dkar dang / /dngul 'dra baiDU rgya ltar rtse/ /du ba chung zhing dri med gsal/ /nad med 'byor ba 'phel bar</text></item>
<item><p>69a7</p><section></section><text>'gyur/ /zla ba'i 'od dang rin chen 'bar/ /gangs kyi mdog ltar shin tu dkar/ /yang na me tog phreng ltar 'bar/ /sdig pa kun sreg dngos grub ster/ /yang na dbang po'i gzhu 'dra dang / /me tog dmar po kha bye 'dra/ /yang na gser bsregs mdog dang ni/ /nyi ma</text></item>
<item><p>69b1</p><section></section><text>shar ba'i mdog 'dra ba/ /in+d+ra nI la'i mdog 'dra ba/ /rgyal po'i longs spyod la sogs 'thob/ /tsam pa ka yi dri dang 'dra/ /pad+ma ut+pal lta bu'i dri/ /ma li u pi'i dri lta bu/ /shin tu dri zhim bsil bar 'byung / /ga pur gur gum dri sogs kyis/ /rig</text></item>
<item><p>69b2</p><section></section><text>pa'i gnas mchog 'grub par 'gyur/ /gang zhig glang chen skad 'dra dang / /rta dang ba lang tshe yi skad/ /bzhad dang rma bya'i skad byung na/ /gzhan gyi dmag dpung bdag gir 'gyur/ /pi wang gling bu'i sgra 'dra dang / /dal ba'i 'brug sgra lta bu dang / /dung dang zangs dung sgra</text></item>
<item><p>69b3</p><section></section><text>snyan byung / /yon tan kun ldan dngos grub nye/ /bde ba phun sum tshogs pa thob/ /dpal be'u dam pa'i gdugs 'dra dang / /dung dang pad+ma lta bu dang / /rtse gsum pa dang bung ba 'dra/ /rgyal mtshan rlung yab lta bu dang / /dam pa'i rdo rje lta bu dang / /rin chen nor 'dra g.yas</text></item>
<item><p>69b4</p><section></section><text>'khyil dang / /rta dang glang po 'dra ba dang / /dgang gzar lta bu'i dbyibs mthong dang / /bzang po'i 'dug stangs 'dra ba dang / /nya lta bu yi dbyibs su 'bar/ /sgra med g.yas su 'khyil pa 'bar/ /des ni 'dod don dngos grub thob/ /de dag ni bzang po'i rtags so// //</text></item>
<item><p>69b5</p><section></section><text>phyogs rnams g.yo zhing me phyogs 'bar/ /rtse gsum du ba che ba dang / /me lce phyogs bzhir 'khor ba dang / /shin tu rtseg cing me stag 'phro/ /sbrul gyi lce bzhin me 'byung na/ /des ni nad dang gdung ba skyed/ /me lce sngags pa la 'phro dang / /lag pa brkyang ltar me</text></item>
<item><p>69b6</p><section></section><text>'bar dang / /me mdog nyams 'bar 'bar 'phro chad/ /des ni 'chi ba'i ltas su bshad/ /me lce yud tsam 'dar ba dang / /rgod dang sbur ba'i sgra 'byung dang / /yud tsam g.yon skor byed pa dang / /sa gzhi la snyog rtse mo med/ /me dbus nag po'i thig le can/ /me</text></item>
<item><p>69b7</p><section></section><text>lce gdug pa'i gtam sgra smra/ /de ni tshe thung brlag 'gyur zhing / /yang na 'gro ba 'chi bar 'gyur/ /sngags pa mi mthun tshig thos na/ /gzhan dang rtsod pa 'byung bar 'gyur/ /mdog nag du ba 'tshub pa dang //me lce sngo zhing sna tshogs mdog /gzi brjid med</text></item>
<item><p>70a1</p><section></section><text>par 'bar ba dang / /pa la sha yi 'bru mar gyis/ /phog pa'i mdog 'dra me 'bar na/ /'dod pa'i don rnams nyams par 'gyur/ /ro dang rul pa'i dri 'byung dang / /dri mi zhim pa'i rnam pa dang / /chu la gnas pa'i srog chags dri/ /bse dri byi la'i</text></item>
<item><p>70a2</p><section></section><text>dri 'dra dang / /ma he khyi yi dri dang mtshungs/ /me tog rul pa'i dri byung dang / /khA dang sbrul gyi dri byung na/ /de lta bu yi sna tshogs dri/ /shin tu mi zhim byung 'gyur na/ /slob dpon na yang slob ma'i gtso/ /'chi bar 'gyur te the tshom med/ /rtseg dang shing du 'tsheg pa'i sgra/ /'ur</text></item>
<item><p>70a3</p><section></section><text>sgra rlung gis brdabs 'dra dang / /chus btab me 'dra sim sim sgra/ /rdo rje thog gi sgra byung na/ /'dod pa'i don rnams nyams par 'gyur/ /ral gri gzhu dang mda' 'dra dang / /gsal shing dang ni phur pa 'dra/ /rnga mo ba glang mgo 'dra dang / /de dag 'jigs pa'i</text></item>
<item><p>70a4</p><section></section><text>gzugs su bshad/ /de dag ni me ngan pa'i rtags so/ /de ltar me ltas legs par bltas nas/ mi mthun pa'i ltas mthong na las thams cad pa'i sngags/ las thams cad pa'i chu la lan bdun du yongs su bsngags te bsang gtor bya'o/ /de ltar yongs</text></item>
<item><p>70a5</p><section></section><text>su dag pa'i me la las thams cad pa'i sngags kyis bsrung bar bya'o/ /de nas sngon bzhin du mar gyi dgang blugs lan bdun du byin nas/ de nas yang sngon bzhin du las thams cad pa'i sngags kyis lan bdun du shin tu dag pa'o/ /de ltar shin tu rnam par dag</text></item>
<item><p>70a6</p><section></section><text>pa nyes pa med pa'i me la/ dgang gzar dang blugs gzar gyi sbyor ba sngon bzhin du ldan pas mar gyi dgang blugs gcig gam gsum mam/ bdun nam yang na ci 'byor dbul bar bya'o/ /oM na ma zhes bya ba la sogs pa sngags kyis so/ /de nas gong gi me'i</text></item>
<item><p>70a7</p><section></section><text>sngags 'ba' zhig gis/ mar blugs gzar gcig gam/ gsum mam/ bdun gyi bar du sbyin par bya'o/ /pa la sha dang / u dum+WA ra dang / a mra dang / ka dam+ba dang / a shwad+tha dang /p+lag sha dang / sa myi dang / n+ya gro d+ha la sogs pa'o ma can gyi shing rlon pa lo ma</text></item>
<item><p>70b1</p><section></section><text>gnyis pa'i shing mnyam por bcad pa rtse mo'i cha las byung ba/ drang zhing srog chags med pa bdud rtsi dri zhim pos kha dog ser por sbangs pa gnyis gnyis srin lag dang mthe bong gis mnyam par bzung la/ mar dang zho dang 'o mar rtse mo gnyis bsnyugs la dbul bar</text></item>
<item><p>70b2</p><section></section><text>bya'o/ /yang kha rdi ra dang / arka dang / a ba marga dang / ni ma pa dang / b+he kang+ka la sogs pa'i kha dog ser po'i shing lo ma dang / me tog dang bcas pa bcad la/ sar pa srog chags med pa/ 'gongs pa la sogs pa'i nyes pas ma phog pa de/ so so'i sngags</text></item>
<item><p>70b3</p><section></section><text>kyis gong bzhin du dbul bar bya'o/ /de yang shing gi dbyibs 'khyogs pa dang / dri mi zhim pa dang khong stong dang rul ba dang shin tu ring ba dang / shun pa med pa dang thung ba dang skams pa dang chag pa dang rtse mo'i cha gyes pa dang / rnyings pa dang 'bus zos pa'i rjes</text></item>
<item><p>70b4</p><section></section><text>yod pa la sogs pa spang bar bya'o/ /de nas yam shing gis me'i gzi brjid rgyas par 'gyur ba la/ mar dang til dang 'bras ma grugs pa dang zho dang zas mchog dang / ku sha dang /dUr ba la sogs pa gzhan yang so so'i sngags kyis sbyin par bya'o/ /sngags</text></item>
<item><p>70b5</p><section></section><text>so so'i mthar/ oM a mu kaM s+ya puSh+TiM ku ru oM zhes pas bskul la dbul bar bya'o/ /de nas sngags kyi rim pa ni oM badzra ya dz+nyA ya swA hA/u dum+WA ra'i'o/ /oM badzra bo d+hi pr-i k+ShA ya swA hA/ a shwa d+tha'i'o/ /oM badzra tA ya swA hA/ bla ga sha'i'o/ /oM badzra ku be rA ya</text></item>
<item><p>70b6</p><section></section><text>swA hA/ n+ya gro d+ha la sogs pa 'o ma can gyi'o/ /oM badzras ha kA rA ya swA hA/ a mra'i'o/ /gzhan yang de ltar shes par bya'o/ /oM sarba pA paM da ha na badzre ye swA hA/ til gyi'o/ /oM badzra puSh+Ta ye swA hA/ 'bras ma grugs pa'i'o/ /oM sarba saM pa de swA hA/ zho zan dang</text></item>
<item><p>70b7</p><section></section><text>zas mchog gi'o/ /oM badzra A yu She swA hA/ dUr pa'i'o/ /oM a pra ti ha te swA hA/ ku sha'i'o/ /oM badzra bi dzA ya swA hA/ 'bras so ba'i'o/ /oM badzra ma hA ba gA ya swA hA/ nas kyi'o/ /oM ma hA ba la ye swA hA/ sran ma'i'o/ /oM badzra g+hasma ri ye swA hA/ gro'i'o/ /de</text></item>
<item><p>71a1</p><section></section><text>nyid gsum dang ldan pa'i hUM las skyes pa'i rdzas dang bcud thams cad go rims bzhin du me lha'i zhal du dbul bar bya'o/ /yam shing dang ku sha la sogs pa ni 'bar ba'i 'od la dbul bar bya'o/ /zhal bsil dang zan la sogs pa ni phyag tu dbul bar bya'o/ /me tog ni dbu la dbul bar</text></item>
<item><p>71a2</p><section></section><text>bya'o/ /spos ni 'bar ba'i 'od la dbul bar bya'o/ /dri ni thugs kar dbul lo/ /bsang gtor ni sku la khyab par dbul lo/ /zhabs bsil ni me tog gi zhabs kyi gdan la dbul lo/ /yon chab dang mar me dang lha bshos</text></item>
<item><p>71a3</p><section></section><text>ni mdun du dbul lo/ /gal te dgang gzar dang blugs gzar gyi dmigs pas mthe bong dang srin lag gis sreg rdzas phra ba rnams sbyin par bya'o/ /de nas sor mo lnga'i khyor ba'i yi ge lngas byin gyis brlabs te dgang blugs sbyin par bya'o/ /gung mo dang srin lag</text></item>
<item><p>71a4</p><section></section><text>dang mthe bong sbyor bas sreg rdzas rags pa rnams sbyin par bya'o/ /de nas me lha la zhabs bsil dang bsang gtor la sogs pa'i rim pa rdzogs par byas la/ me lha de nyid de bzhin gshegs pa thams cad kyi thugs kyi ye shes chos kyi dbyings kyi rang bzhin</text></item>
<item><p>71a5</p><section></section><text>yin pas shin tu zab mo'i shes rab kyi mtshan nyid dang ldan pa'i phyir dang / de nyid kyi khyad par gyi las yongs su rdzogs par bya ba'i phyir/ de'i thugs kar 'jig rten las 'das pa'i me lha bsgom par bya ste/ de yang sna tshogs pad+ma'i steng du nyi ma'i gdan la bdud</text></item>
<item><p>71a6</p><section></section><text>bzhi la sogs pa so so'i gdan rnams bsams la/ de'i steng du so so'i lha'i sa bon las phyag mtshan dang sa bon yongs su gyur pa'i de bzhin gshegs pa thams cad kyi rang bzhin/ dpal dgyes pa rdo rje'i dkyil 'khor gyi 'khor lo dang bcas pa yongs su</text></item>
<item><p>71a7</p><section></section><text>rdzogs par bzhengs te/ de nas ye shes kyi dkyil 'khor dgug par bya ste/ snying ga'i 'od zer lcags kyu'i sbyor bas mdun gyi nam mkhar dmigs te/ oM e h+ye hi b+ha ga wA na/ i ha b+ha ga t+ya sa ma ye na dza/ ar+g+haM d+hi kan tsha/ pra tIts+tsha da/ bu tsan tsa R+Ya pra si d+ha me/ sngags 'dis</text></item>
<item><p>71b1</p><section></section><text>bgegs bskrad pa dang / bsang gtor dang zhabs bsil la sogs pa kun byas la/ dzaH hUM baM hoH'i sngags kyis ye shes kyi 'khor lo dgug pa dang / gzhug pa dang / bcing ba dang dbang du byas te/ ye shes sems dpa' dang dam tshig sems dpa' tha mi dad pa chu dang 'o</text></item>
<item><p>71b2</p><section></section><text>ma 'dres pa lta bur gyur to/ /de nas spyan la sogs pa'i rnam par dag pa dang sku la sogs pa byin gyis brlab pa dang dbang bskur ba la sogs pa byas nas de nas gzhan yang bsang gtor dang zhabs bsil la sogs pa sngon du 'gro bas mchod pa dang / bstod pa</text></item>
<item><p>71b3</p><section></section><text>la sogs pa'i rim pas yongs su rdzogs par byas nas/ dkyil 'khor gyi lha'i lce la hUM yongs su gyur pa'i rdo rje rtse lnga dmigs la/ lha so so'i sngags kyis dgang blugs dang sreg rdzas rnams sngon bzhin du rim pas dbul bar bya'o/ /de nas yang</text></item>
<item><p>71b4</p><section></section><text>'jig rten dang 'jig rten las 'das pa'i smon lam mchod pa'i dang po dang tha mar gdab par bya'o/ /sreg rdzas rnams la ni bsang gtor byas te snying ga'i sa bon las/ las dang mthun pa'i 'od zer gyis ye shes kyi bdud rtsi las dang mthun pa'i kha dog tu</text></item>
<item><p>71b5</p><section></section><text>dmigs la dbul bar bya ba ni gcig gam/ gsum mam/ bdun nam/ nyi shu rtsa gcig gam/ brgya'am/ brgya rtsa brgyad dang / stong ngam stong rtsa brgyad dam stong phrag brgya'am/ ci 'byor pa'i sbyin sreg sngon bzhin du mchod par bya'o/ /bsgrub par bya</text></item>
<item><p>71b6</p><section></section><text>ba la ni ye shes kyi dkyil 'khor 'ba' zhig la nang gi khyad par gyi rdzas la rtsa ba'i sngags kyis yongs su mchod de bsgrub par bya'o/ /des ni las bzhi la sogs pa khyad par du yongs su bsgrub par 'gyur ro/ /de la sreg rdzas phul ba rnams so so'i dkyil 'khor gyi</text></item>
<item><p>71b7</p><section></section><text>thugs ka'i ye shes sems dpa' thim pas thams cad bde ba chen po'i bdag nyid du bsam mo/ /dbang gi dus su yon gyi mchog sbyin pa'i slob ma de'i lus ngag yid kyi sgrib pa gnyis bsreg pa dang tshogs gnyis rdzogs par bya ba'i phyir/ slob ma'i srin lag</text></item>
<item><p>72a1</p><section></section><text>g.yon pa nas bzung la lag pa g.yon pas dgang blugs gsum mam/bdun gyi bar du byin par bya'o/ /yang na las kyi rdo rjes bya'o/ /gzhan yang rgyal khams kyi bdag po dang / dge 'dun la sogs pa dang / phyogs skyong la sogs pa dang bdag nyid</text></item>
<item><p>72a2</p><section></section><text>bsod nams dang ye shes kyi tshogs rgyas par bya ba'i phyir/ dgang blugs grangs sngon bzhin du dbul bar bya'o/ /de ltar ji ltar tshogs pa'i rdzas kyi sbyin sreg byas nas snying ga'i sa bon gyis byin gyis brlabs pa'i mar la blugs gzar bdun nam nyi shu rtsa gcig sbyin par</text></item>
<item><p>72a3</p><section></section><text>bya'o/ /de nas sreg pa'i mchod pa rdzogs pa dang bsang gtor dang zhabs bsil la sogs pa sngon du 'gro bas phyi dang nang dang gsang ba dang de kho na nyid kyi mchod pa byas nas/ gzhan yang phye ma spangs pa'i so rtsi dang / ras la sogs pa'i na bza' dang / rgyan gyi tshogs</text></item>
<item><p>72a4</p><section></section><text>ci 'byor pas mchod de bstod par bya'o/ /de nas dkyil 'khor gyi lha thams cad nyi ma dang zla bas tshim par gyur pa dang mar la sogs pa'i sreg rdzas kyis tshim nas shin tu dgyes par gyur pa'i lha rnams kyi snying ga'i 'od zer gyis nam mkha'i khams yongs su khyab pa'i sku</text></item>
<item><p>72a5</p><section></section><text>dmigs pa de dag gis rin po che'i bum pa ye shes kyi bdud rtsis gang ba bzung nas sgrub pa po la sogs pa la dngos grub kyi ched du dbang bskur bar dmigs so/ /sgrub pa po rnams rdo rje sku'i rang bzhin du byas nas sgrub pa po'i pho brang yang sna tshogs kyis bkang bar</text></item>
<item><p>72a6</p><section></section><text>dmigs pa dang / ral gri la sogs dngos grub kyang rdzogs par byas so/ /de lta bu'i sku tshogs lha'i dkyil 'khor gyi thugs kar bsdu bar bya'o/ /de nas mnyam par gzhag pa'i sngags pas snyim pa me tog gis yongs su bkang la/ lus ngag yid shin tu 'dud</text></item>
<item><p>72a7</p><section></section><text>par byas te dman pa dang ldan pa'i lhag pa'i nor ba'i skyon zhi bar byas pa dang / mngon par 'dod pa'i dngos grub rdzogs par bya ba'i phyir bzod par gsol ba dang smon lam gdab par bya'o/ /ji ltar tshogs par ma gyur dang / /dman pa'i dbang gis ma 'tshal ba/ /bka' yi</text></item>
<item><p>72b1</p><section></section><text>don bzhin ma nus dang / /dman dang lhag par gyur pa ni/ /bdag nyid chen po khyed rnams kyis/ /bzod pa chen po mdzad du gsol/ /de nas badzra twa la sogs pa lan gsum du bzlas nas bskor bar bya'o/ /oM khyed kyis sems can don kun mdzad/ /rjes</text></item>
<item><p>72b2</p><section></section><text>su mthun pa'i dngos grub stsol/ /sangs rgyas yul du gshegs nas kyang / /dam tshig phyag rgya mi spong bas/ /slar yang 'byon par mdzad du gsol/ /oM AH hUM/ badzra muH'i sngags kyis lhag pa'i lha'i dkyil 'khor gshegs su gsol bar bya'o/ /de nas me thab kyi</text></item>
<item><p>72b3</p><section></section><text>bdag nyid sngon gyi me lha la bsang gtor dang zhabs bsil dang mchod pa sngon bzhin du bya'o/ /de nas dgang blugs dang sreg rdzas kyang sngon gyi rim pas lhag ma'i mchod pa sbyin par bya'o/ /de nas yang dgang blugs la 'jig rten pa'i smon lam btab nas dbul bar</text></item>
<item><p>72b4</p><section></section><text>bya'o/ /zhabs bsil dang mchod pa byas nas so rtsi dang ras la sogs pa byin la rdo rje dril bu 'dzin pas bstod par bya'o/ /de nas rang gi 'dod pa'i smon lam btab pa dang bzod par gsol ba byas nas/oM satwa la sogs pa lan gsum du yongs su bskul nas/ swaH</text></item>
<item><p>72b5</p><section></section><text>ar+than tsA bA pa rA r+tha tsA sA d+hi taM gats+tsha ha bya b+hu ka /A ga mi Sh+ya pi ya thA kA le sarba sid+d+hi ku ru Sha me/ sngags 'dis me lha gshegs su gsol bar bya'o/ /de nas mdun gyi me la snod legs par bkrus pa'i nang dkyil 'khor gyi lha'i dgang blugs kyi lhag ma dang / mar dang 'o ma dang /</text></item>
<item><p>72b6</p><section></section><text>sbrang dang khar dang zas mchog la sogs pa yongs su ldan par byas la/ lha'i 'khor lo'i sbyor bas legs par bsgrubs nas bdag nyid rtsa ba'i dkyil 'khor la gsang ba'i mchod pa'i tshul gyis yongs su mchod de/ de nas gzhan yang lha'i sbyor ba dang ldan pa la nyung</text></item>
<item><p>72b7</p><section></section><text>dun nyung dun sbyin par bya'o/ /de nas phun sum tshogs pa la sogs pa'i bkra shis kyi tshigs su bcad pa brjod la/ yi ge brgya pa lan gsum du bzlas la dge ba'i rtsa ba yang dag par rdzogs pa'i byang chub tu yongs su bsngo bar bya'o/ /de nas langs te yi ge brgya pa brjod</text></item>
<item><p>73a1</p><section></section><text>cing bskor bar bya'o/ /de la/oM badzra satwa sa ma ya/ma nu pA la ya/ badzra sa twa twe no pa tiSh+Tha dr-i D+ho me b+ha ba/ su to Sh+yo me b+ha ba/ su po Sh+yo me b+ha ba/ a nu r+k+to me b+ha ba/ sarba sid+d+hiM me pra ya ts+tsha/ sarba ka rma su tsa me/ tsit+taM shre yaH ku ru hUM/ ha ha ha ha hoH b+ha ga bA na/ sarba ta thA ga</text></item>
<item><p>73a2</p><section></section><text>ta badzra mA me muny+dza badzrI b+ha ba ma hA sa ma ya satwa AH rang zhi ba'i sbyin sreg byed na/ de las nad dang rnam par 'tshe ba dang bar du gcod pa dang bgegs dang nyon mongs pa la sogs pa bdud kyi sde bdag dang gzhan gyi don du zhi bar bya ba dang / mngon par shes pa dang / mchog</text></item>
<item><p>73a3</p><section></section><text>gi dngos grub thob par bya ba'i phyir zhi ba'i sbyin sreg brtsam par bya'o/ /de nas dkyil 'khor chen po'i shar phyogs su kha dog dkar po'i ras la khru gang gi tshad du zlum por bskor ba'o/ /zabs su sor bcu gnyis pa'i tshad du brko'o/ /de'i dbus su sor bcu drug pa'i pad+ma</text></item>
<item><p>73a4</p><section></section><text>'dab ma brgyad pa dbus su brkos la/ de'i steng du lha'i mtshan ma bkod la/de'i dbus kyi kha khyer nas sor bzhi phyir bskyed pa dang / sor bzhi'i kha khyer 'phang du brtsig par bya'o/ /de la rdo rje rtse lnga pa sor brgyad pa'i rabs yongs su bskor bar bya'o/ /de'i phyi rol du</text></item>
<item><p>73a5</p><section></section><text>kha dog dkar po'i sa gzhi la sogs pa'i zhi ba'i mchod pas yongs su bskor bar bya'o/ /de la kha dog dkar pos legs par byugs la/ de'i steng du ba'i rnam lngas byug par bya'o/ /de'i steng du tsan+dan dkar po la sogs pa'i dkar po'i dri zhim po dang bdud rtsi lngas zhal khab</text></item>
<item><p>73a6</p><section></section><text>bya'o/ /me tog dkar po dri zhim po dang ldan pa'i sil mas thab khung yongs su dgram par bya'o/ /yang na 'thas par bcags pa'i dkyil 'khor la rdul tshon gyis bri bar bya'o/ /de nas ser po la sogs pa'i snod du kha dog dkar po'i dri dang / 'o ma dang nas blugs</text></item>
<item><p>73a7</p><section></section><text>pa'i chus legs par bkang la/ swA hA'i mtha' dang ldan pa'i sngags kyis sngon bzhin du bsngags te gzhag par bya'o/ /'o ma can gyi shing dang kha dog dkar po'i rigs kyi lci ba'i me shing dang / zho dang mar dang sbrang dang / 'o ma dang / nas dang / 'bras rngos pa dang / pri yang ku dang /</text></item>
<item><p>73b1</p><section></section><text>tsan+dan dang / sA la'i zas mchog dang / ku sha sar pa dang / dUr ba dang / me tog dkar po dang / ge sar dang / tsu ta'i lo ma dang / shing gi bcud dkar po dri zhim po la sogs pas sbyin sreg bya'o/ /pa la sha la sogs pa'i shing la yam shing sor bcu gnyis pa mthe'u chung</text></item>
<item><p>73b2</p><section></section><text>gi tshad tsam du sbom la/ rtse mo'i cha las byung ba srog chags med cing sar pa/ bdud rtsi lnga dang dri zhim po'i chu la sbags nas sbrang dang 'o ma la rtse mo gnyis bsnyugs la/ sngon bzhin gyi tshogs dbul bar bya'o/ /byang chub kyi shing gis gtsubs pa dang gtsub shing las byung ba'i me dang / yang na bram ze'i khyim nas byung ba'i</text></item>
<item><p>73b3</p><section></section><text>me la/ sngon bzhin du smos pa'i cho gas sbar bar bya'o/ /me lha ni kha dog dkar por bya'o/ /rgyan dang na bza' dkar ba mtshan nyid thams cad gong dang mtshungs pas/ sngags pa ni gos dang rgyan dkar bas brgyan pa/ dbu skra</text></item>
<item><p>73b4</p><section></section><text>gyen du brdzes pa la me tog dang ras dkar pos cod pan byas pa/ byams pa dang snying rje dang ldan pa/ pad+ma'i gdan la bzang po'i 'dug stangs kyis kha shar phyogs su mngon par phyogs la 'dug nas/ zhi ba'i sems kyis dkar po'i chos gcig la brtsam par bya'o/ /sngags</text></item>
<item><p>73b5</p><section></section><text>thams cad kyi mthar swA hA dang che ge mo zhes bya ba shAt+niM ku ru swA hA zhes bskul ba'i tshig dang ldan pa'i sngags kyis zhi ba'i sbyin sreg bya'o/ /de nas mar dang bdud rtsi la sogs pas tshim par gyur ba'i lha rnams dgyes par gyur te/ so so'i thugs ka nas ye shes sems dpa'i</text></item>
<item><p>73b6</p><section></section><text>dkyil 'khor nam mkha'i khams su sku mdog dkar po rang bzhin du spros nas lha rnams kyis rin po che'i bum pa ye shes kyi bdud rtsis gang ba thogs nas/ sgrub pa po la sogs pa dang yon bdag 'khor dang bcas pa la dbang bskur bar dmigs te/ nad la</text></item>
<item><p>73b7</p><section></section><text>sogs pa'i gnod pa thams cad bsal nas/ rang gi 'dod pa'i dngos grub sngon bzhin du rdzogs par bya'o/ /de nas ye shes sems dpa'i dkyil 'khor bsdus te thugs kar bstim par bya'o/ /de lta bu la zhugs pa thams cad bde ba dang ldan par bsam mo/ /zhi ba'i</text></item>
<item><p>74a1</p><section></section><text>sbyin sreg gi rim pa'o// //de nas gzhan yang ral gri dang 'khor lo dang mda' dang / rdo rje dang rin po che dang pad+ma dang gter chen po sgrub pa dang / bcud kyis len pa dang / khyad par gyi bcud kyis len pa dang 'khor los sgyur ba'i rgyal po'i yon tan thob</text></item>
<item><p>74a2</p><section></section><text>par bya ba'i phyir/ bdag gam gzhan gyi don du tshes bco lnga'i dus su rgyas pa'i sbyin sreg brtsam par bya'o/ /de la dkyil 'khor chen po'i lho phyogs su kha dog ser po'i sa la rgyar khru do'i tshad zabs su khru gang gi tshad brko bar bya'o/ /sor brgyad phyir gyes pa las sor brgyad yar</text></item>
<item><p>74a3</p><section></section><text>brtsig par byas nas/ de'i dbus kyi lte ba 'khor lo rtsibs brgyad pa'i steng du lha'i mtshan ma bkod la/ der rdo rje dang rin po che dang pad+ma dang ral gri yang dgod par bya'o/ /kha khyer la rin po che sor drug pa 'bar bas kun nas bskor nas thab khung gi kha dog ser po gru bzhi pa ste/</text></item>
<item><p>74a4</p><section></section><text>yang na zur brgyad rin po che 'bar ba'i dbyibs su bya'o/ /kha dog ser po'i sas byugs la/ de'i steng du bdud rtsi lnga dang dri ser pos legs par byug go/ /de'i steng du me tog ser po dri zhim po'am/ sna tshogs pa'i me tog gi sil mas yongs su dgram par bya'o/ /ri</text></item>
<item><p>74a5</p><section></section><text>dgas kyi lci ba sbangs pa'i sngon du smos pa'i shing 'bras bu dang bcas pa rnams las bya'o/ /yam shing ni pa la sha la sogs pa dbus kyi cha las byung ba sboms su chag gang ba/ chu ru khru gang gi tshad dang ldan pa/ rtse mo gru bzhi par byas pa'o/ /lhag ma rnams ni las thams</text></item>
<item><p>74a6</p><section></section><text>cad pa'i sbyin sreg tu shes par bya'o/ /rgyas pa'i sbyin sreg gi rim pa'o// //de nas gsad pa dang / skem pa dang / bskrad pa dang / dbye ba dang / rengs pa dang rmongs par bya ba dang / lus dum bur gcod pa la sogs pa'i las bsgrub par bya ba'i phyir/ mngon spyod</text></item>
<item><p>74a7</p><section></section><text>kyi sbyin sreg brtsam par bya'o/ /de la dkyil 'khor chen po'i byang phyogs su shin tu rtsub pa myu gu mi skyed pa chu shel lam char sprin ltar gnag pa'i sa la sor nyi shu'i tshad dang ldan pa/ zabs su sor bcu brkos pa dbus su khro bo'i rdo rje sor brgyad pa byas la/ de nas sor</text></item>
<item><p>74b1</p><section></section><text>gsum phyir dor ba dang / sor gsum 'phang du brtsig par byas nas sor gsum pas kun nas bskor bar bya'o/ /rtse mo lhor bstan no/ /thab khung kha dog nag por byas la/ sa nag po dang dur khrod kyi rus phye dang / bong bu dang rnga mo'i ril ma la sogs pa dang / dug ji snyed</text></item>
<item><p>74b2</p><section></section><text>pas thab khung byug par bya'o/ /dbus su lha'i mtshan dang ldan par bkod de kha khyer ral gri'am rdo rje rtse gsum pas yongs su bskor la/ 'bras phub dang kha dog nag po'i me tog gis thab khung la gcal du dgram par bya'o/ /de las sngon du bstan pa'i snod du/ khra dang</text></item>
<item><p>74b3</p><section></section><text>mi dang / ba glang dang / bong bu dang / rnga mo'i chu dang / khrag gis yongs su bkang ste/ phaT ces sngon bzhin yongs su bzlas la/ g.yas su me'i dkyil 'khor gyi steng du gzhag par bya'o/ /yungs kar dang / tsha ba'i mar dang / khrag dang / tshwa dang / ske tshe dang / mi'i rus</text></item>
<item><p>74b4</p><section></section><text>phye dang / rkang rjes kyis dang / nim pa'i shun pa dang / bong bu dang / rnga mo la sogs pa'i ril ma dad skra dang de rnams gcig tu brdungs la gzugs bya'o/ /bya rog la sogs pa'i sgro dang / dri chen dang dri chu dang / tsher ma dang / gyo mo dang / rus phye dang / tshil chen dang / sha</text></item>
<item><p>74b5</p><section></section><text>chen la sogs pa dang / khrag dang / dug dang / ske tshe dang / smyo byed kyi khu bas legs par byug par bya'o/ /de nas las thams cad pa'i chu la bsngags te/ bsang gtor byas nas de dag thams cad kyang bsgrub byar dmigs la/ de lus kyi gnas su dug dang ske tshe la</text></item>
<item><p>74b6</p><section></section><text>sogs pas khyab par byugs te/ sbyin sreg tu bya'o/ /mar nag chen po'i mar me g.yon phyogs su gzhag par bya'o/ /tsha ba'i shing tsher ma can dang / kha ba dang dri mi zhim pa dang / dur khrod las byung ba'i shing dang bong bu dang rnga mo la sogs pa'i ril ma skam po bud shing du</text></item>
<item><p>74b7</p><section></section><text>bya'o/ /de nas nim pa dang / seng ldeng dang / ko bi dar dang / bse shing dang / ma da ni shing dang / tsha ba'i shing dang / tsher ma can gyi shing dang / kha ba'i shing dang / yang na ro bsregs pa'i shing dang / de dag tshad ma'i cha las byung ba sor bcu'i tshad dang ldan pa rtse mo zur gsum</text></item>
<item><p>75a1</p><section></section><text>par byas la/ dug dang ske tshe dang khrag gis legs par byugs la yam shing bya'o/ /de nas dur khrod las byung ba'i me dang / dur khrod kyi rus pa las byung ba'i me dang / ro bsregs pa'i shing las gtsub stan dang gtsub shing las byung ba'i me dang / rdo las byung</text></item>
<item><p>75a2</p><section></section><text>ba'i me dang / gtum pa'i khyim nas blangs pa'i me dang me de dag sbar bar bya'o/ /de la me lha'i sku mdog nag po dbu skra gyen du 'bar ba spyan me mdag gi phung po 'dra ba/ zhal gdangs nas mche ba gtsigs pa rngam pa'i zhal khro gnyer dang bcas pa/ shin tu gtum pa/</text></item>
<item><p>75a3</p><section></section><text>'jigs pa chen po'i gzugs can gsus pa che pa/ yan lag thung zhing sbom pa/ ras nag po se ral khar thogs pa/ rgyan nag pos kun nas brgyan pa/ 'jig pa'i dus kyi me ltar 'bar ba/ zhal thab khung dang mtshungs pa'o/ /de nas sngags pa ni thugs shin</text></item>
<item><p>75a4</p><section></section><text>tu gtum pa dur khrod kyi ras nag pos stod g.yogs byas pa/ kha dog sngon po'i rgyan gyis brgyan pa/ me tog sngon po'i phreng ba se ral khar thogs pa/ dur khrod kyi khrag gis byugs pa'i ras kyis smad dkris byas pa spyan shin tu 'bar zhing zhal shin tu khro ba/ rkang pa g.yon</text></item>
<item><p>75a5</p><section></section><text>pas g.yas pa mnan pa'i tshul gyis 'dug nas so 'cha' zhing bsgrub bya'i gzugs kyi steng du gtum pa'i sems kyis 'dug par bya'o/ /yang na dur khrod kyi pha gu nag po'i steng du bsgrub bya mnan pa'i snying gar sngon gyi tshul gyis 'dug par bya'o/ /bsgrub bya ni mdog nyams</text></item>
<item><p>75a6</p><section></section><text>pa/ bzhin gyur pa/ shin tu rgud pa'i tshul du dmigs so/ /yang na bsgrub bya'i snying gar brkyang bskum gyi gar gyis sgrub pa'i phyogs su mngon par phyogs la/ dkon mchog gsum la sku dgra byed pa dang / slob dpon smod cing sngags rgyud la dbye ba dang / sems can thams</text></item>
<item><p>75a7</p><section></section><text>cad la gdug par byed pa de ni snying rje chen po khros pa'i sems kyis mngon spyod du bya'o/ /yang sgrub pa po'i ched 'ba' zhig tu gsungs so/ /de la nag po'i tshe gang yang rung ba'i nyi ma phyed dam nam phyed na drag po'i las brtsam par bya'o/ /bdag nyid kyi thugs ka las</text></item>
<item><p>75b1</p><section></section><text>byung ba'i khro bo'i tshogs mtshon cha rnam pa sna tshogs thogs pas bsgrub bya yongs su gtub cing za ba la sogs pa'i sbyor bas dmigs so/ /lag pa g.yon pa'i sdigs mdzub dang / khyad par du mig g.yon pa 'bar bas blta bar bya la/ phaT a mu ka s+ya a b+hi tsar+ya ku ru phaT</text></item>
<item><p>75b2</p><section></section><text>ces brjod cing mngon spyod kyi sbyin sreg bya'o/ /de la las kyi bye brag ni bskul ba'i sbyor ba dang / sngags kyi sbyor bas so/ /dbye ba la ni/ oM dzi swA hA/ hUM a mu kaM be dwe Sha ya hUM/ bskrad pa la ni/ oM khaM swA hA/ hUM a mu kaM u ts+tsha Ta ya hUM/ rengs pa dang rmongs pa la ni/ oM hUM</text></item>
<item><p>75b3</p><section></section><text>swA hA/ bo Sha t+ta a mu kaM staM b+ha ya/ mo ha ya bi sho d+ha/ gsang pa la ni/ oM g+huH swA hA phaT a mu kaM ma ra ya phaT/ gzhan du yang de ltar shes par bya'o/ /de la sbyin sreg gis tshim par gyur ba'i lha rnams kyi thugs ka nas khro bo'i tshogs dpag tu med pa spros te/ khro bo de</text></item>
<item><p>75b4</p><section></section><text>dag gis bsgrub par bya ba'i lus la rdo rje'i thog gis rgyun mi 'chad par 'bebs pa dang / mtshon cha rnam pa sna tshogs pa bsgrub bya'i lus la 'bebs par byed do/ /bsgrub bya de nyid myur bar bsgral nas yi ge gsum gyi sbyor bas bde ba can gyi zhing khams su bskyal bar</text></item>
<item><p>75b5</p><section></section><text>bya'o/ /spros pa'i khro bo rnams thugs kar de nyid du bsdu'o/ /sgrub pa 'ba' zhig la ni ye shes kyi dkyil 'khor la rtsa ba'i sngags kyis bsnyen par bya'o/ /drag po'i sbyin sreg gi rim pa'o// //lha dang klu dang / gnod sbyin dang / dri za dang / nam mkha' lding dang / lha ma</text></item>
<item><p>75b6</p><section></section><text>yin dang / mi'am ci la sogs pa de dag gi rim ma dang / rgyal po'i 'khor dang bcas pa dang / gang la bya ba'i yul dbang du bya ba'am/ dgug par bya ba'i phyir dbang ngam dgug pa'i sbyin sreg brtsam par bya'o/ /de la dkyil 'khor chen po'i shar phyogs sam nub phyogs su</text></item>
<item><p>75b7</p><section></section><text>dgug pa'i thab khung bya ste/ de yang kha dog dmar po'i sa la b+ha ga'i gzugs sam/ zla ba phyed pa lta bu byas nas dbus su pad+ma dang rdo rje byin gyis brlabs pa/ pad+ma'i phreng bas kha khyer bskor ba/dbus su lha'i mtshan ma tsan+dan dmar pos dgod do/ /dgug pa la ni rdo rje rtse gcig</text></item>
<item><p>76a1</p><section></section><text>dang rdo rje lcags kyus dbus su mtshan pa/ kha khyer lcags kyus yongs su bskor ba/ thab de'i kha khyer dang zabs la sogs pa ni zhi ba'i thab dang mnyam pa'o/ /thab khung de ltar byas la/ kha dog dmar po'i sas zhal ba byas te/ de'i steng du kha dog dmar</text></item>
<item><p>76a2</p><section></section><text>po'i dris legs par byugs la/ der me tog dmar po'i sil mas dgram par bya'o/ /chu shing la sogs pa'i yal gas legs par zhal ba byas nas/ de la sngon du bshad pa'i snod du kha dog dmar po'i dri me tog dmar po dang bcas pa'i chus legs par bkang ste/ ho'i</text></item>
<item><p>76a3</p><section></section><text>mtha' can gyi sngags kyis byin gyis brlabs la/ dgug pa la g.yas su ste/ dbang du bya ba la g.yon du gzhag par bya'o/ /pri yang ku dang / tsam pa ka dang / pu na ga dang / nA ga ge sar dang / la gu ca dang / a sho ka dza dang / nags kyi dbus na gnas pa'i shing gcig dang /</text></item>
<item><p>76a4</p><section></section><text>me tog dang / 'bras bu dmar po yod pa dang / nub phyogs kyi yan lag las yam shing sor lnga ba'i tshad du byas nas de yang gong du bstan pa'i yon tan thams cad dang ldan pa skyon gyis ma gos pa/ yang na ro skyur ba kha dog dmar po me tog dang 'bras bu dmar po skye ba'i shing</text></item>
<item><p>76a5</p><section></section><text>lo las bya'o/ /dbang la ni g.yas kyi phyogs su zla ba phyed pa'i sa phyogs kyi steng du gzhag go/ /dgug pa la ni g.yon phyogs su lcags kyu'i sa gzhi la lcags kyu lta bu tsher ma'i shing gzhag par bya'o/ /nim pa dang / skyu ru'i shing dang / ro skyar ba dang / me tog dmar</text></item>
<item><p>76a6</p><section></section><text>po 'bras bu dang bcas pa'i shing la bud shing bya'o/ /de yang thab kyi tshad dang mnyam pa'o/ /dgug pa la ni tsher ma dang bcas pa'i shing gis so/ /me ni smad 'tshong ma'i khyim dang tshos mkhan ma'i khyim nas blang bar bya'o/ /dgug pa la ni mar mkhan gyi khyim mam tshong pa'i mgron</text></item>
<item><p>76a7</p><section></section><text>lam nas blang bar bya'o/ /me lha'i sku mdog dmar po stod g.yogs dang / smad dkris dang rgyan dmar po thams cad kyis brgyan cing me tog dmar po'i phreng ba ser ral khar thogs pa pad+ma dmar po'i stan la 'dug pa ste/ mtshan nyid gzhan dang mtshungs pa cho ga gong du bstan pa</text></item>
<item><p>76b1</p><section></section><text>bzhin no/ /de la sngags pa ni gos dmar po gyon pa me tog dmar po'i phreng ba dang ras dmar pos cod pan byas pa/ gur kum dang tsan+dan la sogs pa'i dri dmar pos lus la byugs la/ khro ba dang nga rgyal gyi sems spang zhing sku mdog dmar po dbang gi sbyor ba dang ldan pa smad 'tshong</text></item>
<item><p>76b2</p><section></section><text>ma'i rang byung gis bdag nyid kyi thugs kar chos 'byung gi gzugs byas nas nub phyogs su mngon par phyogs te rdo rje skyil krung gis 'dug par bya'o/ /dgug pa la ni cung zad gyen du blta bar bya'o//de la dbang du bya ba'i sngags ni/ oM A swA hA hoH a mu kaM ba shaM ku ru hoH dgug pa</text></item>
<item><p>76b3</p><section></section><text>la ni/ oM hUM swA hA/ dzaH a mu kaM A kaR+Sha ya dzaH sngags 'di dag yongs su brjod cing nam gyi phyed na dbang du bya ba 'am dgug pa'i sbyin sreg bya'o/ /sbyin sreg gis tshim zhing dgyes pa'i lha rnams kyi thugs ka nas lha'i tshogs kha dog las dang mthun pa dpag tu med pa spros nas/ me</text></item>
<item><p>76b4</p><section></section><text>tog dmar po'i phreng ba'i gzhu dang / ut+pal dmar po'i yal ga'i mda' thogs nas sna g.yas pa'i tshad du shin tu bkang nas gang zhig dbang du byed pa'i snying gar brgyab ste bkug nas dbang du bya'o/ /dgug pa ni ut+pal dmar po'i yal ga'i zhags pas gang zhig dgug par</text></item>
<item><p>76b5</p><section></section><text>'dod pa'i ske nas bcings te/ me tog dmar po'i lcags kyus snying ga nas bzung nas myur du bkug la sgrub pa po'i rkang pa'i 'og tu gzhug par bya'o/ /spros pa'i lha rnams tshur bsdus te/ bdag nyid kyi thugs kar thim par sgom mo/ /dbang du bya ba dang dgug pa'i sbyin</text></item>
<item><p>76b6</p><section></section><text>sreg gi bya ba'i rim pa'o// //ji ltar sngon du gsungs pa'i las yongs su rdzogs par bya ba'i phyir las thams cad pa'i sbyin sreg tu grags pa bzhin du las so so'i sbyin sreg bya'o/ /ci'i phyir zhe na/ lha mnyes par bya ba dang tshe srid ba'i phyir mar du bsnyugs</text></item>
<item><p>76b7</p><section></section><text>pa'i dUr ba sbyin par bya'o/ /gzhan yang bsrung ba'i don du ku sha mar du sbags la lhag pa'i lha la mchod par bya'o/ /de yang sngags kyi mthar ni ji ltar bskul ba'i yi ge dang rdzas dang dmigs pa dang sngags dang bskyed pa'i sa bon gyi khyad par ji lta ba bzhin du bstan</text></item>
<item><p>77a1</p><section></section><text>pa'i rim pa shes pas sbyin sreg bya'o/ /ji ltar khyad par gyi nyin dang dus dang gnas skabs kyi zhi ba la sogs pa sngon du 'gro ba'i bsam pas las bzhi'i sbyin sreg brtsam par bya'o/ /gzhan yang 'di ltar 'byung ste/ dga' bas rgyas pa'i sbyin sreg bya'o/ /</text></item>
<item><p>77a2</p><section></section><text>thams cad rdzogs nas zhi bar bya/ /gdug pa gsod phyir gsad par bya/ /dbang sogs don gyi gsol gdab bya/ /ji ltar phyi rol gyi sbyin sreg byed pa'i sngags pas gdan dang rdzas thams cad rnam par dag pa'i phyir/ lha'i rnal 'byor dang ldan pas byams pa nas</text></item>
<item><p>77a3</p><section></section><text>gzung ste/ stong pa nyid kyi bar du dmigs par bya'o/ /de la don dam pa'i bden pa dang kun rdzob kyi bden pa rnam par gzhag pas/ rdzas dang lha'i rnam pas bden pa gnyis kyi bdag nyid du shes par bya'o/ /de la nyan thos dang rang sangs rgyas la sogs pa theg pa chen po'i</text></item>
<item><p>77a4</p><section></section><text>lam yongs su rdzogs par bya ba'i bsam pa sngon du 'gro bas dman pa dang 'bring dang mchog tu gyur pa'i gang zag gis shin tu thar pa'i 'bras bu thob par bya ba'i phyir/ 'bras bu'i lam 'di la btsud nas yang dag par rdzogs pa'i byang chub la btsud do/ /de la 'di ltar</text></item>
<item><p>77a5</p><section></section><text>'byung ste/ mtshan nyid gsum ldan sbyin sreg ste/ gnas skabs rnam pa gsum dang ldan/ /las kyi bya ba gsum ldan na/ /de bzhin gshegs pa sbyin sreg yin/ /mtshan nyid mi ldan rtsom byed dang / /gnas skabs mi shes sbyin sreg byed/ /sngags dang ye shes</text></item>
<item><p>77a6</p><section></section><text>spangs pa'i phyir/ /rmongs chen de la 'bras bu med/ /ji ltar gong du bstan pa'i mtshan nyid thams cad dang ldan pas las rtsom par byed na de'i dngos grub thams cad myur bar 'gyur ro/ /gzhan yang dngos grub shin tu myur bar bya ba'i phyir/ 'di ltar so so'i sbyin sreg ma</text></item>
<item><p>77a7</p><section></section><text>rdzogs kyi bar du rtse gcig tu bsam par bya'o/ /thab khung dang ku sha dang me tog dang yon chab la sogs pa dang / dgang gzar dang blugs gzar dang / shing dang me lha dang dkyil 'khor gyi lha dang mchod pa la sogs pa dang / bdag nyid dang ji ltar 'byung ba thams</text></item>
<item><p>77b1</p><section></section><text>cad sna tshogs pa'i gzugs kyis nyon mongs pa dang shes bya'i sgrib pa dag par bya ba'i phyir/so sor rtog pa'i ye shes bskyed nas/ chos kyi dbyings rtogs par bya ba'i phyir/ sems kyis rtse gcig tu bya'o/ /de nas gzhan yang bshad bya ba/ /sreg rdzas so so'i 'bras bu</text></item>
<item><p>77b2</p><section></section><text>bstan/ /ji ltar bdag gis ma bstan pa/ /bla ma'i lung las shes par bya/ /zhing khams dag par 'jug pa'i phyir/ /sa gzhi yongs su gzung ba yin/ thab kyis gzhal yas khang thob 'gyur/ /mar gyis 'bras bu smin par byed/ /yam shing gis ni gzi brjid bskyed/ /</text></item>
<item><p>77b3</p><section></section><text>bud shing dpa' bo chen po ste/ /ku shas thams cad srung bar byed/ /yungs kar dkar pos zhi bar byed/ /ma grugs 'bras kyis rgyas par 'gyur/ /til gyis sdig pa thams cad sreg /so bas dmigs pa'i dngos grub ster/ /ma shas stobs chen skyed par byed/ /</text></item>
<item><p>77b4</p><section></section><text>nas kyis rkang mgyogs dngos grub 'gyur/ /dUr bas tshe ni sring bar byed/ /gro yis nad rnams zhi bar 'gyur/ /sprang bcas 'o mas shes rab 'phel/ /zho zan gyis ni kun ster 'gyur/ /me yis dngos grub brgyad po dang / /ji ltar 'dod pa'i dngos grub ster/ /yi dam</text></item>
<item><p>77b5</p><section></section><text>gyi ni dkyil 'khor gyis/ /mchog gi dngos grub 'grub par 'gyur/ /lhag mas las kyi bye brag shes/ /zhi ba la sogs dngos grub yin/ /dgang gzar shes rab rang bzhin te/ /blugs gzar thabs su yang dag bshad/ /kha sbyor gnyis med ye shes yin/ /de</text></item>
<item><p>77b6</p><section></section><text>las gnyis med bcud 'dzag pa/ /ye shes chen po'i bdud rtsir 'dod/ /sbyor ba de yis me lha mchod/ /bdag kyang de yi sbyor bas bshad/ /de ltar sbyin sreg rtsom byed na/ /de yis dngos grub mchog tu gyur/ /sbyin sreg gi cho ga'i rim pa'o// //de ltar</text></item>
<item><p>77b7</p><section></section><text>sbyin sreg gi mchod pa rdzogs pa dang slob ma dkyil 'khor du 'jug pa brtsam par bya'o/ /de la sngags pas lha'i 'khor lo mngon sum du bltas la/ sngon gyi rim pa bzhin du mchod pas yang dag par mchod de bstod nas bdud rtsi myang ba la sogs pa bya'o/ /de nas slob</text></item>
<item><p>78a1</p><section></section><text>ma dbang bskur ba la sogs pa yongs su gzung bar bya ba'i don du/ /slob dpon bdag nyid slob ma dkyil 'khor du gzhug pa'i rim pas dkyil 'khor du zhugs shing rim pa ji lta ba bzhin du yongs su blangs te/ slob dpon gyis las kyi gnang ba thob par byas la/</text></item>
<item><p>78a2</p><section></section><text>slob ma dkyil 'khor du smin par bya ba'i phyir zag pa med pa'i bde ba chen po'i bdag nyid rdo rje 'chang gi ngo bo chos thams cad kyi de kho na nyid gnyis su med pa ye shes kyi lus dkyil 'khor gyi 'khor lo'i bdag nyid ji lta ba bzhin du dran par byas la/ de nas tshig 'dis gsol ba gdab</text></item>
<item><p>78a3</p><section></section><text>par bya'o/ /nam mkha' las byung mtshan ldan phyir/ /thog ma tha ma med pa'i mchog /sems dpa' rdo rje che rang bzhin/ /dgyes pa'i rdo rje bdag grub mdzod/ /kun mchog dngos grub chen po ste/ /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur</text></item>
<item><p>78a4</p><section></section><text>mchog tu bdag grub mdzod/ /nyes pa mi mnga' rtag pa'ang khyod/ /'dod chags kun gyi rjes chags pa/ /'dod chags chen po dga' chen po/ /bcom ldan de nyid kyis grub mdzod/ /shin tu dga' ba kun gyi mchog /gdod nas 'gro ba de bzhin gshegs/ /kun du bzang</text></item>
<item><p>78a5</p><section></section><text>po kun bdag nyid/ /byang chub sems dbar bdag grub mdzod/ /dngos grub chen po kun gyi rgyal/ /dbang phyug chen po'i rgyal mchog gis/ /grub pa'i rdo rje cher bstod pa/ /rdo rje snyems bdag bdag mdzod cig /sems can kun gyi yid khyab cing / /sems can kun gyi</text></item>
<item><p>78a6</p><section></section><text>snying la bzhugs/ /sems can kun gyi yab gyur nyid/ /'dod chags dam tshig mchog gyur pa'i/ /bden pa gang gis ye shes mchog /shes rab thabs dag dkyil 'khor yin/ /bden pa de yis mgon bdag la/ /khyod kyis 'dod pa rab rdzogs mdzod/ /chos rnams</text></item>
<item><p>78a7</p><section></section><text>gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du 'byung / /de bzhin nyid las nges par skyes/ /bden pa 'di yis dkyil 'khor du/ /gzugs brnyan gsal bar slob ma ni/ /kun gyis dri ma</text></item>
<item><p>78b1</p><section></section><text>med mthong shog /de nas slob dpon yol ba'i phyi rol du byung ste/ slob ma mchog gis maN+Dal sngon du 'gro bas yon gyi mchog phul la/ zhabs la spyi bos phyag 'tshal te/ /slob dpon gyi dbang thob par 'dod pas gsol ba gdab par bya'o/ /phyir mi ldog pa 'khor lo'i</text></item>
<item><p>78b2</p><section></section><text>dbang / /de bzhin ldan pa bdag la stsol/ /lha rnams dag pa'i 'khor lo ni/ /las kyi slob dpon bdag la stsol/ /sangs rgyas thams cad dam tshig ni/ /gsang ba'i sdom pa yang dag pa/ /sems can kun gyi don gyi phyir/ /bdag nyid rtag tu slob dpon bgyid/ /ces</text></item>
<item><p>78b3</p><section></section><text>lan gsum gsol ba gdab par bya'o/ /de nas gsol ba btab pa'i slob dpon gyis dkyil 'khor lha la gsol ba gdab ste/ sems kyis rjes su gnang ba thob par bya'o/ /bdag ming 'di zhes bya ba yis/ /byang chub sems mchog gzung bya ste/ /gsang ba'i sdom pa rab</text></item>
<item><p>78b4</p><section></section><text>ldan nas/ /dkyil 'khor chen por zhugs par 'tshal/ /zhes slob dpon gyis brjod nas/ kye bdag nyid chen po khyed rnams kyis/ /rnam dag gsang ba chen po'i rigs/ /mchog tu gyur pa'i pho brang du/ /de ring khyod ni 'jug 'dod dam/ /zhes gsungs pa dang / slob mas</text></item>
<item><p>78b5</p><section></section><text>kyang bka' drin chen po 'tshal lo zhes gsol to/ /de nas slob dpon gyis slob ma la khrus byas te/ dri zhim pos yan lag byugs la/ so rtsi la sogs pas zhal dri zhim pos bsgos nas/ /me tog dang ras dmar pos cod pan byas la/ ras dmar po byin gyis brlabs la</text></item>
<item><p>78b6</p><section></section><text>gdong g.yogs bya ste/ yon gyi mchog dang ldan pa/ a khaM bI ra hUM gi sngags kyis byin gyis brlabs pa'i me tog gi phreng ba 'dzin du bcug la/ las thams cad pa'i bum pa'i chu sngags de nyid kyis bsang gtor byas nas rang gi lhag pa'i lhar bltas la/ sku dang spyan la</text></item>
<item><p>78b7</p><section></section><text>sogs pa byin gyis brlabs te/ dkyil 'khor du gzhug ba'i don du yol ba'i phyi rol du dri bar bya'o/ /bde ba 'dod pa gang yin zhes dri/ des 'di ltar gsungs te/ dga' ba chen po khyod la bdag bstod pas/ /mgon po chen po bdag 'tshal lo/ /zhes gsol nas/</text></item>
<item><p>79a1</p><section></section><text>me tog la sogs pas bla ma'i zhabs la mchod nas/ hUM gis drangs nas bskor ba gsum dang ldan pas dkyil 'khor gyi shar sgor bzhag nas snying gar rdo rje gzhag ste/ oM badzra tsi t+ta ut+pA da yA mi zhes pas/ rnal 'byor sems ni rab tu bskyed/ /</text></item>
<item><p>79a2</p><section></section><text>oM su ra ta sa ma ya staM hoH sid+d+ha badzra ya thA su khaM/ zhes pas me tog dang bcas pa'i rdo rje snying gar bzhag la/ de nas 'di ltar brjod de/ deng khyod de bzhin gshegs pa thams cad kyi byin gyi rlabs kyis/ de bzhin gshegs pa thams cad kyi mchog tu gsang ba 'di khyod kyis</text></item>
<item><p>79a3</p><section></section><text>dkyil 'khor ma mthong ba rnams la smra bar ma byed cig /dad pa dang mi ldan pa rnams la yang ma yin no zhes brjod par bya'o/ /de nas las thams cad pa'i sngags sam/ Tak+ki'i sngags kyis slob ma bkug ste/ a khaM bI ra'i sngags kyis yol ba'i nang du bcug nas/</text></item>
<item><p>79a4</p><section></section><text>slob mas slob dpon dang dkyil 'khor la phyag 'tshal te/ 'di skad brjod par bya'o/ /oM de bzhin gshegs pa thams cad kyi nye gnas su bdag gi lus dbul bar bgyi na/ gzhan dag lta smos kyang ci 'tshal/ oM rdo rje slob dpon gyi nye gnas su bdag gi lus dbul bar</text></item>
<item><p>79a5</p><section></section><text>bgyi na/ gzhan dag lta smos kyang ci 'tshal/ oM sems can thams cad bskyab pa'i don du bdag gi lus dbul bar bgyi na/ gzhan dag lta smos kyang ci 'tshal/de ltar slob mas gsol ba dang / de nas slob dpon gyis dam tshig gsum bsgrag par bya'o/ /deng khyod</text></item>
<item><p>79a6</p><section></section><text>de bzhin gshegs pa thams cad kyi rigs su gyur pas/ deng ngas khyod la rdo rje lta bu'i ye shes bskyed par bya yis gzhan ni ma yin no/ /ye shes gang gis de bzhin gshegs pa thams cad kyi dngos grub thob par 'gyur na/ dngos grub gzhan lta smos kyang ci 'tshal gyis na/</text></item>
<item><p>79a7</p><section></section><text>de lta bu'i ye shes bskyed par bya yis/ khyod kyis dkyil 'khor ma mthong ba rnams la smra bar ma byed cig /dam tshig nyams par 'gyur ta re hUM/ de nas slob ma'i spyi bor rdo rje bzhag la/'di ni dam tshig rdo rje ste/ /khyod kyi spyi bor rab bzhag pas/ /gal te</text></item>
<item><p>79b1</p><section></section><text>tshul 'di smra na ni/ /mgo bo tshal pa brgya ru 'gas/ /rnam par 'jig 'gyur the tshom med/ /de nas snying gar rdo rje bzhag la/ oM rdo rje sems dpa' deng khyod kyi/ /snying la yang dag gzhug par gyur/ /gal te tshul 'di smras na ni/ /de ma thag tu dral nas gshegs //de</text></item>
<item><p>79b2</p><section></section><text>ltar dam tshig bsgrags nas ni/ /bdud rtsi lnga dang ldan pa'i chu/ /yi ge gsum gyis byin brlabs nas/ /pad+mo'i snod dang ldan pa la/ /oM badzro da ka ThaH ThaH ThaH zhes lan bdun gyis byin gyis brlabs la/ 'thung shig khyod kyis dmyal ba'i chu/ /dam tshig 'das na sreg par</text></item>
<item><p>79b3</p><section></section><text>byed/ /dam tshig bsrungs na dngos grub ni/ /rdo rje bdud rtsi'i chu 'dis 'grub/ /oM badzro da ka ThaH ThaH ThaH zhes brjod do/ /slob dpon dam tshig bstan par bya/ /dam bcas brtan phyir 'di skad brjod/ /deng phyin chad khyod kyi phyag na rdo rje nga yin gyis/ ngas byos shig ces bya ba</text></item>
<item><p>79b4</p><section></section><text>gang yin pa yang bya dgos so/ /khyod kyis nga la brnyas par ma byed cig /mi bde ba ma spangs par khyod mi 'dra ba'i nad kyis dus byas nas dmyal bar lhung bar 'gyur ta re zhes smras la/ de nas slob mas slob dpon la yon gyi mchog phul te gsol pa/ de bzhin gshegs</text></item>
<item><p>79b5</p><section></section><text>pa thams cad kyis bdag la byin gyis rlobs shig /dpal rdo rje sems dpa' bdag la dbab par mdzod cig ces brjod nas/ de'i snying gar laM las byung ba'i sa'i dkyil 'khor gru bzhi pa/ kha dog ser po gru bzhi rdo rje rtse gsum pas mtshan pa/ dbus su hUM gis byin gyis</text></item>
<item><p>79b6</p><section></section><text>brlabs te bsgom mo/ /mgrin par chu'i dkyil 'khor baM las bskyed pa/ dkar po zlum po bum pas mtshan pa aH byin gyis brlab pa bsgom mo/ /de nas spyi bor rlung gi dkyil 'khor yaM las bskyed pa kha dog sngon po gzhu'i dbyibs 'dra ba ba dan gyis mtshan pa/ dbus su has</text></item>
<item><p>79b7</p><section></section><text>byin gyis brlabs pa bsam par bya'o/ /rkang pa'i 'og tu dz+haiH yi ge 'bar ba'i bdag nyid can de'i steng du rlung gi dkyil 'khor ro/ /de'i steng du raM dmar po las byung ba'i me'i dkyil 'khor zur gsum pa 'bar ba'i bdag nyid can bsams te/ de'i 'od zer rab tu 'bar ba'i sbyor ba</text></item>
<item><p>80a1</p><section></section><text>dang ldan pa dang / dril bu'i sgra sgrog cing dbab par bya'o/ /oM A be sha ya/ stam+b+ha yar ra tsa la ya tsa la ya hUM ha a dz+haiH/ sngags 'dis bskul nas ji snyed ma phebs kyi bar du dbab par bya'o/ /yang na slob ma'i rkang pa'i 'og tu gnas pa'i rlung gi dkyil 'khor</text></item>
<item><p>80a2</p><section></section><text>gyis thugs kar bskul te dbab par bya ba'am/ khyad par gyi yi ge la dmigs te dbab par gsungs so/ /de nyid kyi dus su shin tu lha'i nga rgyal gyi stobs kyis dril bu la sogs pa'i sgra dang ldan pas gar gyi rol mo byas la/ oM lo le lo le hUM A/ zhes brjod cing</text></item>
<item><p>80a3</p><section></section><text>ji srid ma phebs kyi bar du dbab par bya'o/ /phebs par blta ba na 'dod chags rdo rje gzugs su bsams la/ de'i lce la a dmar po bsgom par bya'o/ /'dod chags rdo rje re gnas pa/ /smros shig rdo rje dge mi dge /de'i rjes su nyams su myong ba dris la/ ye shes</text></item>
<item><p>80a4</p><section></section><text>dbab pa de brtan pa'i cho ga bya'o/ /oM badzra ti Sh+Ta badzra sa ma ya pra ti pA li te hUM hUM ho ho sngags 'dis ye shes brtan par gyur nas sems dpa' byin gyi brlabs par bya'o/ /dkyil 'khor du zhugs pa ni/ de ring bden pa'i byin rlabs kyis/ /nga yis slob ma bkug byas te/ /ji</text></item>
<item><p>80a5</p><section></section><text>ltar bsod nams de bzhin lha/ /rigs kyi rim pa 'di la'o/ /rigs gang nang na 'di bzang po/ /de 'dra'i dkyil 'khor 'di la phog /de nas slob ma'i mig lam du kha dog gi rnam pa dri bar bya ste/ dkar po dang / ser po dang / dmar po dang / nag po'i 'od zer gyi rnam pa ji</text></item>
<item><p>80a6</p><section></section><text>ltar yid las byung ba bzhin du zhi ba dang / rgyas pa dang / dbang dang / drag po'i las bstan par bya'o/ /de nas sngon du gzung ba me tog gi phreng ba hUM gi stobs dang / pra tI ts+tsha badzra hoH zhes brjod la dor bar bya ste/ me tog babs pa'i tshul gyis ni/ /dngos grub rab 'bring brtag par</text></item>
<item><p>80a7</p><section></section><text>bya'o/ /gang zhig lha yi khyad par gyis/ /babs pas dngos grub khyad par brtag /babs pas sangs rgyas dbu gtsug tor/ /phyag rgya chen po'i dngos grub ni/ /'grub 'gyur 'di la the tshom med/ /spyan nam zhal gyi thad kar bab/ /gsang sngags bzlas pa'i dngos grub</text></item>
<item><p>80b1</p><section></section><text>'grub/ /sku yi stod du babs pa ni/ /de yi dngos grub mchog tu bshad/ /gang zhig sku smad me tog bab/ /dngos grub 'bring zhes thub pas gsungs/ /mchog gi sangs rgyas thob pa yin/ /'bring gis dbang phyug la sogs dang / /yang na gter gyi dngos grub 'grub/ /</text></item>
<item><p>80b2</p><section></section><text>rim pa 'di yis dngos grub ni/ /bdag med ma la'ang de ltar brtag /'khor lo'i lha rnams thams cad la/ /mngon sum du ni shes par bya/ /me tog dor ba brgya zhig la/ /gzugs las ring bar 'bebs pa ni/ /dus rang gis ni dngos grub 'grub/ /me tog nye na dngos</text></item>
<item><p>80b3</p><section></section><text>grub kyang / /dus 'di nye ba nyid du gsungs/ /gang zhig lha yi rigs rnams la/ /babs pas de yi sngags sbyor ba/ /skal ldan bdag po yin pas na/ /rigs mthun ming ni gdags par bya/ /dor bas lha yi mtshams su ni/ /bab na ga la nye ba yi/ /de ni bdag po'i</text></item>
<item><p>80b4</p><section></section><text>lha ru shes/ /me tog dor ba brgya zhig la/ /'khor lo spangs nas lhung ba dang / /de la dngos grub skal ba ni/ /dkyil 'khor lha yi yod ma yin/ /phreng bar ba'i mtshams su ni/ /lhung na zhi ba'i sbyin sreg la/ /sdig bsreg sbyor ba sngon 'gro bas/ /me tog dor ba bskyar</text></item>
<item><p>80b5</p><section></section><text>bar bya/ /the tshom za zhing ma dad na/ /me tog dor du mi gzhug ste/ /dngos grub skal ba med pa'i phyir/ /mtshams su mnyam par lhung ba dang / /dkyil 'khor gyi ni phyi rol du/ /'phar nas lhung bar gyur pa la/ /shis pa sngon du byas nas ni/ /blo ldan gyis ni bskyar bar</text></item>
<item><p>80b6</p><section></section><text>bya/ /me tog dor pa thams cad du/ /pho brang dkyil du phog pa na/ /skal dang ldan pa yin pa'i phyir/ /rab 'bring bye brag rnam pa ni/ /thig gi cha yis rab tu phye/ /de lta bu yi rim pas ni/ /yang dag bab par ma gyur pas/ /lan gsum bskyar bas ma phog na/ /de la gzhug</text></item>
<item><p>80b7</p><section></section><text>pa'i skal ba med/ /me tog dor ba'i rim pa'o// //de nas me tog bab pa'i rim pas lha'i bdag nyid shes par byas la/ me tog phreng ba gzung nas sngags 'di brjod de spyi bor btags la/ /pra ti sri h+na swa mi maM satwa ma hA ba la/ /de ni me tog gi phreng ba'i dbang ngo // //</text></item>
<item><p>81a1</p><section></section><text>de nas slob ma'i mig la oM 'od zer dang ldan pa bsgom te/ oM rdo rje sems dpa' deng khyod kyi/ /mig 'byed par ni brtson par mdzad/ /mig ni thams cad phye mdzad de/ /rdo rje'i mig ni bla na med/ /ces brjod la gdong g.yogs bkrol te/ dgyes pa</text></item>
<item><p>81a2</p><section></section><text>rdo rje'i dkyil 'khor bstan pa ni/ /che ge mo kye dgyes pa'i rdo rje'i dkyil 'khor legs par ltos shig /ces brjod la lha'i mtshan dang sku mdog la sogs pa'i rim pas bstan par bya'o/ /de nas slob dpon dgyes par gyur nas slob ma la 'di skad brjod do/ /kye dkyil</text></item>
<item><p>81a3</p><section></section><text>'khor bzang po 'di la ltos/ /da ni dad pa rab tu skyed/ /sngags dang phyag rgya'i byin rlabs kyis/ /khyod kyang sangs rgyas rigs su skyes/ /ma byung khyad par mthong ba'i phyir/ /bla ma la yang gus pa dang / /dam tshig thams cad bskyang ba dang / /gsang sngags la yang brtson par</text></item>
<item><p>81a4</p><section></section><text>gyis/ /'on kyang thugs kyi sras su skyes/ /de nas slob mas bla ma'i zhabs la spyi 'os phyag 'tshal ste/ 'di skad brjod do/ /oM rdo rje'i dkyil 'khor chen po yi/ /dkyil 'khor mchog tu bdag bzhugs so/ /oM rnal 'byor chen po'i dkyil 'khor ni/ /dkyil 'khor chen po de</text></item>
<item><p>81a5</p><section></section><text>ring mthong / /oM gsang ba'i dkyil 'khor chen po ni/ /dkyil 'khor du ni bdag dbang bskur/ /'di ni slob ma dkyil 'khor du gzhug pa'i rim pa'o// //de nas slob dpon gyis slob ma shis par bya ba'i phyir dkyil 'khor gyi shar sgor maN+Dal gyi thog tu bzhag la/ bkra shis pa'i</text></item>
<item><p>81a6</p><section></section><text>glu 'di brjod par bya'o/ /phun sum tshogs pa mnga' ba gser gyi ri bo 'dra/ /'jig rten gsum gyi mgon po dri ma gsum spangs pa/ /sangs rgyas pad+ma rgyas pa'i 'dab 'dra'i spyan mnga' ba/ /bkra shis des ni skye dgu rnams la zhi byed dang po'o/ /de yis nye bar bstan pa'i mchog</text></item>
<item><p>81a7</p><section></section><text>rab mi g.yo ba/ /'jig rten gsum na grags shing lha dang mis mchod pa/ /chos kyi dam pa skyes dgu rnams la zhi byed pa/ /'di ni 'jig rten dge ba'i bkra shis gnyis pa'o/ /dge 'dun dam pa'i chos ldan thos pa'i bkra shis phyug/ lha dang mi dang lha ma yin gyis mchod pa'i</text></item>
<item><p>81b1</p><section></section><text>gnas/ /tshogs kyi mchog rab ngo tsha shes dang dpal gyi gzhi/ /'di ni 'jig rten dge ba'i bkra shis gsum pa'o/ /de nas slob ma me tog dang ldan pas gsol ba gdab par bya'o/ /byang chub rdo rjes sangs rgyas la/ /ji ltar mchod chen gsol mdzad pa/ /bdag kyang rab tu</text></item>
<item><p>81b2</p><section></section><text>bskyab pa'i phyir/ /nam mkha'i rdo rjes bdag la stsol/ /zhes gsol ba btab nas/ pad+ma 'dab ma brgyad pa'i steng du slob ma bzhag la/ mi bskyod par dmigs te/ de bzhin gshegs pa thams cad dgyes pa rdo rje'i gzugs su gyur nas/ rin po che'i bum pa ye shes</text></item>
<item><p>81b3</p><section></section><text>kyi bdud rtsis bkang ba rig ma'i tshogs kyis gzung ste/ slob ma la dbang bskur bar dmigs te/ rdo rje chen por dbang bskur bar/ /khams gsum gyis ni phyag byas pa'i/ /de bzhin gshegs pa thams cad kyi/ /gsang ba gsum las byung nas ni/ /deng khyod la ni</text></item>
<item><p>81b4</p><section></section><text>dbang bskur ro/ /rdo rje khu tshur gyis bum pa gzung ste/ dbang bskur ba/ oM badzra a b+hi Shiny+tsa zhes brjod la 'khor los sgyur par dbang bskur ro/ /rim pa 'di ltar rnam par rgyal ba'i bum pa'o/ /gnyis pas ni gau rI la sogs pa'i mtshams kyi bum pas dbang bskur bar bya</text></item>
<item><p>81b5</p><section></section><text>ste/ me long lta bu'i ye shes kyi rang bzhin ni chu'i dbang ngo / /de la slob ma rin po che rgyal por dmigs te/ de'i spyi bor gser la sogs pa'i dbu rgyan gyis de'i rigs kyi lhar dmigs nas dbang bskur bar bya'o/ /gong gi sngags dang tshig gis dbang bskur zhing phyogs bcu'i</text></item>
<item><p>81b6</p><section></section><text>de bzhin gshegs pa thams cad bkug nas dbu rgyan la bstim mo/ /'di ni mnyam pa nyid kyi ye shes kyi rang bzhin de dbu rgyan gyi dbang ngo / /de nas slob ma snang ba mtha' yas kyi gzugs su dmigs te/ rdo rje rtse lnga pa la snang ba mtha' yas bskyed la/ sangs rgyas</text></item>
<item><p>81b7</p><section></section><text>rnams kyi rdo rje'i dbang / /mi phyed rdo rje 'od gsal ba/ /sangs rgyas thams cad 'dus pa yi/ /dam tshig 'byung gnas sgor gyur pa/ /rdo rje 'di ni gzung bar gyis/ /zhes pa dang / spyi bo dang / mgrin pa dang / snying ga dang / rgyab tu gtugs nas lag tu rdo rje byin te/ sngon bzhin du</text></item>
<item><p>82a1</p><section></section><text>bskur ro/ /des so sor rtog pa'i ye shes kyi rang bzhin rdo rje'i dbang ngo / /de nas slob ma don yod grub pa'i gzugs su dmigs la dril bu don yod grub par bskyed de/ lag pa g.yon par byin pa dang / rdo rje dang dril bu dang ldan pa'i lag pas kun nas 'khyud de/</text></item>
<item><p>82a2</p><section></section><text>a badzra a d+hi pa ti twaM/ a b+hi Shiny+tsA mi/ tiSh+Tha badzra sa ma ya s+t+waM zhes brjod la/ sngon bzhin dbang bskur bar byas pas bya ba grub pa'i ye shes te dril bu'i dbang ngo / /rdo rje dang dril bu yongs su bkrol nas bdag po'i dbang bskur te/ slob ma rnam par snang mdzad kyi gzugs su dmigs</text></item>
<item><p>82a3</p><section></section><text>la/ rdo rje dang dril bu spyi bor gzung ste/ oM badzra satwa s+t+waM a b+hi Shiny+tsa badzra nA ma/ a b+hi She ka ta zhes brjod nas dbang bskur te/ kye dpal rdo rje che ge mo dkyil 'khor chen po 'dir ming gi dbang bskur bas/ ma 'ongs pa'i dus su ming 'di zhes bya ba'i rdo rje 'chang du 'gyur ro/ /de</text></item>
<item><p>82a4</p><section></section><text>ni chos kyi dbyings kyi ye shes kyi rang bzhin gyi dbang ngo / /dbang de dag gis sngags dang rgyud nyan pa dang / bsgrub par bya ba'i cho ga thams cad gnang ba dang / sgrub thabs la sogs pa thams cad bshad par gnang ngo / /de dag gis ni sgrub pa po'i dbang ste/ rig pa'i</text></item>
<item><p>82a5</p><section></section><text>dbang lnga'o/ /rig pa ni ma rig pa spangs shing ye shes lnga thob pas na rig pa'i dbang ngo / /gang dang gang dag snang ba ni/ /rang bzhin gtso bo he ru ka/ /chos ni so sor dag pa ste/ /sangs rgyas ye shes de ltar blta/ /rig dbang thun mong byang chub ste/ /yang dag rdzogs</text></item>
<item><p>82a6</p><section></section><text>pa'i sangs rgyas kyi/ /khyad par byang chub thob mi 'gyur/ /de la ma 'ongs pa'i dus su yang dag par rdzogs pa'i byang chub thob par 'dod pas slob dpon gyi dbang blang bar bya ste/ thun mong gi sdom pa dang ldan pas/ khyad par gyi slob dpon gyi sdom pa sngon du 'gro bas rdo rje brtul</text></item>
<item><p>82a7</p><section></section><text>zhugs sbyin par bya ste/ lung bstan pa dang rjes su gnang ba ni ma yin no/ /de ci'i phyir zhe na/ phyir mi zlogs pa'i sa'i rang bzhin yin pa'i phyir ro/ /de yang gang zag gi khyad par gyi mos pa'i sgo nas lung bstan pa dang / dbugs dbyung ba yang ji ltar rdo rje brtul zhugs</text></item>
<item><p>82b1</p><section></section><text>kyi dbang bskur ba'i dus su lung bstan pa dang dbugs dbyung ba tsam sbyin zhing rjes su gnang ba ni ma yin no zhes slob dpon kha cig gis de ltar gsung / gzhan yang slob dpon kha cig gis ni mos pa gtso bor byas te rjes su gnang ba yang sems can kun gyi don gyi phyir zhes bya ba</text></item>
<item><p>82b2</p><section></section><text>la sogs pa'i tshigs bcad lngas sbyin par gsungs so/ /de nas gzhan yang rang gi lha'i phyag rgya la bslab ste/ rtsa ba'i sngags sam snying po'i sngags brgya rtsa brgyad bzlas la slob ma rjes su gnang ba sbyin no/ /sangs rgyas thams cad nyer 'gyur ba'i/ /lam mchog 'di la bdag</text></item>
<item><p>82b3</p><section></section><text>gis ni/ /bu khyod yang dag gzhug par bya/ /ji ltar gsungs pa'i rim pa'i tshogs/ /khyed la rjes su gnang ba sbyin/ /de nas slob mas 'di skad brjod/ /bcom ldan rdo rje 'chang gi thugs/ /rig pa 'di ni bdag gis gzung / /zhes brjod pa dang / rjes su gnang ba'i sngags la</text></item>
<item><p>82b4</p><section></section><text>bzlas pa brgya rtsa brgyad byas te/ slob dpon gyis slob ma la bsgo ba/ sngags dang phyag rgya dang ye shes dang bdag gi de kho na nyid mi shes pa dang / dkyil 'khor gyi de kho na nyid mi shes pa dang / dkyil 'khor ma mthong ba la ston par ma byed cig /khyod dang gang la bstan pa de nyid chags</text></item>
<item><p>82b5</p><section></section><text>sdang gis zhugs shing bstan pa yin pas na dmyal bar nges par ltung bar 'gyur ro zhes slob ma la bsgo bar bya'o/ /rig pa'i dbang gi yan lag gi cho ga'o// //de nas slob mas rig pa'i dbang thob pa dang slob dpon gyi sdom pa bzung nas/ bla ma'i zhabs la phyag 'tshal</text></item>
<item><p>82b6</p><section></section><text>nas yon gyi mchog phul te gsol ba gdab par bya'o/ /byang chub rdo rjes sangs rgyas la/ /mchod rten ji ltar gsol ba ltar/ /bdag kyang rab tu bskyab pa'i phyir/ /nam mkha'i rdo rje bdag la stsol/ /zhes gsol ba lan gsum du btab nas/dkyil 'khor du gzhug par bya ba ni</text></item>
<item><p>82b7</p><section></section><text>dkyil 'khor chen po'i shar sgor pad+ma 'dab ma brgyad pa bris pa'i steng du khyad par gyi khri bshams nas/ der slob ma bzhag la/ bdag nyid lha'i rnal 'byor dang ldan pa'i thugs ka nas 'od zer nam mkha'i khams su spros te/ phyogs bcu'i sangs rgyas thams cad he ru ka'i skur</text></item>
<item><p>83a1</p><section></section><text>bsgoms te/ mchod pa'i khyad par rnams dang / gdugs dang / rgyal mtshan dang / ba dan dang / sgra sna tshogs dang / bkra shis kyi glu sna tshogs brjod pa dang ldan pas spyan drangs te/ de dag gis rin po che'i bum pa ye shes kyi bdud rtsis bkang ba thogs nas</text></item>
<item><p>83a2</p><section></section><text>dbang bskur bar dmigs la/ tshig 'dis dbang bskur bar bya'o/ /sangs rgyas rnams kyi thugs rang bzhin/ /rdo rje chen pos dbang bskur bas/ /khams gsum gyis ni phyag byas te/ /sangs rgyas thams cad 'dus pa yi/ /gsang ba gsum ldan dbang mchog 'di/ /khyod</text></item>
<item><p>83a3</p><section></section><text>la yang ni sbyin par bya'o/ /zhes brjod nas pad+ma'i snod bzed la dbang bskur bar bya'o/ /de nas 'di ltar slob ma la dkyil 'khor gyi de kho na nyid dang / lha'i de kho na nyid dang / slob dpon gyi las dang bya ba bstan par bya'o/ /snying po rnam par dag pa len pa dang / ting nge</text></item>
<item><p>83a4</p><section></section><text>'dzin yongs su gzung ba dang / longs spyod rdzogs pa'i sku'i mtshan nyid bstan pa'i phyir dkyil 'khor ro/ /sems kyi snang ba rang bzhin gyis dag pa'i phyir gzhal yas khang ngo / /sems mnyam par gzhag pa'i phyir gru bzhi'o/ /byams pa dang / snying rje dang / dga' ba</text></item>
<item><p>83a5</p><section></section><text>dang / btang snyoms kyi rnam par dag pas thig bzhi'o/ /chos rjes su dran pas thig go/ /bden pa'i sku log par lta ba dang / dman pa'i log par lta ba dang / tshul khrims la 'jug pa log par lta ba dang / yang dag pa las log par lta ba spangs pa'i phyir/</text></item>
<item><p>83a6</p><section></section><text>cha bran gyi thig rnams so/ /sdom pa dang sems can gyi don byed pa dang / dge ba'i chos sdud pa ste/ de dag gi tshogs kyi rnam par dag pa ni rgyan sna tshogs pa'o/ /dad pa dang brtson 'grus dang / dran pa dang / ting nge 'dzin dang shes rab kyi sems kha dog lnga'o/ /mi dge ba'i</text></item>
<item><p>83a7</p><section></section><text>chos skyes pa spong ba ni shar phyogs kyi rta babs so/ /mi dge ba'i chos ma skyes pa mi skyed pa ni lho phyogs kyi rta babs so/ /dge ba'i chos ma skyes pa skyed pa ni nub phyogs kyi rta babs so/ /dge ba'i chos skyes pa bsrung ba ni byang phyogs kyi rta babs so/ /lus dang / tshor ba</text></item>
<item><p>83b1</p><section></section><text>dang sems dang chos dran pa nye bar gzhag pa'i rnam par dag pa ni 'dod yon gyi snam bu'o/ /bzod pa dang chos dang don dang sngags yongs su 'dzin pa'i rnam par dag pas ni/ lha rnams la gnas pa'i lha mo'i tshogs glu ma dang gar ma'o/ /stong pa nyid kyi rnam par thar pa ni shar gyi sgo'o/ /mtshan ma med pa'i rnam par thar pa ni lho'i</text></item>
<item><p>83b2</p><section></section><text>sgo'o/ /smon pa med pa'i rnam par thar pa ni nub kyi sgo'o/ /mngon par 'dus ma byas pa'i rnam par thar pa ni byang gi sgo'o/ /spyod pa dang rdzu 'phrul gyi rkang pa ni shar phyogs kyi rin po che'i ka tan gnyis so/ /brtson 'grus</text></item>
<item><p>83b3</p><section></section><text>dang rdzu 'phrul gyi rkang pa ni lho phyogs kyi rin po che'i ka tan gnyis so/ /sems dang rdzu 'phrul gyi rkang pa ni nub phyogs kyi rin po che'i ka tan gnyis so/ /'dun pa dang rdzu 'phrul gyi rkang pa ni byang phyogs kyi rin po che'i ka tan gnyis so/ /kun la snyoms par brtse ba dang bsod nams</text></item>
<item><p>83b4</p><section></section><text>dang ye shes kyi tshogs rdzogs pa'i phyir bum pa gang ba'o/ /dran pa dang chos rnam par 'byed pa dang shin tu sbyangs pa dang / brtson 'grus dang / dga' ba dang / ting nge 'dzin dang / btang snyoms rnams ni byang chub kyi yan lag bdun te/ me tog gi phreng ba'o/ /sgrib pa thams cad</text></item>
<item><p>83b5</p><section></section><text>spangs pa dang ting nge 'dzin dang / shes rab yongs su rtogs pa dang / de bzhin gshegs pa'i lam gyi ye shes kyi rnam par dag pa ni rlung yab po/ /nyon mongs pa'i sa bon bcom pa'i phyir dang nyon mongs pa dang bral te dra ba'o/ /nye ba'i nyon mongs pa bcom zhing bral ba ste dra ba</text></item>
<item><p>83b6</p><section></section><text>phyed pa'o/ /me long lta bu'i ye shes la sogs pa'i rnam par dag pa ni me long ngo / /'gro ba thams cad chos kyi ngo bor dbyer mi phyed pa'i phyir dang / 'khor ba'i skyon gyis ma gos pa'i phyir pad+ma'o/ /sems can thams cad las 'byung ba'i so so yang dag par mi skye ba'i byang chub</text></item>
<item><p>83b7</p><section></section><text>kyi sems kyi rnam par dag pa ni zla ba'o/ /rdo rje lta bu'i ting nge 'dzin las byung ba'i shes rab ye shes ni nyi ma'i dkyil 'khor ro/ /'dod pa'i yon tan lnga yang dag par lam du khyer ba'i phyir dang / gzugs la sogs pa'i mngon par shes pa spang ba'i phyir na 'dod yon gyi</text></item>
<item><p>84a1</p><section></section><text>snam bu'o/ /chos kyi dbyings shin tu rnam par dag pa'i ye shes kyi rgyu mthun pa yin pa'i phyir mchod pa'i khyad par ro/ /bag yod pa dang ngo tsha shes pa'i phyir/sna tshogs pa'i ral gris brgyan pa'o/ /'dul bas khyad par du byas pa'i chos dang mdo'i sde dang dbyangs</text></item>
<item><p>84a2</p><section></section><text>su bsnyad pa'i sde dang / lung bstan pa'i sde dang / tshigs su bcad pa'i sde dang / ched du brjod pa'i sde dang / rtogs pa brjod pa'i sde dang / skyes pa rabs kyi sde dang / shin tu rgyas pa'i sde dang / de ltar gsung rab yan lag bcu gnyis rnam par dag pa ni rlung gis bskyod pa'i ba dan</text></item>
<item><p>84a3</p><section></section><text>la dril bu'i sgra sgrog pa'o/ /sha'i spyan dang / lha'i spyan dang / shes rab kyi spyan dang / chos kyi spyan dang / sangs rgyas kyi spyan gyi rnam par dag pa ni pany+tsa re khA'o/ /de ltar bdag med ma'i dkyil 'khor gyi de kho na nyid kyang shes par bya'o/ /gzhan yang khyad par 'di yod</text></item>
<item><p>84a4</p><section></section><text>de/ yang dag pa'i lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i rtsol ba dang / yang dag pa'i dran pa dang / yang dag pa'i ting nge 'dzin te/ 'phags pa'i lam yan lag</text></item>
<item><p>84a5</p><section></section><text>brgyad kyis rnam par dag pa ni ka ba brgyad do/ /thams cad du bcing ba lnga rnam par grol ba'i phyir dang / rdzogs pa'i sangs rgyas thams cad kyi rdo rje lta bu'i lam gyi chos kyi 'khor lo bskor ba'i phyir ka ba brgyad kyi steng du rdo rje'i phreng ba'o/ /'jig rten gyi khams thams cad bdag med par</text></item>
<item><p>84a6</p><section></section><text>mtshon pa'i phyir dur khrod chen po brgyad do/ /dkyil 'khor gyi de kho na nyid do/ /gzugs kyi skye mched dang sku'i rang bzhin so so'i rnam par dag pa ni gau rI'o/ /sgra'i skye mched dang thugs kyi rang bzhin so so'i rnam par dag pa ni gau rI'o/ /dri'i skye mched dang gsung gi rang bzhin so so'i</text></item>
<item><p>84a7</p><section></section><text>rnam par dag pa ni ro langs ma'o/ /ro'i skye mched dang ye shes kyi rang bzhin so so'i rnam par dag pa ni g+hasma rI'o/ /sa'i khams dang sku'i de kho na nyid kyi ye shes kyi rnam pa dag pa ni puk+ka sI'o/ /chu'i khams dang gsung gi de kho na nyid kyi ye shes kyi rnam par dag pa ni sha pa rI'o/ /</text></item>
<item><p>84b1</p><section></section><text>me'i khams dang thugs kyi de kho na nyid kyi ye shes kyi rnam par dag pa ni tsaN+DalI'o/ /rlung gi khams dang de kho na nyid kyi ye shes kyi rnam par dag pa ni DoM bi nI'o/ /ji ltar gsungs pa'i ye shes rnam par dag pa'i 'bras bu dang / rdo rje 'chang chen po'i go 'phang bla na med pa'i byang chub kyi</text></item>
<item><p>84b2</p><section></section><text>bdag nyid dpal dgyes pa'i rdo rje'o/ /bdag med pa'i dkyil 'khor la ni reg pa'i skye mched dang / shes rab ye shes kyi dbang po'i rang bzhin ni sa spyod ma'o/ /chos kyi skye mched dang dad pa dang / brtson 'grus dang / dran pa dang ting nge 'dzin dang / shes rab kyi stobs kyi rang</text></item>
<item><p>84b3</p><section></section><text>bzhin gyi rnam par dag pa ni mkha' spyod ma'o/ /dad pa'i dbang po'i rang bzhin ni gau rI'o/ /brtson 'grus kyi dbang po'i rang bzhin ni tsau rI'o/ /dran pa'i dbang po'i rang bzhin ni be tA lI'o/ /ting nge 'dzin gyi dbang po'i rang bzhin ni g+hasma rI'o/ /rab tu dga' ba dang dri ma med par dang 'od</text></item>
<item><p>84b4</p><section></section><text>byed pa'i rang bzhin ni puk+ka sI'o/ /'od 'phro ba dang / sbyang dka' ba dang / mngon du gyur pa'i rang bzhin ni sha ba rI'o/ /ring du song ba dang mi g.yo ba'i rang bzhin ni tsaN+DalI'o/ /legs pa'i blo gros dang chos kyi sprin gyi rang bzhin ni DaM bi nI'o/ /gzugs kyi phung po dang mig gi skye</text></item>
<item><p>84b5</p><section></section><text>mched dang gti mug chen po rnam par dag pa'o/ /sangs rgyas kyi me long lta bu'i ye shes kyi rang bzhin ni rdo rje ma'o/ /tshor ba'i phung po dang / sna'i skye mched dang / nga rgyal chen po dag pa'i sangs rgyas kyis mnyam pa nyid kyi ye shes ni gsang ba'i gau rI ma'o/ /'du shes kyi</text></item>
<item><p>84b6</p><section></section><text>phung po dang lce'i dbang po dang / 'dod chags chen po rnam par dag pa'i sangs rgyas kyis so sor rtog pa'i ye shes kyi rang bzhin ni chu'i rnal 'byor ma'o/ /'du byed kyi phung po dang lus kyi skye mched dang phrag dog chen po dag pa'i sangs rgyas kyis bya ba grub pa'i ye shes kyi rang</text></item>
<item><p>84b7</p><section></section><text>bzhin ni rdo rje mkha' 'gro ma'o/ /rnam par shes pa'i phung po dang / yid kyi skye mched dang zhe sdang chen po dag pa'i sangs rgyas kyi sa chos kyi dbyings kyi ye shes kyi rang bzhin ni bdag med ma'o/ /de dag ni lha'i de kho na nyid do/ /phyi dang nang gi sa yongs su sbyang ba la sogs pa ni</text></item>
<item><p>85a1</p><section></section><text>slob dpon gyi las dang bya ba'o/ /de nas dam tshig gsum dang ldan pa ni rdo rje brtul zhugs kyi snod du rung ba yin te/ rdo rjer byin gyis brlabs nas/ sangs rgyas kun gyis bsngags pa yi/ /ye shes lnga ldan rdo rje ni/ /khyod la yang dag sbyin par bya/ /hUM gis thugs</text></item>
<item><p>85a2</p><section></section><text>kar yang dag gzung / /gsung rnams sgra brnyan lta bu ste/ /rtog pa med pas sna tshogs sgra/ /brjod pa'i yul las rnam par 'das/ /dril bu gsung gi rang bzhin te/ /de ni khyod kyis gzung bar gyis/ /'di ni gsung gi dam tshig pas/ /yi ge AH yis yang dag gzung / /</text></item>
<item><p>85a3</p><section></section><text>thabs dang shes rab bdag nyid rgyud/ /mi phyed rdo rje'i ngo bo nyid/ /'khyud pa phyag rgya chen po ste/ /'di ni sku yi dam tshig yin/ /yi ge oM gyis yang dag gzung / /de ltar dam tshig gsum ldan na/ /rdo rje'i brtul zhugs sbyin par bya/ /yi ge hUM las skyes pa yi/ /rgyu 'bras</text></item>
<item><p>85a4</p><section></section><text>rdo rje sems rang bzhin/ /cho ga tshang nas slob ma sbyin/ /'di ni sangs rgyas thams cad kyi/ /rdo rje sems dpa'i lag na gnas/ /khyod kyis kyang ni rtag tu 'chang / /rdo rje sems dpa'i brtul zhugs brtan/ /thog mtha' med pa'i sems dpa' ni/ /rdo rje sems dpa'i</text></item>
<item><p>85a5</p><section></section><text>dga' ba che/ /kun du bzang po kun bdag nyid/ /rdo rje snyems tshul bdag po'i bdag /khyod kyis rtag tu 'chang bar gyis/ /'di dag brjod nas slob ma'i lag tu sbyin par bya'o/ /oM sarba ta thA ga ta sid+d+hi badzra sa ma ya e Sha twaM d+hA ra ya mi/ hi hi hi hi hUM/ 'dis rdo rje 'dzin du</text></item>
<item><p>85a6</p><section></section><text>gzhug ste rdo rje brtul zhugs brtan pha'o/ /'di de sangs rgyas thams cad kyi/ /shes rab sgra yi rjes 'gror bshad/ /khyod kyis kyang ni rtag tu 'chang / /byang chub mchog tu rgyal bas bzhed/ /chos kyi sgra ni khyod kyis sgrogs/ /srid pa rang bzhin gyis dag phyir/ /ngo bo med pa</text></item>
<item><p>85a7</p><section></section><text>dngos med byas/ /rang bzhin dag la sems pa rnams/ /dam pa srid pa byed par shog /de dag gis ni rdo rje'i brtul zhugs sbyin te/ dril bu'i de kho na nyid 'dzin du bcug la dkrol bar bya'o/ /de nas lhag pa'i lha'i phyag rgyas phyag rgya chen por byin gyis brlabs la/ gzugs</text></item>
<item><p>85b1</p><section></section><text>sogs sku yi dam tshig gis/ /gsang sngags ma tshang med par bzla/ /rang gi rig pa'i ngo bo ste/ /phyogs bcu dus gsum bzhugs pa yi/ khyod kyis oM gyis gzung bar gyis/ /de ltar de kho na nyid gsum bstan to/ /de nas phyag rgya drug gis dbang bskur la/ lung bstan pa'o/ /</text></item>
<item><p>85b2</p><section></section><text>bdag nyid gtso bo'i nga rgyal du byas te/ sangs rgyas thams cad kyi zhing mngon sum du byas la/ lag pa g.yon pa'i khu tshur gyis chos gos kyi tha ma snying gar gzung ste/ lag pa g.yas pa skyabs sbyin du byas la/ shar la sogs pa'i gau rims kyis lung bstan par bya'o/ /</text></item>
<item><p>85b3</p><section></section><text>oM rdo rje'i rigs mchog chen po yi/ /de bzhin gshegs pa thams cad dang / /mgrin pa gcig tu lung bstan to/ /'di ltar nga yis lung bstan nas/ rdo rje sems dpa' de bzhin gshegs/ /srid pa'i mtha' nyid bsgrub pa'i phyir/ /srid pa ngan 'gro rnams las 'grol/ /kye</text></item>
<item><p>85b4</p><section></section><text>de bzhin gshegs pa che ge mo/ /zhes bya ba 'di/ ta thA ga ta sid+d+ha b+hur b+hu ba swaH 'di ltar rigs bzhi'i rin po che dang / pad+ma dang las kyi bdag nyid du lung bstan to/ /de yi dbang bskur gyur pa yi/ /sngags pa 'gro ba kun gyi bdag /phyag rgya chen po'i bdag nyid la/ /bla na med pa'i</text></item>
<item><p>85b5</p><section></section><text>byang chub tu/ /bde gshegs kyis kyang lung bstan mdzod/ /de la 'di ltar bstan te/ sngags dang phyag rgyas rdo rje 'chang gi go 'phang du gyur pa'i phyir/ bstan par bya ba'i lung bstan pa'o/ /de nas dam tshig gsum dang ldan pa de dbugs dbyung bar bya ste/ gsang mchog dkyil 'khor dam</text></item>
<item><p>85b6</p><section></section><text>pa ni/ /mthong ba dang ni zhugs gyur pas/ /sdig pa kun las nges par grol/ /khyed rnams de nyid legs par gnas/ /bde chen theg pa 'di las ni/ /slar khyod 'chi ba la sogs med/ /mi tshugs pa dang mchog 'bras bu/ /cis kyang mi tshugs dga' bar gyis/ /srid pa'i</text></item>
<item><p>85b7</p><section></section><text>sdug bsngal las khyod 'das/ /dam pa'i srid pa bsgrub pa'i phyir/ /ston pa'i mchog tu gyur pa yin/ /dam tshig sdom pa grub pa 'di/ /rtag tu khyod kyis bsrung bar gyis/ /sangs rgyas kun gyis mthun par gsungs/ /dam pa rtag pa'i bka' yin no/ /gang zhig skyed pa</text></item>
<item><p>86a1</p><section></section><text>tsam gyis ni/ /sangs rgyas nyid du dogs med pa'i/ /byang chub sems ni gtang mi bya/ /phyag rgya rdo rje gang yin pa/ /dam pa'i chos ni mi spang zhing / /nam yang dor bar mi bya'o/ /mi shes pas ni rmongs pa la/ /tshul chen bstan par mi bya'o/ /bdag nyid yongs</text></item>
<item><p>86a2</p><section></section><text>su spangs nas su/ /dka' thub kyis ni ma gdungs shid/ /ci bde bar ni gzung bar bya/ /'di ni ma byon rdzogs sangs rgyas/ /rdo rje dril bu'i phyag rgya rnams/ /nam yang yongs su mi dor zhing / /slob dpon smad par mi bya ste/ /'di ni sangs rgyas kun dang 'dra/ /sangs rgyas</text></item>
<item><p>86a3</p><section></section><text>tshul mtshungs bla ma yi/ /slob dpon la ni gang smod pa/ /de ni sangs rgyas kun smad pas/ /rtag tu sdug bsngal thob 'gyur te/ /rims dang du ga dang dbyig dug nad/ /mkha' 'gro rnams kyi chad pa dang / /gnod dang log 'dren gtum po yis/ /bsad nas sems can dmyal</text></item>
<item><p>86a4</p><section></section><text>bar ltung / /de bas nan tan thams cad kyis/ /rdo rje slob dpon blo gros che/ /dge ba rab tu mi bcom pa/ /nam yang smod par mi bya'o/ /bla ma la ni gus bcas yon/ /rjes mthun khyod kyis dbul bar bya/ /des ni rims sogs gnod pa rnams/ /phyir yang 'byung bar mi</text></item>
<item><p>86a5</p><section></section><text>'gyur ro/ /rtag tu rang gi dam tshig bsrung / /rtag tu de bzhin gshegs pa mchod/ /rtag tu bla ma la yang dbul/ /'di ni sangs rgyas kun dang 'dra/ /de phul sangs rgyas thams cad la/ /rtag tu phul ba nyid du 'gyur/ /de phul bsod nams tshogs yin te/ /tshogs</text></item>
<item><p>86a6</p><section></section><text>las dngos grub mchog thob 'gyur/ /gang phyir 'di ni legs gnas pas/ /deng khyod nye bar 'bras bur gnas/ /dam tshig lha rnams kun mnyam par/ /deng khyod 'gyur bar the tshom med/ /sangs rgyas rdo rje 'dzin bcas pa/ /kun gyis deng khyod dbang bskur bas/ /khams</text></item>
<item><p>86a7</p><section></section><text>gsum gyi ni rgyal chen po/ /rgyal po'i bdag por bstan pa yin/ /deng ni bdud las rnam rgyal te/ /grong khyer mchog tu rab tu bzhugs/ /khyed rnams kyis ni sangs rgyas nyid/ /de nyid thob par the tshom med/ /de ltar yid ni rab dang rdo rje nyid du gyis/ /rang gi dam tshig</text></item>
<item><p>86b1</p><section></section><text>mi zad bde chen bstan par gyis/ /deng 'dir 'gro ba myur te rdo rje sems dpa' dang / /rab tu mnyam zhing rtag pa nyid du rtogs par 'gyur/ /gzhan yang dam tshig bcu bzhi bstan/ /de ltar slob ma mnyes gshin pas/ /bla ma'i zhabs la phyag 'tshal te/ /gtso bo 'di ltar bka' stsal</text></item>
<item><p>86b2</p><section></section><text>pa'i/ /gsung gi de bzhin bka' bgyid do/ /zhes pa ni dbugs dbyung ba sbyin pa'o/ /de nas rjes su gnang ba pa ni/ /de nas rang gi lha'i rnal 'byor dang ldan pas gser gyi thur ma la bsngags te/ bdag gi thugs ka'i 'od zer dang mtshungs par ye shes kyi mig sman gyis</text></item>
<item><p>86b3</p><section></section><text>mig dbye bar brtsam par bya'o/ /bu khyod kyi ni mi shes pa'i/ /mig gi rab rib nyes pa rnams/ /ji ltar mig sman mkhan po ltar/ /de bzhin rdo rje sems dpa' yis/ /sbyor bas rab rib bsal bar bya/ /oM badzra ne tra ya a pa ha ra pa Ta laM hrIH slob ma'i mig gnyis la mchog</text></item>
<item><p>86b4</p><section></section><text>gi yi ge bsams la/ thur ma dang 'od zer gyis bsal bar bya'o/ /oM badzra satwa zhes pas de nas me long bstan la/ chos thams cad kyi rang bzhin bstan pa ni/ chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang</text></item>
<item><p>86b5</p><section></section><text>las las kun du byung / /de bzhin nyid las nges par skyes/ /ngo bo nyid med gnas med pa/ /'di ltar chos rnams thams cad shes/ /rang bzhin med cing gzhi med pas/ /sems can don ni mnyam med byos/ /skyob pa rnams kyi mchog tu 'gyur/ /de nas dril bu dkrol zhing me</text></item>
<item><p>86b6</p><section></section><text>long gi gzugs brnyan bstan la/ chos thams cad kyi de kho na nyid 'di ltar shes par gyis shig ces bka' bsgo la tshig 'di brjod par bya'o/ /thams cad nam mkha'i mtshan nyid de/ /nam mkha' la ni mtshan nyid med/ /nam mkha' dang ni mnyam sbyor phyir/ /kun gyi mchog ni mnyam</text></item>
<item><p>86b7</p><section></section><text>nyid gsal/ /rdo rje sems dpa' me long ltar/ /dag cing gsal la dri ma med/ /sangs rgyas kun gyi bdag nyid ni/ /bu khyod kyi ni snying la gnas/ /gang 'di de bzhin gshegs pa thams cad kyi bdag po'i byang chub sems dpa' ni 'di yin par shes par gyis shig /ces brjod</text></item>
<item><p>87a1</p><section></section><text>la me long snying gar gtug go/ /de nas ho las skyes pa'i gzhu lag tu byin la/ de bzhin gshegs pa thams cad rjes su sgrubs shig /bdud bzhi rnam par 'dul bar gyis shig ces mgo la phyogs bzhir gzhu bzhi dgang bar bya'o/ /steng dang 'og tu yang ngo / /</text></item>
<item><p>87a2</p><section></section><text>de nas oM badzra he tu maM zhes pas 'khor lo rkang pa gnyis kyi bar du bzhag la oM badzra b+ha Sha raM zhes pas dung lag pa g.yas su sbyin/ dbyangs kyi yi ge dang po las glegs bam dang / dbyangs kyi yi ge tha ma las dril bur gyur pa las lag pa g.yon du byin la 'di skad brjod do/ /'di nas</text></item>
<item><p>87a3</p><section></section><text>brtsams te sems bskyed pa tsam gyis chos kyi 'khor lo bskor bar gyis shig /de ring phan chad 'jig rten la/ /skyob pa rnams kyi 'khor lo bskor/ /chos kyi dung ni bla med pa/ /kun du ma lus gang bar bgyis/ /so ma nyi yid gnyis mi bya zhing / /dogs pa med pa'i sems kyis su/ /</text></item>
<item><p>87a4</p><section></section><text>gsang sngags spyod pa'i tshul gyi mchog /'jig rten 'di la rab tu sgrogs/ /de ltar byas nas sangs rgyas la/ /phan 'dogs drin du gzo zhes bya/ /rdo rje 'dzin pa de kun yang / /kun du khyod la srung bar byed/ /gzhan yang go rims ji lta ba'i 'khor los sgyur ba'i sbyor ba dang ldan</text></item>
<item><p>87a5</p><section></section><text>par byas la/ sems can rnams la phan 'dod phyir/ /'jig rten khams ni thams cad du/ /ji lta ji ltar 'dul 'gyur ba'i/ /de ltar chos kyi 'khor lo bskor/ /chos kyi gnas su rdo rje dang / /rin po che dang pad+ma dang / /phrin las 'khor lo rnams go rims/ /tshigs bshad</text></item>
<item><p>87a6</p><section></section><text>'di yi rim pa las/ /sh+loka ni lnga po yis/ /rjes su gnang ba sbyin pa'o/ /de la brtul zhugs la sogs pa'i rjes su gnang ba sbyin pa'i bar du dbang bzhi pa rdzogs nas sbyin zer ba yang yod do/ /de la skabs 'dir ni bzhi pa'i rim pa'i sngon du 'gro zhes gsungs so/ /</text></item>
<item><p>87a7</p><section></section><text>de nas slob ma la bsang gtor la sogs pa byas te/ slob dpon rdo rje slob dpon gyi/ /mtshan nyid thams cad rdzogs byas la/ /slob ma'i lag par ni/ phyag gdub sngags kyi bsrung ba gdags/ /steng du gdugs ni gzung bya ste/ /rdo rje dril bu 'dzin pa yis/ /dkyil 'khor</text></item>
<item><p>87b1</p><section></section><text>bskor ba gsum byas la/ phyag rgya drug gis dbang bskur la/ /de ring 'di ltar slob ma yis/ /rgyud kyi don rnam 'dzin 'gyur te/ /gdugs bsal nas ni slob ma la/ /gzengs bstod phyir ni 'di skad brjod/ /da ni dkyil 'khor slob dpon gyur/ /gsang sngags rgyud kyang 'dzin par</text></item>
<item><p>87b2</p><section></section><text>'gyur/ /sangs rgyas byang chub sems dpa' dang / /lha rnams kun gyis bkur bar 'gyur/ /sems can rnams la brtse ba'i phyir/ /khyod kyis dkyil 'khor chog bzhin/ /nan tan bskyed de bri bar bya/ /sgrub pa po yang rgyud la sbyor/ /de nas rang sngags brgya rtsa brgyad/ /bzlas</text></item>
<item><p>87b3</p><section></section><text>nas sngags 'di khyod la sbyin/ /sngags 'di rgyal ba kun la nye/ /zhes brjod la sbyin par bya'o/ /slob mas kyang / bcom ldan bdag gis legs par gzung / /sngags kyi dngos grub nye bar 'gyur/ /gsang sngags gzung ste bzlas par bya'o/ /de nas slob ma phyag rgya bzhi bstan</text></item>
<item><p>87b4</p><section></section><text>par bya ba'i phyir/ /'di skad brjod do/ /khyed kyis dus 'di nas bzung ste phyag rgya bzhi mi shes pa'am/ phyag rgya gcig mi shes pa la phyag rgya gcig kyang bstan par ma byed cig ces bsgo'o/ /de ci'i phyir zhe na/ sems can dkyil 'khor ma mthong ba dang dkyil 'khor dang phyag rgya la rjes su</text></item>
<item><p>87b5</p><section></section><text>ma zhugs pa'i phyir/ thob pa'i 'bras bu la the tshom du gyur pa yin pas de dag la bstan par mi bya'o/ /gal te bstan par byas na sgro 'dogs dang skur ba'i rang bzhin du 'gro ba'i phyir/ mnar med pa'i sems can dmyal bar ltung ba yin pas na/ de lta bu la ston par ma byed cig</text></item>
<item><p>87b6</p><section></section><text>ces bsgo'o/ /'di dag ni thun mong gi slob dpon gyi dbang ngo // khyad par gyi lag pa rdo rje dril bu dang ldan pas/shes rab dril bu de nyid ni/ /bcu drug lon pa'i shes rab tu/ /dmigs te lag pas legs 'khyud nas/ /mtshan nyid thams cad yongs rdzogs pa/ /de ni slob</text></item>
<item><p>87b7</p><section></section><text>dpon yin par bshad/ /de ni 'jig rten las 'das pa'i dbang ngo / /slob dpon gyi dbang de nyid ni phyir mi ldog pa'i dbang zhes kyang bya/ rdo rje slob dpon gyi dbang zhes kyang bya'o/ /'jig rten dang 'jig rten las 'das pa'i slob dpon gyi dbang zhes bya'o/ /de la rig pa'i dbang dang</text></item>
<item><p>88a1</p><section></section><text>slob dpon gyi dbang gis ni bum pa'i dbang zhes bya ste/ dbang thams cad kyi dus su khyad par dang thun mong gi bum pas dbang bskur ba'i phyir bum pa'i dbang zhes bya'o/ /des ni lus kyi sgrib pa dag cing sku'i dbang thob pa dang / sprul pa'i sku'i rang bzhin yin</text></item>
<item><p>88a2</p><section></section><text>pas bum pa'i dbang zhes bya'o// //slob dpon mchog gi dbang phyug gis/ /slob dpon dbang skur tshang nas ni/ /gsang dbang skal ldan gang zhig la/ /de la dam tshig sbyin bya ste/ /mchog gi sdom pa 'dzin du gzhug /mi la sogs pa'i sha lnga dang / /bdud rtsi lnga</text></item>
<item><p>88a3</p><section></section><text>nyid bsten byas na/ /dgyes pa rdo rje'i dngos grub thob/ /gzhan gyis srog kyang gcad par bya/ /brdzun gyi tshig kyang smra bya zhing / /ma byin par yang blang bya ste/ /gzhan gyi bud med rtag tu bsten/ /sems ni rtse gcig brtan bya ste/ /ma rig las byung sems 'khrul gsad/ /dngos</text></item>
<item><p>88a4</p><section></section><text>kun rang bzhin med pa dang / /'jig rten sgrol phyir brdzun du smra/ /rang gi bde ba mi spong zhing / /rtogs dka'i ye shes thob pa'i phyir/ /ma byin pa nyid blang ba yin/ /spros bral ma skyes btsun mo ni/ /rtogs pas gzhan gyi bud med bsten/ /yang dag rdzogs pa'i sangs rgyas kyis/ /</text></item>
<item><p>88a5</p><section></section><text>de dag dam tshig yin par gsungs/ /bzang po mtshan nyid ldan pa yis/ /dam tshig de dag legs par gzung / /de nas mchod pa rnam lnga yis/ /khyad par kun dang ldan byas la/ /dngos grub sdom pa ldan pa'i phyir/ /slob dpon gyis ni slob ma mchod/ /de nyid dam tshig</text></item>
<item><p>88a6</p><section></section><text>sbyin pa yin/ /de nas slob mas slob dpon la/ /tshogs kyi 'khor lo phul nas ni/ /slob mas rig ma brgyad po 'di/ /ma dang sring mo nyid dang ni/ /bu mo dang ni tsha mo dang / /de bzhin zhang po'i chung ma dang / /ma yi spun zla sgyug mo dang / /de bzhin pha yi sring mo nyid/ /rig ma</text></item>
<item><p>88a7</p><section></section><text>brgyad du rab tu grags/ /lha mo brgyad kyi rang bzhin te/ /bsgrubs na dngos grub 'byin pa'o/ /de nas rig ma brgyad po de dag dang mi ldan na/ rigs lnga'i rang bzhin du gyur pa'i rig ma rdo rje ma la sogs pa gang dang ldan pa dbul bar bya'o/ /gar ma tshos ma g.yung mo dang / /gtum</text></item>
<item><p>88b1</p><section></section><text>mo dang ni bram ze mo/ /de bzhin gshegs pa'i rigs las skyes/ /rig ma lngar ni rab tu bshad/ /de dag rnal 'byor pas mchod bya/ /nam du 'khyud dang 'o byas te/ /de la chags pa'i rol pa bya/ /rdo rje pad+mo sbyor ba yis/ /der ni chang ni btung bya ste/ /sha dang sha chen bza' bar bya/ /</text></item>
<item><p>88b2</p><section></section><text>de la btung ba'i ston mo sbyin/ /de nas yang ni mchod par bya/ /de nas thun tshod gnyis pa la/ /slob ma nang du gzhug par bya/ /ras kyis mig ni dgab byas la/ /phyis ni dkyil 'khor bstan byas te/ /sA lu skyes mchod sbyar ba dang / /chang gis rnal 'byor ma mchod bya/ /bde chen</text></item>
<item><p>88b3</p><section></section><text>dum bu gcig par ni/ /bdud rtsi dang bcas chang gis bkang / /skal ldan chen pos slob dpon dang / /ston pa nyid la mchod byas te/ /bdag kyang dgyes pa chen po yis/ /phyag 'tshal nas ni btung bar byas/ /byin dang len pa'i phyag rgya ni/ /pad+ma lta bu phye bya ste/ /yang dang yang</text></item>
<item><p>88b4</p><section></section><text>du phyag 'tshal yin/ /ma dang tsha mo sgyug mo dang / /zhang po'i chung ma dag la ni/ /mchod na dngos grub myur du thob/ /sems la rtog pa med pa'i phyir/ /de nas rdo rje slob dpon gyis 'dod pa'i yon tan lnga'i tshogs la spyod de/ rnal 'byor dang rnal 'byor ma'i tshogs thams cad 'dod pa'i</text></item>
<item><p>88b5</p><section></section><text>rol pas yongs su spyod de/ mchod pa'i khyad par thams cad dang ldan pas rdo rje klu la sogs pa'i dgyes pa'i spyod pa thams cad rdzogs par byas nas/ tshogs kyi 'khor lo yongs su bsdus te/ de nas yol bal sogs pas sa phyogs dben par byas la/ bla re dang rlung g.yab</text></item>
<item><p>88b6</p><section></section><text>kyis phyogs bzhir brgyan par byas la/ bde zhing 'jam pa'i stan bting ste/ sa phyogs de dri zhim po'i spos dang mar me phyogs bzhir bltam par bya'o/ /de lta bur slob dpon dang las kyi phyag rgya bzhugs te/ rig ma de rnams kyi mchog tu gyur pa'am/ slob dpon gang la</text></item>
<item><p>88b7</p><section></section><text>dad pa ni skra 'jam zhing 'khyil pa dang / zhal mdzes shing dri zhim pos byugs pa dang mig dkyus ring ba dang / mdog sngo ba sangs su gyur pa nu ma'i mtshams 'brel ba dang / ro stod che zhing rked skabs phra ba dang / gzugs dang lang tshos rnam par brgyan pa dang / rigs mtho zhing snying</text></item>
<item><p>89a1</p><section></section><text>rje dang ldan pa dang / brtan zhing dbang dang ldan pa/ ting nge 'dzin gyi bdag nyid dang mi 'bral ba/ sna tshogs pa'i gos dang rgyan gyis brgyan pa/ sih+la dang ga pur byugs la/ yang na ji ltar rnyed pa'i rig ma lo bcu gnyis lon pa'am/ lo bcu drug ma slob mas slob dpon</text></item>
<item><p>89a2</p><section></section><text>la phul la de lta bu'i rig ma yongs su gzung ste/ khyad par gyi ras dang me tog gi phreng bas brgyan zhing / khyad par gyi byug pa yid 'phrog pas lus la byugs te/ bde ba bsgrub pa'i don du 'khyud par byas la/ de nas rig ma dang ldan pa'i slob dpon mthong na mchod pa rnam</text></item>
<item><p>89a3</p><section></section><text>pa lnga dang / gdugs dang / rgyal mtshan dang / ba dan dang / dril bu dang / sna tshogs pa'i ras dang / rgyan sna tshogs dang / chang dang / sha la sogs pa de lta bu'i mchod pa sna tshogs kyi khyad par gyis mchod nas bstod pa bya ste/ kye kye gtso bo bcom ldan 'das/ /zhi ba chen po'i</text></item>
<item><p>89a4</p><section></section><text>bdag nyid can/ /rdo rje rnal 'byor mchog 'gyur te/ /phyag rgya che dang gnyis med pa'i/ /rdo rje rnal 'byor bdag las skyes/ /yang dag don mchog khyod lta bus/ /bdag kyang gtso bo'i bka' drin gyis/ /'khor ba'i sdug bsngal 'dam nas ni/ /'dren pa khyod kyis bskyab</text></item>
<item><p>89a5</p><section></section><text>par mdzod/ /ces gsol te/ de nas slob dpon gyis/ /rig ma la tshems kyis ma mchu gzhib par byas te/ nu ma gnyis lag pas bzung nas/ /pad+ma'i nang du lag pas reg la/ rkang pa gnyis phrag gong du bzhag ste/ 'dod pa mthar phyin par spyod cing bde ba</text></item>
<item><p>89a6</p><section></section><text>rgyas par bya'o/ /ji srid bde ba ma 'phel gyi bar du kun du ru'i bde bas bsgrub par bya'o/ /de kho na nyid kyi bdag nyid rtogs par byas la/ bde ba skye ba'i dus su/ kye bcom ldan 'das zhes bya ba la sogs pas bstod nas/ lha'i rnal 'byor mngon du</text></item>
<item><p>89a7</p><section></section><text>byas la/ shes rab ma dang slob ma'i gdong bcings nas/ de bzhin gshegs pa thams cad kyi khu bas gang ba/ zla ba lta bur rgyas pa kun du ru'i sbyor bas rdo rje nor bu'i nang du phyin pa dang / rgan po dang ming med kyis bzung nas slob ma'i khar dbab par bya'o/ /de nas 'di</text></item>
<item><p>89b1</p><section></section><text>ltar brjod par bya ste/ ci ltar de bzhin gshegs rnams kyis/ /bde ba thams cad rdzogs byed pa'i/ /byang chub sems dpa' sras bcas la/ /dam pa'i don du dbang bskur sbyin/ /de bzhin bdag gis gsang ba'i dbang / /bskur ba bzhin du legs par gzung / /de nas</text></item>
<item><p>89b2</p><section></section><text>slob mas legs par brtags te/ thob pa dang / a ho su khaM a ho su khaM zhes brjod par bya'o/ /de nas lce'i lam nas ci lta ba bzhin du phyin ci ma log pas thob par bya'o/ /rig ma yang gcer bur gnas te/ rdo rje dang pad+ma las byung ba'i slob ma la kun du rus sbyin pa'i rim</text></item>
<item><p>89b3</p><section></section><text>pas sbyin par bya'o/ /des ni ngag gi nyes pa dag cing gsang ba'i dbang thob ste/ longs spyod rdzogs pa sku'i rang bzhin yin pa la/ gsang ba'i dbang gi rim pa'o// //de nas rdo rje slob dpon gyis slob ma la shes rab ye shes kyi dbang bskur bar bya ste/ rig ma de nyid dam gzhan</text></item>
<item><p>89b4</p><section></section><text>dag la byas nas/ ji ltar sngon bzhin du kun du ru'i sbyor ba dang ldan par byas la/ slob ma yang dag pa'i mtshan nyid dang ldan par byas te gsol ba gdab par bya'o/ /de nas slob dpon langs te/ slob ma chen po'i mtshan nyid dang ldan pa dang / khro ba dang phrag dog spangs par bltas la</text></item>
<item><p>89b5</p><section></section><text>rig ma sbyin par bya'o/ /mchog gi rdo rje 'dzin pa yis/ /slob ma rjes su gnang ba sbyin/ /khyod ni snying rje snying brtser ldan/ /sems chen ldan pa 'di zung shig /kun du ru sbyor dag ldan pas/ /rdo rje 'dzin pa nyid du 'gyur/ /mchog dang gnas chen sbyin lha mo/ /sna tshogs gzugs te yid</text></item>
<item><p>89b6</p><section></section><text>'phrog ma/ /zung shig zung shig sems chen mo/ /zung ste mchod pa de nyid sbyor/ /de nas slob dpon gyis slob ma'i lag tu rig ma gtad la/ de la dga' ba skye ba ste/ /skad cig dbye bas dbye bar bya/ /skad cig shes pas bde ba shes/ /e waM rnam pas rab tu gnas/ /dang por</text></item>
<item><p>89b7</p><section></section><text>dga' ba tsam yin te/ /dam par dga' ba gnyis pa yin/ /dga' bral dga' ba gsum par shes/ /bzhi pa lhan cig skyes de bzhin/ /cung zad dga' ba bde ba ste/ /dam par dga' ba da bas lhag /dga' bral dga' ba chags bral yin/ /lhan cig skyes pa kun dang bral/ /</text></item>
<item><p>90a1</p><section></section><text>dang por reg par 'dod pa ste/ /gnyis pa bde ba 'dod pa'o/ /gsum pa 'dod chags 'joms pa nyid/ /de nas bzhi pa bsgom par bya/ /dang por dga' ba srid par brjod/ /'dod chags bral phyir mya ngan 'das/ /bar ma dga' ba tsam nyid de/ /de dag rnam spangs</text></item>
<item><p>90a2</p><section></section><text>lhan cig skyes/ /sna tshogs pa dang rnam par smin/ /de bzhin rnam nyed mtshan nyid bral/ /skad cig bzhi la brten nas ni/ /de ltar rnal 'byor pas shes kyis/ /rnam pa sna tshogs du mar brjod/ /'khyud dang 'o byed la sogs pa'o/ /rnam par smin pa de las gzhan/ /bde ba za ba'i</text></item>
<item><p>90a3</p><section></section><text>ye shes so/ /rnam par nyed la rtog pa ste/ /bdag gi bde ba 'dren pa'o/ /mtshan nyid bral ba de las gzhan/ /chags dang chags bral rnam par spangs/ /dang por dga' ba rnam sna tshogs/ /dam pa'i dga' ba rnam par smin/ /dga' bral dga' ba rnam par nyed/ /lhan cig</text></item>
<item><p>90a4</p><section></section><text>skyes dga' mtshan nyid bral/ /chags pa ma yin chags bral min/ /dbu mar yang ni mi dmigs pa/ /gsum po spangs pa'i bdag nyid ni/ /lhan cig skyes pa yin par bshad/ /dga' bral la sogs rab brtags te/ /dga' ba gsum gyi bdag nyid kyang / /dga' bral</text></item>
<item><p>90a5</p><section></section><text>dang ni mchog dga'i dbus/ /lhan cig skyes pa der gnas te/ /stong dang stong min he ru ka /'di dag bgrang ba'i rim pa'o/ /bskyed pa'i rim pa'i tshul gyis dga' bral gyi dbus su lhan cig skyes pa brtag par bya'o/ /de nas rig ma khyad par can gyis sgrub pa po la bltas te/ /'di</text></item>
<item><p>90a6</p><section></section><text>skad brjod par bya'o/ /dri chen dri chu za ba 'di/ /bu khyod kyis ni nus sam ci/ /khu ba khrag dang de bzhin du/ /rtag tu bud med gus pa dang / /bdag gi pad+ma la ni gzhibs/ /ji ltar bde ba bu khyod smos/ /sgrub pa pos kyang 'di skad brjod/ /lha mo bdag gis cis mi nus/ /khu ba khrag</text></item>
<item><p>90a7</p><section></section><text>sogs bza' ba dang / /rtag tu bud med gus bgyid dang / /b+ha ga la ni 'o bgyid do/ /de nas dga' ba chen po thob par gyur te/ gos dang bral la/ gur gum dang gla rtsi dang tsan+dan la sogs pa'i dri zhim pos bskus te/ dri zhim po me tog gi phreng ba cod pan du byas te/ ji ltar chu skyes</text></item>
<item><p>90b1</p><section></section><text>dri mas ma gos pa ltar/ nang gi chu skyes kha phye ba ltar bstan la/ shes rab mas 'di brjod de/ e ma'o/ /bde ba thams cad dang ldan pa/ /bdag gi pad+ma rmad byung la/ /gang zhig cho gas mnyes byed pa/ /de yi mdun du bdag ni 'dug /yang dag sangs rgyas mnyes byed phyir/ /</text></item>
<item><p>90b2</p><section></section><text>ji ltar pad+ma'i don gyis shig /de nyid bde chen rgyal po 'di/ /'di yi gnas na rtag tu bzhugs/ /bde chen dmar thig bsnyen par gyis/ /kha yi chu skyes kyis ni'o/ /b+hany+dza mo k+Sha ho/ /de nas sgrub pa pos man ngag ji lta ba bzhin du sa bon dang phyag mtshan gyis sbyor bas bdag med ma'i</text></item>
<item><p>90b3</p><section></section><text>gzugs bsam mo/ /de'i snying ga dang / mgrin pa dang / spyi bor hUM AH oM rim pa ji lta ba bzhin du bsam par bya'o/ /de nas rdo rje dang pad+ma dag par bya'o/ /oM pad+ma su kha d+ha ra ma hA rA ga su khaM da/ tsa tur A nan+da b+ha ga bi shwa hUM hUM hUM kar+yaM ku ru Sha me/ oM badzra ma ha dwe kha/ tsa tur A nan+da da ya</text></item>
<item><p>90b4</p><section></section><text>kaH kha ga mu khe kA ra so nA thaM hUM hUM hUM kar+yaM ku ru Sha me/ 'di dag gis dag par bya ste/ shin tu bde ba mtshon zhing bskyed pa'i don du blta ba dang / dgod pa dang / lag bcangs dang / 'khyud pa'i sbyor ba dang ldan par byas la/ bdag med ma'i pad+ma'i dbus su rtsa gsum gyi bdag nyid lce'am lag</text></item>
<item><p>90b5</p><section></section><text>pa'i sbyor bas btsal bar bya ste/ ji srid bde ba ma rgyas kyi bar du bsgrub par bya'o/ /de la blta ba la sogs pa ni tshogs dang / sbyor lam dang / mthong ba dang / bsgom pa dang khyad par mthar phyin pa'i lam gyi bar du bar ma chad par yang dag par rdzogs pa'i sangs rgyas su gyur pa ni bla</text></item>
<item><p>90b6</p><section></section><text>ma'i man ngag brgyud pa'i rim pa las shes par bya'o/ /nor bu'i rtse mor phyin pa'i byang chub kyi sems de ni lhan cig skyes pa'i bde ba chen po'i bdag nyid dbang po thams cad kyis rnam par grol ba yul med pa'i dmigs pa dang bcas pa'i phyir don dam pa'i lhan cig skyes pa mtshon</text></item>
<item><p>90b7</p><section></section><text>par byed pa ste/ dpe'i lhan cig skyes pa'i gzugs so/ /bla ma'i man ngag dang goms pa dang / mnan pa'i sbyor ba dang / rlung gi rnam par rgyal ba dang phyi rol gyi gzungs ma la rlung kha sbyor du bya ste bstan par byas nas don dam pa lhan cig skyes pa mthong bar 'gyur ro/ /gal</text></item>
<item><p>91a1</p><section></section><text>te gzungs ma dang mi ldan na longs spyod rdzogs pa'i rlabs kyi sbyor bas bzhi pa bskur bar bya'o/ /yang 'di ltar gsungs te/ ji srid rnal 'byor pa dag gi /byang chub sems ni ma 'phos par/ /de thob bar chad med pa ste/ /ci zhig dga' ba bde chen yin/ /byang</text></item>
<item><p>91a2</p><section></section><text>chub sems ni 'phos pa na/ /dngos grub thams cad dag gi gnas/ /phung po rnam shes nyams 'gyur te/ /de yi dngos grub sdug bsngal yin/ /de yi rnal 'byor las skyes pa'i/ /yang dag pa ru spang mi bya/ /lag dang dung dang nya phyis kyis/ /blangs par bya ba ma yin te/ /rdo rje</text></item>
<item><p>91a3</p><section></section><text>bdud rtsi lnga yis blang / /des ni stobs dang bde skyed des/ /de nas blo ldan langs nas ni/ /bla ma'i zhabs la phyag 'tshal te/ /ston pas gsungs pa sems dpa' che/ /yang dag dam pa dga' thob par/ /sna tshogs brten spangs skad cig ma/ /bde ba chen po gzung bar bya/ /ji</text></item>
<item><p>91a4</p><section></section><text>srid byang chub mthar thug tu/ /sems can don gyis rdo rje 'dzin/ /zhi ba rgyas pa la sogs pas/ /'grub 'gyur 'di la the tshom med/ /dbang po gnyis sbyor las lnga 'byung / /'byung ba lnga yi rang bzhin no/ /dga' ba chen po gcig nyid la/ /dbye ba lngar ni 'gyur ba ste/ /rdo rje pad+mar</text></item>
<item><p>91a5</p><section></section><text>rab sbyor gyis/ /reg pas sra ba'i bag chags so/ /sra ba gti mug chos yin phyir/ /gti mug rnam par snang mdzad do/ /gang phyir byang chub sems de ni/ /gsher ba chu yi khams su 'dod/ /chu ni mi bskyod rang bzhin phyir/ /zhe sdang la ni mi bskyod bdag /gnyi ga yang dag rab</text></item>
<item><p>91a6</p><section></section><text>sbyor bas/ /drod ni rtag tu skye ba yin/ /drod las 'dod chags 'byung ba ste/ /'dod chags rdo rje 'od dpag med/ /pad+ma la gnas sems ni gang / /gang yin de ni rlung gi tshul/ /phrag dog don yod grub pa yin/ /don yod rlung las yang dag 'byung / /bde ba 'dod chags khrag</text></item>
<item><p>91a7</p><section></section><text>min te/ /khrag ni nam mkha'i mtshan nyid do/ /nam mkha' ser sna'i mtshan nyid do/ /ser sna rdo rje nam mkha' nyid/ /sems can po ni gcig nyid la/ /lnga yi gzugs su brtag pa'o/ /rigs ni lnga las 'byung ba ni/ /de la stong phrag du ma'i'o/ /de phyir 'di ni rang bzhin gcig /</text></item>
<item><p>91b1</p><section></section><text>rtag tu bde chen dam pa'o/ /'di nyid ye shes chen po ste/ /thams cad lus la rnam par gnas/ /gnyis su med dang gnyis su gnas/ /dngos dang dngos med bdag nyid gtso/ /thabs dang shes rab gnyis med pa/ /chags dang chags bral 'dres 'gyur te/ /'di nyid srog chags</text></item>
<item><p>91b2</p><section></section><text>rnams kyi srog /de nyid yi ge dam pa ste/ /g.yo dang mi g.yo nges thob nas/ /sgyu ma'i gzugs su mtshungs par snang / /dkyil 'khor 'khor lo'i thabs gang gis/ /rtag tu nges par 'gyur ba yin/ /yang na thams cad de nyid bdag /yang na thams cad spangs pa yin/ /dga'</text></item>
<item><p>91b3</p><section></section><text>bral la sogs brtags pa yin/ /dga' ba gsum po spangs pa yi/ /ye shes chen po 'di nyid phra/ /rdo rje snying po nam mkha' bzhin/ /dri med thar pa zhi ba nyid/ /khyod ni pha ste skyed byed yin/ /de dag gis ni yid kyi sgrib pa dag cing thugs kyi dbang thob pa ste/ chos</text></item>
<item><p>91b4</p><section></section><text>kyi sku'i rang bzhin shes rab ye shes kyi dbang ngo // //de dag gis ni ci gsungs par gyur na/ slob dpon gsang ba shes rab dang / /bzhi pa yang ni de bzhin no/ /dbang bskur bzhi pa'i grangs kyis ni/ /dga' ba la sogs rim shes bya/ /de la dbang bzhi pa ji ltar</text></item>
<item><p>91b5</p><section></section><text>bstan zhe na/ dgyes pa'i rdo rje'i rgyud las ni dbang gsum kho na gsungs te/ bzhi pa slar yang de bzhin nyid/ /ces bya ba 'byung ba ni chu dang me tog phreng ba la sogs par bzhi pa de kho na nyid gsungs pa ni de kho na nyid bsdus pa'i rgyud kyi dgod pa gsungs pa yin no/ /ji ltar rdo rje</text></item>
<item><p>91b6</p><section></section><text>rigs kyi le'ur gsungs pa'i bzhi pa ni gang du shes par 'gyur/ de las gzhan yang bzhi pa ni shes rab ye shes kyi dbang kho nar rig par bya'o zhes gsungs so/ /'di ltar gsungs te/ dgod pa dag la slob dpon te/ /lta ba de bzhin gsang ba'o/ /lag pa bcangs pa shes</text></item>
<item><p>91b7</p><section></section><text>rab ste/ /de yang gnyis gnyis 'khyud rgyud do/ /de'i don ni 'di yin te/ de la shes rab ma la dgod pa dang snying brtse ba ni de bzhin gshegs pa thams cad la mchod pa'i gzugs kyis ni slob dpon gyi dbang gi mtshan nyid yin pa'i phyir ro/ /slob dpon gyi dbang ngo // //</text></item>
<item><p>92a1</p><section></section><text>de la shes rab ma la nye bar brtse bas chu skyes la blta ba ni gsang ba la nye ba'i phyir gsang ba'i dbang ngo / /shes rab ma'i lus la nye bar reg pa ni shes rab dang nye bar ldan pa'i phyir shes rab kyi dbang ngo / /de la gnyis gnyis 'khyud ni rgyud las 'byung ba'i dam pa'i don</text></item>
<item><p>92a2</p><section></section><text>gyi de kho na nyid mtshon par byed pas/ gnyis su med pa'i ye shes te/ rgyud 'bras bu bzhi pa'i dbang zhes bya'o/ /la la dag gi bzhi pa'i dbang gsum pa las tha dad par gsungs te/ le'u dang por dbang bzhi ka so sor gsungs pa'i phyir/ bzhi pa ni tha dad du yod do zhes gsungs</text></item>
<item><p>92a3</p><section></section><text>so/ /de la 'thad par gyur nas gtso bo gang yin ma nges pas bsgom pa dang ldan par mi 'gyur ro/ /de'i phyir thugs kyi dbang la gnyis kyi bye brag gis bzhi pa shes par bya'o/ /de la gnyis ni shes rab kyi lus dang lhan cig ldan na/ lhan cig skyes pa bde ba chen por bstan par</text></item>
<item><p>92a4</p><section></section><text>bya'o zhes pa'i mtshan nyid sems kyi shes rab kyi lus dang nye bar ldan nas 'byung ba yin zhes pa'i phyir shes rab ye shes kyi dbang ngo / /de nyid la brtan par byas pa'i lhan cig skyes pa'i bde ba chen po ci ltar mnyam par gzhag pa'i stobs kyis bde bas lus thams cad la so sor</text></item>
<item><p>92a5</p><section></section><text>khyab cing / dngos po sna tshogs la khyab nas bde ba chen po'i bdag nyid du dbyer med par byas te/ shes rab ye shes lta bur gnyis su med pa rtog pa thams cad spangs pa/ bde ba chen po tsam nyid la mos shing de nyid kyi zhen pa spangs pa ni bzhi pa de kho na nyid kyi dbang ngo / /de'i phyir</text></item>
<item><p>92a6</p><section></section><text>yang / bzhi pa slar yang de bzhin nyid/ /ces gsungs pa yin no/ /de dag gis sku dang gsung dang thugs rnam par dag pa'i mtshan nyid bde ba chen po'i sku'i rang bzhin ni dbang bzhi pa'o// //nam mkha'i mtha' dang mnyam pa'i rjes su 'gro bas rab tu gnas pa yin/ chos dang de</text></item>
<item><p>92a7</p><section></section><text>bzhin bde gshegs rdo rje dril bu la rab gnas bya'o/ /skyob pa rnams kyi don dam 'jig rten pa yis yongs su mi shes pa/ /'jig rten rnams la brtse phyir ci ltar rab tu gnas par bya/ /lugs sku mchod rten lha khang dang / /chos kyi bris sku glegs bam ni/ /grangs dang tshad ni</text></item>
<item><p>92b1</p><section></section><text>gzung byas la/ /tshar dang mtshan rdzogs the tshom med/ /blo gros de nyid shes pa yis/ /rab tu gnas pa brtsam par bya/ /gang zhig bsod nams 'phel bya'i phyir/ /rjes su mchod pa'i rten du bya/ /sku sogs legs par char ba la/ /yun ring bsnyen pa ma byas dang / /de</text></item>
<item><p>92b2</p><section></section><text>yis tshogs pa mi ldan pas/ /rab gnas grub par mi 'gyur te/ /de la skyes bu gang zhig ni/ /yon tan mtshan nyid mi ldan pas/ /'gro bas de la mi mchod cing / /de yi gzugs ni dman par 'gyur/ /rab gnas ma byas gang zhig la/ /de la mchod dang phyag byed ni/ /</text></item>
<item><p>92b3</p><section></section><text>sngags med sbyin sreg byed pa la/ /bsregs pas thal bar 'gyur ba tsam/ /de la 'bras bu 'byung mi 'gyur/ /gong du gsungs bzhin sngags med na/ /chos byed yin zhing mchod stsogs yang / /de yi las kyi rnam smin gyis/ /skye ba kun la mchod skal med/ /de yang nyi ma bzang po dang</text></item>
<item><p>92b4</p><section></section><text>gza' dang rgyu skar shis pa la/ rdo rje slob dpon gyis khrus byas la/ dri zhim pos byugs te/ gtsang ma'i gos gyon nas las kyi rdo rje dang ldan par byas te/ mchod pa la sogs pa tshogs par byas la/ rdo rje dang dril bu gzung bar byas nas/ bde ba'i stan mthon po la 'dug ste/ ting</text></item>
<item><p>92b5</p><section></section><text>nge 'dzin dang ldan pas dkyil 'khor gyi mchod pa bya'o/ /de nas lugs sku dang thang ka dang / glegs bam la sogs la rab tu gnas par bya ba'i phyir/ dngos po thams cad gdod nas ma skyes pa'i ngo bor bltas la/ rjes su mthun pa'i gzugs su blta ba ni rten dang rten gyi dkyil</text></item>
<item><p>92b6</p><section></section><text>'khor sa bon dang phyag mtshan las yongs su rdzogs par bskyed do/ /rigs kyi rjes su mthun pa'i dbu rgyan dang ldan par bltas te/ dam tshig sems dpa'i ting nge 'dzin rdzogs pa dang / ye shes sems dpa' nam mkha'i khams su bltas la/ bsang gtor la sogs pa</text></item>
<item><p>92b7</p><section></section><text>phul nas rang gi thugs ka'i sa bon las spros pa'i lha mo brgyad kyis mchod de/ bstod nas bdud rtsi myang bar byas nas/ de nas sngags pas me tog dri zhim po thal mos bzung ste/ lus 'dud par byas la/ oM sarba ta thA ga ta sa la li ta/ bi la s+ya na mi te na na mI b+hi ga ban+taM/ dzaH hUM</text></item>
<item><p>93a1</p><section></section><text>baM hoH/ pra tI ts+tsha ku su ma any+dza li nA tha ho/ /sa ma ya s+t+waM/ sa ma ya s+t+waM/ sa ma ya s+t+waM zhes brjod nas snyim pa'i me tog gtor la/ pus mo g.yas pa'i lha ngas la btsugs nas/ lag pas dri zhim pa'i spos kyi snod thogs la/ gtso bo'am gzhan la rab tu gnas</text></item>
<item><p>93a2</p><section></section><text>par bya'o/ /bcom ldan khro bo rdo rje can/ /rig sngags rgyal la phyag 'tshal lo/ /bdag nyid brtse bar gyur nas ni/ /rab tu gnas par bya ba dang / /slob ma rnams la brtse ba dang / /khyed rnams la yang mchod pa'i phyir/ /thugs rje'i bdag nyid can rnams kyis/ /rjes su</text></item>
<item><p>93a3</p><section></section><text>gnang bar mdzad du gsol/ /ci ltar rdzogs pa'i sangs rgyas rnams/ /dga' ldan du ni rab bzhugs nas/ /sgyu ma'i lha mo'i lhums zhugs la/ /de ltar sku 'di la ni zhugs/ /'dir ni rtag tu zhugs par 'gyur/ /brtse bas rjes su gzung ba dang / /byang chub sems ni rab</text></item>
<item><p>93a4</p><section></section><text>'phel phyir/ /rab tu gnas pa mdzad du gsol/ /zhes lan gsum du gsol ba btab nas/ me tog dang spos la sogs pas mchod par bya'o/ /de nas phyir byung nas phyogs skyong la sogs pa la gtor ma sbyin par byas nas nang du zhugs te/ las thams cad pa'i</text></item>
<item><p>93a5</p><section></section><text>sngags bzlas nas/ srung skud mdud pa gsum dang ldan par byas nas slob ma'i dpung pa g.yas pa la btags nas las thams cad pa'i chu la bsngags te/ bsang gtor gyis bsrung bar bya'o/ /chog thams cad ni slob ma'am las kyi rdo rje dang ldan par bsgrub par bya'o/ /</text></item>
<item><p>93a6</p><section></section><text>slob ma'am yon gyi bdag po la 'di ltar bsgo ste/ sngags pas cung zad ci bsgos pa/ /cho ga mchod pa la sogs ni/ /g.yo sgyu med pas bsgrub par gyis/ /des ni 'bras bu chen po thob/ /ces bsgos la bar chad thams cad zhi bar bya ba'i phyir rtsa ba'i sngags bzlas la nyal</text></item>
<item><p>93a7</p><section></section><text>bar bya'o/ /de dag ni lha sta gon la gnas pa'o// //de nas nang par gyi dus su sngags pas ji ltar gsungs pa'i mtshan nyid thams cad dang ldan pas zhi ba'i gtor ma btang la lha'i rnal 'byor dang ldan pas dkyil 'khor gru bzhi pa'i tshad dang ldan pa dpangs su khru do yod par</text></item>
<item><p>93b1</p><section></section><text>byas la/ sku gzugs la sogs pa shar du zhal bltas par bzhugs su gsol la/ na bza' ser pos sku la gsol te/ sngon du gsungs pa'i rnal 'byor gyi mtshan nyid kyis dngos po thams cad ma skyes pa'i ngang las skyes pa'i tshul du bskyed la/ snying ga dang /</text></item>
<item><p>93b2</p><section></section><text>mgrin pa dang / spyi bor oM AH hUM gis byin gyis brlab par bya'o/ /ni man tsa nas shis pa'i cho ga bya ste/ lag pa g.yas g.yon gyi khyor bas nyungs kar bzung la/ g.yas skor dang g.yon skor du byas nas/ thugs ka'i 'od zer gyis nyes pa bsal te/ oM sarba pA</text></item>
<item><p>93b3</p><section></section><text>paM da ha na badzrA ya swA hA/ zhes pas lan gsum du mer bsreg go/ /de nas sngags de nyid kyis chu khyor ba gsum gong gi tshul bzhin du gdab par bya'o/ /oM sarba ta thA ga ta kA ya bi sho d+ha ni swA hA/ sngags 'di lan gsum du bzlas te/ dri zhim po'i mar khu dUr ba'i chun pos</text></item>
<item><p>93b4</p><section></section><text>legs par byugs la khar gzhong gi nang du bzhag ste/ ba Ta dang u du m+WA ra dang shi ri dang a shwad+tha dang pa la shas nyes pa dang mar khu bsal ba'i phyir/ shun pa lnga sa bon lngas byin gyis brlabs la/ de nyid btags pas 'dag chal du sbyar la khrus gsol bar bya'o/ /rgyal</text></item>
<item><p>93b5</p><section></section><text>po dbang bskur ba'i sbyor ba gdugs dkar po 'dzin pa dang bkra shis kyi tshigs su bcad pa las bstod pa dang / dung dang zangs dung dang rnga bo che la sogs pa'i sgra dang / mchod pa'i lha mo gar gyi tshogs dang / rdo rje'i glu shin tu dal bas blangs nas/ de bzhin gshegs pas</text></item>
<item><p>93b6</p><section></section><text>gsol ba'i tshul du bum pa dpag tu med pa bzung nas/ khrus kyi tshigs su bcad pa brjod cing / rje btsun mchod rten rab gnas ni/ /gzhal yas khang du bskyed pa la/ /sangs rgyas byang chub sems dpa' yi/ /gnas dang rten du bsgom par bya/ /ma lus sangs rgyas</text></item>
<item><p>93b7</p><section></section><text>byang chub sems/ /rig pa gsang sngags lha rnams ni/ /dgug pa dang / gzhug pa dang / bcing ba dang / dgyes par byas la/ bsang gtor la sogs pa byin la/ mchod de bstod nas bdud rtsi myang bar byas la/ oM su pra tiSh+Tha badzre swA hA/ sngags 'dis brtan par</text></item>
<item><p>94a1</p><section></section><text>rigs so so'i rgyas gdab bar bya'o/ /lhag ma ni sngon bzhin no/ /pu sti yang de ltar rab tu gnas te/ dzr-IM yongs su gyur pa las po ti snang ba mtha' yas kyi rang bzhin du bltas la/ der cho ga'i yan lag rdzogs nas yongs su gyur pa las/ gsung rab yi ge'i</text></item>
<item><p>94a2</p><section></section><text>tshogs kyi bdag nyid du bsam mo/ /oM hUM hrIH d+hIM gyis gsung gi rang bzhin du rgyas gdab po/ /de bzhin gshegs pa thams cad dang rdo rje 'chang thams cad kyis byin gyis brlabs par bsams la/ lhag ma ni sngon bzhin no/ /lha khang la ni sangs rgyas dang byang chub sems dpa' dang</text></item>
<item><p>94a3</p><section></section><text>nyan thos dang rang sangs rgyas kyi rten yin pas na/ ting nge 'dzin gyis bskyed par bya'o/ /chos kyi dbyings kyi ngo bor dmigs te/ oM hUM hriH zhes bya bas byin gyis brlab par bya'o/ /sta gon la gnas pa sngon du 'gro bas mchod pa dang / gtor ma la sogs pa bya'o/ /oM su pra tiSh+Tha badzra</text></item>
<item><p>94a4</p><section></section><text>swA hA/ oM hUM hrIH b+hu khaM badzri b+ha ba dr-i D+ha tiSh+Tha b+hu khaM gi sngags kyis rab tu gnas par bya'o/ /sangs rgyas dang byang chub sems dpa' dang rdo rje 'chang la sogs pas byin gyis brlabs te/ rdo rje lta bu'i rang bzhin du gnas par bsgoms la/ bum pa thams cad kyi chus lha khang khyab par</text></item>
<item><p>94a5</p><section></section><text>gtor nas/ oM badzro da ka a b+hi Shi ny+tsa zhes bzlas par bya'o/ /de nas blo dang ldan pas nag po chen po bkug la/ cho gar byas te dgug pa dang gzhug pa dang bcing ba dang dbang du byas te/ dgyes pa'i rdo rje zhal gcig phyag gnyis pa'i rnal 'byor dang ldan pas bka' bsgo bar</text></item>
<item><p>94a6</p><section></section><text>bya'o/ /lha khang 'di ji srid gnas kyi bar du khyod kyis de bzhin gshegs pa'i bka' 'di bzhin du bsrung bar gyis shig /gzhan yang dge 'dun rnams kyi ji ltar bka' bsgo ba bzhin du/ khyod kyis dgos pa bsgrub par gyis shig ces pa dang / ji ltar byin gyis brlabs</text></item>
<item><p>94a7</p><section></section><text>pa'i cho ga brtan par gyis shig /de nas bla mas slob ma'am/ yon gyi bdag po la 'dir shog la nyan par gyis shig ces bsgo la/ khyod kyis gsol ba btab pa bzhin/ /sdig spangs rab tu gnas pa ni/ /cho ga tshul bzhin rdzogs par byas/ /khyod kyis rtag tu mchod par</text></item>
<item><p>94b1</p><section></section><text>gyis/ /de nas sngags kyis dag par byas pa'i tsA ru sbyin no/ /de bzhin gshegs pa la mchod pas ni/ sdig pa thams cad spang ba'i phyir lhag ma ni nyung ngu nyung ngu sbyin par bya'o/ /de nas slob mas khrus gsol bar bya'o/ /ji ltar bltams pa tsam gyis ni/ /de bzhin</text></item>
<item><p>94b2</p><section></section><text>gshegs pas khrus gsol ba/ /lha yi chu ni dag pa yis/ /de bzhin bdag gis khrus gsol lo/ /oM sarba ta thA ga ta a b+hi She ka sa ma ya shri ye AH hUM/ thang ka pu sti la sogs pa'i khrus ni me long la gong gi cho ga dang ldan pas khrus bya'o// //de'i skabs su bdag</text></item>
<item><p>94b3</p><section></section><text>gam gzhan gyi phun sum tshogs pa zhes bya ba bkra shis kyi tshigs su bcad pa brjod par bya ste/ de ltar sku khrus gsol nas shin tu 'jam zhing dri ma med pa'i gos kyis chu phyi bar bya'o/ /yang na lag pas so/ /gur kum gyi mdog dang mtshungs pa'i ras kyi yug du mas na bza'</text></item>
<item><p>94b4</p><section></section><text>gsol te/ oM di ba wa s+t+ra ye swA hA/ zhes pa'i sngags kyis na bza' gsol bar bya'o/ /oM badzra gan+d+he AH hUM gi sngags brjod la/ ga pur dang / gla rtsi dang gur kum dang tsan+dan la sogs pa'i dri zhim pos sku la khyab par byug par bya'o/ /oM badzra a wa ra Na bi shud+d+ha ne swA hA/</text></item>
<item><p>94b5</p><section></section><text>zhes pa'i sngags kyis snyan cha dang mgur chu dang / sku regs la sogs pa'i rgyan phul te gdags par bya'o/ /oM badzra rat+na trAM zhes pa'i sngags kyis dbu rgyan dbu la gzhag par bya'o/ /oM badzra satwa AH zhes pa'i sngags kyis me long bstan la/ gser gyi thur ma dngul</text></item>
<item><p>94b6</p><section></section><text>gzhong dang ldan pas mchog gi sman gyis byugs te/ oM tsak+Shu sa man+ta tsak+Shu bi sho d+ha ni swAhA/ zhes pa'i sngags kyis spyan la byugs te dbye bar bya'o/ /de nas go ro tsa nas mdzod spur thig le byas la/ me tog dang spos dang mar me dang so shing la sogs pas mchod</text></item>
<item><p>94b7</p><section></section><text>par bya'o/ /las thams cad pa'i sngags kyis bsrung bar bya'o/ /de nas hUM gis sku gzugs la sogs pa bteg la/ Tak+ki'i sngags sam yi ge lngas dkyil 'khor du bcug la/ dbus su gzhag par byas la/ de nas dkyil 'khor bsgrub pa'i cho gas ye shes</text></item>
<item><p>95a1</p><section></section><text>kyi dkyil 'khor bsgrubs te/ bsang gtor la sogs pa phul nas/ aSh+TA na nA 'am/ hUM gi sgras de dang lhan cig tu phyin pa'i bgegs bskrad par bya'o/ /dzaH hUM baM hoH'i sngags kyis ye shes kyi 'khor lo sku gzugs la sogs pa la/ dgug pa dang gzhug</text></item>
<item><p>95a2</p><section></section><text>pa dang bcing ba dang dgyes par byas nas/ spyan dang sku la sogs pa byin gyis brlabs te/ dbang bskur bar bya'o/ /de yang bsang gtor la sogs pa phul nas me tog la sogs pa'i mchod pa so so'i sngags dang ldan pas mchod par bya'o/ /de la sngags ba mnyam par bzhag</text></item>
<item><p>95a3</p><section></section><text>nas me tog snyim par bzung la/ nam mkha' las byung mtshan ldan phyir/ /zhes pa la sogs pa'i de kho na nyid kyi tshig 'di brjod do/ /yi ge brgya pa yang lan bdun du bzlas shing bskor bar bya'o/ /de ltar brtan par byas nas sems can thams cad kyi don du gsol ba gdab</text></item>
<item><p>95a4</p><section></section><text>pa ni/ 'di ltar bde gshegs skyob pa yis/ /thams cad du ni sems can don/ /sna tshogs gzugs ni 'dzin 'gyur nas/ /phyogs bcu'i 'jig rten khams rnams su/ /rdo rje 'dzin pa snang bar mdzod/ /de nas sngon bzhin du phyir byung ste/ gtor ma rgya chen po bshams la/</text></item>
<item><p>95a5</p><section></section><text>phyogs skyong ba rnams bdud rtsis tshim par byas nas mchod de rang rang gi gnas su gshegs su gsol bar bya'o/ /de nas dkyil 'khor gyi khang par zhugs la/ bskor ba gsum byas nas phyag 'tshal te/ dman pa dang lhag pa'i las kyi kha bskrad par bya ba'i phyir/ rgyas pa'i</text></item>
<item><p>95a6</p><section></section><text>sbyin sreg brtsam par bya'o/ /sbyin sreg gi dus su bsod nams dang ye shes kyi tshogs rgyas par bya ba'i phyir/ slob ma'i mthe bong g.yas pa nas bzung ste/ dgang blugs gsum la sogs pa dbul bar bya'o/ /de nas bla mas slob ma la de bzhin gshegs pas gnang ba'i yon</text></item>
<item><p>95a7</p><section></section><text>bslang bar bya ste/ slob ma dga' ba'i sems dang ldan pas rang gi 'byor ba'i sems dang sbyar te/ rgyan thams cad kyis rab tu brgyan pa'i btsun mo dang / glang po che dang / rta dang / shing rta dang / ba glang dang ma he la sogs pa'i dkor dang / gser dang dngul dang zangs dang rin</text></item>
<item><p>95b1</p><section></section><text>po che dang mu tig la sogs pa nor bu'i khyad par rnams dang / 'bru dang bcas pa'i gzhi dang / sa gzhi dang / skyed shing rab dang khang pa la sogs pa ci yod pa dbul bar bya'o/ /slob dpon mnyes par gyur pas ni/ de bzhin gshegs pa mnyes par 'gyur te/ mnyes pas</text></item>
<item><p>95b2</p><section></section><text>mchog gi dngos grub thob/ /de nas tsA ru bsgrub par bya ste/ snod legs par bkrus la/ dgang blugs kyi lhag ma dang / sbrang dang 'o ma dang kha ra la sogs pa mchog gi bdud rtsir byin gyis brlabs te/ gtso bo'i sngags kyang bzlas par bya'o/ /oM di bya ni sa mA d+hi d+h+ya na/ pra Ni</text></item>
<item><p>95b3</p><section></section><text>ni swA hA'i sngags kyis gser la sogs pa'i rin po che'i snod du blugs la/ de bzhin gshegs pa la mchod par bya'o/ /de nas lha khang dang khyams su lugs sku la sogs pa la/ legs par byas pa'i khri'am/ sa stegs las byas pa'i steng du bzhugs su gsol ba ni</text></item>
<item><p>95b4</p><section></section><text>dgye ba dang / sgu ba dang / yo ba ma yin par oM su pra tiSh+Tha badzre swA hA/ zhes brjod la gzhag go/ /de ltar ma byas na skyon du 'gyur ro/ /de la sngon bzhin du bsang gtor la sogs pa sbyin nas yongs su mchod de/ bstod nas bdud rtsi myang bar byas nas/ yi ge brgya pa'i sngags</text></item>
<item><p>95b5</p><section></section><text>brgya phrag gcig brjod de/ bzod par gsol bar bya'o/ /bzod pa rdzogs pa'i sangs rgyas kyis/ /lha dang sangs rgyas rigs 'dzin dang / tshangs la sogs pa'i lha rnams la/ /ji ltar gsungs pa'i cho ga rnams/ /ma 'tshal ba dang ma tshogs dang / /bzod pa chen po rab mdzad</text></item>
<item><p>95b6</p><section></section><text>nas/ /zhi ba bkra shis thams cad ni/ /yon bdag 'di la tshogs mdzad de/ /sangs rgyas yul du gshegs nas kyang / /slar yang 'byon par mdzad du gsol/ /ci ltar gzugs sku rab gnas pas/ /bskal ba brgya phrag du ma ru/ /lha rnams kun gyis srung byed cing / /me dang</text></item>
<item><p>95b7</p><section></section><text>chu dang rlung dang sa/ /'byung ba'i lha rnams thams cad kyis/ /nang gi 'byung ba'i phung po la/ /legs par bsrung ste cho gar gyis/ /slob dpon slob mar bcas pa dang / /bu dang tsha mo 'khor bcas dang / /de dag bsrung bar mdzad du gsol/ /gzhan yang khyad par 'di dag</text></item>
<item><p>96a1</p><section></section><text>gsungs/ /ri mor bris dang 'bur sku la/ /gong gi rim pas rab gnas la/ /mchod pa rnam pa sna tshogs pas/ /lha rnams la yang mchod par byas te/ rol mo'i tshogs dang ldan pas bskor ba lan gsum byas/ smon lam rgya chen po gdab par bya'o/ /</text></item>
<item><p>96a2</p><section></section><text>de nas rang gi gnas su song ste/ dge slong dang dge slong ma dang / dge bsnyen dang dge bsnyen ma la sogs pa rnams la mchod ston rgya chen po byas nas gzhan yang ji ltar 'byor pas mchod ston rgya chen po bya'o/ /slob dpon 'khor dang bcas pa dang / gtsug lag khang</text></item>
<item><p>96a3</p><section></section><text>gi mkhan mo dang / gnyer byed la sogs pa spyan drangs la mchod ston dang dbul ba rgya chen po byas te/ dgyes par byas nas bzod gsol bya'o/ /mtshan mo'i dus su tshogs kyi 'khor lo dang mchod pa rgya chen po bya'o/ /de nas sngags pas dkyil 'khor gyi khang par zhugs la</text></item>
<item><p>96a4</p><section></section><text>yongs su mchod de/ g.yas su spos gzung zhing g.yon nas dril bu dkrol la bstod pa byas te/ yi ge gsum gyi mthar muHdang ldan pas gshegs su gsol bar bya'o/ /de nas tshon rtsi bsdus te/ gtsang ma'i snod du blugs la/ gang zhig 'dod pa la nyung du nyung du byin nas</text></item>
<item><p>96a5</p><section></section><text>lhag ma chu chen por dor bar bya'o/ /de nas dkyil 'khor gyi sa ba byung rnam lngas byugs la/ sngags 'di brjod par bya'o/ /oM a kA ro mu khaM sarba d+harma NAM A d+ya nu t+pan+na twA ta/ oM AH hUM muHder phyogs skyong ba rnams la gtor ma rgya chen po yang sbyin no/ /'di ltar dkyil 'khor</text></item>
<item><p>96a6</p><section></section><text>chen po ni/ /dngos grub thams cad thob gyur nas/ 'di dang pha rol don bsgrub phyir/ /rtag tu cho ga brtsam par bya/ /'di ltar gsungs te/ rigs ngan smyig ma mkhan dang ni/ /shan pa nya bshor dman pa'i rigs/ /dgyes pa'i rdo rje sgom byed na/ /dngos grub thob ste the tshom med/ /</text></item>
<item><p>96a7</p><section></section><text>mtshams med lnga'i las byed pa'ang slob dpon la smod pa la sogs pa ma byas na dngos grub nges par 'grub par 'gyur ro/ /rab gnas dkyil 'khor bzhengs pa dang / /sbyin sreg 'khor lo byas pa'i rdzas/ /thams cad slob dpon nyid dbul zhes/ /rdo rje 'dzin pa</text></item>
<item><p>96b1</p><section></section><text>nyid kyis gsungs/ /he ru ka dpal nye bar 'byung ba yi/ /dkyil 'khor cho ga bdag gis byas pa la/ /log pa'i skyon spangs yang dag lam thob pas/ /'khor ba'i sdug bsngal ma lus kun bcom ste/ /lhan cig skyes pa gsal nas ni/ /he ru ka dpal go 'phang</text></item>
<item><p>96b2</p><section></section><text>mchog /'gro bas myur du thob par shog /dpal dgyes pa'i rdo rje'i dkyil 'khor gyi cho ga /he ru ka nye bar 'byung ba zhes bya ba/ slob dpon chen po stong nyid rdo rjes mdzad pa rdzogs so// //rgya gar gyi mkhan po dge slong pU r+Na kIrti dang / bod kyi lo tsA ba sna nam rdo rje bla mas bsgyur</text></item>
<item><p>96b3</p><section></section><text>zhing zhus te gtan la phab pa'o// @##/ /rgya gar skad du/ he badzra dwi b+hu dza sA d+ha naM/ bod skad du/ kye rdo rje phyag gnyis pa'i sgrub thabs/ rje btsun thugs rje chen po la phyag 'tshal lo/ /khrag 'thung 'jig rten gsum 'phen dang / /dpal mgon bla ma la btud</text></item>
<item><p>96b4</p><section></section><text>de/ /de sgrub cho ga zhi ba yi/ /zhal snga nas gsungs rab dbye bya/ /dpa' bo zhal gcig phyag gnyis pa/ /bdag med ma yis mgul nas 'khyud/ /'khor lo la sogs rgyan dang ldan/ /spyan gsum zhabs gnyis 'dam skyes mnga'/ /rgyud 'dir bsgom pa la dbang bar bya</text></item>
<item><p>96b5</p><section></section><text>ba'i rnal 'byor pas/ nang par snga bar mal nas langs te/ rang gi snying gar nyi ma la gnas pa'i hUM bltas la/ de'i 'od zer gyis dpal he ru ka snang bar byas te/ me tog la sogs pa'i nye bar spyod pa lngas legs par mchod nas/ de'i spyan sngar sdig pa bshags pa dang /</text></item>
<item><p>96b6</p><section></section><text>bsod nams la rjes su yi rang ba dang / skyabs su 'gro ba byas la/ byang chub chen por sems bskyed de/ /sems can thams cad la lha rdzas kyi bde ba nye bar sbyor ba'i byams pa dang / sdug bsngal thams cad nye bar sel ba'i rnam pa'i snying rje dang / bde ba de dag rgyun mi 'chad</text></item>
<item><p>96b7</p><section></section><text>par nges pa'i rnam pa'i dga' ba dang / nyon mongs pa dang / nye ba'i nyon mongs pa dang / gzung ba dang 'dzin pa la sogs pa yid la mi byed pa'i mtshan nyid kyi btang snyoms bsgom mo/ /de nas chos dang gang zag la sogs pa'i dri mas ma gos pa'i ngo bo/ chos</text></item>
<item><p>97a1</p><section></section><text>thams cad skye ba med pa'i tshul la zhugs pa'i stong pa nyid rnam par bsgoms la/ oM shU n+ya tA dz+nyA na badzra swa d+hA wa At+ma ko\u0f85haM/ zhes bya bas byin gyis brlab po/ /de nas sad par byas la nam mkha'i phyogs su nyi ma'i dkyil 'khor la gnas pa'i hUM yig ste de</text></item>
<item><p>97a2</p><section></section><text>yongs su gyur pa las rdo rje'i lte ba la gnas pa'i hUM yig bltas nas/ de'i 'od zer las byung ba'i dpal he ru ka'i gzugs kyis 'gro ba ma lus pa'i don byas la de nyid du gzhug go/ /de yongs su gyur pa las dpal he ru ka sna tshogs pad+ma'i 'dab ma la gnas pa'i</text></item>
<item><p>97a3</p><section></section><text>ro'i steng du nyi ma'i dkyil 'khor la bzhugs pa/ phyag gnyis pa spyan gsum pa/ phyag g.yas na rdo rje/ g.yon na rdo rjes mtshan pa'i thod pa bsnams pa/ gar dang bcas pa stag gi pags pa'i sham thabs can/ dbu la mi bskyod pa'i bdag nyid mi mgo las</text></item>
<item><p>97a4</p><section></section><text>byas pa'i 'khor lo/ snyan la 'od dpag med kyi bdag nyid rna cha gdub 'khor/ mgul du rin 'byung gi bdag nyid mgur chu/ phyag la rnam par snang mdzad kyi bdag nyid gdu bu 'chang ba/ rked pa la don yod grub pa'i bdag nyid ska rags dang ldan pa/ skra'i mchod</text></item>
<item><p>97a5</p><section></section><text>phyir thogs dang / dpung rgyan dang / zhabs gdub dang ldan pa/ dbu skra dmar ser gyen du phyogs pa/ bdag med ma zhal gcig phyag gnyis ma/ gri gug dang thod pa 'dzin pas 'khyud pa ste/ de lta bur gyur par bdag nyid rnam par bsgoms la/ de nas 'di'i rna ba la</text></item>
<item><p>97a6</p><section></section><text>bdag med ma/ mig dag la rdo rje ma/ sna la gsang ba'i dkar mo/ lce la chu'i rnal 'byor ma/ lus kyi dbang po la rdo rje mkha' 'gro ma/ yid la bdag med mar mos par bya'o/ /de nas mgo bo la pad+ma sum cu rtsa gnyis pa'i steng du haM yig thur du bltas pa'o/ /mgul</text></item>
<item><p>97a7</p><section></section><text>par 'dab ma bcu drug pa'i steng du oM yig steng du bltas pa'o/ /snying gar 'dab ma brgyad pa'i steng du thur du phyogs pa'i hUM yig go/ /lte bar 'dab ma drug cu rtsa bzhi pa'i steng du phyogs pa'i aM yig bsam mo/ /de nas dam tshig sems dpa' dang 'dra ba'i ye shes</text></item>
<item><p>97b1</p><section></section><text>sems dpa' spyan drangs te/ dzaH hUM baM hoH/ zhes bya'i sngags 'dis dgug pa dang / gzhug pa dang / bcing ba dang / dbang du byas nas/ 'o ma dang chu bzhin du ro mnyam par bya'o/ /de ma thag tu rang gi snying ga'i nyi ma la rdo rje'i lte ba la gnas pa'i hUM yig las byung ba'i 'od</text></item>
<item><p>97b2</p><section></section><text>zer de rnams kyis/ de bzhin gshegs pa thams cad kyi rang bzhin he ru ka spyan drangs te/ mchod pa byas la/ de bzhin gshegs pa thams cad kyis bdag la dbang bskur du gsol zhes gsol ba gdab po/ /de nas de rnams kyis bdud rtsi lnga yis gang ba'i nor</text></item>
<item><p>97b3</p><section></section><text>bu'i bum pa dag gis dbang bskur ba dang / bdag la mi bskyod pa'i cod pan du bsam mo/ /de nas rnal 'byor ma thams cad kyis tshogs kyi rang rang gi byang chub kyi sems la sogs pa'i rdzas kyis mchod pa bya'o/ /de nas/ mche ba gtsigs pa 'jigs chen po/ /rgyu</text></item>
<item><p>97b4</p><section></section><text>ma'i me tog phreng bas brgyan/ /sha chen po dag gsol mdzad pa/ /he ru ka dpal bdag phyag 'tshal/ /zhes bya ba 'dis bstod do/ /de nas nam mkha' la hUM yongs su gyur pa las rdo rje'o/ /de'i 'og tu yi ge AH yongs su gyur pa las pad+ma'i snod de/ /de'i nang</text></item>
<item><p>97b5</p><section></section><text>du oM yig gis mtshan pa'i go ku da ha na/ ma ra mu shu bi la sogs pa'i dam tshig gi dngos po rnams te/ rdo rje dang pad+ma yang dag par sbyor ba las/ me 'bar ba dang / de'i rdzas rnams gdus pa dang / smin nas khu bar byas te/ de bzhin gshegs pa thams cad kyi gzugs</text></item>
<item><p>97b6</p><section></section><text>sten pa'i ye shes kyi nyi mar byed de/ ye shes kyi sa bon de'i 'od zer rnams kyis de bzhin gshegs pa thams cad kyi ye shes kyi bdud rtsi bkug ste/ dngos po rnams dang lhan cig tu byas nas/ oM AH hUM/ zhes bya ba'i yi ge gsum gyis byin gyis brlabs te/ lce</text></item>
<item><p>97b7</p><section></section><text>hUM yig dkar po las byung ba'i rdo rje'i rang bzhin du byas la bdag nyid de yis tshim par bya'o/ /de nas snying ga'i 'od nyi ma la rdo rje'i lte bar gnas pa'i hUM yig la legs par bskor nas gnas pa'i/ oM tre lo kyA k+she pa hUM hUM hUM phaT swA hA/ zhes bya ba'i yi ge bcu gnyis</text></item>
<item><p>98a1</p><section></section><text>pa'i sngags kyi phreng ba mar me'i phreng ba bzhin du 'bar ba yid kyis mngon par bris la/ rim pa brjod pa bzhin du rgyun mi 'chad par bzlas pa bya'o/ /gung dang phyi dro'i thun mtshams ni yud tsam gyis dpal he ru ka'i gzugs su byas te/ de nas mig la</text></item>
<item><p>98a2</p><section></section><text>sogs pa rnam par dag pa dang / 'khor bzhi bsgom pa dang / mchod pa dang / bstod pa dang / bdud rtsi myang ba la sogs pa bya'o/ /'jig rten gsum 'phen dpa' bo yi/ /sgrub pa'i thabs mchog byas pa las/ /bsod nams gang zhig grub pa des/ /'gro kun rdo</text></item>
<item><p>98a3</p><section></section><text>rje 'dzin gyur cig /kye rdo rje phyag gnyis pa'i sgrub thabs rdzogs so// //mkhas pa chen po tA ra shrI'i zhal snga nas mdzad pa/ bal po'i paN+Dita su ma ti kI rti dang / bod kyi lo tsA ba mar pa chos dbang gis bsgyur ba'o// @##/ /rgya gar skad du/ he badzra s+ya</text></item>
<item><p>98a4</p><section></section><text>She ka ni sh+tsa ya nA ma/ bod skad du/ dgyes pa'i rdo rje'i dbang gtan la dbab pa zhes bya ba/ bcom ldan 'das dpal he ru ka la phyag 'tshal lo/ /dpa' bo shes dang shes bya'i bdag /khyab bdag 'khor lo can btud de/ /chos dbyings shin tu dri med pa/ /dbang</text></item>
<item><p>98a5</p><section></section><text>gi de nyid mchog bshad bya/ /'jig rten chos las rnam grol zhing / /brtse ldan nga rgyal med pa yis/ /sems can bsam pa'i dbang gis ni/ /rgyal bas phyi rol bya ba bstan/ dkyil 'khor rnams ni ji bzhin du/ /su yis yongs su brtag par nus/ /rang gis</text></item>
<item><p>98a6</p><section></section><text>lhag pa'i lha sbyor bas/ /grub pa yi ni dkyil 'khor brtag /de ltar yang / rdul tshon mchog gis bya ba'am/ /yang na bar ma dag kyang rung / /rin chen sna lnga'i rang bzhin phye/ /yang na 'bras sogs phye mas so/ /zhes gsungs so/ /ji ltar 'byor dang rjes mthun par/ /</text></item>
<item><p>98a7</p><section></section><text>dkyil 'khor dag ni bri byas la/ /nor dang ldan pas dbang bskur bya/ /nor med bris sku la dbang bskur/ /dkyil 'khor rdzogs nas sngags pa yis/ /bum pa rnams ni lhag gnas bya/ /slob mas pus btsugs thal sbyar nas/ /bla ma la ni gsol ba gdab/ /</text></item>
<item><p>98b1</p><section></section><text>'khor ba'i 'dam du bying ba'i bdag /skyabs med khyab bdag nyid kyis skyobs/ /slob ma'i spyi bor lag bzhag nas/ /bla mas sngags kyis byin gyis brlabs/ /khro bo'i sa bon snying gar dgod/ /de 'byung khro bo'i tshogs kyis ni/ /slob ma'i sdig pa'i phung po rnams/ /</text></item>
<item><p>98b2</p><section></section><text>za bzhin par ni bsam par bya/ /lag pas srung skud bcings nas ni/ /so shing yang ni 'cha' ru gzhug /rmi lam shes pa'i rgyu ru ni/ /ku sha'i mal la nyal du gzhug /dge dang mi dge ci mthong ba/ /de bzhin bla ma la ni brjod/ /mi dge na ni zhi bar bya/ /dge na shis so zhes</text></item>
<item><p>98b3</p><section></section><text>brjod do/ /sdom pa ma lus gzung na ni/ /sngags kyi sku ru bskyed par bya/ /sngags kyis byin brlabs khrag gi ni/ /dpral bar thig le sbyin par bya/ /de nas dkyil 'khor mdun 'dug ste/ /sbyor bdag rang ni 'jug par bya/ /gos kyis gdong ni g.yogs nas su/ /dkyil</text></item>
<item><p>98b4</p><section></section><text>'khor du ni gzhug par bya/ /dad pas dkyil 'khor phyag byas te/ /khyad par du yang bla ma la'o/ /bza' bsrung dam tshig ci gsungs pa'i/ /dam tshig de la sbyin par bya/ /de nas bskor ba byas nas ni/ /sbyin pa bzhi ni rab sbyin bya/ /sngags kyis mngon bsngags me tog</text></item>
<item><p>98b5</p><section></section><text>te/ /dkyil 'khor bzang la gtor bar bya/ /gang du me tog lhung ba yis/ /de yi rigs de shes par bya/ /slob ma'i gdong g.yogs bsal nas ni/ /dkyil 'khor de nyid rab bstan bya/ /phung po skye mched khams rnams kyis/ /rnam dag de bzhin nyid bdag can/ /lha yi</text></item>
<item><p>98b6</p><section></section><text>rnam pa'i sbyor ba la/ /bu khyod kyis ni sbyar bar bya/ /kun nas bum pa brgyad po yi/ /rang gi rig ma skyes bu'i chu/ /thugs rje'i rdo rje rab bsgoms pas/ /slob ma rdo rje can dbang bskur/ /rdo rje nyi mar rab bsgoms pas/ /de la cod pan sbyin par bya/ /rdo rje'i tshigs</text></item>
<item><p>98b7</p><section></section><text>bcad rab sbyar ba/ /thams cad sngon bzhin sbyin par bya/ /slob ma'i 'jig rten dbang cha byad/ /rdo rje chen po rtse dgu pa/ /nyi shu rtsa brgyad lha ldan pa'i/ /rdo rje dbang gis dbang bskur bya/ /sangs rgyas rdo rje'i dbang gis ni/ /de ring khyod ni dbang bskur te/ /'di de sangs</text></item>
<item><p>99a1</p><section></section><text>rgyas thams cad nyid/ /rab bsgrub phyir ni rdo rje gzung / /slob ma rta yi mchog bsgoms te/ /sgrol ma lhan cig kha ni sbyar/ /rdo rje'i bdag pos dbang bskur te/ /rdo rje dril bu dkrol bar bya/ /nyi shu rtsa gsum lha yi bdag /dril bus khyod ni dbang bskur ro/ /</text></item>
<item><p>99a2</p><section></section><text>oM badzra a d+hi pa ti tiSh+Tha badzra sa ma ya s+t+waM/ slob ma rnam snang mdzad bsgoms la/ /spyan dang lhan cig kha ni sbyar/ /rdo rje dril bu mgor bzhag ste/ /rdo rje ming gis dbang bskur bya/ /oM badzra sa twa twaM a b+hi Shiny+tsa mi badzra nA ma a b+hi She ka ta/ kye khyod rdo rje che ge mo rdo rje zhes bya'o/ /</text></item>
<item><p>99a3</p><section></section><text>gang dang gang snang de thams cad/ /de kun sems kyi sprul pa yin/ /chos rnams rang bzhin gyis dag pa/ /sangs rgyas ye shes tshul 'di dang / /'di ni sangs rgyas thams cad kyi/ /rdo rje sems dpa'i phyag na gnas/ /khyod kyis kyang ni rtag tu gzung / /rdo rje sems</text></item>
<item><p>99a4</p><section></section><text>dpa'i brtul zhugs brtan/ /oM sarba ta thA ga ta sid+d+hi badzra sa ma ya s+t+waM d+ha ra ya mi hi hi hi hi hUM/ sgrub pa kun gyi cho ga dang / /bla na med pa kun gyis mchod/ /de nas rdo rje lag gis lag /rdo rje brtul zhugs khyod la sbyin/ /thog mtha' med pa'i sems dpa' ni/ /rdo rje</text></item>
<item><p>99a5</p><section></section><text>sems dpa' dga' chen po/ /kun du bzang po kun bdag nyid/ /rdo rje snyems pa bdag po'i bdag /shes rab pha rol phyin byung ba/ /dril bu de la sbyin par bya/ /rdo rje dril bu zhes bya bas/ /sems can kun gyi don byed pa/ /'di de sangs rgyas thams cad kyi/ /</text></item>
<item><p>99a6</p><section></section><text>shes rab dbyangs kyi rjes 'gror gsungs/ /khyod kyis kyang ni rtag tu zung / /byang chub mchog tu rgyal ba bzhed/ /dbugs dbyung thams cad byin nas ni/ /rang nyid shAkya thub gyur pas/ /de ring slob ma khyod lung bstan/ /sangs rgyas 'gyur bar gdon mi za/ /khyod</text></item>
<item><p>99a7</p><section></section><text>ni mi 'chi mya ngan med/ /'jigs pa dang ni rims mi 'byung / /bde chen theg pa 'di las ni/ /bu khyod nga yis lung bstan to/ /rdo rje sems dpa' de bzhin gshegs/ /srid pa shin tu dag bya'i phyir/ /srid pa'i ngan 'gro las ni bton/ /khyod ni lung bstan brjod</text></item>
<item><p>99b1</p><section></section><text>par bya/ /khyod ni sa stengs mtho ris su/ /dgyes pa'i rdo rje zhes bya ba'i/ /de bzhin gshegs pa 'grub par 'gyur/ /rin chen dbang gi dam tshig ni/ /zhes bya bcom ldan 'das kyis gsungs/ /rigs mchog lnga las byung ba yis/ /rig ma der ni gzhug par bya/ /yang</text></item>
<item><p>99b2</p><section></section><text>na gang de ji snyed pa/ /de bzhin lo ni bcu drug pa'o/ /ji srid khu ba ldan gyur par/ /de srid phyag rgya bsten par bya'o/ /phyag rgya'i gdong ni dgab par bya'o/ /thabs kyi gdong yang de bzhin no/ /de bsten pa las gang byung pa/ /mthe bong srin lag dag gis ni/ /slob ma'i</text></item>
<item><p>99b3</p><section></section><text>khar ni dbab par bya/ /de yis tshigs bcad 'di lta ste/ /ji ltar sangs rgyas 'phags pa yis/ /byang chub sras rnams dbang bskur ltar/ /bdag gis gsang ba'i dbang gis ni/ /sems kyi rgyun gyis dbang bskur ro/ /'di ni gsang ba'i dbang ngo / /bzhin</text></item>
<item><p>99b4</p><section></section><text>mdzes mig ni yangs pa dang / /lang tsho'i gzugs kyis brgyan pa la/ /ting 'dzin yan lag gis skyes pa'i/ /shes rab slob ma la gtad bya/ /de la tshigs su bcad pa 'di'o/ /lha mo dga' ster gnas ster ma/ /sna tshogs gzugs can yid dga' ma/ /zung</text></item>
<item><p>99b5</p><section></section><text>shig zung shig sems dpa' che/ /bzung nas mchod pa rab tu gyis/ /rang 'dod lha yi sbyor ba dag /shes rab thabs kyi sbyor rig pa/ /shin tu sems ni mnyam gzhag pa'i/ /cho gas phyag rgya mchod par bya/ /shes rab ldan zhing ser sna bral/ /dga' ba'i skad cig</text></item>
<item><p>99b6</p><section></section><text>nyer longs spyod/ /bla ma la ni btud byas te/ /ji ltar nyams myong brjod par bya/ /dga' ba'i skad cig dbye rig pa'i/ /ston pas de nas lung bstan te/ /sku gsum yongs su shes pa ni/ /shes rab chos nyid bshad kyis nyon/ /e yig cha byad bzang po gang / /</text></item>
<item><p>99b7</p><section></section><text>dbus su waM gyis rnam par brgyan/ /bde ba thams cad kyi ni gzhi/ /sangs rgyas rin chen za ma rtog /skad cig dbye bas phye ba yis/ /dga' ba'i skad cig der skye 'gyur/ /skad cig ye shes bde ye shes/ /e waM rnam par rab tu gnas/ /sna tshogs rnam par smin</text></item>
<item><p>100a1</p><section></section><text>pa dang / /rnam nyid mtshan nyid bral de bzhin/ /e waM shes pa'i rnal 'byor pas/ /skad cig bzhi la yang dag 'gro/ /sna tshogs rnam pa du mar bshad/ /'khyud dang 'o byed la sogs pa'o/ /de las bzlog pa rnam par smin/ /bde ba'i ye shes</text></item>
<item><p>100a2</p><section></section><text>longs spyod pa'o/ /rnam par nyed par 'gro bar gsungs/ /bdag gis bde ba longs spyod do/ /'di gsum las gzhan mtshan nyid bral/ /chags dang chags bral rnam par spangs/ /dang po dga' ba sna tshogs te/ /mchog tu dga' ba rnam par smin/ /dga' dang</text></item>
<item><p>100a3</p><section></section><text>bral ba rnam nyed de/ /lhan cig skyes dga' mtshan nyid bral/ /slob dpon gsang ba shes rab dang / /bzhi pa de yang de bzhin no/ /dbang bzhi'i grangs kyi dbye ba yis/ /dga' ba la sogs rim shes bya/ /de yi phyir ni dga' ba rnams/ /bzhi yi bye brag rab tu</text></item>
<item><p>100a4</p><section></section><text>phye/ /gang phyir lhan cig skyes rnam bzhi/ /rdzogs pa'i rim pa'i phyogs yin no/ /dang po dga' ba dpa' bo ste/ /mchog tu dga' ba rnal 'byor ma/ /shin tu dga' ba mtha' dag nyid/ /bde de'i thabs kyis thams cad rig /cung zad dga' ba bde ba che/ /mchog</text></item>
<item><p>100a5</p><section></section><text>tu dga' ba de bas lhag /dga' bral dga' ba chags bral yin/ /lhag ma lhan cig skyes dga' ba'o/ /dang por reg par 'dod pa ste/ /gnyis pa bde bar 'dod pa'o/ /gsum pa chags pa spangs pa yin/ /bzhi pa de yis bsgom par bya/ /mchog tu dga' ba srid</text></item>
<item><p>100a6</p><section></section><text>par gsungs/ /dga' dang bral bas mya ngan 'das/ /dbu ma dga' ba tsam nyid de/ /lhan cig skyes pas 'di rnams spangs/ /mkha' mnyam rdul bral zhi ba ste/ /dngos dang dngos med bdag nyid mchog /thabs dang shes rab mnyam 'dres shing / /chags</text></item>
<item><p>100a7</p><section></section><text>dang chags bral rnam par 'dres/ /de nyid srog chags rnams kyi srog /de nyid mchog gi yi ge'o/ /kun la khyab pa'i de nyid 'di/ /lus kun la ni rnam par gnas/ /lte bar gtum mo sbar ba yis/ /de bzhin gshegs pa lnga bsregs shing / /spyan la sogs</text></item>
<item><p>100b1</p><section></section><text>pa yang bsregs te/ /bsregs pas ri bong can haM 'bab/ /ko l+la i re T+Tha a bo la/ mu m+mu Ni re kak+kolA/ g+ha Na kr-i pi Ta ho bAdz+dza i/ ka ru Ni ki a i na ro lA/ ta hiM ba la khAdz+dza i/ gA D+heM ma a NA bidz+dza i/ ha le kA liny+dza ra pa Ni a i/ dun+du ra bAdz+dzi a i/ tsa u sa ma ka s+thu</text></item>
<item><p>100b2</p><section></section><text>ri sih+lA/ kA sbu ra lA i a i/ mA la in+d+ha na shA liny+dza ta hiM/ b+ha ru khA a i/ /phreM kha Na kha Ta ka ran+te/ shud+d+ha a shud+d+ha na mu ni a i/ ni raM su aM ge tsa DA wi/ ta hi dza sa rA wa pa Ni a i/ mA la a dze kun du ru pA Ta i/ DiN+Da ma ta hiN+Da bAdz+dza a i/ gang phyir bde chen</text></item>
<item><p>100b3</p><section></section><text>thos gnas pas/ /bde chen 'khor lo phal chen po'o/ /bde ba gang gis 'dir 'chi ba'i/ /bde des bsam gtan zhes su brjod/ /bde ba chen por ba thob na/ /sna tshogs pa yis skad cig spong / /bde ba chen po gzung bya zhes/ /sems dpa' che la bla ma</text></item>
<item><p>100b4</p><section></section><text>gsung / /ye shes 'di ni ches phra zhing / /rdo rje snying po mkha' dang mtshungs/ /rdul bral thar pa ster zhi ba/ /khyod kyi pha ni khyod rang yin/ /shes rab ye shes kyi mngon par byang chub pa'o/ /chags sogs rol mo 'dir ma bshad/ /yang bdag med mas</text></item>
<item><p>100b5</p><section></section><text>gsol ba/ dge slong dge slong ma rgan po/ /de bzhin ma ning la sogs pa'i/ /'di rnams ji ltar byang chub 'byur/ /bcom ldan bdag la bshad du gsol/ /bcom ldan 'das kyis bka' stsal pa/ /ji ltar sngon gyi rjes 'brangs nas/ /slob dpon gyis ni</text></item>
<item><p>100b6</p><section></section><text>phun tshogs sbyin/ /dga' 'bral dang po mchog gi mtha'/ /de nas ye shes bsten par bya/ /rang gi lag pa g.yas g.yon gyi/ /mthe bong srin lag dag gis ni/ /longs spyod kyi ni dba' rlabs gnyis/ /rnal 'byor pa yis gnan par bya/ /de las skyes pa'i</text></item>
<item><p>100b7</p><section></section><text>ye shes ni/ /dper na gzhon nu ma chags bzhin/ /nyams su myong ba'i ye shes 'di/ /tshig gi spyod yul ga la yin/ /de la thog mtha' dbu ma med/ /srid dang mya ngan 'das pa min/ /bdag med gzhan yang med pa ste/ /'di ni mchog tu bde chen yin/ /</text></item>
<item><p>101a1</p><section></section><text>dang po gti mug 'chi bar 'gyur/ /mtha' mar 'khor ba'i gzugs can ma/ /dbu mar rdul bral zhi ba ni/ /khyab bdag dngos dang dngos med zad/ /chos kyi dbyings kyi mngon par byang chub pa'o/ /sems can mos pa sna tshogs la/ /phan par</text></item>
<item><p>101a2</p><section></section><text>'jug pa'i dbye ba yis/ /rdo rje 'dzin chen thabs bdag gis/ /sgrub thabs du ma gsungs pa yin/ /sngags kyi tshul ni rjes sbas pa/ /lam 'di'am ni gzhan yang rung / /shin tu bla ma la gus pa'i/ /dad ldan skyes bu la bshad bya/ /rnal 'byor ma'i rgyud dgyes</text></item>
<item><p>101a3</p><section></section><text>pa'i rdo rje las btus pa'i dbang rnam par gtan la dbab pa slob dpon chen pa dgra las rgyal bas mdzad pa rdzogs so// //rgya gar gyi mkhan po shrI ga ya d+ha ra dang / bod kyi lo tsA ba gyi jo zla ba'i 'od zer gyis bsgyur cing zhus te gtan la phab pa'o// //</text></item>
<item><p>101a4</p><section></section><text>@##/ /rgya gar skad du/ shrI da sha kro d+ha bi d+ya bi d+hi nA ma/ bod skad du/ dpal khro bo bcu'i rig pa'i cho ga zhes bya ba/ dpal khro bo bcu la phyag 'tshal lo/ /gro ga'am lo ma la rtsibs brgyad pa'i 'khor lo bri'o/ /shar du/ namaH sa man+ta bu d+d+he b+h+yo/ /na mo mung+ga ra ha stA ya</text></item>
<item><p>101a5</p><section></section><text>tsaN+Dan maN+DalA k+She pa kA ra ya d+hAr ka s+ya rak+Sha sh+'+n+tiM puSh+Ta kuM ru hUM phaT/ lhor/ na maHsa man+ta bud+d+he b+h+yo ma hA daN+Da d+ha ra bi bi d+ha su rA su ra marda na b+hU tA na ni rma tha r+hA ra ka s+ya rak+ShaM shIn+taM puSh+TiM ku ru hUM phaT/ nub tu/ namaH sa m+n+ta bud+d+he b+h+yo hu lu hu lu ma hA pad+ma a mr-i tI ku ru biShA Ni d+har ka s+ya ra k+Sha shAn+tiM ru Sh+TiM ku ru</text></item>
<item><p>101a6</p><section></section><text>hUM phaT/ byang du/ na maH saman+ta bud+d+he b+h+yo na mo badzra krod+hA ya ma hA daM sh+To t+ka ta g+hai ra bA ya badzra san+do ha darbA ya amr-ita kuN+Da li d+hA ra ke s+ya rak+ShaM shAn+tiM puSh+TiM ku ru hUM phaT/ dbang ldan du/ na maH sa man+ta dud+d+he b+h+yo oM ya ma daN+DA ya/ tu ru tu ru mu ru sarba dush+TaM/ mA ra ya mA ra ya d+hA ra ka s+ya rak+ShaM</text></item>
<item><p>101a7</p><section></section><text>shAn+tiM push+TiM ku ru hUM phaT/ me ru/ na maH sa man+ta bud+d+he b+h+yo na mo ma hA ba lA ya u ts+tshusham kro d+ha rA dzA ya sarba nA gA nA hri da yaM tA Da ya d+hA ra ke s+ya rak+ShaM sh+'+n+tiM puSh+TiM ku ru hUNaM phaT/ bden bral du/ na maH sa man+ta bu d+d+he b+h+yo na ma a tsa la kA NA ya/ tse T+Ta tse T+Ta/ mo T+Ta moT+Ta/ tuT+Ta tuT+Ta/ g+ha g+ha/ g+hA ta ya/ g+hA</text></item>
<item><p>101b1</p><section></section><text>ta ya d+hA ra ka s+ya rak+ShaM sh+'+n+tiM puSh+TiM ku ru hUM phaT/ rlung du/ na maH sa man+ta bud+d+he b+h+yo oM Tak+ki rA dzA d+hA ra ka s+ya rak+ShaM sh+'+n+tiM puSh+TiM ku ru hUM dzaH/ 'khor lo'i lte bar/ oM sum+b+ha ni su mab+ha hUM/ gr-ih+Na gr-i h+Na hUM/ gri h+NA pa ya/ gr-i hA pa ya hUM/ A na ya hoH b+ha ga bA na bid+yA rA dza d+hA rA ka s+ya rak+Sham shAn+tiM puSh+TiM hUM phaT/ swA hA/</text></item>
<item><p>101b2</p><section></section><text>sngags 'dis 'khor lo yongs su 'khor bar bri'o/ /na maH sam+n+ta bud+d+hA nAM/ na maH sam+n+ta d+ha rmA nAM/ na maH sa man+ta saM g+hA nAM/ oM si tA ta pa tre/ oM bi ma la/ oM shaM ka ra/ oM pra t+yaM ga ri/ badzre Sh+NI sha ts+k+ri brti/ sar+b+ba yan+ta/ mU la karma/ ban+d+ha na/ tA Da na/ kI la na m+bA/ d+hA ra ka s+ya kri taM/</text></item>
<item><p>101b3</p><section></section><text>ye na ke na tsi ta/ kr-i taM ta/ sarbA n+tu/ ts+tshi n+da ts+tshin+da/ b+hin+da b+hin+da/ tsi ri tsi ri/ gi ri gi ri/ ma ra ma ra/ hUM hUM hUM hUM hUM/ hUM hUM hUM hUM hUM phaT phaT phaT/ at+marak+ShaM pra yo ge shu/ yan+t+ra man+t+ra d+hi nA she naM bA hUM bid+h+yA gi taM kr-i twAM trai lo kyai d+n+na pi laM g+ha te/ dpal khro bo bcu'i rig pa'i cho ga zhe bya ba rdzogs so// //</text></item>
<item><p>101b4</p><section></section><text>paN+Di ta dzai rta ris mdzad pa'o// //sgra pa chen po dzai ta kar+N+Nali zhal snga nas shAkya'i dge slong nyi ma rgyal mtshan dpal bzang pos/ gtsug lag khang chen po dpal ther pa gling du legs par bsgyur ba'o// @##/ /rgya gar skad du/ gu h+ya a b+hi She</text></item>
<item><p>101b5</p><section></section><text>ka kri pa nA ma/ bod skad du/ gsang ba'i dbang gi rab tu byed pa zhes bya ba/ dpal rdo rje sems dpa' la phyag 'tshal lo/ /rig mas gsor ba'i rdo rje rtsa bar rol longs rdzogs/ /so sor reg pa chos de gyen du rab spros sprul/ /spros pa'i khams gsum sprul na tshad</text></item>
<item><p>101b6</p><section></section><text>med mkhyen gyur pa/ /lus ngag yid kyis dgyes pa rdo rje la phyag 'tshal/ /gsang ba'i rgyud las bshad pa'o/ /dbang bskur la ni ye shes bzhi/ /mtshan ma lnga dang yang dag ldan/ /yang dag gsal bar bri bar bya/ /oM yig nyid dang AM yig dang / /ka yig tsa trar</text></item>
<item><p>101b7</p><section></section><text>yang dag ldan/ /ta yig dang ni pa yig dang / /ya dang sha yi yi ge'o/ /sde dgu yi ni yi ge'o/ /o yig I yang lha mo'o/ /kha tsha Tha dang bzhi pa gzhan/ /tha pha dang ni ra sha ya/ /gnyis pa'i sde zhes bya bar 'dod/ /u U yi ge lha mo che/ /ga dza Da dag lhan cig ldan/ /</text></item>
<item><p>102a1</p><section></section><text>da ba dang yang la su dag /'di ni gsum pa'i sde yin no/ /e ai zhes bya sngon du gyur/ /de nas yang ni g+ha dz+ha D+ha/ /d+ha b+ha wa ha de nas yang / /'di ni sde pa bzhi pa'o/ /o yig nyid dang au yig dang / /oM yig dang ni tsheg drag bcas/ /nga nya Na na ma dang</text></item>
<item><p>102a2</p><section></section><text>ldan/ 'di ni sde pa dgu yi bdag/ /rdo rje mdzes pa rdo rje brdeg pa bzhi/ /rab dgyes pa yi myu gu dang / /ngo mtshar rdo rje ye shes rdo rje dang / /yid bzhin rdo rje lus med rdo rje dang / /shes rab myu gu snying rje myu gu dang / /dam pa'i dga' ba'i rdo rje dang / /rab tu dgyes pa'i rdo rje</text></item>
<item><p>102a3</p><section></section><text>dang / /spyan ras gzigs kyi rdo rje dang / /dbab pa'i rdo rje nam mkha'i rdo rje dang / /shes rab rdo rje pha rol phyin pa'i rdo rje dang / /'dod chags rdo rje dang ming 'di rnams kyis gtsang ba'i gnas su phyag rgya chen po'i dngos grub po/ /bud med bshad de/ rdo rje 'gying dang mtshon</text></item>
<item><p>102a4</p><section></section><text>cha dang / /rdo rje e ma'o bde ba mo/ /rdo rje bdag med ma dang / rdo rje spyan ma dang / rdo rje mkha' 'gro ma dang / rdo rje dkar mo dang / rdo rje sgyu 'phrul ma dang / rdo rje 'bar ma dang / rdo rje 'khri shing ma dang / rdo rje shugs dang / rdo rje ro langs ma dang / rdo rje lcags kyu ma dang / rdo rje do shal</text></item>
<item><p>102a5</p><section></section><text>ma dang / rdo rje phreng ba ma dang / rdo rje bzhad ma dang / /rdo rje sgeg mo dang / rdo rje pad rkan ma dang / rdo rje rgyas ma dang / /rdo rje pad+ma dang / rdo rje 'byung gnas dang / rdo rje dgod ma dang / rdo rje chags pa ma dang / rdo rje sgrol ma dang / rdo rje ha ra dang / rdo rje rnam bsnyems ma dang / rdo rje blo gros ma</text></item>
<item><p>102a6</p><section></section><text>dang / rdo rje ko ne na ma dang / rdo rje kha chu ma dang / rdo rje dbugs dang / rdo rje lag dang / mkha' 'gro ma rnams mi bskyod pa/ a A ka ca Ta ta pa ya sha rnams bshad pa la gtso bo dpa' bo rnam par snang mdzad/ i I kha tsha Tha tha pha ra Sha rnams rab dgyes rdo rje la sogs pa'o/ /rin</text></item>
<item><p>102a7</p><section></section><text>chen dbang u U ga dza Da ba las rnams ngo mtshar rdo rje la sogs pa'o/ /snang ba mtha' yas e ai g+ha dz+ha D+ha d+ha b+ha ba ta rnams rdo rje pad+ma'i myu gu la sogs pa'o/ /don yod grub pa o au aM AH nga nya Na na ma rnams rdo rje spyan ras gzigs la sogs pa'o/ /gsang ba'i</text></item>
<item><p>102b1</p><section></section><text>dbang gi ming gi rab tu byed pa/ yang dag pa'i man ngag 'grol bar dka' ba rdzogs so// //slob dpon phyag rgya chen po'i dngos grub can bi na pa'i zhal snga nas mdzad pa'o// @##/ /rgya gar skad du/ ma hA a b+hi She ka tri kra ma nA ma/</text></item>
<item><p>102b2</p><section></section><text>bod skad du/ dbang chen po rim pa gsum pa zhes bya ba/ dpal kye rdo rje la phyag 'tshal lo/ /pra yi ye shes sgrub 'dod pas/ /'dod chos mtshan gnyis shes pa'i mu/ /de shes yul du bya ba ni/ /mig dgug shir mtha' zad rtse/ /chu skyes dga' gnyis dbus su</text></item>
<item><p>102b3</p><section></section><text>'dus/ /gsang ba'i sa bcur shes par bya/ /thabs kyi ze 'bru gsum nor bu/ /pra ru 'dod pa sangs rgyas gcig /thur rlung phrad bzlog dbus zhugs pas/ /sa gnas gar 'dod kun kyang 'gengs/ /rtog bral smon lam gzugs su gnyis/ /ra ta'i ti la bzhi</text></item>
<item><p>102b4</p><section></section><text>'gyur gyi/ /skad cig cha kun shes byas nas/ /ro bzhi shes pas ro bzhi bya/ /rlung gi sa yi dus su ni/ /hUM phaT bskyod pas las rlung me/ /'byung bzhi'i rlung grangs 'khor lo bzhin/ /sa yi dus su bzlog la bstun/ /chu tshags rlung gis gzung yi ge/ /'greng</text></item>
<item><p>102b5</p><section></section><text>stengs yar rlung dgag pa'o/ /ting 'dzin khyad par gyur pa yis/ /gnyis 'dus b+ha gar rlung bzhi gnon/ /mi g.yo bdud bzhi mnan zhes bya/ /cung zad 'dus par zin pa yis/ /mi rtog dang po'i sa thob bshad/ /brgyad phyed mtha' yi brgyad phyed mthar/ brag gdung</text></item>
<item><p>102b6</p><section></section><text>lta bu gnyis phrad de/ /bstan pas ye shes bsam yas shing / /kun kyang gsal ba dung lta bu/ /yang dag rdzogs pa'i sangs rgyas te/ /yon tan che ba brjod mi lang / /gal te pra yi nyi ma dag /thig le kha bsgyur sngon bzhin sprad/ /mar ram chu ltar 'dres nus pas/ /</text></item>
<item><p>102b7</p><section></section><text>so sor gnas kyang rmongs pa med/ /kun rdzob snang ba ma yin te/ /dngos po gnyis kyang rtag tu 'dres/ /sus kyang mthong bar mi nus te/ /yon tan ljags kyis rdzogs pa min/ /bskal par 'jigs dang bral ba med/ /gzung 'dzin bra la ba'i ye shes sku/ /dus su</text></item>
<item><p>103a1</p><section></section><text>chos rnams me long bzhin/ /dbang chen po rim pa gsum pa zhes bya ba rdzogs rim gyi man ngag rdzogs so// @##/ /rgya gar skad du/ dwi b+hu dza he badzra sA d+ha naM/ bod skad du/ dgyes pa rdo rje phyag gnyis pa'i sgrub pa'i thabs/ dpal rdo rje he</text></item>
<item><p>103a2</p><section></section><text>ru ka la phyag 'tshal lo/ /e waM yi ge la bzhugs pas/ /dga' bzhi la sogs mnga' bdag ni/ /dang po dbus mtha' las grol ba/ /rdo rje 'chang de la phyag 'tshal/ /bla ma rnams dang sangs rgyas dang / /chos dang dge 'dun gus bcas shing / /rgan gzhon</text></item>
<item><p>103a3</p><section></section><text>rdor spyod phyag byas nas/ /dgyes pa rdo rje'i [(]sgrubs [,]sgrub [)]thabs bshad/ /dang po goms par byed pa ni/ /gang du sngags pas dngos grub 'grub cing / sems rtse gcig par 'gyur ba/ shing gcig gam/ dur khrod dam/ ma mo'i khyim mam/ de bzhin mtshan mo'am/ skye bos</text></item>
<item><p>103a4</p><section></section><text>dben pa'i grong mtha' 'am/ dgon par bsngags pa gsungs pa'i gnas bzang po brtag go/ /rang gi snying gar raM bsams la/ de las byung ba'i nyi ma'i dkyil 'khor de la hUM yang bskyed la/ DoM bi nIs rjes su chags pas phrag na 'khyud pa'i thabs dang shes rab kyi</text></item>
<item><p>103a5</p><section></section><text>bdag nyid can rdo rje las 'khrungs pas/ thugs rje dang ldan pa'i rje btsun la/ rgyan thams cad kyis brgyan pa'i lha mo brgyad gau rI ri dgas kyi mtshan ma bsnams pa/ tsau rI nyi ma'i snod bsnams pa/ be tA lI chu bsnams pa/ g+hasma rI sman bsnams pa/ puk+ka sI phyag na rdo rje</text></item>
<item><p>103a6</p><section></section><text>bsnams pa/ sha ba rI ro bsnams pa/ tsan+Da lI Da ma ru bsnams nas/ g.yung mo de kho nas mchod pas de rnams kyis gtso bo la mchod pa byed pa nam mkha' la blta'o/ /de nas/ dkon mchog gsum la skyabs su mchi/ /sdig pa thams cad bshags par bgyi/ /</text></item>
<item><p>103a7</p><section></section><text>'gro ba'i dge la rjes yi rang / /sangs rgyas byang chub yid kyis gzung / /dang po byams pa bsgom par bya/ /gnyis pa snying rje bsgom par bya/ /gsum pa dga' ba bsgoms nas ni/ /kun gyi mtha' ru btang snyoms so/ /yang sems stong pa nyid du dmigs</text></item>
<item><p>103b1</p><section></section><text>pas tha mal pa'i nga rgyal spang bar bya ste/ oM shU n+ya tA dz+nyA na badzra swa b+hA ba At+ma ko\u0f85haM/ dang por raM las nyi ma bsam/ /nyi ma'i dbus su rab gnas pa'i/ /hUM las sna tshogs rdo rjer bsam/ /rdo rje de las ra ba dang / /rdo rje'i gur gyis phub par bsgom/ /mkha' dbyings</text></item>
<item><p>103b2</p><section></section><text>b+ha ga bsgoms nas ni/ /de nang bsgom par bya ba ni/ /dang por ro ni bsam bya ste/ /chos dbyings bdag med yin zhes bya/ /de stengs gnas pa'i rnal 'byor pas/ /he ru ka ru bsgom par bya/ /A li las zla kA li nyi/ /de stengs sa bon hUM brtag bya/ /hUM las rdo rje</text></item>
<item><p>103b3</p><section></section><text>bsam par bya/ /rdo rje'i lte ba hUM la yang / /de nyid hUM ni gnas par bsam/ /me long ye shes zla ba ste/ /mnyam nyid ye shes bdun par ldan/ /phyag mtshan sa bon so sor rtog /thams cad gcig bsdus bya nan tan/ /chos nyid dag pa'i rdzogs pa'i sku/ /mngon</text></item>
<item><p>103b4</p><section></section><text>par byang chub rnam pa lnga/ /rim bzhin mkhas pas bsgom par gsungs/ /sems can lus las yang dag 'byung / /dkyil 'khor gtso bo bsgom par bya/ /zhal dang phyag mtshan gsungs bzhin te/ /chu shel lta bu'i 'od mnga' ba/ /dga' bas gnyis ni snyoms</text></item>
<item><p>103b5</p><section></section><text>par zhugs/ /bdag med ma dang lhan cig sbyor/ /bsrub bya bsrubs pa'i sbyor ba yis/ /gau rI la sogs nges 'byung bya/ /gaM tsaM baM g+haM paM saM laM DaM sa bon las nges 'byung / /dbang po gau rI gshin rje sku/ /chu yi phyogs su be tA lI/ /lus ngan phyogs su g+hasma rI/ /puk+ka</text></item>
<item><p>103b6</p><section></section><text>sI ni dbang ldan 'dod/ /me yi phyogs su sha ba rI/ /tsaN+DalI ni bden bral gnas/ /rlung gi phyogs su Do m+bir 'dod/ /gau rI kha dog nag por 'gyur/ /tsau rI btsod kyi kha dog ldan/ /be tA lI ni gtso mo'i mdog /margata ma dog 'dra g+hasma rI/ /in+d+ra nI mdog puk+ka sI/ /sha ba</text></item>
<item><p>103b7</p><section></section><text>rI ni chu shel bzhin/ /tsan+Da lI ni mkha' bzhin sngo/ /Do m+bi nI ni sna tshogs mdog /ro yi steng na 'od 'bar zhing / /phyag gnyis dbu skra gyen du brdzes/ /sbyin dmar zhal ni gcig dang bcas/ /phyag rgya lnga yis rnam par brgyan/ /phyag ni gcig na ka pA la bsnams/ /</text></item>
<item><p>104a1</p><section></section><text>g.yas kyi phyag na gri gug go/ /kha T+wAM ga ni phyag g.yon na/ /rked pa stag gi pags pas g.yogs/ /de nas rdo rje chags chen gyis/ /rig ma dang bcas zhu bar gyur/ /sna tshogs glu dang nyer spyod pas/ /de nas lha mo skul bar byed/ /snying rje'i yid</text></item>
<item><p>104a2</p><section></section><text>kyis lha mo bzhengs/ /sbos mos bdag la yongs su skyobs/ /stong pa'i ting 'dzin spangs nas ni/ /bde chen 'dod pas bdag la sbyor/ /khyod mi bzhugs na bdag 'gum pas/ /stong pa'i rang bzhin spangs nas su/ /ri khrod ma 'bras bsgrub pa'i phyir/ /dgyes</text></item>
<item><p>104a3</p><section></section><text>pa rdo rje khyod bzhengs shig /'dod pas 'jig rten snying mnan na/ /gtso bo ci phyir stong nyid bzhugs/ /khyod mi bzhugs na phyogs rmongs pas/ /gtum mo bdag ni gsol ba 'debs/ /bdag gis khyod kyi thugs 'tshal gyis/ /sgyu 'phrul lta bur khyod bzhengs shig /</text></item>
<item><p>104a4</p><section></section><text>'gro gtso smra bas bdag legs shes/ /thugs rje rgyun chad ma mdzad cig /dang po stong nyid byang chub ste/ /gnyis pa sa bon bsdus pa yin/ /gsum pa gzugs ni rdzogs pa ste/ /bzhi pas sa bon dgod pa po/ /hUM rdo rje las rdo rje cher/ /zhu ba'i gzugs ni bzhengs</text></item>
<item><p>104a5</p><section></section><text>par gyur/ /'gro ba'i don la 'od zer gyis/ /rang gi lus ni rnam spros pas/ /nam mkha'i dkyil 'khor khyab byas nas/ /tshogs re slar yang 'dus pa yin/ /rnal 'byor zhe sdang bdag nyid gyur/ /kha dog sngo zhing cung zad dmar/ /dbu skra ser po gyen du brjes/ /phyag</text></item>
<item><p>104a6</p><section></section><text>rgya lnga yi rgyan gyis brgyan/ /'khor lo rna cha mgul rgyan dang / /lag pa'i gdu bu ska rags rnams/ /sangs rgyas lnga yi rnam dag ste/ /phyag rgya lnga ru rab tu grags/ /bcu drug cha byad khros pas gzigs/ /phyag g.yon rdo rje thod pas mtshan/ /kha T+wAM ga yang g.yon</text></item>
<item><p>104a7</p><section></section><text>pa ni/ /rdo rje 'bar ba g.yas pa na/ /hUM sgrogs pa yi bdag nyid can/ /lha mo brgyad kyis yongs bskor nas/ /mgon po dur khrod nang na rol/ /dpal ni gnyis med ye shes te/ /he ni rgyu sogs stong pa nyid/ /ru ni bkod pa spangs pa yin/ /ka ni gang du mi gnas</text></item>
<item><p>104b1</p><section></section><text>pa/ /chos kyi dbyings las nges 'khrungs pas/ /chos nyid bdag nyid bsgom pa yin/ /oM d+ha rma d+hA tu swa b+hA ba At+ma ko\u0f85haM/ /mig ni rdo rje gti mug ma/ /rna ba rdo rje zhe sdang ma/ /sna ni ser sna rdo rje ma/ /lce ni 'dod chags rdo rje ma/ /reg bya rdo rje phrag dog ma'o/ /bdag med</text></item>
<item><p>104b2</p><section></section><text>rnal 'byor ma ni yid/ /sa spyod ma ni lus rdo rje/ /mkha' spyod ma ni gsung rdo rje/ /thugs ni dbus na bzhugs pa'i phyir/ /de phyir bdag med ma dbus 'khrungs/ /rang snying nas ni sa bon byung / /'od zer nag po dang ldan la/ /lcags kyu'i rnam pa can gyis ni/ /</text></item>
<item><p>104b3</p><section></section><text>khams gsum na bzhugs sangs rgyas rnams/ /yum brgyad dang bcas bkug nas ni/ /yang dag mchod nas gsol ba gdab/ /oM a b+hi Shiny+tsa tu maM sarba ta thA ga ta zhes bya bas so/ /he ru ka sku'i cha byad can/ /de bzhin gshegs pa lnga rnams kyis/ /de bzhin</text></item>
<item><p>104b4</p><section></section><text>gshegs lnga bdag nyid can/ /bdud rtsi lnga yis gang ba yi/ /bum pa'i dbang bskur te/ rnga brdungs pa'i sgra dang ldan pas me tog gi char dang gur gum gyi char 'bebs shing / /thugs rje la sogs pa mngon par bstod cing / spyan la sogs pas glu len pas</text></item>
<item><p>104b5</p><section></section><text>dbang bskur bas mgo la rang gi rigs kyi bdag po bzhugs par 'gyur ro/ /'khor lo'i gzugs ni mi bskyod pa/ /rna ba 'od dpag med kyi bdag /mgul rgyan rin chen 'byung ba'i bdag /gdu bu rnam par snang mdzad 'dod/ /ska rags la ni don grub bzhugs/ /</text></item>
<item><p>104b6</p><section></section><text>shes rab rang bzhin kha T+wAM ga /'khor ba mya ngan 'das pa yi/ /rnam rtog bcad pa pad+ma'i snod/ /rnam par grol ba'i rgyu ru ni/ /bdud bzhi'i khrag ni gsol ba yin/ /snying rje'i spyan ni dmar ba yin/ /yan lag nag po byams pa'i sems/ /pags pa byang chub yan</text></item>
<item><p>104b7</p><section></section><text>lag bdun/ /rus pa'i rgyan ni bden pa bzhi/ /khro ba ma rungs gdul bya la/ /khrag ni sha ba rI ru bstan/ /khu ba tsaN+DalI ru grags/ /tshil dang rkang ni Do m+bi nI/ /bdud la sogs pa nyes pa drug /gcod phyir gri gug thogs pas bzhugs/ /thod pa stong nyid ngo bo ste/ /</text></item>
<item><p>105a1</p><section></section><text>thams cad thabs su shes par bya/ /dus tshigs gsum ldan byin gyis brlabs/ /lha yi sku ru gnas par bya/ /bya rnams byed tshe rnal 'byor pas/ /rnal 'byor 'di ni dran par bya/ /skad cig tsam yang sems gzhan ni/ /ma rig ma rungs ldan sems</text></item>
<item><p>105a2</p><section></section><text>kyis/ /dngos grub 'dod pa'i sgrub pa pos/ /'bad pas mkhas pas gnas mi bya/ /zla drug rnal 'byor pas bsgoms na/ /the tshom 'dir med dngos grub thob/ /de la so ma nyi mi bya ste/ /sangs rgyas rdzu 'phrul bsam mi khyab/ /yan lag ji snyed yod pa dang / /gong</text></item>
<item><p>105a3</p><section></section><text>du brjod pa thams cad ni/ /de snyed sngags dang phyag rgya yin/ /dpal ldan he ru'i go 'phang gnas/ /de la sngags ni 'di yin te/ /oM trai lo kyA k+She pa hUM hUM hUM phaT swA hA/ gshegs su gsol ba'i don du spyan drangs nas/ /yang dag par mchod la/ /bsod nams</text></item>
<item><p>105a4</p><section></section><text>yongs su bsngos la bzod par gsol lo/ /he ru ka rnam par bsams nas ldang ba'i bla ma'i man ngag yin no/ /shes rab bla ma'i zho rtag tu/ /bla ma dam pa'i gdams ngag gi /bdud rtsi myang ba gang yin pa/ /de yis sangs rgyas thob par 'gyur/ /dgyes rdor rgyud</text></item>
<item><p>105a5</p><section></section><text>las gsungs pa yi/ /der rnyed rim pas bsdus nas ni/ /dgyes pa'i sgrub thabs gsal byas pas/ /bsod nams dpag med gang bsags pa/ /des ni ltas ngan nyes mang zhing / /sdug bsngal gyis rmongs bsam ldan 'gro/ /ma lus thub dbang dkyil 'khor che/ /</text></item>
<item><p>105a6</p><section></section><text>dpal ldan rgyal po'i snod thob shog /gsung bsdus pa'i dgyes pa rdo rje'i sgrub thabs rdzogs so// //rgya gar gyi mkhan po su ma ti shrI b+ha dra dang / dge slong shAkya 'od kyis bsgyur// @##/ /rgya gar skad du/ /shrI he badzra a b+hi sa ma ya ti la ka nA ma/ /</text></item>
<item><p>105a7</p><section></section><text>bod skad du/ dpal kye rdo rje'i mngon par rtogs pa'i thig le zhes bya ba/ bcom ldan 'das dpal kye rdo rje la phyag 'tshal lo/ /grub pa'i dbang phyug sku mdog sngon po mun pa rab 'phrog sna tshogs rdo rjes mtshan pa'i dbu rgyan can/ /dbugs bral 'gyel ba'i brang gi steng dag</text></item>
<item><p>105b1</p><section></section><text>tu ni gnas pa'i ma zlum dbus su gar mdzad za byed dang / /spyi bo las ni skyes pa'i snod dang rig mar bcas la phyag dag rab ster phyag rgya drug dang ldan/ /mgo bo'i phreng ldan 'jigs byed rnam 'gyur dmar ser skra can 'jig rten gsum bskyod dpa' bo khyod la 'dud/ /'dir cho ga dang</text></item>
<item><p>105b2</p><section></section><text>ldan pas dbang thob pa sngon du song zhing / bla ma la gus la dag pa'i 'tsho ba dang ldan pa bden pa'i ngag la som nyi med pas/ bdud rtsi lnga la sogs pas kha yongs su dag par byas te/ dur khrod la sogs pa yid dang rjes su mthun pa'i gnas 'ga' zhig tu/ sna tshogs</text></item>
<item><p>105b3</p><section></section><text>rdo rjes mtshan pa'i stan bde ba la gnas pa'i rnal 'byor pas/ oM rak+Sha rak+Sha hUM hUM hUM phaT swA hA/ zhes pa'i sngags kyis gnas bsrung bar byas nas/ rang gi snying ga'i nang du raM dmar po las byung ba'i nyi ma'i dkyil 'khor la gnas pa'i hUM yig sngon po nges par bltas la/</text></item>
<item><p>105b4</p><section></section><text>de'i yang 'od zer kha dog lnga pa rnams kyis nang snang bar byas te/ ba spu'i khung bu so so nas phyir 'thon pa/ bcom ldan 'das dpal 'jig rten gsum po kun du bskyod pa'i dpa' bo 'chad par 'gyur ba'i gzugs can dang / bla ma rje btsun spyan drangs te/ mdun gyi nam</text></item>
<item><p>105b5</p><section></section><text>mkhar bzhugs pa la phyag byas nas/ snying ga'i sa bon las nges par 'thon pa'i phyi dang gsang ba dang / de kho na nyid kyi mchod pa rnams kyis mchod par byas te/ /de la lha'i me tog dang bdug spos la sogs pa nyer spyod lngas mchod pa ni phyi'i mchod pa'o/ /sa bon de nyid las</text></item>
<item><p>105b6</p><section></section><text>mngon par spros pa'i gau rI la sogs pa'i lha mo rnams kyis rang gi dam tshig gi rdzas kyis nye bar mchod pa ni gsang ba'i mchod pa ste/ de la bcom ldan 'das kyi shar dang lho dang nub dang byang gi phyogs su dkar mo dang chom rkun ma dang ro langs ma dang / g+hasma rI rnams/ nag</text></item>
<item><p>105b7</p><section></section><text>mo dang btsod ka dang / ser mo dang / ljang gu'i mdog can/ thod par gnas pa'i byang chub kyi sems dang / rang byung me tog dang / rdo rje'i chu dang sman 'dzin pa'o/ /dbang ldan dang me'i phyogs bral du/ puk+ka sI dang ri khrod ma sngon mo dang dkar mo'i kha dog can thod par</text></item>
<item><p>106a1</p><section></section><text>gnas pa'i dngul chu 'dzin pa'o/ /gang / puk+ka sI ni rdo rje'i lag /ces brtag gnyis su mngon par brjod pa de la yang / rdo rje sha chen nyid du rnam par bshad do/ /bden bral du tsaN+DalI nam mkha' ltar sngo bsangs ma sgra dang ldan pa'i cang te'u'o/ /'di rnams</text></item>
<item><p>106a2</p><section></section><text>kyis ni dkar mo la sogs pa rnams kyis te gsang ba'i mchod pa'o/ /tsaN+DalI'i cang te'us ni phyi'i mchod pa'o zhes kha cig tu rnam par bshad do/ /rlung du g.yung mo sna tshogs pa'i mdog can rang gi lus kyis 'khyud pa ste/ de yang bdag med ma dang lhan cig tu gyur cing</text></item>
<item><p>106a3</p><section></section><text>mgrin pa nas 'khyud nas/ bde ba chen po'i rang bzhin dang ldan par byed pa ni de kho na nyid kyi mchod pa'o/ /gzhan yang de 'dir brjod pa/ mnga' bdag gang zhig bde ba chen pos mchod mdzad ma/ /nang 'khrungs lha mor gcig ste lha mo gzhan ma yin/ /zhes pas thams cad</text></item>
<item><p>106a4</p><section></section><text>rnal 'byor pa'i rgyud las sprul pa nyid yin te/ bdag nyid kyi rgyud las phye ba'i phyir yang yid kyi rang bzhin gyi lus can thogs pa med pas lus gcig la nges par gnas te srid pa bar ma pa bzhin no zhes man ngag go/ /snying po'i bdag med ma bsal nas g.yung mos</text></item>
<item><p>106a5</p><section></section><text>gtso bo'i mgrin pa nas 'khyud de bde ba chen po'i rang bzhin de kho na nyid kyis mchod pas mchod par byed pa'o zhes 'dod pa'ang mthong ngo / /gang lha mo brgyad po rnams kyis gsang bas mchod de slar yang bdag med ma dang lhan cig ro gcig par gyur nas de dang</text></item>
<item><p>106a6</p><section></section><text>de gnyis su med par gyur pa ni de kho na nyid kyi mchod pa'o zhes pa ni legs pa ma yin te/ bya ba dang rjes su mthun pa'i rnam pas logs su phye ba'i phyir te/ 'dod chags chen po'i rjes chags pa/ /g.yung mos sku la 'khyud pa nyid/ /ces rgyud du gsungs</text></item>
<item><p>106a7</p><section></section><text>pa'i phyir/ de'i rjes su rang gi sdig pa bshags pa dang / gzhan gyi bsod nams la rjes su yi rang ba dang / rdzogs pa'i sangs rgyas la chos kyi 'khor lo bskor bar bskul ba dang / mya ngan las 'da' bar bzhed pa'i de bzhin gshegs pa 'khor bar</text></item>
<item><p>106b1</p><section></section><text>bzhugs par gsol ba dang / yid kyis langs nas phyag 'tshal ba la sogs pa yan lag bdun pa'i chog blan med pa'i rnam grangs can byas nas/ khams gsum po mtha' dag gi bdag nyid can bde ba chen po'i 'byung gnas dpal he ru ka rdo rje ni sangs rgyas</text></item>
<item><p>106b2</p><section></section><text>dang / des gsungs pa'i sngags dang phyag rgya dang dkyil 'khor la sogs pa rang bzhin gyi gzugs ni chos dang / de'i 'khor lor gnas pa'i rnal 'byor pa'i tshogs dge 'dun la byang chub kyi snying po'i bar du skyabs su mchi'o/ /sems can thams cad kyi don byed</text></item>
<item><p>106b3</p><section></section><text>pa'i rgyur gyur pa rnam pa thams cad kyi mchog dang ldan pa'i stong pa nyid dang mtshan ma med pa yang dag par rdzogs par rtogs pa'i bde ba chen po'i bdag nyid can du sems bskyed par bgyi'o/ /bla na med pa'i byang chub kyi lam rdo rje'i theg pa la rtag tu gnas par bgyi'o/ /</text></item>
<item><p>106b4</p><section></section><text>dpal he ru ka la sogs pa dang / rdo rje btsun mo'i tshogs la bdag nyid dbul bar bgyi'o zhes gsum la skyabs su 'gro ba la sogs pa bdag gi dngos po dbul ba'i mthar thug pa byas nas/ bu gcig pa bzhin du sems can rnams de bzhin nyid du ro gcig pa'i</text></item>
<item><p>106b5</p><section></section><text>bde ba chen po la sbyor bar 'dod pa'i byams pa dang / rnam par rtog pa'i rgya mtshor bying ba'i sems can skyabs med pa mtha' dag bsgral bar 'dod pa'i rnam pa can gyi snying rje dang / dge ba las skyes pa'i longs spyod spyod pa la sogs pa rnams la mi 'bral bar 'dod pa'i rang</text></item>
<item><p>106b6</p><section></section><text>bzhin can gyi dga' ba dang / thams cad la khong khro ba rjes mthun dang bcas pa spangs te/ gzhan la phan par 'dod pa'i chos nyid la'ang rang dang gzhan ro mnyam par 'jug pa'i mtshan nyid can gyi btang snyoms bsgoms te/ rnal 'byor pa'i bsod nams kyi tshogs</text></item>
<item><p>106b7</p><section></section><text>skyed cing ye shes kyi tshogs 'phel ba'i ched du/ oM swa b+hA ba shud+d+haH sarba d+ha rmAH swa b+hA ba shud+d+ho\u0f85haM/ zhes pa'i don mngon sum du gyur par byas shing sngon du bklags nas/ bla ma'i man ngag las chos thams cad stong pa nyid du bsgom mo/ /ji ltar bsdu ba'i rnam pa ni</text></item>
<item><p>107a1</p><section></section><text>gnyis su 'gyur te/ de la 'di'i rnam pa dang po ni/ 'khor thams cad dang / bcom ldan 'das skad cig gis 'od gsal du gzhug pa ni bsdu ba'o/ /gnyis pa ni mchod pa'i lha mo thams cad dang bcas pa'i bcom ldan 'das kyang bdag nyid kyi thugs</text></item>
<item><p>107a2</p><section></section><text>ka'i sa bon la/ de nyi ma la/ nyi ma hUM yig gi U yig la/ U yig ha yig la/ ha yig mgo bo la/ mgo bo zla phyed la/ zla phyed thig le la/ thig le nA da la rab tu gzhug cing / mthar sgom pa po yang skra'i rtse mo brgya stong gi cha tsam du bsgoms nas/ oM shU n+ya tA dz+nyA na</text></item>
<item><p>107a3</p><section></section><text>badzra swa b+hA ba A t+ma ko\u0f85haM/ zhes pa'i don mngon du gyur par byas nas/ brjod ma thag pa'i kun du spyod pa'i rnam rtog de yang dor bar bya ste/ 'di ni chos thams cad dmigs su med pa'i rang bzhin bcom ldan 'das ma shes rab kyi pha rol tu phyin ma de yin no/ /de nas sngon gyi</text></item>
<item><p>107a4</p><section></section><text>smon lam gyi byed pa'i dbang las rang bzhin gyi 'od gsal las nam mkha'i rtog pa rnam par rtog pa las stong pa nyid kyi ting nge 'dzin las langs te/ de la 'di'i ldang ba'i rim pa ni nam mkhar ra las byung ba'i nyi ma'i dkyil 'khor la hUM yongs su gyur pa'i sna tshogs rdo rje rtse</text></item>
<item><p>107a5</p><section></section><text>mo gsum pa 'od zer lnga 'phro ba can bsgom par byas nas 'od zer bskal pa 'jig dus kyi me lta bu dang lhan cig thams cad nas 'phros pas sdig pa rnams thal bar byas nas 'bar pa dang ldan pa'i rdo rje'i rab ji srid 'dod par yangs par bskyed pa'i steng du rdo rje'i gur/</text></item>
<item><p>107a6</p><section></section><text>de'i 'og tu rdo rje'i bla re/ 'og rdo rje'i rang bzhin gyi sa gzhi kun nas sa'i mthil gyi mthar thug par rnam par bsam par bya ste/ rdo rje'i ra ba la sogs pa de rnams kyang bgegs gzhom pa'i don du ste/ 'jig rten pa'i rnam par shes pa dag pa'i rang bzhin du rig par</text></item>
<item><p>107a7</p><section></section><text>bya'o/ /de nas rdo rje gur gyi nang du sku dang gsung dang thugs rnam par dag pas zur gsum pa/ sgrib pa thams cad spangs nas ston ka'i zla ba ltar dkar ba/ sku gsum gyi bdag nyid can rdo rje 'dzin pa'i rang bzhin chos kyi 'byung gnas chen po ste/ chos kyi 'byung</text></item>
<item><p>107b1</p><section></section><text>gnas de ni 'og phra ba steng yangs pa kha dog dkar ba'o/ /de'i nang du rnam par shes pa brgyad dag pas dur khrod brgyad kyi dbus su/ 'jig rten gyi chos brgyad kyis ma gos pa rnam par dag pas baM yig las skyes pa'i pad+ma 'dab ma sna tshogs pa can gyi ze 'bru la/ bdag med</text></item>
<item><p>107b2</p><section></section><text>ma nyid kyi phyir chos kyi dbyings rnam par dag pas ro nyal ba'i snying gar/ rang gi 'od kyi phreng bas srid pa gsum gyi gzi brjid sgrib cing phan par byed pas nyi ma'i dkyil 'khor dmar ser la/ A li phrag gnyis yongs su gyur pa las me long lta bu'i ye shes kyi rang bzhin thabs</text></item>
<item><p>107b3</p><section></section><text>kyi ngo bo zla ba/ de'i steng du Da D+ha da d+ha ya ra la dang ldan pa'i kA li phrag gnyis yongs su gyur pa las mnyam pa nyid kyi ye shes kyi rang bzhin nyi ma shes rab kyi bdag nyid/ 'gro ba gsum po'i steng du brjid pa dag bzhin du shes rab las sngar dmigs pa'i skyes bu yang gnas</text></item>
<item><p>107b4</p><section></section><text>pa ste 'dus pa'i bde ba chen por bsam par bya'o/ /de nas ma dang pha nyi ma dang zla ba kha sbyar ba'i dbus su zhugs pa'i shes rab dang thabs kyi bdag nyid aM hUM sngon po'i sa bon gnyis bsam par bya'o/ /de yongs su gyur pa las gri gug dang rdo rje dag gi lte ba la zla ba dang nyi</text></item>
<item><p>107b5</p><section></section><text>ma la gnas pa'i sa bon gnyis po de nyid so sor rtog pa'i ye shes kyi rang bzhin du bsgom par byas nas/ de'i 'od zer gyi dra bas 'gro ba'i don byas nas de bzhin gshegs pa thams cad mi snang ba'i tshul gyis de nyid la rab tu zhugs te/ de rnams thams cad gcig</text></item>
<item><p>107b6</p><section></section><text>tu gyur pa bya ba grub pa'i ye shes su bsam par bya'o/ /zla ba dang nyi ma dang sa bon dang mtshan ma yongs su gyur pa las/ bdag nyid shin tu rnam par dag pa chos kyi dbyings kyi ye shes kyi bdag nyid dpal mgon po 'jig rten gsum kun du bskyod pa byams pa chen po rnam par</text></item>
<item><p>107b7</p><section></section><text>dag pas sku mdog sngon po/ nyon mongs pa zhe sdang gi rtog pa zhig pas sku mdog nag po'o zhes kha cig go/ /gdug pa can 'dul bas khros pa/ gnyis su med pa'i ye shes dag pas zhal gcig pa/ log pa'i lta ba rab tu bcom pas rnam par 'gyur ba'i zhal</text></item>
<item><p>108a1</p><section></section><text>can/ bdud bzhi rab tu 'joms pas mche ba gtsigs shing 'jigs su rung ba bdud mngon par 'ching shing / 'joms pas drag tu rgod pa/ sku dang gsung dang thugs rnam par dag pas spyan gsum pa/ yang na rnam par thams cad kyi lam gsum</text></item>
<item><p>108a2</p><section></section><text>mthong ba dag pa'o/ /brtse ba dang ldan pas dmar po'o/ /gdug pa can 'dul ba dag pas dbu skra dmar ser gyen du brdzes pa/ sna tshogs pa rjes su 'dzin pa nyid kyi phyir sna tshogs rdo rjes mtshan pa'i dbu rgyan can no/ /rang bzhin med pa nyid so sor rtog pa'o zhes</text></item>
<item><p>108a3</p><section></section><text>kha cig go /rigs ldan rnam par dag pas dpa' bo'i thod pa lnga dpral ba'i mtshams su'o/ /tshogs gnyis rnam par dag pas phyag gnyis pa/ g.yas kyis mi shes pa'i ri bo 'byed pa la mkhas pa nyid kyi phyir dang / ye shes lnga ro mnyam par bsgom pa dag</text></item>
<item><p>108a4</p><section></section><text>pas rdo rje sngon po rtse mo lnga pa 'dzin pa'o/ /g.yon pas g.yon nyid nas shes rab mal mnyam par 'khyud cing bdud bzhi'i khrag dag pa dang / bde ba chen po dang snying rje'i ro dag pas khrag gis gang zhing rdo rjes mtshan pa'i thod pa 'dzin pa'o/ /bden pa gnyis</text></item>
<item><p>108a5</p><section></section><text>rnam par dag pas zhabs gnyis pa/ sna tshogs chu skyes la gnas pa'i ro nyal ba'i snying gar nyi ma la khams gsum po dmigs pa med cing gsal ba dag pa dang / thabs su gyur pa'i byang chub kyi sems steng du 'gro ba dag pas g.yon pa'i brla la g.yas pa'i zhabs kyi</text></item>
<item><p>108a6</p><section></section><text>rtse mo gzhag pa'i skyil krung phyed pa'i gar gyis gnas pa/ thams cad la kun du khro pa spangs pa dang snying rje chen po'i tshogs dag pas g.yon pa'i zhabs kyi mthe bo'i rtse mos yid song ba'i stan la gnas pa'o/ /chos dang longs spyod rdzogs pa dang sprul pa'i sku dang /</text></item>
<item><p>108a7</p><section></section><text>gsum rnam par dag pas khro gnyer gsum dang ldan pa yi ge A li kA li lnga bcu dag pas mgo bo sar pa lnga bcu rgyu ma rlon pa la brgyus pa'i phreng bas sku la brgyan pa'o/ /mi bskyod pa dang / 'od dpag med dang / rin chen 'byung ldan dang / rnam par snang mdzad dang /</text></item>
<item><p>108b1</p><section></section><text>don yod grub pa rnam par dag pas mi'i rus pa las byas pa'i 'khor lo dang / rna rgyan dang / mgul rgyan dang / gdu bu dang / ska rags su grags pa'i phyag rgya lnga 'dzin pa/ rdo rje sems dpa' rnam par dag pas rus pa'i rang bzhin las byung ba'i thal bas byang chub kyi sems</text></item>
<item><p>108b2</p><section></section><text>kyis yan lag thams cad la khyab pa mtshon pa nyid kyis lus thams cad la byugs pa'i phyag rgya drug pa rnam par 'dzin pa can no/ /'gro ba mi rtag pa nyid bsregs pas thal bas byugs pa'i sku'o zhes gzhan rnams so/ /rnam par mi rtog pa'i tshangs pa dag pas mi</text></item>
<item><p>108b3</p><section></section><text>yi skra yi mchod phyir thogs pa can/ chags pa la sogs pa rnam par dag pas stag gi pags pa'i sham thabs can no/ /oM yig las skyes pa'i bdag med ma sngon mo/ phyag g.yas kyis dngos po dang dngos po ma yin pa'i rnam par rtog pa gcod pas gri gug /</text></item>
<item><p>108b4</p><section></section><text>cig shos kyis bde ba chen po dang snying rje chen po'i rang bzhin gyi rdul gyis gang ba'i thod pa 'dzin pa'i rnam par 'phrul pa'o/ /zhal gcig ma can phyag rgya lnga 'dzin ma/ stong pa nyid rnam par dag pas dbyangs lnga bcu'i bdag nyid can gyi mgo bo skam po lnga bcu'i phreng pa</text></item>
<item><p>108b5</p><section></section><text>can dpral bar thod pa lnga yis brgyan pa/ dbu skra dmar ser gyen du 'khyil ba'i tshogs can/ dmar la zlum pa'i spyan gsum dang ldan pa mche ba rnam par gtsigs pa'i zhal can/ ske rags sil bu can ma dang lhan cig yang dag par sbyor ba'i rnal 'byor gyis gnyis su</text></item>
<item><p>108b6</p><section></section><text>med pa'i bde ba chen pos lus thams cad la bgrod pa'i mthu las ba spu langs pa'i lus can no/ /g.yung mos sku la 'khyud pa nyid/ /ces kha cig sgrog par byed do/ /srid pa gsum mdzes par gnon pa'i rang bzhin gyis lus kyi longs spyod rgyas shing dam pa'i rol sgeg</text></item>
<item><p>108b7</p><section></section><text>gi nyams can nyid kyi phyir sgeg pa dang bcas pa'o/ /'jig rten gsum mnan pa nyid kyi phyir dpa' bo'o/ /mi yi mgo bo'i phreng ba la sogs pa'i rgyan 'dzin pa nyid kyi phyir dang / mnan pa nyid kyi phyir mi sdug pa/ sgeg pa'i rjes su byed pa'i rtse 'jo 'phro ba ni rgod pa/</text></item>
<item><p>109a1</p><section></section><text>bskal pa 'jig pa rtsom pa 'byung ba'i nyi ma'i dkyil 'khor shin tu gtum pa la yum dang rtse zhing rnam par rtse bas drag shul can/ lha dang lha ma yin mtha' dag skrag par byed pa'i lus can gyis 'jigs su rung ba/ rtog pa mtha' dag gi mtshan ma med</text></item>
<item><p>109a2</p><section></section><text>cing bde ba chen po'i rang bzhin nyid du yang sngon gyi smon lam las grub pa phul du byung ba'i sprul pa ma lus pa rnam par spros te/ 'gro ba'i don phun sum tshogs pa ji lta ba bzhin 'byung ba ni snying rje chen po/ 'gro ba las 'das shing bla na med pa'i lus can nyid ni rngam pa ste rmad du</text></item>
<item><p>109a3</p><section></section><text>byung ba/ chags pa la sogs pa'i nyon mongs pa'i phung po zhi ba nyid kyi phyir dang / thog ma med pa'i gter can nyid kyi phyir zhi bar 'gyur ro/ /bcom ldan 'das kyi nang rnam par dag pa ni/ sha ni puk+ka sI/ khrag ni ri khrod ma/ gdol pa mo khu ba/ g.yung mo rkang dang tshil bu/</text></item>
<item><p>109a4</p><section></section><text>pags pa rim pa bdun byang chub kyi yan lag bdun/ rus pa bden pa bzhi'o/ /de bzhin du dam tshig sems dpa'i nga rgyal dang ldan pa'i rnal 'byor pas bcom ldan 'das kyi thugs kyi nang du son pa'i nyi ma la gnas pa'i hUM las skyes pa'i rdo rje'i lte ba'i nang du gnas</text></item>
<item><p>109a5</p><section></section><text>pa'i nyi ma'i steng du hUM yig /bcom ldan 'das ma'i thugs kar gnas pa'i zla ba la aM yig gi sa bon las skyes pa'i gri gug gi yu ba la gnas pa'i zla ba la aM yig bltas nas/ de dag gi 'od zer spros shing bsdus pas/ mdun gyi lam du ye shes sems</text></item>
<item><p>109a6</p><section></section><text>dpa' 'bad pa dang bcas pas spyan drangs mdun du bzhugs pa la/ snying ga'i sa bon gyi 'od zer las 'phros pa'i gau rI la sogs pa'i lha mo rnams kyis mchod yon phul ba sngon du 'gro bas yang dag par mchod pa dang / yang dag par bstod de/ dzaH yig gis spyan drangs/</text></item>
<item><p>109a7</p><section></section><text>hUM yig gis dam tshig sems dpa' byin gyis brlabs pa'i don chu la chu bzhin du bcug /baM yig gis bcings/ hoH yig gis dbang du byas te/ de nas bar ma chad par snying ga'i sa bon gyi 'od zer lcags kyu'i rnam pas sangs rgyas thams cad spyan drangs te/ sngar bzhin ma mo</text></item>
<item><p>109b1</p><section></section><text>brgyad kyis mngon par mchod cing bkur stir byas te/ byang chub rdo rjes sangs rgyas la/ /mchod chen ji ltar stsal ba ltar/ /bdag kyang bskyab pa'i don gyi phyir/ /nam mkha'i rdo rje deng bdag stsol/ /a b+hi Shiny+tsan+tu mAM sarba ta thA ga ta/ zhes so/ /de nas sangs rgyas de rnams</text></item>
<item><p>109b2</p><section></section><text>he ru ka'i rnam pas/ /sangs rgyas rnams ni thams cad kyi/ /gsang gsum gnas las byung ba yi/ /khams gsum pa yis phyag byas pa/ /rdo rje'i dbang bskur chen po sbyin/ /oM sarba ta thA ga ta a b+hi She ka sa ma ya shri ye hUM zhes gsungs shing / bdud rtsi lnga</text></item>
<item><p>109b3</p><section></section><text>'dzin pa'i de bzhin gshegs pa lnga'i bdag nyid kyi bum pas de la gnas pa'i dri ma dang sgrib pa thams cad zad par byas te/ lan pa med cing mngon par mtshams sbyor ba med pa'i ye shes kyi chu rnams kyis mngon par dbang bskur bar bya'o/ /dbang</text></item>
<item><p>109b4</p><section></section><text>bskur ba'i dus nyid du gur gum dang me tog la sogs pa'i char 'bab cing / rnga bo che'i sgra yang 'byung bar 'gyur ro/ /gzugs rdo rje ma la sogs pa rnams kyis mchod par bya zhing 'chad par 'gyur ba'i rdo rje'i glus spyan ma la sogs pa rnams kyis bstod par bya ste/</text></item>
<item><p>109b5</p><section></section><text>dbang bskur ba'i chu lhag ma rang gi rigs kyi bdag por bsgoms te/ de las kun du byang ba 'tsho ba rnam par dag pas bcom ldan 'das dang bcom ldan 'das ma'i spyi bor mi bskyod pa bskyed par bya'o/ /de nas/ oM sarba ta thA ga ta a b+hi She ka badzra swa b+hA ba A t+ma ko\u0f85haM/ zhes</text></item>
<item><p>109b6</p><section></section><text>dbang bskur ba lhag par brtan par bya'o/ /de nas bar ma chad par dbang po rnams su go cha byas te/ de la mig tu gti mug rdo rje ma'i ming can dang mtshungs pa dkar mo'o/ /rna ba dag la zhe sdang rdo rje ma bdag med ma'i ming can dang mtshungs pa nag mo/ /sna'i bu ga dag la</text></item>
<item><p>109b7</p><section></section><text>ser sna rdo rje ma nang gi gsang ba'i dkar mo'i ming can dang mtshungs pa ser mo/ kha la 'dod chags rdo rje ma nang gi chu'i rnal 'byor ma dang 'dra ba dmar mo/ lus la phrag dog rdo rje rdo rje mkha' 'gro ma zhes kyang grags pa bzhin ljang gu/ yid la bdag med rnal</text></item>
<item><p>110a1</p><section></section><text>'byor ma bdag med ma'i ming can ma bzhin nag mo'o/ /'di rnams kyang grangs ji lta ba bzhin du/ AM aM IM IM uM gi sa bon las skyes pa/ zhal gcig pa/ spyan gsum pa/ g.yas pa dang cig shos kyi phyag dag gis gri gug dang thod pa 'dzin</text></item>
<item><p>110a2</p><section></section><text>pa/ ro la gnas pa'i zla ba la bzhugs par bsgom par bya zhing / spyi bo dang mgrin pa dang snying ga rnams su yang / oM AH hUM gi yi ge las skyes ba'i dkar po dmar po nag po'i mdog can ma/ 'jig rten gsum las byung bas spyod ma dang mkha' spyod ma dang bdag med ma</text></item>
<item><p>110a3</p><section></section><text>bsam par bya'o/ /oM aM aM gi sa bon las skyes pa'o zhes kha cig go/ /dbyibs ni gti mug rdo rje ma la sogs pa bzhin no/ /de bzhin du re zhig mtsho skyes rdo rje'i rim pas/ ye shes sems dpa' bcug /dbang bskur/ go cha'i rim pa nges par mthong ngo / /lU yi</text></item>
<item><p>110a4</p><section></section><text>pa'i zhabs kyi mngon par rtogs par ni/ go cha'i bar ma chad par ye shes sems dpa' bcug /de nas dbang bskur ro zhes go rims so/ /de bzhin du shAn+ti pa'i dgongs pa'i rjes su 'brang ba'i kye rdo rje phyag gnyis pa'i sgrub thabs su yang bris so/ /rnam par dag pa'i</text></item>
<item><p>110a5</p><section></section><text>gter du ye shes kyi dkyil 'khor bcug pa'i bar ma chad du go cha brjod nas dbang bskur bar mngon par brjod pa ni grub pa gnyis kyi bzhed pa dang mthun pa ma yin no/ /de'i bar ma chad du mdun du dzaM yig sngo po las skyes pa'i rlung gi dkyil 'khor gzhu'i dbyibs can mchog</text></item>
<item><p>110a6</p><section></section><text>ma gnyis la g.yo ba'i ba dan gyis mtshan pa/ de'i steng du raM dmar po las skyes pa'i me'i dkyil 'khor gru gsum pa/ re phas zur gsum la mtshan pa/ de'i steng du mgo bo gsum gyi skyed pu la gnas pa'i/ a yig dmar po las skyes pa'i pad+ma'i snod de thod</text></item>
<item><p>110a7</p><section></section><text>pa'o/ /de'i dbus su b+hUM AM khaM hUM yongs su gyur pa las/ go ku da han/ bi ra shu ma mu'i rang gi ngo bo'i sgron ma lnga dang bdud rtsi lnga rang rang gi sa bon gyis byin gyis brlabs pa/ de'i steng du oM dkar po bsams nas de'i gzugs khyab pa'i aM yig las skyes pa'i</text></item>
<item><p>110b1</p><section></section><text>zla ba'i dkyil 'khor de'i yang steng du/ hUM yig dkar po las byung ba'i rdo rje de'i sa bon gyis mchan pa blta bar bya'o/ /de nas rlung gis bskul ba'i mes rdo rje'i 'khor de thams cad dang rdo rje yang zhu/ lnga tshan bzhi po zhu ba las byung ba'i bdud rtsi'i snod de nyid kyi nang du bsgrubs</text></item>
<item><p>110b2</p><section></section><text>te/ de nas ji srid du de nyid gang bar bsam par bya'o/ /de'i steng du oM AH hUM zhes pa'i yi ge gsum bltas nas/ de'i 'od zer mgal me'i rnam pas srid pa gsum na gnas pa'i bdud rtsi dang / de bzhin gshegs pa thams cad kyi ye shes kyi bdud rtsi spyan drangs nas de</text></item>
<item><p>110b3</p><section></section><text>nyid la rab tu bcug ste ro mnyam par gyur pas/ lha'i dri dang ro dang ldan pa'i ston ka'i zla ba'i 'od ltar dri ma med par rnam par bsams nas rang gi lce'i rtse mo la hUM dkar po las byung ba'i rdo rje nas 'bru'i tshad tsam bsams te/ de'i 'od zer mgal me lta bus bcom ldan</text></item>
<item><p>110b4</p><section></section><text>'das kyi bdud rtsi de zhal gyis myang zhing / bcom ldan 'das ma'i zhal du byin to/ /oM sarba ta thA ga ta swa da badzra swa b+hA ba A t+ma ko\u0f85haM/ zhes brjod pas bcom ldan 'das mnyes par gyur pa'o/ /de nas thugs ka'i sa bon las rnam par 'thon pa'i gzugs rdo rje ma</text></item>
<item><p>110b5</p><section></section><text>la sogs pa rnams kyis me long dang / pi wang dang / dri'i dung chos dang / ro'i snod dang sna tshogs pa'i gos dang / chos kyi 'byung gnas kyi phyag gis mchod pa bar ma chad par bya ste/ oM sarba ta thA ga ta pU dzrA badzra swa b+hA ba A t+ma ko\u0f85 haM/ zhes brjod cing / spyan ma la</text></item>
<item><p>110b6</p><section></section><text>sogs pa rnams kyis/ /khyod ni rnal 'byor ma tshogs yongs su bskor/ /khyod ni nyid kyi thugs kyi mchog brnyes shing / /khyod kyis rgyu dang mi rgyu'i 'gro ba kun brgyan te/ /snying rje'i thugs kyis sems can sad mdzad pa/ /sgyu ma spros pa rdo rje sgrub pa'i yid/ /he ru ka</text></item>
<item><p>110b7</p><section></section><text>dpal rdo rje yid kyis dgyes/ /zhes rdo rje'i glu yis bstod par bya ste/ de nas oM sarba ta thA ga ta stu ti badzra swa b+hA ba At+ma ko\u0f85haM/ zhes brjod do/ /phyi nas 'khor lo bzhi'i bdag nyid kyi phyag rgya bya ste/ de la lte ba'i 'og tu rnam par gnas pa'i sprul pa'i 'khor lo dmar</text></item>
<item><p>111a1</p><section></section><text>po'am/ sna tshogs mdog /pad+ma 'dab ma drug cu rtsa bzhi 'od zer 'phro ba can gyi snying po la/ aM yig nag po byin gyis brlab cing gdong steng du phyogs pa'o/ /snyad gar chos kyi 'khor lo dkar po pad+ma 'dab ma brgyad pa/ de'i dbus su sa bon hUM yig sngon po</text></item>
<item><p>111a2</p><section></section><text>shar la sogs pa'i phyogs kyi 'dab ma rnams su/ rnam par snang mdzad la sogs pa rnams kyis grangs ji lta bar/ b+h+rUM AM dzr-IM khaM gi sa bon no/ /dbang ldan la sogs pa'i 'dab ma rnams su spyan ma la sogs pa rnams kyi sa bon e waM mA ya ste 'di rnams kyi kha 'og tu'o/ /</text></item>
<item><p>111a3</p><section></section><text>mgrin par longs spyod rdzogs pa'i 'khor lo mtsho skyes dmar po 'dab ma bcu drug pa/ de'i ze'u 'brul aM yig dmar po/ A li kA lis yongs su bskor ba 'di rnams kyi kha steng du'o/ /spyi bor bde ba chen po'i 'khor lo 'dam skyes 'dab ma sum cu rtsa gnyis pa/</text></item>
<item><p>111a4</p><section></section><text>dbus su haM yig dkar pos byin gyis brlabs pa kha 'og tu blta ba'o/ /'di rnams thams cad kyi yi ge zla ba la gnas pa'o/ /de nas 'khor lo bzhi po de'i 'od zer gyi tshogs nam mkha' la spros pas 'gro ba'i don byas nas/ der de nyid nang du bsgom par byas te/ de'i rjes su</text></item>
<item><p>111a5</p><section></section><text>rigs lnga'i cha shas can du bya ba'i don du/ bcom ldan 'das ma'i spyi bo dang snying ga dang lte ba dang gsang gnas dang brla zung rnams su/ ji lta ba'i rim pas/ oM hUM swA AH hA/ yongs su gyur pa las rnam par snang mdzad dang mi bskyod pa dang rin chen 'byung ldan dang 'od dpag</text></item>
<item><p>111a6</p><section></section><text>med dang don yod grub pa bsam par bya'o/ /hUM yongs su gyur pa las pad+ma dang rdo rje AH dang oM yig gis yongs su rdzogs pa'i ze 'bru dang nor bu bsam par bya ste/ de nas oM pad+ma su kha d+hA ra ma hA rA ga su khan+da tsa tur A nan+da b+ha ga bi shwa hUM hUM hUM ka r+yaM ku ru Sh+wa me/ oM badzra ma hA dwe Sha</text></item>
<item><p>111a7</p><section></section><text>tsa tur A nan+da dA ya ka kha ga mu kha e ka rA so nA tha hUM hUM hUM ka r+yaM ku ru Sh+wa me/ zhes pas pad+ma dang rdo rje byin gyis brlabs par byas nas/ 'dzag pa med pa'i bde ba chen po'i ye shes thob par bya ba'i ched du/ pad+ma dang rdo rje'i sbu gu dag la hUM phaT kyi yi ge ser po bsam par bya'o/ /</text></item>
<item><p>111b1</p><section></section><text>de nas sI'i yi ge gsum brjod cing / oM sar+b+ba ta thA ga ta a nu rA ga Na badzra swa b+hA ba At+ma ko\u0f85haM/ zhes pa 'dis rjes su chags par bya'o/ /dam tshig la yang las kyi phyag rgya'i snyoms par 'jug pa dang / rigs lnga'i cha shas can bsgrub pa la sogs pa thams cad yid la</text></item>
<item><p>111b2</p><section></section><text>bya'o/ /gzhan yang ma dag pa'i bde ba snyems pa'i rnal 'byor pas de bsgrub par bya'o/ /de nas shes rab ye shes kyi dbang bskur ba'i dus su/ bla ma dam pa'i man ngag las lhag par rtogs pa'i rnam pa sna tshogs pa la sogs pa'i mtshan nyid kyi dbye bas dga' ba la sogs</text></item>
<item><p>111b3</p><section></section><text>pa'i las kyi phyag rgya'i snyoms 'jug la yang de bzhin kho nar goms pa'i dbang las rim pas 'char ba'i mthar/ rtog pa mtha' dag gi dra ba med pa bzhi pa lhan cig skyes pa'i bde ba sgo thams cad la lan cig gnas pa'i cha shas can gyi rnam pa dri mas mtshan pa ma yin pa</text></item>
<item><p>111b4</p><section></section><text>'od gsal ba la rab tu bzhugs pa ni rim pa'o/ /yang na de la 'di'i rim pa ni/ 'jig rten gsum dur khrod la/ dur khrod pad+ma'i stan la/ pad+ma ro la/ ro nyi ma la/ nyi ma bcom ldan 'das ma la/ bcom ldan 'das ma rjes su chags pas zhu bar gyur te bcom ldan 'das</text></item>
<item><p>111b5</p><section></section><text>la/ bcom ldan 'das thugs ka'i nyi ma la/ nyi ma rdo rje la/ rdo rje de'i lte bar gnas pa la/ nyi ma don yod grub pa'i ngo bo hUM yig gi U yig la/ U yig 'od dpag med kyi rang bzhin gyi ha yig la/ ha yig rin chen 'byung ldan du grags pa'i mgo bo la/ mgo bo rnam par snang</text></item>
<item><p>111b6</p><section></section><text>mdzad kyi rang bzhin gyi zla phyed la/ zla ba rdo rje sems dpa'i rang bzhin gyi thig le la/ thig le lhag ma mi bskyod pa'i bdag nyid kyi nA da la bzhugs par bya'o/ /kha cig gis ni mi bskyod pa'i rang bzhin gyi thig le/ rdo rje sems dpa'i rang bzhin gyi nA dar gsungs so/ /</text></item>
<item><p>111b7</p><section></section><text>blo gros lhag pa tsam gyis ni/ /nA da yang skra'i rtse mo brgya stong gi cha shas tsam du bsams nas dor bar bya ste/ de nyid dngos po dang dngos po med pa la sogs pa mchog gi stong pa nyid sprin med pa'i nam mkha' ltar gsal zhing 'od gsal ba'i go 'phang la ji ltar sngon gyi</text></item>
<item><p>112a1</p><section></section><text>smon lam gyi nus pa gnas pas sgrub pa'i dbang las de bzhin kho nar blta bar bya'o/ /de bzhin du yang dang yang du ldang pa'i bya ba la zhugs nas/ de nas ji ltar dbugs kyi rlung me long la gnas pa kun nas song ba bzhin du yang dag pa'i mtha' la</text></item>
<item><p>112a2</p><section></section><text>rnal 'byor pas yang dang yang du 'jug par bya'o/ /rim pa 'di ni bden pa gnyis dbyer med pa 'bras bu rdo rje 'dzin pa'i rang bzhin zung dang gnyis ma yin pa'i rang bzhin gyi rnal 'byor mngon sum du byed pa'o/ /'di ni de kho na nyid shes rab dang bcas pa'i bsgom pa 'od</text></item>
<item><p>112a3</p><section></section><text>gsal la rab tu 'jug pa'i thabs so/ /shes rab med pa'i bsgom pa la ltos pas ni/ shes rab rnam par dag pa'i kha T+wAM ga nyid do/ /shes rab kha T+wAM ga zugs can ma/ zhes gsungs pa'i phyir ro/ /de'i phyir gtum mo'i rnal 'byor la sogs pas lhan cig skyes</text></item>
<item><p>112a4</p><section></section><text>pa 'char ba ni 'od gsal la rab tu 'jug pa'o/ /de la re zhig 'di'i gtum mo'i rnal 'byor ni/ lha'i rnam par gsal ba la/ lte ba'i 'khor lor aM yig nyid dam/ sems brtan pa'i rgyur/ srog gi rlung 'bab pa gnyis po dag yongs su bsdus nas/ a ba d+hU tIr bcug ste/</text></item>
<item><p>112a5</p><section></section><text>lte ba'i 'og gi rlung gis sbar bar gyur pa'i rab tu gtum pa'i me drang zhing shin tu phra ba'i re khA'i gzugs can/ mchog gi bdag med ma'i ming can bcom ldan 'das ma gtum mo 'bar bas/ snying ga'i 'khor lor gnas pa'i de bzhin gshegs pa lnga rnams dang / spyan ma la</text></item>
<item><p>112a6</p><section></section><text>sogs pa'i lha mo bzhi bsregs te/ ji srid du spyi bo'i 'khor lor gnas pa'i yid 'joms pa ma yin pa la reg par bya'o/ /de bzhin du 'bar ba dang / bcom ldan 'das ri bong can 'dzag ste 'ong ba de'i tshe yang gtum mo myur du 'bar bar byed pa'o/ /de rab tu 'bar ba dang ri bong</text></item>
<item><p>112a7</p><section></section><text>can shin tu myur bar 'dzag ste/ lte ba'i dkyil 'khor la dmigs bzhin pa'i gtum mo dang lhan cig gcig tu gyur nas yid nges par 'dzin par gyur pa'o/ /byang chub kyi sems rab tu 'dzag pa yang sprul pa'i 'khor lo la sogs pa rnams su nye bar bsags pas</text></item>
<item><p>112b1</p><section></section><text>mchog tu dga' ba'i rim pas spyi bo nas pad+ma dang rdo rje nor bu'i mthar thug pa la rnam par ma chad par stong pa nyid dang / snying rje dbyer med pa rim gyis 'phel ba nye bar son pa gtum mo'i me'i 'od kyis yongs su sbyangs te/ bde ba chen po'i 'khor lo rtsa sum cu rtsa gnyis la khyab par</text></item>
<item><p>112b2</p><section></section><text>gyur cing de nas gzhan rtsa stong phrag bdun cu rtsa gnyis ji srid par lus thams cad la mngon par khyab par byed pa nang gi nyi ma dang zla ba'i ngo bo shes rab dang thabs mnyam par bgrod pa dga' bral gyi bde ba chen po'i mthus phung po dang khams la sogs pa bdud dang bcas pa</text></item>
<item><p>112b3</p><section></section><text>'di mtha' dag mngon du gyur cing rab tu gyur to zhes pa gtum mo'i rnal 'byor gyis 'od gsal la rab tu bzhugs pa'o/ /'di nyid ni chos kyi phyag rgya'o/ /'di nyid ni dpyid kyi thig le'i sbyor ba'o/ /de ltar na dpyid ni bcom ldan 'das te zla ba'o/ /de'i thig le ni bcom ldan</text></item>
<item><p>112b4</p><section></section><text>'das ma gtum mo ste de dag gi sbyor ba zhes pa 'di nyid dang sbyor ba ste/ gtum mo rtag tu goms pa'i rnal 'byor pas brtan par bsrungs pas mchog gi bde ba chen po'i rgyur gyur lhan cig skyes pa gtum mo gsal bar bya'o/ /de ltar yang rdo rje lta bu'i ting nge 'dzin la zung dang</text></item>
<item><p>112b5</p><section></section><text>gnyis ma yin par gnas pa'i rnal 'byor pas phyag rgya chen po'i dngos grub lhag par rtogs so/ /rnal 'byor ma zhes pa ni gsang chen rtogs par kha cig sgrog par byed do/ /de'i lam ni ye shes kyi phyag rgya'am/ chos kyi phyag rgya la sa bcu'i rim pas gsal bar bya</text></item>
<item><p>112b6</p><section></section><text>ste/ phyis rdo rje 'dzin par bstan to/ /kha cig tu gnas la sogs par rdo rje la sogs pa'i rigs las byung ba ye shes thob pa'i nus pa can las kyi phyag rgya zla ba gcig la sogs par longs spyad cing sbyar ba las/ bde ba chen po dang snying rje'i rang bzhin mtha' yas par rgyas</text></item>
<item><p>112b7</p><section></section><text>shing 'gog pa ma yin pa'o/ /yan lag bdun dang ldan pa lhan cig skyes pa'i bde ba chen po'i stong pa nyid kyi ting nge 'dzin gyi mngon sum du byas nas mchog gi gnas la 'jug par 'gyur ba ste/ yon tan gyi tshogs kyi lan bu dang rgyan gyi dga' bar byed ba can ma sprul</text></item>
<item><p>113a1</p><section></section><text>pa'i tshogs thun mtshams su yang dag par 'gro ba'i don byed pa'i rdo rje 'dzin pa chen po'i lus can zla ba gcig gis ster bar byed do/ /yang na zla ba drug gam bdun du rig ma'i brtul zhugs spyad nas bdag nyid kyang lha'i tshul du byas nas phul du</text></item>
<item><p>113a2</p><section></section><text>byung ba'i rnal 'byor rnam par shes pa gang gi tshe rab tu 'bar ba'i snang bas nyin mo dang mtshan mo rab tu 'brel pa dang 'dra bar rgyun du de kho na nyid kyi rnal 'byor la mngon du phyogs par nus pa de'i tshe/ phyag rgya dang lhan cig tu kye rdo rje'i rnal 'byor dang ldan pas lhan cig skyes</text></item>
<item><p>113a3</p><section></section><text>pa spyad pa'i phyir/ snga dro dang thun mtshams la sogs par snyoms 'jug gi rtsol ba brtsam par bya'o/ /rnal 'byor gyi rim pa srid pa gsum po thams cad gcig pa'i rang bzhin kun du mtshungs pa dang kun du mtshungs pa ma yin pa gcig pa'i ngo bor lhag par srol ba/</text></item>
<item><p>113a4</p><section></section><text>rdo rje'i phyag rgyas rgyas btab pa ro mnyam pa'i bde ba chen po'i mthus snang ba dang snang ba rab tu mched pa dang 'dra bar nyin mtshan rtag tu gnas pa'o/ /de nas rab tu dga' ba'i mthar rtogs pa dga' ba bzhi pa'i de kho na nyid mngon sum du byed pa skya rengs shar ba'i dus su</text></item>
<item><p>113a5</p><section></section><text>sgrub pa pos mchog 'grub par 'gyur ro/ /'dus pa phyi mar yang / bsgrub bya sgrub thabs kun du sbyor/ /gang zhig bsten las gsal bar 'gyur/ /rdo rje pad+ma mnyam du sbyor/ /nye ba'i sgrub par brjod par bya/ /hUM phaT yi ge yang dag ldan/ /g.yo ba'i sgrub par</text></item>
<item><p>113a6</p><section></section><text>rab tu brjod/ /rang gi bde ba zhi rang bzhin/ /sgrub pa chen por brjod par bya/ /zhes thabs kyi yan lag bzhi rnams kyis dpal ldan rdo rje 'dzin pa chen po dang / rdo rje 'dzin ma chen mo'i go 'phang gi thabs sangs rgyas thams cad kyi chos dang / bsten par bya ba'i</text></item>
<item><p>113a7</p><section></section><text>chos so zhes pa 'dis 'di nyid mngon sum du byed pa'i rim par 'dod do/ /de nyid gal te las kyi phyag rgya la snyoms par zhugs na de rtse gcig tu 'gyur ba'i phyir snga ma dang 'dra bar gtum mo'i me shin tu 'bar ba des bzhu ba'i ri bong can lhan cig skyes pa'i mthu las</text></item>
<item><p>113b1</p><section></section><text>te/ 'di'i rnal 'byor ni las kyi gtum mo'i rnal 'byor du brjod par bya ste shes rab dang bcas pa'o/ /shes rab ma med pa'i ni lha'i rnam par bsgom pa'am nang du bsgom pa thams cad du brjod pa ste/ rtag tu gtum mo 'bar ba nyid kyi rgyus lhan cig skyes pa shar ba/ dbang</text></item>
<item><p>113b2</p><section></section><text>bskur ba'i dus su yang phyi'i rig ma dang snyoms par zhugs pa las 'bar ba ni 'di'i gtum mo ste snga ma dang 'dra bar lhan cig skyes pa shar ba las kyang 'char ba ni las kyi gtum mo'i rnal 'byor du 'dod do/ /'on kyang lhan cig skyes pa ste/ de'i gdong mdzes pa'i rjes su</text></item>
<item><p>113b3</p><section></section><text>byed pa ma yin no zhes gsungs so/ /de'i phyir las kyi gtum mo'i rnal 'byor 'di gdong la ma yin pa kho na'o/ /'on kyang kha cig ni slar yang sngon bzhin du rlung las rnam par rgyal zhing goms pa las srog rtsol ba'i bdag po thob pa ma yin zhing rlung gi lam tshad med</text></item>
<item><p>113b4</p><section></section><text>pa'i lte ba'i dkyil 'khor la'am/ yang na 'dzin pa las gtum mo de rab tu 'bar ba las byung ba'i bde ba chen po 'di ni las kyi gtum mo'i rnal 'byor du gsungs so/ /gal te thig le'i rnal 'byor gyis sems gnas par byed cing grub pa thams cad kyi snang ba</text></item>
<item><p>113b5</p><section></section><text>mched par 'dod na/ de'i tshe lte ba la sogs pa'i 'khor lo'i 'dud pa'i khung bu rnams la aM yig la sogs pa'i yi ge bzhi bltas nas/ gsang ba'i 'khor lo la gnas pa'i rlung gis me yang dag par bskul bas/ gtum mo'i rang bzhin aM yig 'bar ba'i</text></item>
<item><p>113b6</p><section></section><text>'od zer gyis hUM yig la sogs pa'i yi ge gsum kun nas zhu bas/ oM yig dang lhan cig dbyer med pa lhan cig skyes pa'i dga' ba'i rang bzhin gyi thig le'i gzugs su bsgom zhing / bsgom pa yongs su rdzogs pa na spro bar bya ste/ de las de nyid phra mo</text></item>
<item><p>113b7</p><section></section><text>'od zer gyi re khA dag 'bar zhing gcig tu 'bar ba bzhin du gnas par blta bar bya'o/ /de'i 'od kyis zhu ba'i bdud rtsis gang zhing 'phro ba'i thig ler gyur nas/ de'ang 'od zer dkar po'i re khA can du gyur te/ de nas sems thig le de son pa de srid du blta</text></item>
<item><p>114a1</p><section></section><text>bar bya ste/ slar yang brtan pa thob pa'i mtshan ma nye bar dmigs pa ni srid du'o/ /de'i nye bar dmigs pa dang brtan pa ni 'od zer gyi re khA las mar me sna tshogs pa 'phro ba'i snang ba can du rnam par mthong zhing thams cad lag mthil gyi skyu ru ra lta bur</text></item>
<item><p>114a2</p><section></section><text>mthong ste/ ting nge 'dzin thams cad kyi snang ba mched pa zhes pa thig le'i rnal 'byor ro/ /yang na snying ga'i sngags kyi 'od zer gyi tshogs las spros pa'i de bzhin gshegs pas bkug par bya ba'i 'jig rten gsum nang du thig le'i rnam pa'i hUM yig de la gzhag par bya ste/</text></item>
<item><p>114a3</p><section></section><text>yid ji srid 'dod par ro/ /de'i rjes su spro ba'i lam gyi rim pas lus dang ngag dang sems kyi rdo rje'i mthar thug par ro/ /de'i 'od zer gyi snang ba dbugs 'jug pa'i tshul gyis kun du bsdus te/ sa bon gyi thig le la myur du gzhug cing ji ltar brjod pa'i bcom ldan 'das de'i</text></item>
<item><p>114a4</p><section></section><text>dkyil 'khor ro/ /'khor lo bsgom pa la ni dkyil 'khor gyi 'khor lo gzhug par bya'o/ /slar yang spro ba'i tshul gyis 'od zer 'phros pas 'jig rten snang bar byas te/ de nyid la bsres shing 'gro ba'i don byed bzhin pa'i de bzhin gshegs pa rnams kyang dbugs</text></item>
<item><p>114a5</p><section></section><text>'jug pa'i tshul gyis snying gar bcug nas ji srid 'dod par bsgom par bya'o zhes pa 'di ni/ mchog gi thig le'i rnal 'byor ro/ /yang na ting nge 'dzin sems dpa'i 'od zer rnams a ba d+hU tIr song nas bde ba chen po'i khor lor gnas pa'i byang chub kyi sems bzhu</text></item>
<item><p>114a6</p><section></section><text>ste de nyid las 'ongs pa snying ga'i hUM yig gi thig le la/ de'i bdag nyid kyi rdul phra rab kyi gzugs su gnas par bsam par bya'o zhes pa gzhan rnams kyi thig le'i rnal 'byor ro/ /de'i rjes su phra mo'i rnal 'byor bsgom pa ni mchog tu sems gnas par byed pa'i</text></item>
<item><p>114a7</p><section></section><text>thabs so zhes pa ste/ de bzhin kho nar aM yig la sogs pa'i yi ge rnams zhu ba ro gcig tu gyur pa lhan cig skyes pa'i rang bzhin gyis byang chub kyi sems kyi thig le yungs kar gyi 'bras bu'i tshad tsam la gsal bar rdzogs pa'i bcom ldan 'das kyi sku dang ldan</text></item>
<item><p>114b1</p><section></section><text>pa'o/ /dkyil 'khor gyi 'khor lo bsgom pa la ltos pas ni/ dkyil 'khor gyi 'khor lo rdo rje nor bu'i rtse mo la'o/ /de las zags te pad+mar gnas pa'am/ yang na sna'i rtse mo la gnas par bsgom par bya'o/ /ji ltar gsungs pa'i brtan par gnas pa'i mtshan ma</text></item>
<item><p>114b2</p><section></section><text>mthong nas/ bcom ldan 'das de'i dkyil 'khor bsgom pa'am dkyil 'khor spro bar bya'o zhes pa ni phra mo'i rnal 'byor ro/ /de nyid lha'i rnam par bsgoms te/ bar ma chad par brjod pa'i rnal 'byor rnams kyis sam/ gzhan gyi rnal 'byor gyis ji ltar nus par 'od gsal la</text></item>
<item><p>114b3</p><section></section><text>gzhug pa dang / ldang ba dang / bsgom pa dang / skyo bar gyur pa na sngags bzla ba'i cho ga 'dis sam/ gzhan du yang sngags kyi yi ge brjod par bya ste/ de la shes rab kyi zhal las 'thon pa'i 'od zer de rnams rang gi zhal du zhugs te/ rdo rje'i lam nas 'thon nas lha</text></item>
<item><p>114b4</p><section></section><text>mo'i pad+mar zhugs/ slar yang lha mo'i zhal nas rang gi zhal du rab tu zhugs te/ sngags kyi rgyun ma chad pa nyid du gzhug par bya'o zhes pa khyogs kyis bzlas par mtsho skyes kyi sgrub thabs su brjod do/ /gzhan du ni chos thams cad mnyam pa nyid kyi nga rgyal gyis sngags kyi phreng</text></item>
<item><p>114b5</p><section></section><text>ba rang gi zhal nyid du zhugs pa rdo rje'i lam nas pad+mar sor a ba d+hU tI'i lam nas byung ste/ bcom ldan 'das ma'i zhal nas spros nas/ rang gi zhal gyi sgor rab tu zhugs pa de bzhin kho nar 'khor bar bsgoms te bzla'o zhes pa lhod cing zhi ba'i yi ge khyogs kyis bzlas</text></item>
<item><p>114b6</p><section></section><text>par brjod do/ /'di nyid bcom ldan 'das ma'i zhal du zhugs te/ rang gi zhal du 'ong ba tsam gyi khyad par gyis yi ge mkhregs shing rtsub pa ni khro bo'i bzlas pa ste/ snying po la sogs pa mchog tu drag por brjod pa'i phyir khro bo'i bzlas pa'o/ /yang na snying gar</text></item>
<item><p>114b7</p><section></section><text>gnas pa'i hUM yig la yongs su bskor te/ gnas pa'i sngags kyi yi ge'i phreng ba mar me'i phreng ba lta bu bltas te myur bar 'khor bar dmigs la/ dam pa ma yin pa'i rtogs pa spangs nas bzla bar bya'o/ /oM trai lo kya A k+She pa hUM hUM hUM phaT swA hA/ bcom ldan 'das kyi</text></item>
<item><p>115a1</p><section></section><text>rtsa ba'i sngags so/ /'di'i yang hUM yig gsum thung bar brtag pa gnyis pa'i rgyud dang de'i 'grel bar gsungs so/ /de nas 'chad par 'gyur ba'i gtor ma phul nas smon lam yang byas te ji ltar bde bar gnas par bya'o/ /thun mtshams su</text></item>
<item><p>115a2</p><section></section><text>gyur par bcom ldan 'das kyi gzugs las langs te/ ye shes sems dpa' gzhug pa la sogs pa bya'o/ /mtshan phyed kyi thun mtshams su yang thams cad byas nas gnyid 'od gsal gyi rang bzhin du lhag par mos pas nyal bar bya'o/ /tho rangs kyi thun</text></item>
<item><p>115a3</p><section></section><text>mtshams su spyan ma la sogs pa'i lha mo bzhis rdo rje'i glus rab tu sad de/ /bzhengs pa la sogs pa'i bya ba thams cad bya'o/ /de nas grong khyer bskyod pa'i sngags ni/ oM a ka tsa Ta ta pa ya sha swA hA/ 'dir 'di'i man ngag ni/ myur bar shes rab dang bcas pa'i kye'i</text></item>
<item><p>115a4</p><section></section><text>rdo rje'i gzugs su bdag nyid rnam par bsgoms nas/ de'i thugs kar pad+ma dmar po 'dab ma brgyad pa rnam par bsams te/ de'i shar la sogs pa'i phyogs kyi 'dab ma rnams su g.yas skor du ji lta ba'i rim pas a ka tsa Ta zhes pa'i yi ge dang / dbang ldan</text></item>
<item><p>115a5</p><section></section><text>la sogs pa'i phyogs bral gyi 'dab ma rnams su ta pa ya sha zhes so/ /dbus kyi ze 'bru la shar du swA/ dbus su oM/ nub tu hA/ thams cad nyi ma'i dkyil 'khor la gnas pa kha dog dmar po'o/ /'di rnams kyi yang 'od zer lcags kyu'i rnam par dag pa ba spu'i</text></item>
<item><p>115a6</p><section></section><text>khung bu rnams las 'thon te/ bsgrub bya bkug cing sgrub pa po'i rkang pa dag gi 'og tu byas nas 'di rnams nyid dbang du bya'o zhes bsams nas sngags bzlas par bya'o/ /'bum bzlas pa las grong khyer bskyod par 'gyur ro/ /dbang du bya ba'i sgrub pa'i don</text></item>
<item><p>115a7</p><section></section><text>du ni/ brjod pa'i rim pas sngon du bsnyen pa'i don du 'bum bzlas pa byas te/ dur khrod du tshogs kyi 'khor lo byas nas tshogs rnams kyang mngon par 'dod pa'i sgrub pa po gsad par 'dod pas de'i phyir ka gzung bar bya'o/ /de nas gnas kha cig tu phyin nas</text></item>
<item><p>115b1</p><section></section><text>shar du mgo gzhag ste/ mtho ba'i sngas la nyal zhing thod pa mA ma kIs gang ba rkang pa'i mthil la kun du reg par byas nas gcig bzlas par bya'o/ /phyis ldang ba na de thams cad 'thungs nas tshogs kyi 'khor lo'i gnas mtha' dag tu nye bar zhugs nas slar yang khri bzlas par</text></item>
<item><p>115b2</p><section></section><text>bya'o/ /kye rdo rje la som nyi med pa'i rnal 'byor pas thams cad du rnam par sbyang bar bya'o/ /de nas dus kyi 'khor lo'i rim pas A li kA li'i bzlas pa brjod par bya'o/ /a ka tsa Ta ta pa ya sha'i sgras A li kA li don gyis thob pas brjod par bya'o/ /oM a A/ i I/ r-i</text></item>
<item><p>115b3</p><section></section><text>r-I/ u U/ l-i l-I/ a A/ e ai/ ar Ar o au al Al ha hA ya yA ra rA ba bA la lA/ zhes pa spro ba'i rim pas dbugs 'jug pa dang A li bzlas so/ /ka kA kha khA ga gA g+ha g+hA nga ngA tsa tsA tsha tshA dza dzA dz+ha dz+hA nya nyA Ta TA Tha ThA Da DA D+ha D+hA Na NA ta tA tha thA da dA d+ha d+hA na nA pa pA pha phA ba bA</text></item>
<item><p>115b4</p><section></section><text>b+ha b+hA ma mA da dA d+ha d+hA na nA sa sA ny+pa ny+pA Sha ShA Th+ka Th+kA swA hA/ zhes rlung 'gro bas kA li bzlas so/ /A li kA li 'bum bzlas pas 'jig rten gsum skyes par byed pa'i sngags pas gcig dang slar yang gcig gi tshad tsam du bya ste/ dgug pa dang / bsrung pa dang / rgyas pa ster ro/ /</text></item>
<item><p>115b5</p><section></section><text>rim pa 'di yang dpal rdo rje snying po'i rab tu byed par mthong ngo / /de nas dbang du bya ba'i man ngag ni myur bar chu skyes dmar po'i phung po mdzes pa la shes rab dang bcas pa'i he ru ka'i gzugs su bdag nyid bltas te/ snying gar 'dam skyes dmar po bcu drug phyed can gyi</text></item>
<item><p>115b6</p><section></section><text>ze 'bru la/ A li dang kA ki yang dag par bsdus pa'i ngo bo sangs rgyas kyi yon tan la kun nas rjes su chags pa'i aM yig dang hUM yig dag yid la mngon par bris pa dag las shin tu dmar zhing yid du 'ong ba'i 'od zer gyi phung po rnams nges par 'phros pas 'gro ba snang</text></item>
<item><p>115b7</p><section></section><text>par byas te/ de yis gzhan gyi lus ngag yid rnams bkug nas aM yig dang hUM yig de dag nyid kyi thig le la gzhug par bya'o/ /de nas de dag yongs su gyur pa dang bung ba yid srub ku ru bin+da'i gzugs brnyan can mchog gi snying rje'i sbrang rtsi 'thung bas myos</text></item>
<item><p>116a1</p><section></section><text>pa'i yid can no/ /des brjod pa'i shin tu ring ba'i hUM yig gi sgras bdag med dang he ru ka'i gzugs su bsam par bya zhing / de dang de'i snying gar le brgan rtsi'i tshon gyis btsos pa dang 'dra ba'i thig le yungs kar gyi 'bru tsam la/ aM yig dang hUM yig</text></item>
<item><p>116a2</p><section></section><text>phra ba nges par bskyed do/ /de nas yid srub de dbugs kyi rlung 'byung ba'i shing rta la zhon te/ sna'i bu ga nas 'thon nas sems can rnams kyi lus ngag yid rnams sbyangs shing bzung nas slar yang dbugs 'jug pa la zhon te lam de nyid nas snying ga'i pad+ma'i ze 'bru la</text></item>
<item><p>116a3</p><section></section><text>gzhug par bya zhing / de nas kun du bkug pa'i lus ngag yid rnams rang gi lus ngag yid la ting nge 'dzin gyis bstim par bya'o/ /de bzhin du yang dang yang du bsgom par bya ste/ ji srid du rnam pa gsal bar gyur gyi bar du bskyed par bya'o/ /phyi nas bsgrub bya'am bsgrub</text></item>
<item><p>116a4</p><section></section><text>bya mo'i snying gar son pa'i pad+ma dmar po 'dab ma brgyad pa bsgom par bya zhing bung ba yid srub de de nyid kyis bkug ste/ sna'i bu gnas de'i lus ngag yid kyi rang bzhin gyi snying ga'i pad+ma la gzhug par bya'o/ /de nas yid srub de de'i lus kyi rang bzhin me tog gi rdul gyis bdag</text></item>
<item><p>116a5</p><section></section><text>nyid dmar ser du byas/ ngag gi rang bzhin gyi sbrang rtsi 'thungs/ yid kyi me tog zos par byas te/ de'i rjes su yid srub de sgrub pa po'i dbugs kyi rlung gis bkug ste/ bsgrub bya'i sna'i bu ga nas bton la/ sgrub pa po'i sna'i bu ga nas snying ga'i 'dam skyes la bcug ste/ gshog</text></item>
<item><p>116a6</p><section></section><text>pas gang bya ba de'i lus kyi me tog gi rdul sprugs/ ngag gi sbrang rtsi dang sems kyi me tog skyug par bsam mo/ /de ltar yang nas yang du rjes su chags pa dag lhag par bsgom par bya ste/ bsgoms pa'i mthar bsgrub bya'i ming spel ba'i sngags bzla bar bya'o/ /'di dag gis</text></item>
<item><p>116a7</p><section></section><text>kyang gang dag dga' bas myos par byed pa'i rig pa'i cha shas te/ bdag nyid kyi mi dbang du byed pas snga bar khrus byas nas bsgom par bya ste/ gal te mi'i 'dod pa la skyon mthong ba de'i tshe mi mthong ba'i skyon du 'gyur bas/ de'i phyir dang po kho nar dam pa dang dam pa ma yin</text></item>
<item><p>116b1</p><section></section><text>pa'i yul la rnam par dpyad de bsgom par bya'o zhes pa bung ba yid srub kyi rim pa'o/ /zhi ba la sogs pa'i las rnams su sbyin sreg la sogs pa'i cho ga rnams ni rgyud la sogs pa'i rjes su 'brangs pas legs par shes so zhes pas ma bris so/ /dur khrod la dgyes pa phyag</text></item>
<item><p>116b2</p><section></section><text>gnyis pa kye rdo rje'i sgrub thabs ni/ slar yang sngar bzhin thams cad byas te/ snying gar zla ba la hrIH yig sngon po las rdo rje/ de'i lte ba'i nang du son pa'i zla ba la gnas pa'i hrIH yig bsams nas de thams cad yongs su gyur pa las sngar brjod pa'i gzugs can gyi bcom ldan</text></item>
<item><p>116b3</p><section></section><text>'das nyid gcig pu bsgom par bya ste/ ro la gnas pa'i zla ba phyed pa la gar gyis gnas pa/ mi'i pags pa'i gos can te/ lhag ma ni sngon bzhin no/ /bzlas bya'i sngags ni shrI he ru ka badzra sa ma ya hrIH/ sarba du Sh+TAn mu drA pra b+hany+dza ka hUM phaT/ 'di yang bcom ldan 'das</text></item>
<item><p>116b4</p><section></section><text>kyis kha sbyor thig le'i rgyud du gsungs so/ /de ltar sgom pa po la ltos nas bsdus shing gsal ba rig ma dang bcas pa las cig shos su gyur pa'i bcom ldan 'das tsam gyi sgrub thabs brjod zin to/ /'di'i yang rgyas pa gsal ba ni rdo rje gur gyi nang du chos kyi 'byung gnas</text></item>
<item><p>116b5</p><section></section><text>sku gsung thugs dag pas zur gsum pa/ sgrib pa thams cad spangs pa nyid kyis ston ka'i zla ba ltar dkar ba/ sku gsum sa gcig pa rdo rje'i rang bzhin nyid kyis dang / chos kyi skye gnas chen po yin pa'i phyir 'og phra zhing steng yangs pa bsgom par bya'o/ /de'i nang</text></item>
<item><p>116b6</p><section></section><text>du dur khrod brgyad kyi dbus su zla nyi kha sbyor la gnas pa'i hrIH yig sngon po las skyes pa'i rdo rje'i lte ba'i nang du zla ba la gnas pa'i hrIH yig sngon po bsams nas zhes pa ni rgyas pa'o/ /chos kyi 'byung gnas mdzes pa'i nang du gnas pa'i sna tshogs pad+ma'i steng du sna tshogs</text></item>
<item><p>116b7</p><section></section><text>rdo rje'i kha khyer gyi dbus su/ yaM raM baM laM gi yi ge las skyes pa sngon po dang dmar po dang dkar po dang ser po'i mdog can/ gzhu'i dbyibs kyi mchog ma gnyis la ba dan gyis mtshan pa dang / zur gsum pa re phas mtshan pa/ zlum po bum pas mtshan pa/ gru bzhi pa</text></item>
<item><p>117a1</p><section></section><text>rdo rje rtse gsum pas zur bzhi la mtshan pa'i rlung dang me dang chu dang sa'i rang bzhin gyi 'byung ba chen po bzhi yongs su gyur pa las shes rab dang bcas pa'i rnam par snang mdzad dag cing / sangs rgyas kyi zhing yang dag par bsdus pa'i ngo bo/ rin po che sna</text></item>
<item><p>117a2</p><section></section><text>tshogs pa'i rang bzhin gyi khang pa brtsegs ma/ de bzhin gshegs pa dang so so'i skye bo dag gnyis su med pa'i rang bzhin nyid kyi gzhal yas khang pa gru bzhi pa/ de'i shar la sogs pa'i sgo bzhi ni dran pa nye bar gzhag pa dang / yang dag par spong ba dang / rdzu 'phrul gyi</text></item>
<item><p>117a3</p><section></section><text>rkang pa dang / dbang po rnam par dag pa'o/ /sgo nyid ni byang chub kyi thabs nyid do/ /'phags pa'i lam yan lag brgyad dag pas sgo 'gram brgyad du ka ba ste/ sangs rgyas thams cad kyi yon tan gyis nye ba'i ka ba'o/ /so so yang dag par rig pa bzhi dag pas gzhan gyi</text></item>
<item><p>117a4</p><section></section><text>don gyi khur khyer ba sngar thob zin pa'i phyir ka ba'i steng du gdung bzhi'o/ /dpa' bar 'gro ba dang / nam mkha' mdzod dang / dri ma med pa'i phyag rgya dang / seng ge rnam par rol pa'i ting nge 'dzin bzhi dag pas brtan zhing mdzes pa'i stegs bu bzhi rnams so/ /bzod pa dang</text></item>
<item><p>117a5</p><section></section><text>chos dang don dang sngags kyi gzungs rnam par dag pas ngos so sor ram/ bden pa so so la chos shes pa'i bzod pa dang / chos shes pa dang / rjes su rtogs pa shes pa'i bzod pa dang / rjes su rtogs pa shes pa'i mtshan nyid kyi skad cig gi dbye ba rnam par dag pas</text></item>
<item><p>117a6</p><section></section><text>rtsa ba'i sgo'i ngos gnyis gnyis rnams su g.yas skor gyis lha mo gnyis gnyis rim pas gnas te/ pi wang ma dang / gling bu ma dang / rnga zlum ma dang / rdza zlum ma dang / rdza rnga ma dang / phreng ba ma dang / sgeg mo dang / glu ma dang / gar ma dang / me tog ma dang / bdug spos ma</text></item>
<item><p>117a7</p><section></section><text>dang / mar me ma dang / dri chab ma dang / me long ma dang / ro ma dang / reg bya ma dang / chos ma ste/ lha mo bcu drug rnams ni/ ser mo dang / dmar mo dang / dkar po dang / dud kha dang / ser po dang / dmar po dang / dmar skya dang / sna tshogs dang / dkar po dang /</text></item>
<item><p>117b1</p><section></section><text>nag po dang / gser mdog dang / ser po dang / dkar po dang / dmar po dang / ljang gu dang / dkar po'i mdog can ma rnams/ rang rang gi ming dang rjes su mthun pa'i tshul can/ rang rang gi dang po'i yi ge las 'khrungs pa'o/ /brtse bas brlan zhing yangs pa'i bsod nams dang</text></item>
<item><p>117b2</p><section></section><text>ye shes kyi tshogs kyi bdud rtsis yongs su gang ba rnam par dag pas bdud rtsis gang ba'i bum pa brgyad do/ /bsam pa'i dbang las rjes su 'jug pa'i mdo sde dang / dbyangs kyis bsnyad pa dang / lung bstan pa dang / tshigs su bcad pa dang / ched du brjod pa dang / gleng</text></item>
<item><p>117b3</p><section></section><text>gzhi dang / rtogs pa brjod pa dang / de lta bu byung ba dang / skyes pa'i rabs dang / shin tu rgyas pa dang / rmad du byung ba dang / gtan la phab pa'i sder grags pa'i yan lag bcu gnyis kyi dam pa'i chos kyi sgra thams cad du 'gro ba rnam par dag pas rlung gis bskyod pa'i ba dan</text></item>
<item><p>117b4</p><section></section><text>la dril bu'i sgra dang ldan pa/ ji lta bar sbyor zhing 'gro ba'i 'khor bar kun nas gdung ba zhi ba dag pas sam/ rnam par rtog pa mtha' dag spangs pas gdugs dang / ji ltar bsod nams rnam par bkra ba'i rin po che la sogs pa rnams kyis gzhan gyi don phun sum tshogs pa</text></item>
<item><p>117b5</p><section></section><text>sgrub pa dag pas bum pa bzang po dang dpag bsam gyi shing rnams so/ /rtsa ba'i nyon mongs pa'i phyir 'jig rten las 'das pa'i bsgom pa'i lam rnam par dag pas do shal/ nyon mongs pa rnam par sel ba'i phyir 'jig rten pa'i bsgom pa'i lam rnam par dag pas</text></item>
<item><p>117b6</p><section></section><text>do shal phyed pa/ byang chub kyi sems rnam par dag pas zla ba/ shes rab ye shes rnam par dag pas nyi ma/ de bzhin gshegs pa'i lam gyi ye shes rnam par dag pas rnga yab/ byang chub kyi yan lag gi me tog phun sum tshogs pa rnam par dag pas me tog gi phreng</text></item>
<item><p>117b7</p><section></section><text>pa/ me long gi ye shes rnam par dag pas me long ste/ de ltar yang thams cad gsang chen gyi rgyud du gsungs pa/ nyon mongs thams cad nges 'joms pa'i/ /do shal du ni yang dag bshad/ /nyon mongs rnam 'phrog do shal te/ /kun du gcod cing rab 'joms</text></item>
<item><p>118a1</p><section></section><text>pa'o/ /rab tu 'joms shing rnam sel ba/ /tshogs gnyis kyi ni sbyor ba'o/ /nyon mongs rnams kyi phyed 'phrog pa'i/ /do shal phyed pa zhes brjod do/ /rang bzhin 'od gsal rnam dag pa/ /byang chub sems ni bla na med/ /sems can kun don</text></item>
<item><p>118a2</p><section></section><text>byed gyur pa'i/ /zla ba'i dkyil 'khor zhes brjod do/ /shes rab ye shes rang bzhin dag /rdo rje lta bu'i ting 'dzin skyes/ /thar pa'i 'jig rten gzi brjid che/ /nyi ma'i dkyil 'khor brjod par bya/ /kun rtog gnyis las nges grol ba'i/ /ting 'dzin ye shes rtog</text></item>
<item><p>118a3</p><section></section><text>pa'o/ /lam gyi ye shes khyad par ni/ /rnga yab tu ni yang dag bshad/ /de bzhin byang chub yan lag bdun/ /phreng ba me tog chun 'phyang ldan/ /zhes so/ /blo gros phra ba dang rags pa dang bar ma rnams dang nges pa dang bral ba rnams la ji ltar 'os pa'i chos</text></item>
<item><p>118a4</p><section></section><text>ston pa bsrung ba med pa dag pas bsrung ba med pa'i ba ku li'i phreng ba dmar po/ 'jig rten las 'das pa'i mchog tu dkar ba'i chos ston pa dag pas kra ma shIR+Sha/ bsam gtan bzhi dag pas rta babs bzhi'o/ /chos ston pa'i mi mthun phyogs gcod pa dag</text></item>
<item><p>118a5</p><section></section><text>pas chos kyi 'khor lo ste/ de'i rtsibs ni/ phyogs gcig la/ duH kha dang / kun 'byung dang / 'gog pa dang / lam dang / kun rdzob dang / don dam pa dang / 'jig rten pa dang / 'jig rten las 'das pa dag pa brgyad do/ /lugs gzhan la bcu gnyis te/</text></item>
<item><p>118a6</p><section></section><text>duH kha shes par bya'o/ /shes so/ /slar shes par byar med do/ /kun 'byung spang bar bya'o/ /spangs so/ /slar spang bar byar med do/ /'gog pa mngon du bya'o/ /byas so/ /slar byar med do/ /lam bsgom par bya'o/ /bsgoms so/ /slar bsgom par byar</text></item>
<item><p>118a7</p><section></section><text>med do zhes rnam pa bcu gnyis kyi chos kyi 'khor lo bskor ba yongs su dag pa dang / rten cing 'brel bar 'byung ba'i yan lag bcu gnyis dag pa'o/ /bcom ldan 'das kyis gsungs pa'i chos tshad ma yongs su dag pa bsten pa'i drin las/ mu stegs ngan pa'i ri</text></item>
<item><p>118b1</p><section></section><text>dgas dang ri dgas mo chos dang dad pa'i rjes su 'brangs te lam la sbyor ba dag cing / chos kyi 'khor lo zhes pa la mngon par sbyor ba dag pas mgrin pa bsnyengs pa dang ldan pa'i ri dgas dang ri dgas mo'o/ /khrel yod pa dag pas ni bla re dang gos dang phreng ba la sogs pa'o/ /</text></item>
<item><p>118b2</p><section></section><text>thams cad nas so sor 'ching ba med pas yang dag par rdzogs pa'i sangs rgyas thams cad kyi rdo rje'i tshul gyi chos kyi 'khor lo rab tu bskor ba dag pas rdo rje'i phreng ba/ yang dag pa'i ye shes kyi gzigs pa dag pas 'od zer 'bar ba/ rnam par snang mdzad la sogs pa</text></item>
<item><p>118b3</p><section></section><text>dag pas sa'i kha dog la sogs pa ste/ gzhan ni grags zin pa'i phyir ma bris so/ /'di ltar khang pa brtsegs pa bsgom par byas nas/ de'i dbus su sna tshogs pad+ma la sogs pa'i rim pas sngar bzhin bdag nyid bcom ldan 'das su bsgom par bya ste/ sku gsung thugs kyi rang</text></item>
<item><p>118b4</p><section></section><text>bzhin gyi oM AH hUM zhes pa'i yi ge gsum ho yig dmar po gnyis kyi khongs su chud pa bar do'i sems can du grags pa kun du dga' ba bcas pas bcom ldan 'das kyi zhal nas zhugs rdo rje'i lam nas lha mo'i pad+mar zhugs pa lto bar zhu bar gyur cing / bcom ldan 'das</text></item>
<item><p>118b5</p><section></section><text>kyang mthar shin tu chags pa chen pos rang gi rig ma dang bcas pa zhu bar gyur te/ dngul chu dang mtshungs pa'i byang chub kyi sems kyi gzugs kyis bde ba chen po'i rang bzhin du gnas so/ /de nas bar ma chad par byams pa chen po la sogs pa'i rang bzhin puk+ka sI</text></item>
<item><p>118b6</p><section></section><text>la sogs pa'i rnal 'byor ma rnams kyis bdag cag rnams mgon med do zhes yid la shin tu gcags pas/ rje btsun snying rje'i yid bzhengs shig /puk+ka sI ni bdag la skyobs/ /stong pa'i rang bzhin nyid spongs la/ /bdag la bde chen sbyor bzhed mdzod/ /khyod</text></item>
<item><p>118b7</p><section></section><text>med na ni bdag 'gum pas/ /kye yi rdo rje khyod bzhengs shig /stong pa'i rang bzhin nyid spongs la/ /ri khrod ma 'bras grub par mdzod/ /dga' gtso 'jig rten mgron gnyer ba/ /stong pa nyid la zhugs sam ci/ /khyod med phyogs ni ma 'tshal ba/ /gdol pa</text></item>
<item><p>119a1</p><section></section><text>mo dag zhu ba bgyid/ /bdag gis khyod kyi thugs 'tshal gyis/ /g.yung mo bdag yid dran nyams pas/ /snying rje rgyun chad ma mdzad par/ /mi 'phrul mnga' ba khyod bzhengs shig /ces rdo rje'i glu can rnams kyis yang dag par bskul ba dang / sngon gyi</text></item>
<item><p>119a2</p><section></section><text>smon lam gyis bskul bas rdo rje'i glu'i sgra tsam gyis sad pa'am/ rmi lam sad pa lta bur bzhengs te/ de nas shar la sogs pa'i phyogs kyi 'dab ma rnams su ji lta ba'i rim pas/ tshangs pa dang / dbang po dang / nye dbang dang / drag po rnams dang / dbang ldan la sogs</text></item>
<item><p>119a3</p><section></section><text>pa'i phyogs bral gyi 'dab ma rnams su gshin rje dang / lus ngan dang / srin po dang / thags bzangs ris rnams kyi snying gar zla ba la gnas pa'i zla ba dang / nyi ma kha sbyar ba'i dbus su cho ga bzhin/ /bcom ldan 'das las nye bar spros pa'i byang chub kyi sems kyi</text></item>
<item><p>119a4</p><section></section><text>thig le brgyad las skyes pa'i gaM tsaM baM g+haM paM shaM laM DaM gi yi ge la sa skyes pa'i gri gug dang / cang te'u dang / rus sbal dang / sbrul dang / seng ge dang / dge slong dang / 'khor lo dang / rdo rje rnams la/ zla ba la rtag tu gnas pa'i gzhan nyid ma yin pa'i yi ge bltas</text></item>
<item><p>119a5</p><section></section><text>nas/ lnga'i 'byung gnas kyi mngon par byang chub pa'i rim pas/ de thams cad yongs su gyur pa las/ gau rI la sogs pa'i rnal 'byor ma brgyad ji ltar gsungs pa'i kha dog can/ gzugs dang / tshor ba dang / 'du shes dang / 'du byed kyi phung po dang / sa dang /</text></item>
<item><p>119a6</p><section></section><text>chu dang / me dang / rlung gi khams kyi rang bzhin can zhal gcig pa/ dmar la zlum pa'i spyan gsum dang ldan pa/ phyag gnyis pa/ g.yas kyi phyag gis gri gug dang / cang te'u dang / rus sbal dang / sbrul dang / seng ge dang / dge slong dang / 'khor lo dang / rdo rje</text></item>
<item><p>119a7</p><section></section><text>rnams te/ dngos po la sogs pa'i rnam par rtog pa gcod pa dang / gsung rab dang / phrag dog dang / zhe sdang dang / nga rgyal dang / byang chub kyi sems dang / mi shes pa gcod pa dang / ye shes rnams par dge ba'i rnam 'phrul lo/ /g.yon na ro hi ta dang / phag dang /</text></item>
<item><p>119b1</p><section></section><text>thod pa dang rnal 'byor lhung bzed dang / dgra sta dang / 'khar gsil dang / thong gshol dang / sdigs mdzub can te/ sar sna dang / gti mug dang / stong pa nyid dang / chags pa'i tshogs la sogs pa gcod pa dang / 'di rnams kyi dran pa gso ba dang / bgegs drungs 'byin pa dang /</text></item>
<item><p>119b2</p><section></section><text>chos gcig pa'i ngo bo nyid rnam par dag pa'i rnam par 'phrul pa'o/ /tshangs pa la sogs pa'i snying gar zla ba rnams la skyil krung phyed pa'i gar gyis gnas pa/ phyag rgya lnga 'dzin ma/ mgo bo rlon pa'i phreng ba dang ldan pa/ rnam par 'gyur ba'i zhal can/ dbu skra dmar</text></item>
<item><p>119b3</p><section></section><text>ser gyen du brdzes pa/ phyogs kyi gos can du bsgom par bya'o/ /thams cad rnams kyi snying gar zla ba la gnas pa'i rang rang gi phyag mtshan rnams su zla ba la gnas pa'i rang rang gi sa bon bsams shing / rkyen gyis spro bsdus sngon du 'gro ba'i don byas te/ de'i rjes su snying ga'i</text></item>
<item><p>119b4</p><section></section><text>sa bon gyi 'od zer rnams kyis bkug pa'i ye shes kyi 'khor lo spros pa'i gau rIs/ oM gau rI A kaR+Sha ya dzaH zhes pas dgug /oM tso rI pra be sha ya hUM zhes pa cau rIs bcug /oM betA lI ban+d+ha ya baM zhes be tA lIs bcings/ oM g+hasma rI to Sha ya hoH /zhes dbang du byas ta de</text></item>
<item><p>119b5</p><section></section><text>nas dbang bskur ba'i mthar/ phyogs kyi 'dab ma rnams la gnas pa'i go bo rI la sogs pa rnams la/ mi bskyod pa dang / rnam par snang mdzad dang / rin chen 'byung ldan dang / 'od dpag med rnams kyis so/ /puk+ka sI la sogs pa rnams kyi 'ang go bo rI la sogs pa de</text></item>
<item><p>119b6</p><section></section><text>rnams nyid kyi rjes su rim pas mi bskyod pa la sogs pa'i phyag rgyar rnam par dag pa ni brtag pa gnyis pa bzhin no/ /de nas go cha la sogs pa thams cad sngon bzhin nyid do/ /bdud rtsi myang ba ni/ cho ga ji lta ba bzhin bcom ldan 'das nyid la rang gi shes rab</text></item>
<item><p>119b7</p><section></section><text>mas dbul te/ 'khor gyi gau rI la sogs pas ni lce rdo rje'i sbyor bas myong bar bya'o/ /slar yang 'dir khang pa brtsegs pa ni brtag pas so/ /dbang bskur ba de bzhin gshegs pa mi bskyod pa/ bdud rtsi myang ba 'od dpag med kyi/ bstod pa rin chen 'byung ldan/</text></item>
<item><p>120a1</p><section></section><text>mchod pa don yod grub par yang dag par bshad cing / rjes su chags pa rdo rje sems dpar rtag tu bsams te/ 'di ni dngos grub kyi yan lag drug tu nye bar brjod par bya'o/ /'di rnams kyang 'chad par 'gyur ba'i dkyil 'khor gsum la yang blta bar</text></item>
<item><p>120a2</p><section></section><text>bya'o/ /'od gsal du gzhug pa ni/ 'jig rten gsum dus gcig tu dur khrod la dur khrod/ khang pa brtsegs pa la khang pa brtsegs pa/ gau rI la sogs pa rnams la/ gau rI la sogs pa rang rang gi phyogs kyi bcom ldan 'das kyi ba spu'i khung bu rnams su ste/ lhag</text></item>
<item><p>120a3</p><section></section><text>ma ni sngar bzhin no/ /de nas bdag med ma la sogs pa rnams kyi sngags su 'gyur ba ni/ oM aM swA hA/ bdag med ma'i snying po'i sngags so/ /oM lIM swA hA/ gau rI'i'o/ /oM eM swA hA/ chom rkun ma'i'o/ /oM aiM swA hA/ ro langs ma'i'o/ /oM oM swA hA/ g+hasma</text></item>
<item><p>120a4</p><section></section><text>rI'i ste las thams cad pa'i sngags so/ /oM UM swA hA/ puk+ka sI'i'o/ /oM raM swA hA/ sha ba rI'i'o/ /oM laM swAhA/ g.yung mo'i'o/ /'dir gang gi cho dam tshig gi bzlas pa byed par 'dod pa de'i tshe/ snying ga'i sa bon las snying po'i sngags dang nye ba'i snying po'i</text></item>
<item><p>120a5</p><section></section><text>sngags 'chad par 'gyur ba dag brjod pa'i tshe/ dkyil 'khor gyi lha'i chogs yang dag par spros/ 'gro ba'i don byas nas sngags dang lhan cig pa nyid kyi phreng ba'i tshul gyis bkug ste/ rlung 'jug pa de'i tshe de nyid snying ga'i sa bon la gzhug par bya zhing / lha rnams kyi</text></item>
<item><p>120a6</p><section></section><text>sngags so sor brjod pa yongs su rdzogs pa na/ re re nas spro zhing bsdu bar bya'o zhes pa dam tshig gi bzlas pa'o/ /gang yang brtag pa gnyis par gsungs pa/ rdo rje ma dang / dkar mo dang / chu ma dang / rdo rje mkha' 'gro ma dang / bdag med ma dang / mkha' spyod ma dang /</text></item>
<item><p>120a7</p><section></section><text>sa spyod ma'i rnal 'byor las rengs par byed pa la sogs pa brtul zhugs can gyis byed do zhes gsungs pa'i phyir/ 'dir yang bla ma dang phan tshun dbyer med par 'grogs pa'i man ngag las las rab tu rgyas pa bri bar bya ste/ aM gi sa bon las skyes pa'i rdo rje ma ser mo</text></item>
<item><p>120b1</p><section></section><text>g.yon pa'i phyag dag gis thod pa dang kha T+wAM ga /g.yas pa'i phyag dag gis rdo rje dang gri gug 'dzin pa can gyi snying gar sa bon hUM ser po rnam par bsgoms te/ oM hUM swA hA/ zhes sngon du bsnyen pa 'bum byas pa'i mthar/ /'chad par 'gyur ba'i spel tshig dang</text></item>
<item><p>120b2</p><section></section><text>bcas pa'i sngags kyis cho ga ji lta bar sbyin sreg bya ste/ 'di'i yang las kyi mthar so ma btang ba'i kham phor gnyis su/ thod le kor ser pos bum pas mtshan pa'i chu'i dkyil 'khor zlum po la gnas pa'i sna tshogs rdo rje dang / oM hUM badzre che ge mo staM b+ha ya hUM swA hA/</text></item>
<item><p>120b3</p><section></section><text>zhes pa'i rig pa bris nas/ gcig dur khrod kyi thal bas bkang ste/ kham phor gzhan gyis kha sbyar bar byas pa'i steng du/ dbang chen dkyil 'khor zung la phyogs su rdo rjes nye bar mtshan pa bris nas sa 'og tu bzhag nas/ bud med rkang pa g.yon dang / skyes pa rkang pa</text></item>
<item><p>120b4</p><section></section><text>g.yas kyis mnan pa'i ting nge 'dzin gyis gnas pa'i mthar sngags bzlas par bya ste/ stong gis bsgrub bya rengs par byed do/ /iM las rdzogs pa'i dkar mo gur gum gyi mdog can zhags pa dang / kha twAM dang / lcags kyu dang / rdo rje 'dzin pa/ snying gar son pa'i aM yig</text></item>
<item><p>120b5</p><section></section><text>dmar po'i sa bon can bsams nas/ oM aM swA hA/ zhes sngon du bsnyen pa 'bum byas te/ spel tshig dang bcas pa'i sngags kyis cho ga ji lta bar sbyin sreg bya ste/ 'di'i las kyi mthar yang / bsgrub bya dmar po skra grol ba man na nas/ mgrin pa zhags pas bcings/</text></item>
<item><p>120b6</p><section></section><text>lcags kyus skye gnas phug nas bkug ste/ rkang pa'i 'og tu 'gyel bar bsams nas/ de'i skye gnas su aM yig dmar po de las me 'bar zhing rnam par 'bar bar bsam par bya'o/ /skyes pa la ni de bzhin kho nar snying gar ro/ /oM aM gau rI a mu kI me ba sha ma</text></item>
<item><p>120b7</p><section></section><text>nA ya swA hA/ zhes bzlas pas nges par de dbang du 'gyur ro/ /iM gi sa bon las skyes pa'i chu ma sngon mo thod pa dang / tho ba dang / rdo rje dang / sdigs mdzub 'dzin pa/ snying gar nyi ma la gnas pa'i khaM yig sngon po can bltas nas/ oM khaM swA hA/ zhes 'bum</text></item>
<item><p>121a1</p><section></section><text>bzlas ba byas te/ spel tshig dang bcas pa'i sngags kyis ji lta bar sbyin sreg bya'o/ /'di'i yang las kyi mthar bsgrub bya skra grol ba mnan pa rlung la gnas pa/ rnga mo sngon mo la zhon pa kha lhor phyogs shing khros pas tho bas bsnun bzhin pa bsam par</text></item>
<item><p>121a2</p><section></section><text>byas nas/ oM khaM pA ri yo ge nI a mu kaM u ts+tsha Ta ya khaM hUM hUM hUM phaT swA hA/ zhes bzlas te/ mtshan mo bdun gyis skrod par byed do/ /u yig las skyes pa'i rdo rje mkha' 'gro ma chu ma lta bu'i snying gar nyi ma la gnas pa'i dzr-IM yig sngon po can bsams nas/ oM dzrAM swA hA/ zhes</text></item>
<item><p>121a3</p><section></section><text>'bum bzlas te/ spel tshig dang bcas pa'i sngags kyis las dang rjes su mthun pa'i sbyin sreg bya ste/ 'di'i yang las mtha' bya ba/ bsgrub bya dag rta dang ma he la zhon pa pha rol dang pha rol dag rtsod par byed bzhin pa bsam par bya ste/ oM dzr-IM badzra DA ki nI che ge dang che ge dag</text></item>
<item><p>121a4</p><section></section><text>bi dwe ShaM ku ru swA hA/ dzr-IM hUM hUM hUM phaT swA hA/ zhes bzlas pas rnam par sdang bar byed do/ /aM gi sa bon las skyes pa'i bdag med ma sngon mo/ rnam par 'gyur ba'i gzugs can thod pa dang kha T+wAM ga dang / rdo rje dang / gri gug 'dzin pa'i snying gar nyi ma la buM yig sngon po</text></item>
<item><p>121a5</p><section></section><text>can bsams te/ oM buM swA hA/ zhes 'bum bzlas par bya ste/ spel tshig dang bcas pa'i sngags kyis cho ga ji lta bar sbyin sreg bya'o/ /'di'i yang las kyi mthar/ bram ze'i thod par dug dang ske tshe dang / sdigs mdzub kyi khrag gis 'khor lo zur drug pa zur rnams sa hUM</text></item>
<item><p>121a6</p><section></section><text>dang ldan zhing / dbus su oM buM nai ra A t+m+ya a mu ka dzA ra ya buM hUM hUM hUM phaT swA hA/ zhes pa'am nye bar 'tshe ba mtha' dag spel te bris nas bzlas te/ phub ma'i me mdag la gdung bar bya ste/ rims kyis 'debs par byed do/ /aM las skyes pa'i mkha' spyod ma/ dkar</text></item>
<item><p>121a7</p><section></section><text>mo lta bu'i snying gar hUM yig dmar po'i sa bon can bsam par byas nas/ oM hUM swA hA/ zhes 'bum bzlas pa byas te/ spel tshig dang bcas pa'i sngags kyis cho ga ji ltar sbyin sreg bya'o/ /'di'i yang las la bsgrub bya rlung dang me'i dkyil 'khor gyi steng du rnam par</text></item>
<item><p>121b1</p><section></section><text>'bar bar bsams te/ rang gi snying ga'i sa bon gyi 'od zer gyi lcags kyu sna bug g.yon nas nges par song nas/ bsgrub bya rnams kyi sna g.yas pa'i sbu gu nas bcug /snying ga dang skye gnas phug /sna g.yon nas 'thon te/ rang gi sna g.yas nas snying ga'i sa bon la</text></item>
<item><p>121b2</p><section></section><text>gzhug par bya zhing / dbugs kyi rlung gis dgug par bya ste/ oM hUM khe tsa ri a mu kI nA A kaR+Sha ya hUM swA hA/ zhes bzlas pas 'gugs par byed do/ /aM yig las skyes pa'i sa spyod ma bdag med ma dang 'dra ba'i snying gar g+huH yig sngon po can bsgom par bya ste/ aM</text></item>
<item><p>121b3</p><section></section><text>g+huH swA hA/ zhes bsnyen pa 'bum byas te/ spel tshig dang bcas pa'i sngags kyis sngon bzhin sbyin sreg bya'o/ /'di'i yang las la g+huH yig las skyes pa'i 'bar ba'i rdo rje/ bsgrub bya'i 'og sgo nas rked pa tsam du zug par bsam par bya ste/ oM g+huH b+hu tsa ri</text></item>
<item><p>121b4</p><section></section><text>a mu kaM mA ra ya g+huH hUM phaT swA hA/ zhes bzlas pas gsod par byed do/ /rgyud du gsungs pa'i sngags kyi rim pa las 'dir/ sa spyod ma dang / mkha' spyod ma dag rim pa las 'das pa'o/ /rdo rje ma la sogs pa bdun po 'di rnams kyang nyi ma dang ro la gar stabs</text></item>
<item><p>121b5</p><section></section><text>kyis gnas pa/ phyag bzhi pa/ phyag rgya lnga yis brgyan pa/ mgo skyes dmar po gyen du brdzes pa'o zhes so/ /de nas rdo rje ma la sogs pa rnams kyi snying po'i sngags su 'gyur ba ni/ oM AM swA hA/ oM iM swA hA/ oM IM swA hA/ oM UM swA hA/ oM aM swA hA/ oM</text></item>
<item><p>121b6</p><section></section><text>AM swA hA/ oM au swA hA/ ji ltar bsdus pa ni rgyas pa la ltos pa las gsal bar 'gyur ba'i phyir phyag gnyis pa kho na la dkyil 'khor ldan pa'i sgrub thabs 'di brjod do/ /de bzhin du phyag bzhi pa la sogs pa rnams kyi yang rig par bya'o/ /'di dag gi khyad</text></item>
<item><p>121b7</p><section></section><text>par ni dz+wa lA dz+wa lwa ni bdud bzhi las nges par rgyal ba dag pas phyag bzhi pa/ g.yas pa dang cig shos kyi rtsa ba'i phyag dag gis rdo rje dang bdud kyi khrag gis gang ba'i thod pa 'dzin pa/ phyag lhag ma gnyis kyis bdag med ma dang mtshungs pa'i rdo rje phag mo la mnyam par</text></item>
<item><p>122a1</p><section></section><text>'khyud pa/ gzhan ni sngon bzhin no/ /de'i sngags ni/ oM dz+wa la dz+wa la b+h+yo huM huM huM phaT swA hA/ 'di'i yang hUM yig gsum thung bar bshad do/ /ki Ti ki Ti badzra ni/ stong pa nyid dang / mtshan ma med pa dang / smon pa med pa'am/ rtsa gsum dag pas zhal gsum</text></item>
<item><p>122a2</p><section></section><text>pa/ dang po'i zhal nag po/ g.yas pa dkar po/ g.yon pa dmar po'o/ /pha rol tu phyin pa drug dag pas phyag drug pa/ g.yas kyi rtsa ba'i phyag gis rdo rje g.yon gyis srid pa gsum gyi nyon mongs pa 'joms pa dag pas rtse gsum/ gzhan gyis gri gug /cig</text></item>
<item><p>122a3</p><section></section><text>shos kyis shes rab kyi pha rol tu phyin pa dag pas dril bu rnam par 'dzin pa'o/ /phyag lhag ma gnyis kyis bdag med ma dang 'dra ba'i rdo rje lu gu rgyud ma la kun du 'khyud pa sngon bzhin du gnas pa'o/ /'khor ni thams cad la ldan par gsungs pa nyid do/ /de'i sngags ni/</text></item>
<item><p>122a4</p><section></section><text>oM ki Ti ki Ti badzra hUM hUM hUM phaT swA hA/ hUM yig gsum ring por gsungs so/ /pi tsu badzra ni slar yang hUM yig las skyes pa'i thod par gnas pa'i nyi ma la gnas pa'i hUM yig las 'khrungs pa/ rnam par thar pa brgyad rnam par dag pas zhal brgyad pa/ de'i rtsa ba'i zhal</text></item>
<item><p>122a5</p><section></section><text>nag po/ g.yas dkar po/ g.yon dmar po cher 'jigs pa/ steng gi zhal dud ka rnam par gtsigs pa/ lhag ma bung ba'i mdog can zhal re re zhing spyan gsum pa/ stong pa nyid bcu drug rnam par dag pas phyag bcu drug pa/ g.yas kyi phyag brgyad kyi ma thil gyi thod</text></item>
<item><p>122a6</p><section></section><text>pa rnams su steng nas rim pas/ lud pa dang / dbugs dang / smyo ba dang / zad pa ste khong skems pa dang / mdze dang / rkang bam dang / mchin pa dang / mcher pa rnams kyi nad 'joms pa dag pas/ glang po dang / rta dang / bong bu dang / ba lang dang / rnga mo dang / mi dang /</text></item>
<item><p>122a7</p><section></section><text>sha ra b+ha ga dag go/ de bzhin du g.yon gyi phyag tu gnas pa'i thod pa rnams su zhi ba las gsal ba la sogs pa'i dbang phyug gi dngos grub sems can kun la stsol ba dag pas/ sa dang / chu dang / rlung dang / me dang / zla ba dang / nyi ma dang / mthar byed dang / nor gyi</text></item>
<item><p>122b1</p><section></section><text>dbang phyug rnams so/ /rtsa ba'i phyag gnyis kyis bdag med ma la 'khyud pa/ bsdu ba bzhi rnam par dag pas zhabs bzhi pa/ phung po dang / nyon mongs pa dang / lha'i bu dang 'chi bdag gi bdud rnams rab tu grub pa'i rgyur tshangs pa dang / khyab 'jug dang / brgya byin</text></item>
<item><p>122b2</p><section></section><text>dang / dbang phyug chen po rnams kyi snying gar nyi ma la zhabs gnyis dag gis skyil krung phyed pa'i gar gyis dang / gzhan dag g.yas brkyang ba'i zhabs kyis gar mdzad pa'i zhabs bzhi rnams kyi rol pa dang ldan pa'o zhes kha cig go/ /'khor gyi cho ga ni sngon bzhin no/ /</text></item>
<item><p>122b3</p><section></section><text>'od gsal du gzhug pa ni/ 'di'i dbye bas gau rI la sogs pa'i rnal 'byor ma brgyad zhal brgyad rnams su rab tu gzhug cing / zhal bdun ni rtsa ba'i zhal la'o/ /phyag bcu bzhi mtshan ma dang bcas ba rtsa ba'i phyag gnyis la/ zhabs gnyis rtsa ba'i zhabs gnyis</text></item>
<item><p>122b4</p><section></section><text>la'o/ /sna tshogs pad+ma la sogs pa bsdu ba ni sngon bzhin te/ gzhan dang mtshungs pa'o/ /de'i snying po'i sngags ni/ oM de ba pi tsu badzra hUM hUM hUM phaT swA hA/ 'di'i yang hUM yig gsum ring por gsungs so/ /oM badzra kar+t+ta ri he badzrA ya hUM hUM hUM phaT swA hA/ nye ba'i snying po</text></item>
<item><p>122b5</p><section></section><text>ste 'di thams cad kyi yang nye ba'i snying po'o zhes par 'gyur ro/ /oM aSh+Ta na nA ya/ ping+go r+h+wa ke sha bar+t+ma ne/ tsa tu rbiM sha ti ne trA la/ Sho Da sha b+hu dzA ya kr-iSh+Na dz-I mU ta ba pu She/ ka pA la mA lA ne kA d+hA ri Ne/ Ad+h+mA ta krU ra tsit+tA ya/ ar+d+hen+du daMSh+Ti Ne/ mA ra ya mA ra ya/ kA ra ya kA ra</text></item>
<item><p>122b6</p><section></section><text>ya/ gar+dz+dza ya gar+dz+dza ya/ tadz+dza ya tadz+dza ya/ sho Sha ya shoSha ya/ sap+ta sA ga rAn/ ban+d+ha ban+d+ha/ nA gASh+Ta kA na/ gr-ih+Na gr-ih+Na/ sha trUM/ hA hA hi hI hu hU he hai ho hau haM haH phaT swA hA/ phreng ba'i sngags so/ /slang yang 'dir dbus kyi bi tsu badzra la lhag pa'i sems kyi dbye ba tsam</text></item>
<item><p>122b7</p><section></section><text>las kyang kye rdo rje bzhir nges par mthong ngo zhes gsungs so/ /rim pa'i bar ma chad pa ni b+h+rUM las skyes pa'i rdo rje gur rgya che ba ser po sdug bsngal ba dang / kun 'byung ba dang / 'gog pa dang / lam dang / zad pa dang / me skye ba dang / chos dang / rjes su rtogs pa dang /</text></item>
<item><p>123a1</p><section></section><text>kun rdzob dang / yongs su skye ba shes pa'i shes pa bcu rnam par dag pas rtsibs bcu 'khor ba'i dbus su gnas pa'i sna tshogs rdo rje'i steng du sna tshogs chu skyes dang nyi ma la gnas pa'i zla ba dang nyi ma kha sbyar ba'i dbus su son pa'i hUM yig sngon po bsams</text></item>
<item><p>123a2</p><section></section><text>nas lnga'i 'byung gnas kyi mngon par byang chub pa'i rim pas/ de thams cad yongs su gyur pa las/ dbang po sngon po'i mdog can zhal gcig pa/ rin po che'i cod pan can/ rdo rje dang dril bu 'dzin pa'i phyag dag gis/ rang bzhin gyi rig ma la kun nas 'khyud pa/ g.yon</text></item>
<item><p>123a3</p><section></section><text>brkyang gi zhabs kyis 'jigs byed dang dus mtshan can mnan pa/ rnam par bkra ba'i na bza' dang rgyan gyis brgyan pa'i rdo rje hUM mdzad du bdag nyid du rnam par bsgoms nas/ rdo rje thod pa'i sbyor bas/ khro bo bcu rjes su spros te/ de la shar la sogs pa'i rtsibs</text></item>
<item><p>123a4</p><section></section><text>rnams su rim pas/ gshin rje mthar byed dang / shes rab mthar byed dang / pad+ma mthar byed dang / bgegs mthar byed rnams dang / nag po dkar po dmar po sngon po'i mdog can/ rdo rje tho ba dang / dbyug pa dkar po dang / chu skyes dmar po dang / byes pa'i</text></item>
<item><p>123a5</p><section></section><text>rdo rje rnams 'dzin pa/ mi'u thung gsus khyim che zhing khro ba klu chen po brgyad kyis brgyan pa/ dbu skra dmar ser gyen du brdzes pa/ dmar la zlum pa'i spyan gsum pa/ rnam par snang mdzad dang / rin chen 'byung ldan dang / 'od dpag med dang / mi bskyod pa rnams kyi</text></item>
<item><p>123a6</p><section></section><text>cod pan can/ stag gi pags pa'i shams thabs 'dzin pa rnams so/ /me la sogs pa'i rtsibs rnams su/ 'dod pa'i rgyal po dang dbyug sngon can dang / stobs po che dang / mi g.yo ba rnams cher gnag pa/ lcags kyu dang / dbyug pa dang / rtse gsum dang / ral gri</text></item>
<item><p>123a7</p><section></section><text>'dzin pa rnams te/ 'dir 'dod pa'i rgyal po dang / mi g.yo ba dag gos dam pa dang / rin po che la sogs pas brgyan cing sgeg pa/ rin po che'i cod pan dag go/ /dbyug sngon can dang stobs po che dag gshin rje mthar byed bzhin rnam par 'gyur ba dag go/ /'og gi</text></item>
<item><p>123b1</p><section></section><text>rtsibs su gnod mdzes nag po gtun shing 'dzin pa/ mi bskyod pas mtshan pa'i rin po che'i cod pan can no/ /steng gi rtsibs su gtsug tor ser po 'khor lo 'dzin pa rnam par snang mdzad kyis mtshan pa'i rin po che'i cod pan can/ 'dod pa'i rgyal po la sogs pa bzhi</text></item>
<item><p>123b2</p><section></section><text>ni mi bskyod pa'i cod pan can no/ /khro bo bcu po 'di rnams sna tshogs chu skyes dang nyi ma la g.yon brkyang gi zhabs kyis gnas pa/ g.yon pa'i phyag rnams kyi snying ga'i phyogs su khu tshur gyi sdigs 'dzub kyis klu'i zhags pa 'dzin pa blta bar bya'o/ /de ltar gyur pa'i srung</text></item>
<item><p>123b3</p><section></section><text>ba'i 'khor lo rnam par bsgoms nas de'i dbus su rdo rje hUM mdzad yongs su gyur pa las/ chos kyi 'byung gnas sngar brjod pa'i gzugs can du rnam par bsams te/ gzhan thams cad du gsungs pa'i rim pas sna tshogs pad+ma dang / sna tshogs rdo rje dang / khang pa brtsegs</text></item>
<item><p>123b4</p><section></section><text>pa la sogs pa can gyi kye rdo rje bzhi po la yang blta bar bya'o/ /de ltar dkyil 'khor gyi 'khor lo rnams su bskyed pa'i rim pa'i rnal 'byor gcig gis rgyun du nges pa bar ma chad par bsgom par byas pa'i rnal 'byor gyis gsal ba las kyang gsal bar gyur pa na/</text></item>
<item><p>123b5</p><section></section><text>gzugs brnyan gyi mtshan ma rnams kyis ji srid du sgyu ma la sogs pa dang 'dra bar spros pa med cing kun du gsal bar 'gyur ba ste/ de ltar yang brtag pa gnyis par gsungs pa/ bskyed pa'i rim pa'i rnal 'byor gyis/ /brtul zhugs can gyi spros pa bsgom/ /spros pa</text></item>
<item><p>123b6</p><section></section><text>rmi lam ltar byas nas/ /spros pa nyid ni spros med byed/ /ji ltar sgyu ma rmi lam dang / /ji ltar bar ma'i srid yin par/ /rtag tu goms pa'i rnal 'byor gyis/ /dkyil 'khor nyid du ni de bzhin 'dod/ /de'i phyir 'phral du sa bcu'i dbang phyug bden pa gnyis gcig</text></item>
<item><p>123b7</p><section></section><text>pa'i ngo bo rdo rje 'dzin pa chen po'i sa bdud 'joms pa zhes so/ /bsgom pa gzhan gyis kyang rnal 'byor ba'i bsod nams kyi tshogs 'phel ba'i ched dang / bgegs nye bar zhi ba'i don du yang ji ltar rnyed pa'i phyir mchod pas bcom ldan 'das mchod par bya'o zhes so/ /de mchod</text></item>
<item><p>124a1</p><section></section><text>pa'i cho ga brjod par bya ste/ kye rdo rje'i rnal 'byor dang ldan pa'i sngags pas tho rangs kyi dus su gnas ji lta bar phyag dar la sogs pa bya ste/ sa'i cha shas rnams la lag pa reg ste/ oM rak+Sha rak+Sha hUM hUM hUM swA hA/ zhes pas sa gzhi byin gyis brlabs pa/</text></item>
<item><p>124a2</p><section></section><text>der bdud rtsi lnga dang dri bzang po la sogs pas byugs te/ de dang de'i sa gzhir mos pas/ gnas dang nye ba'i gnas/ zhing dang nye ba'i zhing / 'dun pa dang nye ba'i 'dun pa dang / 'du ba dang nye ba'i 'du ba dang / 'thung gcod dang / nye ba'i 'thung gcod dang / dur khrod dang /</text></item>
<item><p>124a3</p><section></section><text>nye ba'i dur khrod ces brjod de/ maN+Dal gru bzhi pa byas nas/ oM badzra re khe hUM zhes pas khor yug byin gyis brlab bo/ /oM su re khe sarba ta thA ga ta a d+hi tiSh+Tha n+tu swA hA/ zhes pas maN+Dal gyi dbus su me tog gcig gzhag par bya'o/ /de nas snying ga'i sa bon gyi 'od zer gyis/</text></item>
<item><p>124a4</p><section></section><text>bcom ldan 'das 'jig rten gsum kun du bskyod pa dpa' bo lha mo brgyad kyis yongs su bskor ba spyan drangs te/ de la mtshungs pa med pa'i mchod yon la sogs pa sngon du phul te/ hUM yig las skyes shing yi ge gsum gyis mngon par bsngags pa'i me tog la sogs</text></item>
<item><p>124a5</p><section></section><text>pa/ oM AH hUM he badzra ya badzra puSh+pe hUM swA hA/ zhes pas dang por bcom ldan 'das la me tog gcig dbul lo/ /phyi nas snying po dang nye ba'i snying po dag gis so/ /oM AH nai ra At+ma ye badzra puSh+pe aM hUM swA hA/ zhes pas mchod pa byas nas oM aM hUM swA hA/ oM a A i</text></item>
<item><p>124a6</p><section></section><text>I u U/ r-i r-I/ l-i l-I/ e ai/ o au aM swA hA/ zhes pa'i sngags dag gis mchod par bya'o/ /gnyis ka'i spyi bor oM AH/ ak+Sho b+h+ya ya badzra puSh+pe hUM hUM swA hA/ shar la sogs pa'i phyogs kyi 'dab ma rnams su/ oM AH gau r+yi badzra puSh+pe gaM hUM swA hA/ oM gau rI hUM hUM hUM</text></item>
<item><p>124a7</p><section></section><text>phaT swA hA/ 'di dag gis gau rI mchod par bya'o/ /de ltar yi ge gsum gyis rang rang gi sa bon gyi yi ge dang rnam par spel ba'i tsau rI la sogs pa lhag par mchod par bya ste/ phyi nas oM yig dang lhan cig bod pa'i tshig gis phul nas hUM hUM hUM phaT kyi yi ge dang swA hA'i mtha'</text></item>
<item><p>124b1</p><section></section><text>can gyis mchod par bya'o/ /de ltar puSh+pe'i gnas su d+hU pe la sogs rnams kyis so so'i ming bcug ste dbul bar bya ste/ de nas oM sarba ta thA ga ta su la li ta/ na mi tai re na mA mi/ b+ha ga bAn+taM/ shrI he ru ka nA thaM dzaH hUM baM hoH pra tI ts+tsha maM/ ku su ma any+dza li nA thAH ho zhes pas me tog</text></item>
<item><p>124b2</p><section></section><text>snyim pas phul nas 'dud par bya'o/ /oM sarba ta thA ga ta pU dza me g+ha pra sa ra sa mu he s+pha ra hI maM ga ga na khaM hUM sa man+ta swA hA/ mchod pa byin gyis brlabs pa'o/ /de nas/ bdud kyi sgyu ma rab 'joms shing / /stong nyid snying rje dbyer med pa/ /rnam par 'phrul pa'i rang bzhin</text></item>
<item><p>124b3</p><section></section><text>sku/ /kye yi rdo rje khyod la 'dud/ /ces pas phyag byas nas ji ltar nus pa'i sdig pa bshags pa la sogs pa byas te/ rigs su skye dang dam tshig can/ /smyo med kye yi rdo rje ston/ /bla ma la gus snying rjer ldan/ /skye zhing skye bar 'gyur bar shog /lag pas rdo rje</text></item>
<item><p>124b4</p><section></section><text>dril bu 'khrol/ /zab mo'i chos ni klog pa dang / /btsun mo'i khu ba mnyam zas ni/ /skye zhing skye bar 'gyur bar shog /smon lam byas nas/ de nas cho ga lhag chad kha bskang ba'i don du yi ge brgya pa'i sngags brjod de/ oM badzra sa twa sa ma ya ma nu pA la ya/ badzra</text></item>
<item><p>124b5</p><section></section><text>sa twa twe no pa tiSh+Tha/ dri D+ho me b+ha ba/ su to Sh+yo me b+ha ba/ a nu rak+to me b+ha ba/ su po Sh+yo me b+ha ba/ sar+b+ba sid+d+hi m+me pra yats+tsha/ sarba kar+m+ma suts+tsha me/ tsit+taM shre yaH ku ru hUM ha ha ha ha ho/ b+ha ga bAn sar+b+ba ta thA ga ta badzra mA me muny+tsa badzrI b+ha ba ma hA sa ma ya satwa AH/ zhes dang / oM khyod kyis</text></item>
<item><p>124b6</p><section></section><text>sems can don kun mdzad/ 'di ltar rjes mthun dngos grub stsol/ /sangs rgyas yul du gshegs nas ni/ /slar yang byon par mdzad du gsol/ /oM badzra muHzhes gshegs su gsol/ de ltar phyag bzhi pa dang / phyag drug pa dang / phyag bcu drug pa'i dkyil</text></item>
<item><p>124b7</p><section></section><text>'khor la yang mtshungs par bya ste/ dang por yi ge gsum gyis mchod par byas nas rang rang gi sngags kyis mchod par bya'o/ /rdo rje phag mo la'ang bdag med ma yis dbul lo/ /phyag bcu drug pa la ni rkang pa brgyad pa'i mchod pa'i sngags kyis kyang mchod par bya</text></item>
<item><p>125a1</p><section></section><text>ste/ oM aSh+nA na nA ya hUM hUM hUM phaT swA hA/ oM bi d+gor+d+h+wa ke sha par+t+ma ne hUM hUM hUM phaT swA hA/ oM tsa tu rbid+sha ti ne tra ya hUM hUM hUM phaT swA hA/ oM Sho Da sha b+hu dzA ya hUM hUM hUM phaT swA hA/ oM kr-ish+Na dzI mU ta ba pu She hUM hUM hUM phaT swA hA/ oM ka pA la mA lA ne kA d+hA ri Ne hUM hUM hUM phaT swA hA/ oM</text></item>
<item><p>125a2</p><section></section><text>Ad+h+mA ta krU ra tsit+tA ya hUM hUM hUM phaT swA hA/ oM ar+d+he n+du daM Sh+T+rI Ne hUM hUM hUM phaT swA hA/ zhes pa'i sngags kyis mchod par byas nas smon lam la sogs pa sngar bzhin byas te gshegs su gsol bar bya'o/ /de nas kha zas kyi bya ba brjod par bya ste/ tshogs kyi 'khor lo la dang por</text></item>
<item><p>125a3</p><section></section><text>bza' ba dang thug pa la sogs pa la/ cho ga bzhin bdud rtsir byas pa'i chang g.yon pa'i srin mdzub kyis gtor zhing / chos kyi 'byung gnas kyi dbus su snying ga'i sa bon gyi 'od zer gyis ye shes kyi 'khor lo spyan drangs pa'am/ snying ga'i sa bon las 'phros pa yang rung</text></item>
<item><p>125a4</p><section></section><text>ste/ sngar brjod pa'i sngags rnams la zas kyi dngos po'i ming spel ba rnams kyis dbul bar bya'o/ /phyi nas gshegs su gsol la dam tshig gi rdzas rnams kyis kha cung zad dag par byas te/ 'chad par 'gyur ba'i cho ga'i rnam pas gtor ma phul nas/ lte ba'i</text></item>
<item><p>125a5</p><section></section><text>thab khung gi mes reg pas kha zas rnams zhu zhing babs nas/ snying gar gnas pa'i dam tshig sems dpa' dang ting nge 'dzin sems dpa' 'am/ lte ba'i pad+ma'i ze 'bru la gnas pa'i 'bar ba'i phreng ba can gyi aM yig la thim pas tshim par bya'o zhes pa phyi'i dngos po</text></item>
<item><p>125a6</p><section></section><text>rnams kyi nang gi bdag nyid kyi sbyin sreg gi cho ga'o/ /de nas mthar oM uts+tshiSh+Ta badzra a d+hi T-iSh+Tha i maM ba liM/ gr-ih+Na gr-ih+Na hUM hUM hUM phaT/ ces pas lhag ma'i gtor ma byin nas zas dor bar bya'o/ /phyi'i dngos po la ltos pa med pa'i slar yang nang gi sbyin sreg ni/</text></item>
<item><p>125a7</p><section></section><text>sngar bzhin rlung gis sbar te/ rtog pa mtha' dag gi mun pa dang sgrib par byed pa rnams/ lte ba'i dkyil 'khor gyi thab tu shin tu gtum pa'i gtum mos bsregs shing / byang chub kyi sems kyi zas kyi sbyin sreg gis sbyin sreg bya ste/ shes rab dang thabs kyi bdag</text></item>
<item><p>125b1</p><section></section><text>nyid dang / nyi ma dang zla ba ro mnyam par gyur pa shin tu 'bar bas gang bar gyur pa'o/ /gnyis pa 'di yang / 'jig rten pa'i mngon par mtho ba'i sar gyur pa bla na med pa'i sbyin sreg ste/ skad cig so sor goms pas 'thob bo/ /da ni gtor ma brjod par bya ste/ dri</text></item>
<item><p>125b2</p><section></section><text>dang me tog la sogs pa g.yas su dang / mdun du sha ka Ta dang / b+ha ra la sogs pa'i snod du nya sha dang / dzam+bu Di ka la sogs pa dang / zas bzang po dang / chu khyor ba gsum dang ldan par bya zhing / ji ltar rnyed pa'i dam tshig gi rdzas rnams kyang ldan par byas te bzhag la/</text></item>
<item><p>125b3</p><section></section><text>sngar bzhin bltas te/ bdud rtsi myang ba'i cho ga'i rim pas bdud rtsir byas te/ de kho na nyid gsum gyi chos kyi 'byung gnas dkar po dmar po nag po gsum gyi khung bur gnas pa'i pad+ma dmar po 'dab ma brgyad pa can steng nas steng du blta bar bya'o/ /de nas snying ga'i sa bon</text></item>
<item><p>125b4</p><section></section><text>las spros pa'i gau rI/ oM gau rI in+d+ra A dI na sa pa ri bA rA na A kaR+sha ya dzaH zhes pas bkug /oM tso rI in+d+ra A dI na sa pa ri wA rA na pra be sha ya hUM zhes tsau rI sa pad+ma rnams su bcug /oM be tA lI in+d+ra a dI na sa pa ri bA rA na ban+d+ha ya baM zhes be tA lI spros pas bcing bas bcings/</text></item>
<item><p>125b5</p><section></section><text>oM g+hasma rI in+d+ra A dI na sa pa ri bA rAn pra be sha ya hoH zhes pas dbang du byas te/ de la chos kyi 'byung gnas dbus ma la gnas pa'i pad+ma'i 'dab ma la/ thog mar dbang po/ mig stong ldan pa dkar po rdo rje dang sdigs mdzub can gyi phyag gnyis pa glang po che sa srung gi</text></item>
<item><p>125b6</p><section></section><text>bu dkar po la zhon pa/ lho'i 'dab ma la gshin rje nag po/ dbyug pa dang sdigs mdzub can gyi phyag gnyis pa ma he la zhon pa/ nub kyi 'dab mar chu lha dkar po chu srin la zhon pa/ sbrul gyi gdengs ka bdun dang ldan pa/ zhags pa dang dung 'dzin pa/ byang gi</text></item>
<item><p>125b7</p><section></section><text>'dab ma la lus ngan ser po lus rags pa/ gter la gnas pa bI dza pU ra dang / ne'u le'i phyag can/ de rnams thams cad rin po che'i rgyan dang rin po che'i cod pan dang ldan pa/ gshin rje nyi ma'i gdan dang nyi ma'i 'od can no/ /dbang ldan gyi 'dab mar dbang phyug</text></item>
<item><p>126a1</p><section></section><text>chen po dkar po/ spyan gsum pa/ ral pa'i cod pan dang ldan pa/ rtse gsum dang thod pa'i phyag rgya can/ stag gi pags pa'i sham thabs can/ khyu mchog la zhon pa/ gau rI la mnyam par 'khyud pa/ zla ba'i gdan dang 'od can no/ /me'i 'dab mar me lha shin tu dmar ba</text></item>
<item><p>126a2</p><section></section><text>lto ba 'phyang ba/ ra la zhon pa/ smin ma dang ral pa dmar ser can/ bgrang phreng dang ril ba spyi blugs kyi phyag can/ nyi ma'i gdan dang 'od can no/ /bden bral gyi 'dab mar srin po'i bdag po sngon po ro la zhon pa/ skra dmar ser gyen du brdzes</text></item>
<item><p>126a3</p><section></section><text>pa/ smin ma 'khyog pa dang bcas pa/ gri gug dang thod pa 'dzin pa/ ral gri dang phub 'dzin pa zhes kha cig go/ /bden bral gyi 'dab mar rlung lha sngon po rlung yab 'dzin pa/ ri dgas la zhon pa/ rin po che'i cod pan can/ zla ba'i gdan dang 'od dang ldan pa/ rin po che'i rgyan</text></item>
<item><p>126a4</p><section></section><text>'chang ba'o/ /ze 'bru la sa'i lha mo ser mo rin po che'i gos dang rgyan dang ldan pa/ g.yon du bum pa 'dzin pa/ g.yas pas dam bcas pa sngon du nye bar 'gro ba'i phyag can zla ba'i gdan dang zla ba'i 'od can yi dags dang mun pa can gyis bskor te gnas pa'o/ /steng du</text></item>
<item><p>126a5</p><section></section><text>gnas pa'i chos kyi 'byung gnas kyi pad+ma'i shar gyi 'dab mar/ zla ba dkar po rta dkar po dang ldan pa'i ku mu ta'i shing rta la gnas pa/ phyag gnyis kyis zla bas mtshan pa'i ku mu ta 'dzin pa/ zla ba'i gdan dang 'od can no/ /lhor nyi ma nyi mas mtshan pa'i pad+ma 'dzin</text></item>
<item><p>126a6</p><section></section><text>pa/ rta ljang gu'i shing rta la gnas pa/ rang gi gdan dang 'od can no/ /nub la sogs pa dang dbang ldan la sogs pa'i mtshams kyi 'dab ma rnams su rim pas sa skyes dmar po ra la zhon pa/ mdung thung 'dzin pa'o/ /g.yas na chu gri dang g.yon pas mi mgo za</text></item>
<item><p>126a7</p><section></section><text>ba'i tshul gyis 'dzin pa zhes kha cig go/ /lhag pa ljang gu mda' dang gzhu 'dzin pa/ pad+ma la gnas pa/ phur bu ser po bgrang phreng dang ril ba spyi blugs 'dzin pa ste/ rin po che'i pa tra dang bgrang phreng 'dzin pa zhes kha cig go/ /sbal pa la zhon pa'o/ /pa sangs dkar</text></item>
<item><p>126b1</p><section></section><text>po bgrang phreng dang ril ba spyi blugs 'dzin pa/ pad+ma la gnas pa'o/ /sben pa nag po bgrang phreng dang dbyug pa 'dzin pa/ rus sbal la zhon pa'o/ /sgra gcan dmar nag shing rta la gnas pa'i nyi ma dang zla ba'i gdan can/ skra dang sma ra dmar ser 'bar ba rnam par</text></item>
<item><p>126b2</p><section></section><text>'joms pa'i mche ba bzhi pa/ nyi ma dang zla ba'i phyag can no/ /der de bzhin du tog dud ka /ral gri dang klu'i zhags pa 'dzin pa/ ats+tsha bri ti'i 'bras bu dang / ka ka Ti tra 'dzin pa'o zhes kha cig go/ /ze 'bru la tshangs pa ser po zhal bzhi rgyas pa/ phyag bzhi</text></item>
<item><p>126b3</p><section></section><text>pa g.yas pa'i phyag gis bgrang phreng 'dzin pa/ gzhan gyis mi 'jigs pa'i tshul can/ g.yon gyis dbyu gu gsum pa dang / ril ba spyi blugs 'dzin pa/ ngang pa la zhon pa ral pa can mchod phyir thogs dang ldan pa/ tshangs pas yongs su bskor ba mtshe ma</text></item>
<item><p>126b4</p><section></section><text>dang dga' ldan pa la sogs pa dang / tshangs ris dang / tshangs pa mdun na 'don la sogs pa rnams dang / lha thams cad gnas par blta'o/ /chos kyi 'byung gnas 'og ma la gnas pa'i pad+ma'i shar la sogs pa'i 'dab ma rnams su rim pas stobs kyi rgyu dang /</text></item>
<item><p>126b5</p><section></section><text>dung skyong dang / mtha' yas dang nor rgyas rnams ljang gu dang ser po dang / sngon po dang dkar po rnams so/ /dbang ldan la sogs pa'i phyogs bral gyi 'dab ma rnams su 'jog po dang / rigs ldan dang / pad+ma chen po dang / pad+ma rnams dmar po dang / sna tshogs dang /</text></item>
<item><p>126b6</p><section></section><text>dkar po dang / dkar po rnams te/ nor rgyas dmar po dang / 'jog po dang / rigs ldan ser po'o zhes kha cig go/ /de rnams gdengs ka bdun dang ldan pa ze 'bru la lhag ma can dkar po de rnams thams cad kyi lus phyed mi la rin po che'i cod pan dang / rgyan thams</text></item>
<item><p>126b7</p><section></section><text>cad dang ldan pa rnams lhag ma can bskor te gnas pa go cha dang bcas shing ral gri 'dzin pa'i lha ma yin dang dmyal ba pa'i sems can blta bar bya'o/ /dbus dang steng dang 'og gi pad+ma la gnas pa rnams rang rang gi gzugs yongs su spangs te/ thugs dang sku dang</text></item>
<item><p>127a1</p><section></section><text>gsung gi rang bzhin hUM oM AH'i yi ge las skyes pa rnams nag po dkar po dmar po'i mdog can zhal gcig pa/ phyag gnyis pa rdo rje dang dril bu 'dzin pa/ rang bzhin gyi rig ma la 'khyud pa/ g.yas brkyang gi stan la gnas pa rnams la/ he ru ka'i gzugs</text></item>
<item><p>127a2</p><section></section><text>kyi sangs rgyas rnams kyis dbang bskur te/ mi bskyod pa dang rnam par snang mdzad dang / 'od dpag tu med pa rnams kyis rgyas btab par blta bar byas nas/ gti mug rdo rje ma la sogs pa rnams kyis mig la sogs pa rnams su byin gyis brlabs te/ de nas bar ma chad par</text></item>
<item><p>127a3</p><section></section><text>oM pra ba ra sat+kA ra ar+g+haM pra tI ts+tsha swA hA/ zhes pa'i sngags kyis dung chos kyi phyag rgyas mdun du de rnams la mchod yon phul nas/ dung chos kyi phyag rgyas zhabs dag la zhabs bsil dbul bar bya ste/ de nas in+da/ dza ma/ dza la/ dzak+kha/ b+hU ta/ bah+ni/ ba u/ rak+kha/ tsand/ sudz+dza/</text></item>
<item><p>127a4</p><section></section><text>mA da/ pap+pa/ ta lA pA tA li/ aT+Ta sap+pa swA hA/ zhes pa 'dis bos te/ sgeg pa dang bcas shing dril bu'i sgra byas la/ sngar bzhin bdud rtsir byas pa'i gtor ma'i zas rnams bdag nyid kyi lce rdo rje'i sbyor bas zos shing bza' bar bya ste/ de rnams kyang de bzhin kho nar de myong</text></item>
<item><p>127a5</p><section></section><text>bar byed pa'o zhes bsams te/ i daM ba liM/ b+hu ny+dza/ dzi g+ha/ phul+la/ d+hUp+pa/ mAM sa/ ping+g+ha/ am+b+ha/ sap+pa/ kadz+dza/ sA da/ khan+ti/ khu Ne/ phe Da gA da/ zhes pas zhal zas su byas nas dril bu gnas gsum rnams su dkrol bar byas te/ oM a kA ro mu khaM sarba d+ha rmA NAM A d+ya nu t+pa n+na twA ta</text></item>
<item><p>127a6</p><section></section><text>oM AH hUM phaT swA hA/ zhes pa 'dis tshim par byas nas/ dril bu'i sgra byas te/ kol+la i re D+ni i bo lA/ mu m+mu Ni re kak+ko lA/ g+ha Ne kr-i pi Ta ho bA dz+dza i/ kA ru Ne ki a i na ro lA/ ta hiM ba la kha dz+dza i/ ge d+haM ma a NA pi dz+dza i/ ha le kA liny+dza ra pa Ni a i/ dun+d+ra ra bA dz+dzi a i/ tsa u</text></item>
<item><p>127a7</p><section></section><text>sa ma kats+tshu rI sih+la/ kA p+pu ra lA i a i/ ma la in+d+ha Na sa liny+dza/ ta hiM b+ha ru kha i a i/ phreM kha Na kha Ta ka ra n+te/ shu d+d+ha a shu d+d+ha na mu Ni a i/ ni raM shu ang+ge tsa DA bi/ ta hiM dza sa rA ba pa Ni a i/ ma la a dze kun+da ru pA Ta i/ Din Di ma ta hiM na badz+dza a i/ phyi nas bsang</text></item>
<item><p>127b1</p><section></section><text>gtor phul nas yang dag par mchod de/ oM AH badzra pu shA+e hUM swA hA/ zhes pa 'di nyid dang d+hU pa la sogs pas phul nas rang gis bye brag ma phyed pa dang / cho ga dman dang lhag pa sbyong ba'i don du sngon bzhin yi ge brgya pa bklag sa nas gshegs su gsol lo zhes so/ /rim pa'i</text></item>
<item><p>127b2</p><section></section><text>bar ma chad par yang gtor ma brjod de/ kye rdo rje'i gzugs kyi thugs ka'i hUM yig gi 'od zer gyis/ khro bo bcu dang bcas pa'i srung ba'i 'khor lo'i lte bar gnas pa'i chos kyi 'byung gnas kyi nang du gzhal yas khang rgya che ba la gnas pa'i dkyil 'khor dang / srung ba'i</text></item>
<item><p>127b3</p><section></section><text>'khor lo'i phyi rol gyi phyogs la sogs pa rnams su dbang po la sogs pa 'khor dang bcas pa dang sems can dpag tu med pa bkug pa rnams 'od gsal du bcug nas/ slar yang shes rab dang bcas pa'i he ru ka'i gzugs su sems par byed pa la sogs pa dang /</text></item>
<item><p>127b4</p><section></section><text>zhal zas dbul ba la sogs pa sngon bzhin te/ thog mar gtor ma sbyang ste/ oM trai lo kya A k+she pa i maM ba liM gr-ih+na gr-ih+na a mu ka s+ya rak+shaM shIn+taM rak+shA ny+tsa ku ru hUM hUM hUM phaT swA hA/ zhes pa'i sngags kyis bcom ldan 'das la zhal zas dbul la/ /oM dz+wa la badzra la sogs pa</text></item>
<item><p>127b5</p><section></section><text>rnams kyis kyang so so la bod pa'i dam tshig byin nas rang rang gi sngags kyis zhal zas dbul bar bya'o/ /oM A nai ra A t+m+ya zhes pa la sogs pas bod par byas la/ de'i sa bon yang bklags te/ a mu ka s+ya shIn+taM rak+shA ny+tsa ku ru hUM swA hA/ oM hUM zhes pa 'dis bdag med ma la</text></item>
<item><p>127b6</p><section></section><text>sogs pa rnams la'o/ /na maH saman+ta bud+d+he b+h+yo/ na mo badzra mung+ga ra ha stA ya tsaN+Da maN+Dal A k+she pa ka rA ya hUM phaT/ na maH saman+ta bud+d+he b+h+yo/ ma hA daN+Da d+ha ra bi bi d+ha su ra a su ra/ mar+d+ha na b+hU tA n+ni rma thA hUM phaT/ na maH saman+ta bud+d+he b+h+yo/ /hu lu hu lu/ ma hA pad+ma a mr-i tI ku ru bi ShA Ni hU~M phaT/</text></item>
<item><p>127b7</p><section></section><text>na maH saman+ta bu d+d+he b+h+yo/ na mo badzra kro d+hA ya ma hA daM sh+T+ro t+ka ra b+hai ra ba ya/ badzra snod ha darbA ya/ oM a mr-i ta kun+Da li rak+shaM ma ma ku ru hUM phaT/ na maH sa man+ta bud+d+he b+h+yo/ /na mo a tsa la kA N+'aM/ tseT+Ta tseT+Ta/ moT+Ta moT+Ta/ tuT+Ta tuT+Ta/ g+ha g+ha/ g+hA ta ya g+hA ta ya hUM phaT/ na maH sa ma n+ta bu d+d+he b+h+yo/ Tak+ki</text></item>
<item><p>128a1</p><section></section><text>hUM dzaH na maH saman+ta bud+d+he b+h+yo/ oM ya ma daN+Da ya/ ni lA daN+Da ya/ tu ru tu ru/ mu ru mu ru/ sar+b+ba du Sh+tAM mA ra ya mA ra ya hUM phaT/ na maH sa man+ta bud+d+he b+h+yo/ na mo ma hA ba lA ya u ts+tshusham kro d+ha rA dzA ya/ sarba nA ga nAM/ hr-i da yaM/ tADa ya hUM phaT/ na maH saman+ta bud+d+ha naM/ na maH</text></item>
<item><p>128a2</p><section></section><text>saman+ta d+ha rmA nAM/ na maH saman+ta saM g+hA NAM/ oM si ta ta pa tra/ oM bi ma lA/ oM shang+kar/ oM pra t+ya ng+gi ra/ oM badzra u Sh+tISha tsa kra brti/ sarba yan+t+ra man+t+ra/ mU la ka r+m+ma/ b+n+d+ha nAM/ tA Da nAM kI la naM bA/ ma ma kr-i te/ ye na ke na tsi tata kri taM ta/ sarba n+tu/ ts+tshin+da ts+tshin+da/ b+hin+da b+hin+da/ tsi ri tsi ri/ gi ri gi ri/ ma ra ma ra/ hUM hUM hUM hUM hUM hUM hUM hUM</text></item>
<item><p>128a3</p><section></section><text>hUM hUM phaT phaT phaT/ oM sum+b+ha ni sum+b+ha hUM/ gr-i h+Na gr-i h+Na hUM/ gr-i h+NA pa ya gr-i h+NA pa ya hUM/ A na ya ho b+ha ga bA na bId+yA rA dza hUM phaT/ ces pa mkha' 'gro ma rdo rje gur du gsungs pa'i sngags bcus shar la sogs pa'i phyogs rnams dang dbang ldan la sogs pa rnams su yang g.yas skor gyis dang /</text></item>
<item><p>128a4</p><section></section><text>steng dang 'og tu yang gshin rje'i rje bo la sogs pa'i khro bo bcu po rnams la'o/ /oM in+da dza ma dza la/ zhes pa la sogs pa rnams kyis dbang po la sogs pa rnams la yang sngon bzhin sbyin par byas te/ de rnams kyis kyang sngon bzhin bdud rtsi myangs pas mchog gi bde ba</text></item>
<item><p>128a5</p><section></section><text>chen po thob par gyur nas sgrub pa po'i mngon par 'dod pa sgrub par byed pa'o zhes bsams te/ smon lam la sogs pa byas nas sngon bzhin gshegs su gsol zhes pa'o/ /'di yang bskyed pa'i rim pa'i gtor ma'i chog gnyis pa'o/ /bskyed pa'i rim par ni shes</text></item>
<item><p>128a6</p><section></section><text>rab dang thabs rjes su g.yos pa'i khu bas zas tsam gyi ro myang bas/ shes rab dang thabs kyi ngo bo rnams la dang / de bzhin du rang ji ltar 'dod pa'i dkyil 'khor gyi dbang po la sogs pa'i lta dang phan pa dang bcas pa'i dbang po la sogs pa rnams la ye shes kyi ro dang</text></item>
<item><p>128a7</p><section></section><text>dbyer med pa'i gtor mas nye bar mchod pa ni gtor ma'i cho ga'o/ /cho ga ji lta bar sbyang bar byas pa'i bgrang phreng tshad ldan rnams kyis sngags bzlas pas myur bar dngos grub sbyin par 'gyur ro zhes pas/ de'i cho ga cung zad brjod par bya ste/ mig ni lha la lhag par mos pa'i</text></item>
<item><p>128b1</p><section></section><text>tshul rang bzhin gyis shes pa'o/ /de gsal bar byed pa'i phyir srad bu'i ming can te/ ak+Sha su tra'o/ /yi ge rnams kyi srad bu yin pa'i phyir dang / grangs su byed pa'i phyir ak+Sha su tra ste/ bgrang phreng ngo / /i las brjod pa ma yin pa'i zhes pas re pha dbye'o/ /de la mu</text></item>
<item><p>128b2</p><section></section><text>tig dang shel dang / rus pa la sogs pa rnams la zlum po mdzes par byas pa'i ril bu rnams kyis zhi ba dang / dngul la sogs pa rnams kyis rgyas pa dang / tsaT+nan dmar po dang / byu ru la sogs pa rnams kyis dbang dang / ru drA k+sha dang / lung tang dang ma he'i rus pa la</text></item>
<item><p>128b3</p><section></section><text>sogs pa rnams kyis mngon spyod kyi las dang / bu'i bon gyi las thams cad par kha sbyor thig ler gsungs shing brtag pa gnyis par ni/ shel gyis rengs pa'i bzlas pa nyid/ /ni raM shus ni sdang ba la/ /rta yi rus pas skrod pa nyid/ /bram ze'i rus pas dgug pa la/ /</text></item>
<item><p>128b4</p><section></section><text>glang po'i rus pas char 'bab pa/ /zhes so/ /ril bu brgya rnams kyis zhi ba dang / brgyad lhag pas rgyas pa dang / nyi shu rtsa lngas dbang du byas ba dang / drug cus mngon spyod la dang rgyas las thams cad la'o/ /'jam dpal gyi rgyud du gsungs pa/ /brgya dang brgyad dam nyi shu lnga/ /</text></item>
<item><p>128b5</p><section></section><text>lnga bcu de bzhin bar ma'o/ /de yi tshad kyi phreng rnams ni/ /kun phan sngags pas thag par brgyu/ /stong phrag brgyad kyang de bzhin bya/ /phreng ba rnams ni mthe bong tsam/ /de ltar phreng ba rnam pa bzhi/ /'dir ni sngags pas brgyu bar bya/ /zhes so/ /de la gzhon nu mas byas pa'i</text></item>
<item><p>128b6</p><section></section><text>srad bu rnams pad+ma'i phyag la sogs pa'i byang chub sems dpa' brgyad rnam par dag pa phyogs dang phyogs bral rnams su brgyad dang / dbus su kun nas rdzogs pa'i sangs rgyas kyi rang bzhin rdo rje sems dpa' rnam par dag pas gcig go zhes te/ dgu'i yon tan gyi srad</text></item>
<item><p>128b7</p><section></section><text>bu bsgril bar byas nas/ rim pas ril bu thag pa la brgyus te/ srad bu'i gdong gnyis mdud pa byas pa'i steng du ril bu ste/ kun du bsten pa'i stobs dang / mi 'jigs pa la sogs pa dang po'i chos kyi sku nyid do/ /de'i steng du ril bu gzhan ni chos kyi dbyings de bzhin</text></item>
<item><p>129a1</p><section></section><text>nyid do/ /de nas zhi ba la sogs pa'i las dang rjes su mthun pa'i kha dog gi ril bu tsan+dan la sogs pa rnams kyis bsgo bar bya'o/ /kye rdo rje la sogs pa'i sngags bzla bas ni bdud rtsi lnga dang sgron ma lnga yis sbyangs te/ myur bar lag pa g.yas kyi sor</text></item>
<item><p>129a2</p><section></section><text>mo rnams rdo rje rtse lnga pa'i ngo bor bsgoms nas/ a yig las skyes pa'i nyi mas de byin gyi brlab po/ /g.yon pa'i sor mo pad+ma'i 'dab ma'i rnam par gsal ba la/ dang po'i dbyangs yongs su gyur pa la ri dgas mtshan pa ste/ des byin gyis brlab cing / so sor</text></item>
<item><p>129a3</p><section></section><text>shes rab dang / thabs kyi rang bzhin de dag gi dbus su/ bgrang phreng bzung nas/ kye rdo rje'i gzugs kyi bar ma chad par mngon par 'dod pa'i lha'i ngo bor ram/ thams cad ril bur bsgom par bya'o/ /ak+Sha ru kA ra nyu tu a so hi a man+ta bi sa ru ga ni a saM kha a li si dz+dza i</text></item>
<item><p>129a4</p><section></section><text>ta tu bi sa ru oM pa de pa de ma hA dz+nyA na sarba bud+d+ha ma han+d+ha be ta hUM hUM hUM hoHhoHhoHA swA hA/ zhes pas byin gyis brlabs la/ brgyad lhag pa'i brgyar bsgyur pa'i sngags bzlas pas kyang byin gyis brlab bo zhes pa rab tu gnas pa'i cho ga'o/ /de'i rjes su stong pa nyid dang snying rje dag</text></item>
<item><p>129a5</p><section></section><text>dbyer med par lhag par mos pas/ g.yas pa'i lag pas zhi ba dang rgyas pa dang dbang dang mngon spyod kyi las rnams la/ grangs ji lta bar sdigs mdzub dang / gung mo dang / ming med dang / mthe'u chung rnams su bgrang phreng gi phreng ba gzhag pa yang / ma the bong gi rtse mo rdo</text></item>
<item><p>129a6</p><section></section><text>rje lcags kyu'i ngo bor bsgoms te/ lha dgug pa'i bsam pas drang bar byas nas sngags bzlas par bya ste/ myur du 'grub par byed do/ /dam tshig dag ni bsten pa dang / /rnal 'byor sgom par byed pa dang / /sngags bzlas pa la sogs pa yis/ /myur du 'bras bu ldan</text></item>
<item><p>129a7</p><section></section><text>par 'gyur/ /zhes pas/ dam tshig 'ga' zhig brjod par bya ste/ sems can rnams la snying brtse ba dor bar mi bya ba dang / gzhan la tshul khrims phun sum tshogs pa med par gleng bar mi bya ba dang / mngon spyod kyi las mi bya ba dang / 'jigs pa dang zhum pa dang khro ba la</text></item>
<item><p>129b1</p><section></section><text>sogs pa yongs su spang ba dang / rnyed pa dang bkur sti la sogs pa'i don du bdag gi yon tan bsgrags par mi bya ba dang / phyag rgya dang dkyil 'khor dang sngags rnams rang gi rtog pa tsam gyis mi bya ba dang / bde bar gshegs pas gsungs pa'i sna tshogs pa'i sngags dang</text></item>
<item><p>129b2</p><section></section><text>lha rnams kyang dbye ba med par gzung bar bya zhing / yul gang du/ bla ma dang sangs rgyas dang byang chub sems dpa' la sogs pa rnams las slar chos dang cho ga thob par bya ba dang / bza' bya dang / bza' bya ma yin pa la sogs pa rnams rang bzhin gyis yongs su dag par</text></item>
<item><p>129b3</p><section></section><text>mos par bya ba dang / 'jig rten la gnod pa rnams rjes su bsrung ba la 'jug par goms par bya ba dang / bya ba ngan par spyod pa rnams drangs te/ bdag gi nang gi nang du thob par bya ba dang / sgom pa po bdag rnal 'byor pa dang / rnal 'byor ma'i bdag nyid du the tshom za ba de</text></item>
<item><p>129b4</p><section></section><text>rnams kyi mthong bar 'gyur ba'i don spong ba dang / brda rnams la bdag goms par bya ba dang / ji ltar tshogs pa'i 'dod pa'i yon tan lnga de bzhin gshegs pa lnga dag pas bsten par bya ba dang / bud med rnams gdung bar mi bya zhing khyad par du phyag rgya'i gzungs ma la tshig ngan</text></item>
<item><p>129b5</p><section></section><text>mi bya ba dang / mtshan ma'i rnam pa dang / bza' ba rnams la 'gom par mi bya ba dang / chom rkun gyi grogs spang bar bya ba dang / bdud rtsi lnga dang sgron ma lnga nag po'i tshes brgyad dam bcu bzhi la ril bur byas nas grib ma la bskams te/ thod pa'i snod kha sbyor du gzhag cing ji lta bar bdud</text></item>
<item><p>129b6</p><section></section><text>rtsir byas nas nyi ma so sor bsten par bya ba dang / rtsa ba'i ltung ba bcu bzhi dang / sbom po'i ltung ba brgyad rnams 'bad pas spang bar bya ste/ de rnams ni rab tu grags pa nyid yin pas ma bris so/ /de rnams dang gzhan yang dam tshig gi khyad par rmad du byung ba rnam pa mang po</text></item>
<item><p>129b7</p><section></section><text>de dang de rnams bcom ldan 'das kyis rgyud rnams su gsungs pa rnams grub pa rnams kyis kyang rab tu spros so/ /de ltar rtogs par byas nas 'gom par mi byas zhing / dam tshig smra bar yang mi bya'o zhes pa'o/ /brtag pa gnyis pa la sogs rgyud rnams su/ de yi</text></item>
<item><p>130a1</p><section></section><text>thabs ni rnam pa du ma zhig /mthong nas rnam pa sna tshogs mngon rtogs dang / sgrub pa'i thabs rnams gzhan yang 'bad par byas/ srog dang 'dra ba'i bla med bla ma dang / /don du gnyer ba'i slob ma rnams kyis kyang / /cung zad dag ni bskul bar gyur pa las/ /</text></item>
<item><p>130a2</p><section></section><text>'di ni bdag gis rab tu bkod pa yin/ /rang nyid gzugs brnyan 'dra yang bskul ba las/ /thub pa'i dgongs pa cung zad 'chad pa gang / /de ni ngan pa'i spyod pa nyid yin te/ /ltung ba dang bcas dmyal ba rnams su 'gyur/ /mngon par rtogs pa'i thig le 'di byas la/ /bdag</text></item>
<item><p>130a3</p><section></section><text>gis dge ba nye bar bsgrubs pa gang / /de yis myur du dpal ldan kye rdo rje'i/ /rnal 'byor snod du bdag dang 'jig rten gyur/ /rnam par grags pa'i mkhas pa gnas brtan shAkya srung ba'i zhabs kyis mdzad pa'i/ dpal kye rdo rje'i mngon par rtogs pa'i thig le 'di</text></item>
<item><p>130a4</p><section></section><text>rdzogs so// //lung rigs kyi dbang phyug skad gnyis smra pa'i gtsug gi nor bu/ /dpal ldan byang chub rtse mo'i bka' drin las/ brda sprod pa'i tshul la blo'i snang ba cung zad thob pa shAkya'i btsun pa skyob pa dpal bzang po zhes bya bas bsgyur ba'o/ /rgyud rgyal rin</text></item>
<item><p>130a5</p><section></section><text>chen 'byung gnas bsrubs pa las/ 'byung ba'i nor bu rim gnyis 'od dkar can/ /gang 'dis bod yul gdul bya'i ku mud tshal/ /rgyas par bya phyir skyob pa dpal bzang pos/ /bsgyur las byung ba'i dge ba rab dkar ba/ /de yis 'gro kun rdo rje 'dzin gyur cig /</text></item>
<item><p>130a6</p><section></section><text>paN+Di ta la ma gtugs pa dang / rgya dpe gnyis pa'ang ma rnyed pas nongs pa'i cha mchis pa rnams mkhas pa rnams kyis bzod par mdzad nas slar bcos shing nyes pa'i cha rnams 'dir bar bya'o// @/ /chos spyod mdor bsdus pa'i bya ba bzhugs so/ /</text></item>
<item><p>130a7</p><section></section><text>@##/ /dpal dgyes pa'i rdo rje la phyag 'tshal lo/ /'di'i lam du 'jug pa'i rnal 'byor pas dang por lhan cig skyes pa'i bde pa'i ngang du nyal nas/ nang par tho rangs khar tshad med pa'i lha mo bzhis tshad med pa'i glus bskul nas langs te khrus byas nas nang du</text></item>
<item><p>130b1</p><section></section><text>gnas te/ bdud rtsi dang ba'i rnam lngas sems dang bas maN+Dal legs par byas te byug pa bya zhing / ngag tu badzra re khe hUM zhes byas pas sa gzhi byin gyis brlabs nas/ de nas me tog gcig maN+Dal gyi dbus su gzhag /srung ba'i phur bu stod khro bo smad phur pa gcig tu</text></item>
<item><p>130b2</p><section></section><text>bsams la bsrung ngo / /me tog gcig rang gi mgor bzhag nas lus bsrungs pa dang de nas lag pa bkrus nas/ oM de ba pi tsu badzra hUM hUM hUM phaT swA hA/ /zhes pas me tog gcig dbus su bzhag pas gtso bo yab yum du bskyed/ shar du go rI na maH zhes pas me tog</text></item>
<item><p>130b3</p><section></section><text>gcig gzhag /de bzhin du lho dang nub dang byang dang shar lho lho nub nub byang dang byang shar mtshams su rim pa bzhin du/ tso bo rI na maH/ be tA lI na maH/ g+hasma rI na maH puk+ka sI na maH/ sha ba rI na maH/ tsaN+DalI na maH/ Do m+bi nI na maH/zhes pas me tog dgram pa dang / der lha mo re re mos pa tsam</text></item>
<item><p>130b4</p><section></section><text>gyis bskyed de/ mchod pa rim pa bzhin du bshams nas/ bris sku la sogs pa legs par bkram nas/ stan bde ba la sogs par 'dug ste/ rang nyid mos pa'i lhar bsams pa'i snying gar/ paM las pad+ma dang raM las nyi ma'i steng du hUM sngon po bsams la/ lus</text></item>
<item><p>130b5</p><section></section><text>kyis rdo rje dril bu gzung / ngag tu oM he badzra a d+hi sh+tha Na rak+sha rak+sha hUM hUM hUM phaT swA hA/ zhes brjod pas sems kyis hUM las 'od zer 'phros pas thams cad rdo rje'i sa gzhi dang / dra ba dang / ra ba dang / gur du bsams la oM he badzra la gong gi sngags rak+Sha la sogs pa sbyar/</text></item>
<item><p>130b6</p><section></section><text>bsam pas lus thams cad rdo rje'i rnam par bya ba dang / oM badzra badzra la dzi hwa la sogs pa sbyor bas ngag rdo rjer bsams pa dang / oM he badzra yo ga rak+Sha rak+Sha hUM hUM hUM phaT swA hA/ zhes brjod pas/ sems rdo rje'i rnam par song bar bsams pa ni sems srung ba'o/ /de nas</text></item>
<item><p>130b7</p><section></section><text>mchod pa thams cad la dmigs nas/ oM badzra pu Sh+be AH hUM zhes pa la sogs pa gang du brjod cing me tog dang spos dang mar me dang dri chab dang lha bshos rnams so so'i rdzas bsnams par byin gyis brlabs la/ mchod yon la dzaH hUM baM hoH swA hA/ zhabs ba sil la ni ri ti khaM</text></item>
<item><p>131a1</p><section></section><text>swA hA/ zhes brjod pas byin gyis brlabs nas tshogs kyi lha spyan drang ba ni/ lus kyis rdo rje dril bu gzung nas/ ngag tu/ khyod ni rnal 'byor ma'i tshogs kyis yongs su bskor/ /rdo rje mi phyed ci bzhed pa/ /mchog tu dgyes par gshegs nas kyang / /byin</text></item>
<item><p>131a2</p><section></section><text>gyis brlab par mdzad du gsol/ /zhes brjod la bsam pas snying ga'i pad+ma'i hUM las 'od 'phros pas/ 'od kyis bla ma dang kye'i rdo rje 'khor dang bcas pa spyan drangs la/ de la mchod yon dang zhabs bsil dang / gdan rnams phul la maN+Dal gyi steng du bzhugs su</text></item>
<item><p>131a3</p><section></section><text>gsol/ /de nas dang po'i bla ma'i smin mtshams su shes pa gtad la bla ma la phyag bya ba dang / mchod pa bya ba'o/ /de nas yid kyis gtso bo'i zhabs la spyi bos gtugs la lus ngag yid gsum gyi sdig pa dag par bsam pa dang / lus kyis phyag bya gsung / tshig brjod</text></item>
<item><p>131a4</p><section></section><text>cing phyag bya'o/ /de nas mchod par dbul ba ni/ dang po mi'i mchod pa rdzas rim par bshams pa yod na de dbul/ med na rang gi snying ga nas phyi'i mchod pa'i lha mo sprul la dbul/ ngag tu brjod pa ni/ chu dang thang las skyes pa yi/ /lha rdzas bzang po'i me tog 'di/ /</text></item>
<item><p>131a5</p><section></section><text>gus pa mchog gis bdag 'bul na/ /ci bde bar ni bzhes su gsol/ /oM hUM/ lhan cig skyes dang sbyar ba yi/ /lha rdzas bzang po'i bdug spos 'di/ /gus pas mchog gis bdag 'bul na/ /ci bde bar ni bzhes su gsol/ /oM hUM/ gdon rnams rab 'joms</text></item>
<item><p>131a6</p><section></section><text>shis pa yi/ /dge zhing mun sel mar me 'di/ /gus pas mchog gis bdag 'bul na/ /ci bde bar ni bzhes su gsol/ /oM hUM/ nags tshal chu ni yid 'ong ba'i/ /dri zhim chu yi lha yi chu/ /gus pas mchog gis bdag 'bul na/ /ci bde bar ni bzhes</text></item>
<item><p>131a7</p><section></section><text>su gsol/ /oM hUM/ sman rnams bcud ni yid 'ong ba'i/ /sngags kyi zhal zas bshos 'di dag /gus pas mchog gis bdag 'bul na/ /ci bde bar ni bzhes su gsol/ /oM sarba ta thA ga ta nai wi d+ye pU dza me g+ha sa mu dra s+pha ra Na sa ma ye hUM zhes pas mchod</text></item>
<item><p>131b1</p><section></section><text>pa dbul bar bya'o/ /da ni nang gi mchod pa ni rang gi snying ga nas/ lha mo brgyad spros pa ni/ gau rI byang chub sems dkar po thogs pa/ tsau rI byang chub sems dmar po thogs pa/ betA lI dri chu thogs pa/ g+hasma rI sha lnga 'dzin pa/ tsaN+DalI cang te'u brdung ba spros la mchod</text></item>
<item><p>131b2</p><section></section><text>par bya'o/ /gsang ba'i mchod pa ni rang gi snying ga nas lha mo Dom+bi nI spros nas/ yum bdag med ma dang gnyis med du bstim la mchod do/ /de'i dus su ngag tu 'di skad brjod do/ /gau rI ma ni ri bong 'dzin/ tsau rI ma ni nyi ma 'dzin/ bai tA lI ni rdo rje chu/ g+hasma rI ni sman 'dzin</text></item>
<item><p>131b3</p><section></section><text>cing / /sbos mo tsan+dan sdong bu 'dzin/ /ri khrod ma ni sbrang tsi 'dzin/ /gtum mo cang te'u sgra brdung zhing / /g.yung mo mgul pa dag la 'khyud/ /'dod chags chen po rjes chags pa/ /skyes bu bzhin du byed par shog /phyi dang nang dang gsang ba gsum/ /'di dag</text></item>
<item><p>131b4</p><section></section><text>gsum gyis gtso bo mchod/ /oM sarba ta thA ga ta a nut+ta ra pU dza me g+ha sa mu dra s+pha ra Na sa ma ye hUM swA hA hAM/ de nas sdig pa bshags pa ni/ bdag gi sdig pa bgyis pa dang / /rjes su yi rang bgyid stsal gang / /rdzogs sangs rgyas kyi spyan snga 'dir/ /thams cad ma lus so</text></item>
<item><p>131b5</p><section></section><text>sor bshags/ /sangs rgyas byang chub sems rnams dang / /'phags pa rang rgyal nyan thos dang / /so so skye bo'i tshogs rnams la/ /gus pas rjes su yi rang ngo / /rdzogs pa'i sangs rgyas rkang gnyis mchog /de yis gsungs pa'i dam chos dang / /byang chub</text></item>
<item><p>131b6</p><section></section><text>sems dpa'i dge 'dun la/ /byang chub bar du skyabs su mchi/ /bdag gi sbyin pa la sogs pa/ /pha rol phyin pa kun rdzogs pa/ /rdo rje theg pa bla med pa'i/ /lam ni yang dag bsten par bgyi/ /bdag gi dge ba 'di dag kun/ /bla med byang chub yang dag rdzogs/ /</text></item>
<item><p>131b7</p><section></section><text>sems can kun don phan pa'i phyir/ /mi gnas mya ngan 'das la dgod/ /bdag gi dge ba 'di dag kun/ /yongs su rdzogs par gyur nas ni/ /sems can kun dang thun mong du/ /yongs su smin cing rdzogs par shog /ces brjod la/ sangs rgyas dang byang</text></item>
<item><p>132a1</p><section></section><text>chub sems dpa' dang dpal dgyes pa rdo rje'i lha tshogs 'khor dang bcas pa la/ bdag nyid lus dbul te/ bdag dus thams cad dang rnam pa thams cad du bzhes su gsol/ thugs rje chen po dang ldan pa'i mgon po khyed rnams kyis/ dam tshig</text></item>
<item><p>132a2</p><section></section><text>chen po'i dngos grub stsal du gsol/ de nas sdom pa bzung nas bstod pa nyi shu pas bstod la/ bzod pa gsol nas ni/ gang yang bdag blo gti mug pas/ /zhes pa la sogs pa'o/ /yi ge brgya pa lan gsum brjod nas smon lam gdab pa ni rigs su skye</text></item>
<item><p>132a3</p><section></section><text>zhing dam tshig can/ /smyo med kyi yi rdo rje ston/ /bla ma la gus snying rjer ldan/ /skye zhing skye bar 'gyur bar shog /lag pa rdo rje dril bu 'khrol/ /zab mo'i chos ni klog pa dang / /btsun mo'i khu ba mnyam zas can/ /skye zhing skye bar 'gyur bar shog /de nas gshegs</text></item>
<item><p>132a4</p><section></section><text>su gsol ba ni/ /oM khyed kyis sems can don kun mdzad/ /rjes su mthun pa'i dngos grub stsol/ /sangs rgyas yul du gshegs nas kyang / /slar yang byon par mdzad du gsol/ /zhes brjod la he badzra maN+Dal muHzhes pas gshegs su gsol bar bya'o/ /</text></item>
<item><p>132a5</p><section></section><text>mdor bsdus pa'i bya ba rdzogs so// @/ /sAts+tsha'i cho ga bzhugs so// @##/ /sAts+tsha bya ba'i rim pa yang / /sa las 'jim pa byas nas ni/ /rang gi lha yi rnal 'byor gyis/ /'jim pa rin chen sna lngar bsam/ /de nas sems can thams cad</text></item>
<item><p>132a6</p><section></section><text>la/ /byams dang snying rje bskyed bya zhing / /rigs gsum lha yang dran par byas/ /chos sku'i gzugs brnyan bzhengs pa dang / /de yang sems can don du'o/ /de nas 'jim pa dag la ni/ /sngags ni nyi shu rtsa cig gdab/ /na mo b+ha ga ba te/ bai ro tsa na/ ta thA ga tA ya/</text></item>
<item><p>132a7</p><section></section><text>ar+ha te/ samya k+saM bud+hA ya/ tad+ya thA/ oM su k+Sh+me k+Sh+me sa ma ya sa ma ye/ shAn+te dAn+te/ a sa ma ro pe a na lam+be/ ta raM be ya sho ba ti ma hA te dza ni ra ku le ni rbA Ni/ sarba ta thA ga ta/ a d+hi Sh+ThA na a d+hiSh+Thi te swA hA/ rten 'brel dag gi sngags dag gis/ /rab tu gnas pa bya ba yin/ /rdzogs so// //</text></item>
<item><p>132b1</p><section></section><text>@/ /bung ba 'dod pa'i sgrub thabs bzhugs// @##/ /bcom ldan 'das dpal dgyes pa rdo rje la phyag 'tshal lo/ /de nyid ye shes rgyus skyes pa'i/ /longs spyod rdzogs sku phyag 'tshal nas/ /shin tu bsdus par gyur pa yi/ /bung ba'i sgrub thabs bshad par</text></item>
<item><p>132b2</p><section></section><text>bya/ dang po kho nar khams gsum thams cad sems tsam du shes par byas la/ de nas bdag nyid dpal he ru ka'i gzugs chu skyes dmar po dang 'dra ba skad cig gis rdzogs par byas te/ rang gi snying gar bcu drug phyed kyi pad+ma shin tu dmar ba bsams la/ de yi lte ba la A</text></item>
<item><p>132b3</p><section></section><text>li yang dag par bsdus pa'i gzugs/ sangs rgyas thams cad kyi yon tan rjes su chags pa'i yi ge aM dang hUM yang dag par yid kyis bris te/ de nas hUM dang aM las byung ba shin tu dmar ba'i 'od zer yid bzo bar byed pa spros te/ gur gum lta bu'i 'od zer de phyogs</text></item>
<item><p>132b4</p><section></section><text>thams cad khyab ste/ sems can thams cad rang gi gzugs su byas la de'i sku gsung thugs lhan cig tu bkug ste/ hUM dang aM gnyis kyi thig le la gzhug par bya'o/ /de nas hUM yongs su gyur pa las/ thabs dang shes rab kyi rang bzhin bung ba'i gzugs/ rin po</text></item>
<item><p>132b5</p><section></section><text>che lta bu'i snying rje chen po'i rang bzhin me tog gi ro 'thungs pas brgyal ba/ hUM gi ngo bo'i sgra rtag ring du sgrog pa/ bdag med ma dang he ru ka'i rang bzhin bsgom par bya'o/ /de nas de'i snying gar tshon dmar po/ /ko ba'i chu lta bu'i thig le phra mo aM dang hUM gi yi ger bltas te/</text></item>
<item><p>132b6</p><section></section><text>de nas thabs dang shes rab kyi bung ba srog gi rlung la zhon te/ sna'i bu ga nas phyung la/ khams gsum na gnas pa sems can gyi lus ngag yid gsum rnam par dag par byas te bsdu'o/ /yang dbugs kyi rlung la brten nas ji lta bar bya ste/ rang gi snying ga'i pad+ma'i lte ba</text></item>
<item><p>132b7</p><section></section><text>la rab tu rnam par dag pa la gzhug par bya ste/ gzhan gyi sku gsung thugs dang / rang gi sku gsung thugs gcig tu mnyam par bsgom par bya'o/ /de ltar yang dang yang du ji srid skad cig gis mthong gi bar du/ dbugs la brten pa'i gzugs bsgom par bya'o/ /</text></item>
<item><p>133a1</p><section></section><text>de ltar goms pa'i rting la skyes pa dang bud med kyi skad cig pad+ma dmar po 'dab ma brgyad pa rnam par bsams la/ de'i ro bung ba srog dang rtsol ba la brten nas snga ma bzhin du byung ste/ bdag nyid kyi snying gi me tog lte ba la gzhug par bya ste/ skyes pa'i</text></item>
<item><p>133a2</p><section></section><text>sna'i bu gar zhugs te/ lus ngag yid gsum gyi gzugs/ snying ga'i pad+ma'i lte ba la 'dug ste de'i snying ga'i pad+ma'i 'dab ma la lus kyi rang bzhin gyi rdul yod pa bdag nyid kyi lus bsgom/ ngag gi rang bzhin pad+ma 'thungs/ /sems kyi rang bzhin pad+ma'i snying po zos</text></item>
<item><p>133a3</p><section></section><text>te/ de nas sgrub pa pos rang gi dbugs kyi rlung bkug ste/ skyes pa'i sna'i bu ga nas phyung la/ bdag nyid sna'i bu ga nas snying gi pad+ma'i ge sar la gzhug go/ /de ltar lus sprugs der lus kyang rang bzhin gyi chu skyes kyi rdul gnyis gcig tu byas/ ngag gi rang bzhin</text></item>
<item><p>133a4</p><section></section><text>gyi me tog gi khu ba gnyis gcig tu byas/ sems kyi rang bzhin pad+ma'i snying po gnyis gcig tu byas par bsam par bya'o/ /de yang de ltar spros pa dang / de ltar gzhug pa dang / de ltar bstims te/ yang dag par bsam par bya'o/ /de yang dang yang du ji srid du rjes su</text></item>
<item><p>133a5</p><section></section><text>chags pa mthong ba dang / ji ltar bsgom pa bzhin du shes nas byed de/ ji ltar mngon par 'dod pa grub par byed do/ /'dir bsgom pa 'di byas na/ bud med dga' ba'i sems kyis chags par byed pa dang / 'dod pas brgyal ba'i lus kyis/ sgrub pa po'i sems</text></item>
<item><p>133a6</p><section></section><text>bde bar byed cing dbang du 'gyur ro/ /nyes pa yod par mthong na/ ji ltar bstan par mi bya'o/ /gal te byas na chen po'i sdig par 'gyur ro/ /de bas na sngon du yul dang yul ma yin pa shes par byas la/ de shes pa dang / ji ltar bstan pa bsgom par bya'o/ /</text></item>
<item><p>133a7</p><section></section><text>bung ba 'dod pa sgrub pa'i thabs/ /rnam par bsgrubs pa'i bsod nams kyis/ /'dir ni 'khor ba'i skye bo rnams/ /dpal gyi snying rje thob par shog/ /rdzogs so/ /grub pa brnyes pa'i rat+na tsan+d+ras mdzad pa/ lo tsA ba khu dngos grub po// //</text></item>
<item><p>133b1</p><section></section><text>@##/ /rgya gar skad du/ ba liM tat+t+wa saM gra ha/ bod skad du/ gtor ma'i de kho na nyid bsdus pa/ ye shes ldan pa la phyag 'tshal lo/ /gnas la sa la bzhugs pa yi/ /byang chub sems dpa' grags chen dang / /grub thob rnams la phyag 'tshal te/ /gtor</text></item>
<item><p>133b2</p><section></section><text>ma'i de nyid bshad par bya/ /bskyed rim lha yi dran pa bskyed/ /mdun du nam mkha'i dbus gnas par/ /chos 'byung e yi dbyibs 'dra la/ /pad+ma 'dab brgyad bsam pa ni/ /steng 'og dbus kyi lha yi gdan/ /ji ltar rigs par rim pa gsum/ /kha dog dbye ba so so yi/ /</text></item>
<item><p>133b3</p><section></section><text>steng 'og phyogs skyong brgyad nyid do/ /spyi bo snying ga mgrin pa ru/ /yi ge gsum ni so sor dgod/ /de las 'od ni dkar po 'byung / /gzugs med srid pa'i lha sogs nas/ /rgyal chen rigs bzhi'i lha rnams ni/ /'od kyis bsdus nas gcig tu byas/ /de la yi ge nyid du</text></item>
<item><p>133b4</p><section></section><text>'gyur/ /yi ge las ni mtshan mar ro/ /de nyid yongs su gyur pa las/ /sku yi rdo rje ngo bo nyid/ /sku mdog dkar zhing g.yas brkyang ba'i/ /g.yas na rdo rje dril bu bsnams/ /lha mo spyan dang bzhugs pa'o/ /sngar gyi thugs ka'i yi ge las/ /sngags kyi [(]ye [,]yi [)]ge phyung nas ni/ /</text></item>
<item><p>133b5</p><section></section><text>phyogs skyong bcu dang pha ma rnams/ /bsdus te 'od kyi gong bur ro/ /de las rang gi sa bon nyid/ /mtshan mar yang dag blta ba'o/ /de nyid las ni lha yi gzugs/ /thugs kyi rdo rje sku mdog sngo/ /phyag mtshan sku yi rdo rje mtshungs/ /g.yas brkyang pad+ma'i gdan la ni/ /mA ma</text></item>
<item><p>133b6</p><section></section><text>kI dang lhan cig bzhugs/ /thugs kyi rdo rje rab 'dra ba'o/ /sa stengs mi dang sa 'og klu/ /byol song yi dags dmyal ba rnams/ /a las 'od zer byung nas ni/ /gcig tu gyur pas chos 'byung bsam/ /sku mdog dmar po phyag bzhi pa/ /phyag mtshan badzra g+haN+Te</text></item>
<item><p>133b7</p><section></section><text>bsnams/ /gos dkar mo dang gnyis med sbyor/ /pad+ma gar dbang bsgom pa'o/ /de ltar sems can thams cad ni/ /chos 'byung nang du rigs gsum dngos/ /bsams la bdag gi mgrin sogs nas/ /yi ge hUM sogs so so la/ /dzaH hUM baM hoH sa lcags kyu la/ /sogs</text></item>
<item><p>134a1</p><section></section><text>pa'i lha mo bzhi po yis/ /rtag pa la sogs rigs gsum gyi/ /sangs rgyas bkug ste gzugs brnyan la/ /bstims pas chu la chu blugs bzhin/ /tha dad med de gcig tu gyur/ /rang snying sa bon 'od zer las/ /lha mo phyung ste de rnams las/ /spyi bor</text></item>
<item><p>134a2</p><section></section><text>bum pas dbang bskur bas/ /steng gi lha rnams dkar po la/ /rtag pa yi ni dbu rgyan byas/ /dbus kyi lha la thugs phyag rgya/ /'og gi lha la gsung phyag rgya/ /de ltar rigs gsum dngos bsams la/ /rang nyid sa bon khyad par las/ /'od zer las ni lha yi tshogs/ /</text></item>
<item><p>134a3</p><section></section><text>phyung ste zhabs bsil zhal bsil dbul/ /de 'og mchod pa rnam lngas mchod/ /steng 'og dbus su rang gi rigs/ /de'i rjes gtor ma byin brlabs la/ /in+da'i sngags kyis lha rnams mchod/ /oM in+da/ dza ma/ dza la/ dzak+kha/ b+hU ta/ ba h+ni/ ba u/ rak+Sha/ tsand/ sudz+dza/ mA da/</text></item>
<item><p>134a4</p><section></section><text>pap+pa/ ta la pA tA le aSh+Ta sap+pa swA hA/ i daM bi liM b+huny+dza/ dzi g+ha/ phul+la/ d+hU pa/ mAM sa/ piM ga /am+b+ha/ sap+pa/ kadz+dza sA dA/ khan+ti/ khu Ni/ phe Ta/ gA da/ oM a kA ro mu khaM sarba d+harmA NAM/ Ad+ya nut+pan+na twAta oM AH hUM phaT swA hA/ blo dman rnams kyis go cha'i phyir/ /gtor ma'i de nyid bsdus</text></item>
<item><p>134a5</p><section></section><text>pa 'di/ /bdag gis bsal bar byas pa 'dis/ /dge bas yid dger bder gyur cig /slob dpon d+harmA pa kas mdzad pa rdzogs so// @#/ /rgya gar skad du/ sha wa saM ga bi d+hiH/ bod skad du/ ro sreg pa'i cho ga /dpal dgyes pa rdo rje la phyag 'tshal lo/ /</text></item>
<item><p>134a6</p><section></section><text>rdzogs pa'i byang chub bde chen po/ /dri med yid kyis btud byas te/ /rdo rje gur gyi rgyud la sogs/ /brten te dgyes pa rdo rje yi/ /sems can kun la phan pa'i phyir/ /ro sreg cho ga bshad par bya/ /dur khrod dang ni chu bo'i 'gram/ /nags tshal 'bab chu dgon pa ru/ /rdo rje</text></item>
<item><p>134a7</p><section></section><text>slob dpon mtshan ldan ni/ /brtan zhing zab mo'i chos dang ldan/ /rig pa'i gnas rnams kun la mkhas/ /rtsa ba'i ltung ba rab 'joms pa/ /de yis nye bar bstan pa'i sngags/ /sgrub pa po la 'grub po kye/ /de la dang por bsnyen pa yis/ /cho ga bzhin du shes byas te/ /</text></item>
<item><p>134b1</p><section></section><text>lha dang ro yi dbye ba yis/ /rnam pa gnyis su sbyar bar bya/ /de la lha yi cho ga yang / /bla ma rdo rje can mchod cing / /bdun po rnam par dag par bya/ /byang chub tu ni sems bskyed de/ /chos kyi 'byung gnas rnam par bsgom/ /de la sangs rgyas gnas bsams te/ /byang</text></item>
<item><p>134b2</p><section></section><text>chub rnam lnga bsgom par bya/ /dang po skyes bu bsams de nas/ /mkha' 'gro ma yi 'khor lo spro/ /dri za rab tu zhugs pa ni/ /lhung ste zhu ba rjes dran pa/ /mtshams kyi lha mos bskul bar bya//bskul nas 'bras bu bzhengs pa la/ /mig sogs gnyi mug rdo rje sogs/ /</text></item>
<item><p>134b3</p><section></section><text>rdo rje gsum ni gnas gsum dgod/ /ye shes dngos po rab bcug la/ /rig ma brgyad kyis dbang bskur bya/ /bdud rtsi yang ni myang bya zhing / /lha mo brgyad rnams kyis mchod dang / /'khor lo'i 'dren pa la bstod bya/ /de ltar yan lag drug po ni/ /sngags drug gis ni nga</text></item>
<item><p>134b4</p><section></section><text>rgyal bya/ /de nas kyang ni yud tsam bsam/ /de la mtshan ma mtshon par bya/ /de nas ro yi cho ga yang / /slob dpon 'das pa'i dus na ni/ /rmongs pa rnams ni shi zhes zer/ /shi ba zhes pa rnam rtog de/ /dag pa'i gnas su gshegs pa'o/ /yang na bde ba can du'am/ /</text></item>
<item><p>134b5</p><section></section><text>dag pa'i gnas su skye 'gyur ba/ /ro sreg 'di yis rnam par 'byed/ /lus mtha' nas ni lus mthar skyel/ /dman pa'i sems can thams cad kyang / /bde 'gro nas ni bde 'gror 'gro/ /de la cho ga dang por ni/ /chu gtsang dri zhim sbyar bas bkru/ /sna tshogs dri yis byugs pa</text></item>
<item><p>134b6</p><section></section><text>dang / /tshul bzhin rgyan gyis gnas byas te/ /bgegs bskrad lhar bskyed cho ga dang / /skye mched gnas gsum byin gyis brlabs/ /rnam shes a yi gzugs kyis gzhug /rtsa ba'i sngags sogs tshul bzhin du/ /bzlas pas sdig sgrib thams cad bcom/ /byang chub</text></item>
<item><p>134b7</p><section></section><text>sems su zhu byas la/ /slar yang bskyed cing tshul bzhin ldang / /gtor ma mchod pa rgya chen bya/ /smon lam gdab cing bsrung la gnas/ /yi ge brgya pa ci mang du/ /bzlas brjod bya ba bsngags pa yin/ /de ltar thun gsum bar du ni/ /bzlas brjod 'bum kyi tshad du bya/ /de ni sngon</text></item>
<item><p>135a1</p><section></section><text>gyi cho ga'o/ /de rjes sa yi cho ga sogs/ /dkyil 'khor cho ga tshul bzhin bya/ /rdo rje slob dpon dag la ni/ /rdo rje dril bu lag par sbyin/ /mgo bor dbu rgyan bskon par bya/ /rdo rje sdom pa rnams byin te/ /dkyil 'khor du 'jug tshul bzhin bya/ /bum pa'i dbang bskur</text></item>
<item><p>135a2</p><section></section><text>rnams byin la/ /rdo rje thab khung rab sbyor gyis/ /'du byed rab tu bya bar bstan/ /sgrub pa po yang de ltar bya/ /sems can phal pa thams cad kyis/ /'jug cing dbang bskur spang bar bya/ /sbyin sreg cho ga 'ba' zhig gis/ /sbyang ba dag ni rab tu bya/ /de la sbyin sreg gi cho ga ni</text></item>
<item><p>135a3</p><section></section><text>dkyil 'khor gyi phyogs gcig tu sreg khang brtsig par bya ste/ ji tsam lcogs pa'i maN+Dal byas la/ de'i dbus su zhi ba'i thab khung zlum po kha gang bar bya'o/ /khru phyed thur du brko/ sor bzhi phyir bskyed/ kha khyer sor bzhis bskor/ de'i phyi rim gyi sor bzhi bor la/ pad+ma'i</text></item>
<item><p>135a4</p><section></section><text>phreng ba bri/ thab khung gi nang du gtso bo'i phyag mtshan bzhag pa ni dbus su rdo rje/ shar du 'khor lo/ lhor rin chen/ nub tu pad+ma/ byang du ral gri/ zheng sor brgyad par bya'o/ /kha dog dkar pos byugs pa der/ shing gang ji ltar rigs par brtsigs te/ ro de dkyil 'khor la kha mngon</text></item>
<item><p>135a5</p><section></section><text>du phyogs par gzhug go/ /mchod rdzas dang sreg rdzas gzhag pa'i rim pa ni/ sngags mkhan gyi g.yon du yon chab kyi snod gser la sogs pa chab kyis bkang ba dang / zhabs bsil gyi snod gzhag go/ /g.yas phyogs su zangs gzhong cig gi nang du dris bkang la/ ku sha</text></item>
<item><p>135a6</p><section></section><text>bcug pa prok+Sha Na'i snod gzhag /de bzhin du me tog dang / bdug spos dang / dri'i dung la sogs pa'i snod du gzhag go/ /mdun gyi maN+Dal la gser la sogs pa las byas pa'i bzed zhal gzhag par bya ste/ de ltar/ me tog bdug spos de bzhin dri/ /dri yi dung sogs g.yas</text></item>
<item><p>135a7</p><section></section><text>gnas te/ /g.yon du sngags kyi mchod yon snod/ /mdun du bzed snod bzhag byas la/ /zhabs bsil sngon du 'gro bas dbul/ /me tog spos sogs go rims bzhin/ /sgeg sogs mchod pas mchod byas na/ /skal ba chen por gyur pa yin/ /zhes gsungs so/ /</text></item>
<item><p>135b1</p><section></section><text>yang sreg rdzas gzhag pa'i rim pa yang / mdun du dgang gzar dang blugs gzar dang / khyad par gyi rdzas til dang / thun mong gi rdzas kyi gtso bo mar gzhag par bya'o/ /rdzas gzhan g.yas phyogs su maN+Dal la ji ltar 'byor par gzhag par bya'o/ /de ltar yang / dgang</text></item>
<item><p>135b2</p><section></section><text>gzar blugs gzar khyad par rdzas/ /thun mong rdzas kyi gtso bo rnams/ /sngags mkhan mdun du bzhag byas la/ /rdzas gzhan g.yas su ci 'byor pa/ /go rims bzhin du gzhag par bya/ /zhes gsungs so/ /de nas bdag nyid khrus byas la rgyan byis brgyan te/</text></item>
<item><p>135b3</p><section></section><text>mchod pa la sogs pa kun hUM gis bsangs la/ lag pa g.yas pas rdo rje bzung la/ snod kun gyi steng du gtug cing / oM t+pahUM/ zhes sngags pas 'jig rten pa'i rtog pa kun bsal nas/ rdzas de nyid bzang zhing dri ma med par bsam mo/ /yam shing dang bud shing</text></item>
<item><p>135b4</p><section></section><text>yang zhi ba la ji ltar bsngags pa ltar gzung ngo / /de nas slob dpon gyis yan lag drug dang ldan pa'i bskyed pa'i rim pa rdzogs par bya/ sngar gyis gsal na ma byas kyang rung /de nas gtsubs pa la sogs pa'i me blangs te/ rlung g.yab kyis me sbar ro/ /oM dz+wa la dz+wa la hUM</text></item>
<item><p>135b5</p><section></section><text>phaT/ me sbar ba'i sngags so/ /oM badzra satwa A yu She swA hA/ku sha dgram pa'i sngags so/ /oM la hUM/ bsang gtor gyi sngags so/ /de nas thab tu sna tshogs pad+ma 'dab ma brgyad pa cig bsgoms la/ der he ru ka yab yum byang chub pa lngas bskyed la/ de nyid 'dod chags</text></item>
<item><p>135b6</p><section></section><text>chen po dngul chu bzhin du zhu nas gnas pa las/ yi ge re sbrel mar gyur nas/ yi ge gnyis gyur pa las me lha yab yum zhal gsum phyag drug pa/ gsus khyim che ba/ ral pa'i dbu rgyan can/ mchod phyir thogs 'chang ba/ phyag dang po gnyis kyis rang dang 'dra ba'i</text></item>
<item><p>135b7</p><section></section><text>shes rab ma la 'khyud pa'o/ /g.yas na gun+d+he dang mchod phyir thogs/ g.yon na bum pa dang bgrang phreng thogs pa sku mdog dkar por bsams la/ thugs kar sna tshogs pad+ma'i steng du me gru gsum/ lce la raM dmar po bsam mo/ /de ltar raM zhu ba las dam tshig sems dpa'i</text></item>
<item><p>136a1</p><section></section><text>me lhar bsgom pa ste/ de yang rang gi lhag pa'i lhar dmigs te/ bzang po'i rgyan gyis rnam par brgyan pa'i me lha phun sum tshogs pa kun dmigs la/ lto ba'i gnas su sreg blugs bya/ /zhes gsungs so/ /de nas rang gi snying ga'i sa bon gyis ye shes</text></item>
<item><p>136a2</p><section></section><text>sems dpa' spyan drangs te/ mdun gyi nam mkhar bzhugs pa la bsang gtor dang / yon chab dang / phyag byas la/ oM asna ye ma hA te dzA sarba karma sA d+ha ka /kA ru N+ya kr-i twa sa twA r+thaasmin+san+ni hi twa b+ha ba/ zhes bya ba'i sngags kyis spyan drangs la/ gnyis su med par bstims/ de nas</text></item>
<item><p>136a3</p><section></section><text>brok+Sha Ni la sogs pa bya'o/ /gzar bu la rang gi lha'i sa bon bsams la/ gru mo gnyis sprad la gzar bu bdun dbul/ sngags ni/ oM asna ye hUM/ oM sarba pA paM da ha na badzA ya badzra satwa s+ya sarba pA paM da ha na swA hA/ oM badzra puSh+Ta ye swA hA/ oM sarba saM pa de swA hA/ oM badzra bi dzA ya swA hA/</text></item>
<item><p>136a4</p><section></section><text>oM ma hA be gA ya swA hA/ oM ma hA ba lA ya swA hA/ oM badzra g+hasma ri ye swA hA/ oM badzra A yu She swA hA/ oM badzra a pra ti ha ta badzA nyA ya swA hA/ oM badzra bo d+hi thrak+Shu ya swA hA/ oM pa ta lA ya swA hA/ oM ku be rA ya swA hA/ oM sarba ka rA ya swA hA/ oM sarba pA paM da ha na badzA ya sarba pA paM da ha nA</text></item>
<item><p>136a5</p><section></section><text>ya swA hA/ zhes bya ba'i sngags kyis sreg rdzas rnams go rims bzhin dbul lo/ /de nas mar kyi dgang blugs brgya'am stong dbul bar bya'o/ /yang bsang gtor byas nas/ oM dzaHhU~M baM hoHkhaM raM zhes pas ar+g+haM dbul lo/ /oM ni ri ti hUM zhes zhal bsil dbul lo/ /</text></item>
<item><p>136a6</p><section></section><text>de nas me tog la sogs pa dang / sgeg mo la sogs pa'i mchod pas mchod la/ oM badzra g+har+b+he AH/ zhes pas dril bu gzung ngo / /oM ma hA badzra hUM zhes bya bas rdo rje gzung bar bya'o/ /de nas me lha la bstod pa bya ba dang / don chen po'i gsol ba gdab pa la sogs pa</text></item>
<item><p>136a7</p><section></section><text>bya'o/ /de nas thab khung lan gsum du bsangs la/ me lha'i thugs kar so so'i snying po las dkyil 'khor bsams la de nas ye shes sems dpa' ci rigs par spyan drangs la bzhugs su gsol lo/ /yang bsang gtor la sogs pa byas la/ gnas khang du</text></item>
<item><p>136b1</p><section></section><text>ba'i lci bas byugs la maN+Dal gru bzhi pa'i stegs bu brtsigs te/ re khA dkar pos gru nyis rim du byas la/ dbus su gtor ma cha gcig bzhag /mchod pa lnga yang bshams/ tshogs kyi kha zas snod chen po gcig tu spyi dpungs su gzhag /chang yang snod chen po gcig</text></item>
<item><p>136b2</p><section></section><text>bkang / de mi 'degs par bzhag nas/ de nas mar gzar bu nyi shu rtsa gcig tu dbul bar bya'o/ /de nas rdzas lhag ma rnams rang gi sngags sam/ lha'i sngags kyis rim bzhin du phul la/ tha mar yang mar gyi sbyin sreg brgya rtsa brgyad du dbul/ yang bsang ba dang mchod pa</text></item>
<item><p>136b3</p><section></section><text>la sogs pa rdzogs par byas la/ de yang sbyang bar 'os pa'i gnas skabs dang sbyar ba ni/rdo rje sgrub pa tha ma slob dpon la/ /yi ge ra~M` lha'i shig sgrib kun/ /brgya pa'i gsang sngags bsreg pa rnams/ /brgya'am stong du bzlas par bya/ /rdo rje rang lha'i sdig pa ni/ /</text></item>
<item><p>136b4</p><section></section><text>gzugs kyi gzugs ni yongs bsgoms la/ /sbyang ba'i cho ga'i man ngag ste/ /brgyud pa'i thabs kyis shes par bya/ /de nas gar gyis dkyil 'khor gyi lha la phyag byas la/ oM AHhUM muHsa gshegs su gsol zhing smon lam gdab po/ /yi ge brgya pa lan</text></item>
<item><p>136b5</p><section></section><text>gsum bzlas nas rdzas kyi lhag ma ci 'byor pas me lha mchod par bya'o/ /de nas bsangs la/ mchod pa dang / bstod pa la sogs pa bya'o/ /de nas yang me bsangs la gshegs su gsol ba ni/ bdag gi don dang gzhan byi don/ /bsgrubs kyis byin za khyed gshegs shig /</text></item>
<item><p>136b6</p><section></section><text>de ltar dus bzhin sbar gshegs nas/ /bdag gi dngos grub thams cad mdzod/ /ces gshegs su gsol lo/ /dam tshig pa mi dmigs par bsam mo/ /de nas rus bu bsdus la/ shi ba la phan btags pa'i phyir mchod rten bya'o/ /de ltar nyi ma gsum ni lon pa</text></item>
<item><p>136b7</p><section></section><text>dang / /rus pa'i phreng ba bsdus byas la/ /dri dang 'o mas bran nas ni/ /de yis mchod rten dag tu bya'o/ /zhes gsungs so/ /yon tan brjod kyis mi lang ba'i/ /sbyin sreg cho ga 'di byas pas/ /bdag gi bsod nams phung po 'dis/ /nyam thag rnams ni rgyal gyur</text></item>
<item><p>137a1</p><section></section><text>shog /slob dpon mkhas pa chen po ye shes snying po'i zhal snga nas mdzad pa/ ro sreg pa'i dbang du bya ba rdzogs so// @#/ /rgya gar skad du/ e ka bI ra s+thA te ru ka kho Da sha byu dza sA d+ha rmA nA ma/ bod skad du/ dpa' bo gcig pa dpal he ru ka phyag</text></item>
<item><p>137a2</p><section></section><text>bcu drug pa'i sgrub pa'i thabs zhes bya ba/ dpal rdo rje sems dpa' la phyag 'tshal lo/ /dang por rang nyid thun mong dang khyad par gyi mtshan nyid dang ldan pas bgegs dang 'tshe ba la sogs pa med par rjes su mthun pa'i gnas su zhugs te/ bya ba'i rim pa ni maN+Dal dang ras ris la</text></item>
<item><p>137a3</p><section></section><text>sogs pa dgod pa dang / mchod pa nye bar bshams te/ khrus sngon du song bas lhar mos shing / stan bde ba la 'dug nas/ oM badzra puSh+pe oM AH hUM zhes pa la sogs pas mchod pa lnga byin gyis brlabs pa dang / mchod pa gzhan dag kyang oM AH hUM zhes so/ /de nas rang</text></item>
<item><p>137a4</p><section></section><text>gi snying gar raM yongs su gyur pa'i nyi ma la hUM bsam ste/ de'i 'od zer bdag gnas pa'i khang pa la phog pas rdo rjes gtams par mos shing / oM he badzra a d+hi tiSh+Tha sta ta na rak+Sha hUM hUM hUM phaT swA hA/ zhes pas gnas bsrung ba dang / de bzhin du bdag dang srog dang rnal 'byor bsrung</text></item>
<item><p>137a5</p><section></section><text>ba la yang sbyar te/ oM At+ma dzi ba yo ga zhes pa dag gis so/ /de nas snying ga'i sa bon las 'od zer 'phros pas/ bsod nams tshogs kyi dkyil 'khor spyan drangs te/ mngon sum lta bur gsal bar dmigs te/ chu dang thang las skyes pa yi/ /lha rdzas bzang po'i me tog 'di/ /</text></item>
<item><p>137a6</p><section></section><text>gus pa mchog gis bdag 'bul na/ /ci bde bar ni bzhes su gsol/ /oM badzra puSh+pe dza me g+ha sa mu dra s+pha ra Na sa ma ye hUM/ de la sogs pa thun mong gi mchod pa byas la/ yang rang gi snying ga'i sa bon las lha mo brgyad phyung ste mchod de/ de yang gau rI ma ni ri bong 'dzin/ tsau rI</text></item>
<item><p>137a7</p><section></section><text>ma ni nyi ma'o/ /ro langs ma ni 'bab chu 'dzin/ /g+hasma rI ni stobs 'dzin ba'o/ /sbos mo tsan+dan sdong bu 'dzin/ /ri khrod ma ni sbrang rtsi'o/ /gtum mo cang te'u sgra brdung zhing / /g.yung mo mgul pa la sbyor ba'o/ /skyes bu bzhin du byed par bshad/ /de nas bshags pa bya ste/</text></item>
<item><p>137b1</p><section></section><text>bdag gis sdig pa bgyis pa dang / /rjes su yi rang bgyis pa dang / /rdzogs sangs rgyas kyi spyan sngar ni/ /thams cad ma lus so sor bshags/ /de nas rjes su yi rang ba byas te/ /sangs rgyas byang chub sems rnams dang / /'phags pa nyan thos rang rgyal dang / /</text></item>
<item><p>137b2</p><section></section><text>so so skye bo'i bsod nams de/ /kun la rjes su yi rang ngo / /de nas bsngo ba bya ste/ /bdag gi dge ba 'di dag kun/ /bla med byang chub yang dag rdzogs/ /sems can kun dang thun mong du/ /yongs su smin cing rdzogs par bgyi/ /de nas skyabs su gsol te/ /rdzogs pa'i</text></item>
<item><p>137b3</p><section></section><text>sangs rgyas rkang gnyis mchog /de yis gsungs pa'i dam chos dang / /byang chub sems dpa'i dge 'dun la/ /byang chub bar du skyabs su mchi/ /de nas smon pa byang chub mchog tu sems bskyed de/ bdag gis bla med byang chub tu/ /yang dag rdzogs par gyur nas ni/ /sems</text></item>
<item><p>137b4</p><section></section><text>can kun don phan pa'i phyir/ /mi gnas mya ngan 'das la dgod/ /de nas 'jug pa byang chub mchog tu sems bskyed de/ /bdag gi sbyin pa la sogs pa/ /pha rol phyin pa kun rdzogs pa/ /rdo rje theg pa bla med pa'i/ /lam ni yang dag bsten par bya/ /de nas sngar gyi hUM las</text></item>
<item><p>137b5</p><section></section><text>byung ba'i 'od zer gyis 'gro ba sems can thams cad bkug nas/ bshes dang 'brel pa lta bur gsal bar dmigs nas/ tshad med pa bzhi brtse gdung gi rnam pa dang / sdug bsngal dang bral bar bya ba dang / thabs thob pas dga' ba dang / mi rtog pa la 'jug pa'i btang</text></item>
<item><p>137b6</p><section></section><text>snyoms bsgom par bya'o/ /de'i rjes la sngags 'di dag brjod pas/ stong pa nyid du bsgom par bya ste/ oM swa b+hA ba bi shud+d+haH d+harmA te swa b+hA ba shud+d+ho\u0f85haM/ zhes pa des ni/ chos kun rnam par dag pas na/ /bdag kyang rang bzhin rnam par dag /ces par bsgrubs na/ oM shU n+ya tA dz+nyA na</text></item>
<item><p>137b7</p><section></section><text>badzra swa b+hA ba At+ma ko\u0f85haM/ zhes pa des ni/ stong nyid ye shes rdo rje yi/ /rang bzhin nga'am bdag yin no/ /zhes pa de la gnas par bya'o/ /de nas bdag nyid skad cig tsam gyis ni/ /ye shes dang ldan lha ru mos pa re/ /de yi mdun na nam mkha' re pha las/ /gyur pa nyi ma'i steng du</text></item>
<item><p>138a1</p><section></section><text>hUM las ni/ /sna tshogs rdo rje ye shes lnga ldan bsam/ /de yi lte bar hUM las 'od 'phros pas/ /bgegs bsregs ra ba dang ni gur yang bsam/ /de yi steng du pad+ma nyi ma la/ /rang gi sems nyid ye shes rnam pa yi/ /hUM gi de nyid yongs su gyur pa las/ /</text></item>
<item><p>138a2</p><section></section><text>rdo rje rtse lnga'i lte bar yi ge hUM/ /yang na de yi 'od zer gyis ni khams gsum gyi/ /sems can rnam par sbyangs te 'od zer bsdu/ /de rjes rdo rje yongs su gyur pa las/ /he ru ka dpal zla ba chu shel 'od/ /zhal brgyad nyid shu rtsa bzhi spyan gyis che/ /bcu drug phyag ldan zhabs bzhis</text></item>
<item><p>138a3</p><section></section><text>bdud bzhi mnan/ /rang snang mos pa tsam ste dngos su min/ /mche ba cung zad gtsigs shing ral pa dang / /thod pa'i dbu rgyan thod pa'i phreng ba dang / spyi gtsug 'khor lo la sogs phyag rgya ldan/ /brkyang bskum skyil krung phyed pa gar mos bya/ /de tshe rang gi snying gar nyi ma la/ /hUM gi</text></item>
<item><p>138a4</p><section></section><text>rnam pa bdud rtsi thig ler bcas/ /srog dang rtsol ba'i sbyor bas 'od zer 'phro/ /oM de ba pi tsu badzra hUM hUM hUM phaT swA hA/ zhes pa ni ci nus pas bzla bar bya ste/ de rjes de yang smin par bya ba'i phyir/ /shing 'bras tshos pa ltar gyur 'bras bu yi/ /he ru ka dpal phyag mtshan zhal sogs ni/ /</text></item>
<item><p>138a5</p><section></section><text>sngar sogs mig sman bcag pa lta bu'i mdog /de rjes de yang rdzogs par bya ba'i phyir/ /rang gi snying ga'i nyi steng sa bon las/ /rdo rje sa bon dang bcas yongs gyur pa/ /ye shes sems dpa' rang 'dra'i snying ga ru/ /ting 'dzin sems dpa' mtshan ma sa bon bsam/ /de yi</text></item>
<item><p>138a6</p><section></section><text>'od kyis ye shes bdag po bsdu/ /de brjod dzaH hUM baM hoH sa rang la bstim/ /rdzogs sangs rgyas las gzhan du yang ma yin/ /brtan par bya phyir skye mched drug po dang / /sku gsung thugs su byin rlabs dbang bskur bya/ /dbang gi sngags rnams dag ni brjod kyang rung / /mchod nas</text></item>
<item><p>138a7</p><section></section><text>bstod dang bdud rtsi myang ba'ang bya/ /de dag sngags brjod pa yang 'di yin te/ /oM sarba ta thA ga ta pU dza badzra swa b+hA ba At+ma ko\u0f85haM/ oM sarba ta thA ga ta pra stu te badzra swa b+hA ba At+ma ko\u0f85haM/ oM sarba ta thA ga ta a mr-i ta swa da na badzra swa b+hA ba A t+ma ko\u0f85haM/ da ni rdzogs rim la 'jug pa/ /shes bya'i</text></item>
<item><p>138b1</p><section></section><text>gtso mo gtum mo sbar/ /yang ni srog dang rtsol sbyar bas/ /ye shes rlung dang me sbar bas/ /haM las bdud rtsi'i thig le bab/ /ngal so dbugs dbyung dbyer med 'gyur/ /de la sems brtan rtse gcig bya/ /nyams chen gtso bo'i rnam pa ni/ /dga' dang skad cig rigs gsum las/ /</text></item>
<item><p>138b2</p><section></section><text>mtshan nyid bral ba'i lhan skyes bsgom/ /sems brtan pa yi mtshan ma ni/ /gzung 'dzin bral zhing ye shes nyid/ /rtags ni smig rgyu du ba dang / /mar me sprin med nam mkha' 'dra/ /nges par chos nyid mngon sum byed/ /de ltar ci nus bsgom bya ste/ /skyo bar gyur na sngags bzlas bya/ /bdag</text></item>
<item><p>138b3</p><section></section><text>nyid rim gnyis tshogs pa gcig /bskyed rim 'bras bu he ru ka /mig sman chag pa lta bur mos/ /phyag mtshan zhal sogs sngar bzhin no/ /rdzogs rim bde la mi rtog cing / /mi dmigs pa ru mos pas bzlas/ /zla ba lta bu'i bsam gtan dang / /chu zla lta bu'i rnam pa ste/ /brag</text></item>
<item><p>138b4</p><section></section><text>ca lta bu'i bzlas pa ni/ /oM aSh+TA na nA ya/ ping+ga lo r+d+h+wa ke sha wa r+t+ma ne/ tsa tu rbiM sha ti ne trA ya/ sho Da sha b+hu dzA ya/ kr-i Sh+Na dzI mU ta ba pu she/ ka pA la mA lA ne kA d+hA ri Ne/ ad+h+ma ta krU ra tsi t+tA ya/ b+r+d+ha n+tu daM Sh+T+rI Ne/ mA ra ya mA ra ya/ kA ra ya kA ra ya/ g+r+dza ya g+r+dza ya/ ta rdza ya ta rdza ya/ sho Sha ya sho Sha ya/</text></item>
<item><p>138b5</p><section></section><text>sap+ta sA ga rAn/ ban+d+ha ban+d+ha/ nA gA Sh+Ta kAn/ gr-ih+Na gr-ih+Na/ sha trUM naM/ ha hA hi hI hu hU he hai ho hau haM haH hUM phaT swA hA/ zhes pa dag ni bzlas byas nas/ /'byung po kun gyi gtor ma'am/ /mtshan phyed yin na tshogs 'khor bya/ /de nas tsud zad mchod byas na/ /oM AH hUM muHyis ni/ /ye shes bdag po gshegs</text></item>
<item><p>138b6</p><section></section><text>su gsol/ /dam tshig rang gi thugs kar bsdu/ /spyod lam lhag par mos pa yis/ /bskyed rim lha yi nga rgyal dang / /rdzogs rim gnyis su med par mos/ /gang zhig thar pa'i lam ni 'dod pa des/ /bla med mchog gi theg par zhugs nas kyang / /bla ma dam pa'i gdams pa la brten nas/ tshe 'di nyid la</text></item>
<item><p>138b7</p><section></section><text>phyag rgya chen po bsgrub/ /de ltar bdag la 'di ni rim par 'byung / /rjes su 'brangs pas 'di bzhin bsgrub par bya/ /dge ba gang thob des ni thams cad kyang / /'phral la yid ches mngon du byed gyur cig /dpa' bo gcig pa dpal he ru ka phyag bcu drug pa'i sgrub pa'i thabs rdzogs so// //</text></item>
<item><p>139a1</p><section></section><text>@#/ /rgya gar skad du/ pra ti sta bid+hiH bod skad du/ spyan dbye ba'i cho ga /rnal 'byor ma rnams la phyag 'tshal lo/ /rdo rje slob dpon gyis rab tu gnas pa'i las bya ba'i phyir/ cho ga gang gis gang la rab tu gnas pa de'i mtshan nyid bshad par bya'o/ /de yang</text></item>
<item><p>139a2</p><section></section><text>thams cad la 'thad cing dgos pa ma yin te/ skye ba med pa la gang zhig rab tu gnas par bya/ kun rdzob gtso bor spyod pas kyang / de nyid byin rlabs yin shes na/ /rab gnas cho ga mi 'thad do/ /sems can dang po'i las can gyis/ /rgyud rnams yang dag smin phyir</text></item>
<item><p>139a3</p><section></section><text>byas/ /de yang slob dpon mthu thob pa dang / ma thob pa'i bye brag gis cho ga bsdus pa dang / rgyas pa'i bye brag gis ci rigs par bla ma'i man ngag la brten pa rnams kyis shes par bya'o/ /de la cho ga rgyas pa ni dang po bsnyen pa gtso bo'i 'bum mam/ 'khor gyi khrir/ de ltar</text></item>
<item><p>139a4</p><section></section><text>grangs sam/ mtshan ma'i bsnyen pa byas la/ dkyil 'khor bri ba'i cho ga dag tshul bzhin du byas la/ khrus sa'i stegs bu brtsigs la/ bum pa rnams bkod la/ bzlas brjod kyi cho ga ni rang gi yi dam gyi lha'i sbyor bas/ mtshan nyid ldan pa'i bum pa las/ /thams cad chu las</text></item>
<item><p>139a5</p><section></section><text>kham phor du/ /cung zad blugs te rnam rgyal gyi/ /bum pa paM las skyes pa yi/ /rin po che yi steng du gzhag /der ni dkyil 'khor bskyed bya ste/ /dam tshig bdag nyid rdzogs pa dang / /ye shes dkyil 'khor spyan drangs nas/ /zhal bsil la sogs rim par dbul/ /dam</text></item>
<item><p>139a6</p><section></section><text>tshig lhan cig bcug byas te/ /mchod pa rnams kyis tshim byas la/ /me tog spos sogs rol mo yis/ /'bad pa yis kyang mchod par bya/ /dril bu dag ni dkrol ba dang / /bstod pa gshegs kun khrus gsol ba/ /lha yi chu ni dag pa yis/ /de bzhin bdag gis bkru</text></item>
<item><p>139a7</p><section></section><text>bya'o/ /oM sarba ta thA ga ta kA ya sa b+hi she ka sa ma ya shri ye hUM/ 'di ni khrus sngags so/ /ras sogs rang rang gsang sngags kyis/ /mnyam par gzhag pas dbul par bya/ /yang na rang gi sngags kyis dbul/ /bzlas te phyag 'tshal gtso bo la/ /oM badzra bA sa se swA hA/</text></item>
<item><p>139b1</p><section></section><text>me tog la sogs pa'i sngags su yang 'gyur ro/ /gser la sogs pas snod byas te/ /sbrang rtsi mar sar byugs pa yi/ /gser gyi thur ma yis ni mig /dbye ba'am yang na bsam gtan gyis/ /oM tsak+Shu sa man+ta tsak+Shu bi sho d+ha ni swA hA/ ji ltar rdzogs pa'i sangs rgyas kun/ /</text></item>
<item><p>139b2</p><section></section><text>dga' ldan yang dag rab bzhugs nas/ /ji ltar lha mo sgyu 'phrul lhu mas/ /de bzhin 'dir gnas bzhugs byas la/ /'dir ni rgyun du zhugs gyur nas/ /mgon po me tog la sogs 'di/ /byang chub sems kyis bsdus pa'i phyir/ /che ge mo yi don du bzhes/ /lha rnams</text></item>
<item><p>139b3</p><section></section><text>brtan par 'dod pa yis/ /mgo bo snying ga gsang gnas su/ /rdo rje yis ni bskor byas nas/ /lan gsum bskor te rab gnas bya/ /chad pa'am ni lhag pas kyang / /bdag gis brjod nas gang bgyis pa/ /gang phyir lus can skyabs mdzad pa/ /mgon po khyod kyis bzod</text></item>
<item><p>139b4</p><section></section><text>par mdzod/ /ma rnyed pa dang ma shes pa/ /ma lus par yang bzod par mdzod/ /nyungs pa'am gzhan du bgyis pa gang / /de dag bzod par mdzad par rigs/ /zhes pas bzod par gsol la smon lam gdab po/ /mchod rten glegs bam la sogs la/ /kye yi rdo rje 'khor bcas</text></item>
<item><p>139b5</p><section></section><text>pas/ /rab tu gnas par bya ba dang / /rnam pa dag ni ci rigs par/ /de nas slob ma rtsa ba'i dkyil 'khor du bcug la/ /ci bde bar ni mchod par bgyis/ /zhes bsgo'o/ /de nas gtor ma dang sbyin sreg gi las bya ste/ de rnams kyi cho ga ni gzhan du shes par bya'o/ /mchod pa dang bstod</text></item>
<item><p>139b6</p><section></section><text>pa sngon du 'gro bas/ ye shes kyi lha gshegs su gsol ba la sogs pa bya'o/ /de ni cho ga rgyas pa'o/ /rdo rje slob dpon nus dang ldan pas ni/ /nyin gcig gi rab tu gnas pa'i cho ga rdzogs par bya ste/ rang gi lha bskyed pa'i rim pa byas la/ rang gi lha'i sngags brgya'am/</text></item>
<item><p>139b7</p><section></section><text>stong du bzlas brjod byas te/ rab tu gnas pa'i rten sbyang ba dang / brten pa'i ye shes sems dpa' gzhug pa byas la/ yid kyis mchod pas mchod pa bzlas brjod ci rigs pa bya'o/ /rdzogs so// @##/ /rgya gar skad du/ bi laM bi d+hiH/ bod skad du/ gtor ma'i cho ga</text></item>
<item><p>140a1</p><section></section><text>dpal rdo rje mkha' 'gro la phyag 'tshal lo/ /dpal ldan rdo rje mkha' 'gro la/ /btud de dang bas phyag 'tshal nas/ /sems can thams cad bsrung ba'i phyir/ /gtor ma'i cho ga bri bar bya/ /dkon mchog gsum la phyag 'tshal lo/ /skad cig tsam gyis</text></item>
<item><p>140a2</p><section></section><text>stong par bsgoms la/ de nas hUM zhes brjod de/ hUM las skad cig tsam gyis rdo rje'i sa gzhi dang / ra ba dang dra ba'i nang du khams gsum gyi sems can thams cad dur khrod brgyad dang bcas pa la lha'i dkyil 'khor du bskyed la/ bdag nyid kyang de'i mdun du he ru ka'i gzugs</text></item>
<item><p>140a3</p><section></section><text>su bsams la/ yi ge 'bru drug dang / 'bru gsum dang / cod pan gyi lha dran par bsrung par bya'o/ /de nas 'og tu yaM raM las rlung dang me bskyed la/ a las thod pa bskyed/ de'i nang du sha lnga bdud rtsi ldan bsam/ de'i steng gi bar snang la hUM las zla ba'i steng du rdo rje bskyed/</text></item>
<item><p>140a4</p><section></section><text>rlung gis me sbar mes bdud rtsi bskol ba'i 'od kyis zla ba dang rdo rje yang thim nas lha'i bdud rtsir gyur te/ de'i steng du oM bsam/ de'i 'od zer gyis ye shes kyi bdud rtsi bkug ste bstims la/ yi ge 'bru gsum gyi sngags lan gsum bzlas pas/ yin gyis brlab po/ /de nas</text></item>
<item><p>140a5</p><section></section><text>snying ga'i sa bon gyi 'od zer gyis ye shes kyi lha spyan drangs nas/ aM shrI he ru ka ma hA badzra A gats+tsha a a a g+ha ta a/ pra be sha ya pra be sha ya/ ban+d+ha ya ban+d+ha ya/ to Sha ya to Sha ya/ sar+b+ba badzra DA ki nI hr-i da ya hUM hUM phaT phaT ces brjod la/ dam tshig gi dkyil 'khor la bstims la/ yang yid</text></item>
<item><p>140a6</p><section></section><text>las byung ba'i mchod pa rnams kyis mchod do/ /de nas lha rnams par dur khrod brgyad kyi bdag po rnams kyi lce hUM las rdo rje nas 'bru tsam bsams la/ de'i rtse mor hUM bsgoms te/ de'i 'od zer gyis bdud rtsi drangs nas/ gsol bas gnyis su med pa'i ye shes thob par bsam mo/ /</text></item>
<item><p>140a7</p><section></section><text>sngags ni oM shrI he ru ka badzra pra tIts+tsha maM ba liM hUM phaT/ oM bud+d+ha DA ki nI pra tIts+tsha maM bi laM oM phaT/ oM badzra DA ki nI pra tIts+tsha maM la liM hUM phaT/ oM rat+na DA ki nI pra tIts+tsha maM ba liM trAM phaT/ oM bi shwa DA ki nI pra tI ts+tsha maM ba liM a phaT/ oM sarba DA ki nI pra tIts+tsha maM ba liM hUM phaT/ oM sar+b+ba yo gi nI pra tIts+tsha maM ba liM hUM</text></item>
<item><p>140b1</p><section></section><text>ha ha he hoH/ de nas de nyid lnga pas bstod pa ni/ /mi bskyod pa ni ye shes che/ /rdo rje dbyings ni mkha' chen po/ /rdo rje gsum mchog dkyil 'khor gsum/ /rdo rje mkha' 'gro phyag 'tshal lo/ /rnam par snang mdzad rab tu dag /rdo rje zhi ba dga' ba che/ /rang bzhin gyis ni 'od gsal</text></item>
<item><p>140b2</p><section></section><text>mchog /sangs rgyas mkha' 'gro phyag 'tshal lo/ /rin chen rgyal po rab tu zab/ /rdo rje nam mkha' dri ma med/ /dngos gnyis dag pa gos pa med/ /rin chen mkha' 'gro phyag 'tshal lo/ /rdo rje mi 'chi 'dod chags che/ /mi rtog nam mkha' rdo rje 'dzin/ /'dod chags pha rol</text></item>
<item><p>140b3</p><section></section><text>phyin pa brnyes/ /pad+ma mkha' 'gro phyag 'tshal lo/ /rdo rje dag pa gdon mi za/ /bsam pa thams cad yongs rtogs pa/ /sangs rgyas ngo bo nyid las byung / /sna tshogs mkha' 'gro phyag 'tshal lo/ /chos rnams gzugs brnyan lta bu ste/ /dag cing gsal la rnyog pa med/ /</text></item>
<item><p>140b4</p><section></section><text>gzung du med cing brjod du med/ /rgyu dang las las kun du byung / /ngo bo nyid kyis gnas pa med/ /de ltar chos 'di shes nas kyang / /sems can don ni mnyam med byos/ /'on kyang sangs rgyas sras su skye/ /oM AH hUM yul che ge mo zhes bya ba la sogs pa'i k+Sha tra pA la i daM</text></item>
<item><p>140b5</p><section></section><text>ba liM gr-ih+na ma mas pa ri wA rA na sarba satwa ny+dza pA paM bya ti bi sh+naM shAn+tiM ku ru d+ha na d+ha na/ A tu A di pu Sh+TiM ku ru sarba pra ya ts+tsha rak+Sha ku ru swA hA/ sems can thams cad nad med cing / sems can thams cad bde gyur nas/ /sangs rgyas nyid dang phrad gyur pa'i/ /lam de nyid la 'gro</text></item>
<item><p>140b6</p><section></section><text>bar shog /ma grol ba rnams grol ba dang / /ma brgal ba rnams sgrol byed cing / /rnal 'byor bstan bcos gnas pa ni/ /da lta nyid du gnas par shog /de'i 'og tu yi ge 'bru gsum gyis zhi ba la sogs pa'i las bcol lo/ /de nas oM AH hUM badzra muHzhes brjod/ /se gol lan</text></item>
<item><p>140b7</p><section></section><text>gsum brdabs te gshegs su gsol lo/ /rdzogs so// @/ /gtor ma'i cho ga bzhugs// @##/ /dkon mchog gsum la phyag 'tshal lo/ /dang po thod pa'am snod gang rung ba'i nang du/ gtor ma'i phud bkros la/ bsang nan dang bcas pa blugs la/ de nas</text></item>
<item><p>141a1</p><section></section><text>bdag nyid lhag pa'i lhar bsgoms la/ gtor ma'i steng du nyi ma'i dkyil 'khor gyi gdan la hUM mthing ga gcig bsam/ de zhu ste gtor ma la thim pas/ gtor ma'i rdzas kyi dngos po sbyangs par bsam mo/ /de nas yang pad+ma dmar po 'dab ma brgyad pa'i steng / a</text></item>
<item><p>141a2</p><section></section><text>dmar po gcig bsam/ de 'od du zhu ste thim pas/ kha dog dmar po la dngas shing dag la dri ma med pa/ ro mchog dang ldan par bsgom/ de nas yang zla ba'i dkyil 'khor gyi steng du/ oM dkar po gcig bsgom/ de 'od du zhu ste thim pas/ dkar la dang ba ro mchog brgya dang ldan pa'i</text></item>
<item><p>141a3</p><section></section><text>bdud rtsi'i rang bzhin du gyur par bsam mo/ /de nas bdud rtsi las 'od 'phros pas/ de bzhin gshegs pa'i thugs mi rtog pa'i ye shes kyi bdud rtsi dang / lha yul na yod pa'i bdud rtsi bkug ste/ de la thim par bsam/ de nas bdud rtsi de nyid las yang 'od 'phros pas/ bla ma dam pa</text></item>
<item><p>141a4</p><section></section><text>dang bcas pa'i sangs rgyas dang byang chub sems dpa' dang / phyi nang gi chos skyong mkha' 'gro ma dang bcas pa nam mkha' la bkug la/ oM a kA ro mu khaM sarba d+harmA NAM A d+ya nut+pan+na twA ta oM AH hUM phaT swA hA/ zhes brjod pas gtor ma las 'od 'phros pas so so'i lce la reg pas/ bdud</text></item>
<item><p>141a5</p><section></section><text>rtsi'i bde ba chen po'i ro stobs shing myong bar bsam mo/ /de nas chos bshad par bya ste/ chos rnams gzugs brnyan lta bu ste/ zhes pa la sogs pa bya/ mkha' 'gro ma rnams la ci 'dod pa'i las bcol lo/ /bzod gsol byas la gshegs su gsol/ rdzogs so// //</text></item>
<item><p>141a6</p><section></section><text>@##/ /rgya gar skad du/ shrI he badzra ba liM bi d+hi nA ma/ bod skad du/ dpal kye rdo rje'i gtor ma'i chog zhes bya ba/ dpal rdo rje sems dpa' la phyag 'tshal lo/ /shes rab thabs kyi bdag nyid can/ /yi ge gnyis las yang dag 'byung / /sku gsung thugs kyi dbang</text></item>
<item><p>141a7</p><section></section><text>phyug gtso/ /he ru ka la phyag 'tshal lo/ /de nas dpal kye rdo rje'i dkyil 'khor dang / sbyin sreg dang / cho ga mchod pa dang / sgrub pa'i dus su rnal 'byor pas phan gdags pa dang / tshar gcad pa'i phyir 'di brtsams so/ /de la gtor ma'i dgos pa yang gang zhig ce na/ gzhung</text></item>
<item><p>141b1</p><section></section><text>las/ bgegs rnams zhi bar bya ba dang / /lha rnams dgod par bya ba dang / /dam tshig nyams pa bskang ba'i phyir/ /gtor ma'i las ni ci nus rtsom/ /zhes 'byung ngo / /yang rgyud las/ 'byung po kun la gtor ma 'di dag gis/ /rnal 'byor pa yis mchod pa legs byas na/ /dus</text></item>
<item><p>141b2</p><section></section><text>kun rnyed pa bde bar gyur pa dang / /lha rnams dga' zhing 'gro ba 'byor bar 'gyur/ /'byung po'i tshogs la gtor ma cig byin na/ dbang dang mngon spyod dgra yi sde 'joms shing / /dgar dang bsad dang lkugs par byed pa dang / /zhi zhing bde bar rgyas par byed pa yin/ /zhes 'byung ngo / /</text></item>
<item><p>141b3</p><section></section><text>yang slob dpon kha cig gis/ /'jig rten 'jig rten las 'das pa'i/ /dngos grub mchog 'dod thams cad la/ /dpal ldan rdzogs pa'i sangs rgyas kyis/ /gtor ma'i las ni shin tu bsngags/ /zhes 'byung bas gtor ma'i las 'di shin tu phan yon che'o/ /de la thog</text></item>
<item><p>141b4</p><section></section><text>mar sngags pas 'byung po nyi shu rtsa bzhi la gtor ma sbyin dgos te/ lha chen brgyad po 'khor bcas dang / /klu chen brgyad dang phyogs skyong brgyad/ /'khor du gtogs pa brgyad rnams la/ /rgyun du'am yang na zla ba'am/ /de bzhin lo gcig khyud 'khor dang / /dkyil 'khor sbyin sreg</text></item>
<item><p>141b5</p><section></section><text>bzlas pa dang / /de bzhin gnod pa byung dus su/ /ji ltar 'os shing rigs pa dang / /rang gis ci 'byor rjes mthun par/ /nan tan du ni gtor ma sbyin/ /zhes 'byung ngo / /de la gtor ma'i rdzas kyang gang zhe na/ me tog bdug spos mar me byug pa dang / /sman rnams dang ni dri dang lha bshos</text></item>
<item><p>141b6</p><section></section><text>dang / /chang sbyar 'bru dang sna tshogs chang la sogs/ /u lo pi dang la du khur ba dang / /zan dron dang ni drug cu par byas pa/ /phye la sogs pa dang bcas bsres nas ni/ /'bras chan 'bras kyi phye ma 'bru bdun dang / /khrag dang sha 'dres nya sha la sogs pa/ /btsos dang rjen dang</text></item>
<item><p>141b7</p><section></section><text>rnying dang bcas pa rnams/ /de bzhin bdud rtsi lnga dang bsres nas ni/ /de dag kun gyis snod ni bkang nas kyang / /bum pa chus bkang pa yi steng du gzhag /khur ba'am zas ngan mar me steng du bltam/ mtshan mo'i dus su de dag la yang dbul/ /zhes 'byung bas de dag gi steng du zhi ba'i</text></item>
<item><p>142a1</p><section></section><text>gtor ma ni zho dang / bu ram dang / 'o thug la sogs pa bsre'o/ /drag po la ni bsgrub bya'i gzugs brnyan steng du gzhag go/ /de la rigs kyi bu dag tshe ring bar 'dod pa dang / nad nyung bar 'dod pa dang / gnod pa zhi bar 'dod pa dang / dpal dang grags pa 'phel bar 'dod pa</text></item>
<item><p>142a2</p><section></section><text>dang / bu lon lan chags bral bar 'dod pa dang / dus ma yin par 'chi ba bzlog par 'dod pa dang / longs spyod 'byor pa 'phel bar 'dod pa dang / phas kyi rgol ba tshar gcad par 'dod pa dang / 'jig rten dang 'jig rten las 'das pa'i dngos grub thob par 'dod pa'i mkhas pas</text></item>
<item><p>142a3</p><section></section><text>gtor ma'i las la brtson par bya'o/ /de la bdag nyid sku phyag rgya chen po gsal bar bsgoms la/ thog mar nam mkha' lta bu la yaM las rlung gi dkyil 'khor yaM gis mtshan pa/ raM las me'i dkyil 'khor raM gyis mtshan pa/ de las a/ a las thod pa'i nang du lcags kyu lnga dang / sa bon</text></item>
<item><p>142a4</p><section></section><text>lnga las bdud rtsi lngar bskyed do/ /hUM las rdo rje a las zla ba de'i steng du/ oM gyis ye shes kyi bdud rtsir sbyang / AH sa gzi byin bskyed/ hUM gis ye shes kyi bdud rtsi dang / dam tshig gi bdud rtsi gnyis su med par bya'o/ /de nas gtor ma byin gyis brlabs te 'di brjod do/ /bdag</text></item>
<item><p>142a5</p><section></section><text>gi bsod nams stobs dang ni/ /de bzhin gshegs pa'i byin rlabs dang / /gsang sngags rig sngags mthu dag dang / chos kyi dbyings kyi stobs kyis su/ /sems can kun la phan 'dod pas/ /don rnams yang dag bsam pa kun/ /sems can khams ni ma lus</text></item>
<item><p>142a6</p><section></section><text>par/ /de dag thams cad ci rigs par/ /thog ma med par 'byung gyur cig /oM a kA ro mu khaM sarba d+harmA NAM Ad+ya nu t+pan+na twA ta oM AH hUM phaT swA hA/ lan gsum mam bdun brjod do/ /de ltar byin gyis brlabs nas/ gtor ma'i mgron spyan drang ba'i phyir/ he ru ka'i phyag rgyas yab</text></item>
<item><p>142a7</p><section></section><text>yum bcings te sngags 'di brjod do/ /oM a ral+li hoHjaHhUM baM hoHbadzra dA ki nI sa ma ya s+t+waM dr-i sh+ya hoHoM AHhUM/ zhes lan gsum brjod la 'byung po nyi shu rtsa bzhi la sogs pa 'khor sde brgyad mdun du bsams te/ mchod pa lnga yang dbul/ lha chen brgyad po 'khor bcas dang / /</text></item>
<item><p>142b1</p><section></section><text>klu chen brgyad po 'khor bcas dang / /'jig rten skyong ba brgyad po dang / gnod sbyin tshogs rnams ma lus dang / /srin po'i tshogs rnams ma lus dang / /'byung po'i tshogs rnams ma lus dang / /yi dags tshogs rnams ma lus dang / /sha za'i tshogs rnams ma lus dang / /smyo</text></item>
<item><p>142b2</p><section></section><text>byed tshogs rnams ma lus dang / /brjed byed tshogs rnams ma lus dang / /mkha' 'gro'i tshogs rnams ma lus dang / /de la sogs pa 'byung po'i tshogs/ /ma lus ji snyed yod pa rnams/ /'dir gshegs bdag la dgongs su gsol/ /mchod sbyin gtor ma 'di</text></item>
<item><p>142b3</p><section></section><text>snoms la/ /bdag ming 'di zhes bya ba dang / nad med tshe dang dbang phyug rnams/ /dpal dang grags dang skal ba bzang / /longs spyod rgya chen kun thob cing / /zhi dang rgyas la sogs pa yi/ /las kyi dngos grub bdag la stsol/ /dam tshig can gyis bdag la srungs/ /dngos grub</text></item>
<item><p>142b4</p><section></section><text>kun gyis stong grogs mdzod/ /dus min 'chi dang nad rnams dang / /gdon dang bgegs rnams zhi bar mdzod/ /rmi lam ngan dang mtshan ma ngan/ /bya byed ngan pa med par mdzod/ /'jig rten bde zhing lo legs dang / /'bru rnams 'phel zhing rgyas par shog /bde legs</text></item>
<item><p>142b5</p><section></section><text>thams cad 'grub pa dang / /yid la 'dod pa kun grub shog /de nas pad+ma'i lag pa gyen du kha phye ste/ gtor ma la gtad de/ sngags 'dis bsngo'o/ /oM in+da/ dza ma/ dza la/ dza k+kha/ b+hU ta/ bi h+ni/ bA u/ rak+Sha/ tsan+da/ sudz+dza/ mA da/ pa p+pa/ ta la pA tA le/ aT+Ta/ sa p+pa swA hA/ dgra</text></item>
<item><p>142b6</p><section></section><text>bgegs mA ra ya phaT/ i daM ba liM/ b+huny+dza/ dzi g+ha/ phu l+la/ d+hU p+pa/ mAM sa/ piM g+ha/ aM b+ha/ sap+pa/ kadz+dza/ sA da/ khin+ta/ khu Ni/ phe Da/ gA da/ oM a kA ro mu khaM sarba d+harmA NAM Ad+ya nut+pan+na twAta oM AH hUM phaT swA hA/ zhes pa brjod do/ /rigs lnga la bstod pa bya/ yi ge brgya pa bzlas/ phyin las</text></item>
<item><p>142b7</p><section></section><text>gzhol/ smon lam gdab/ phan gdags pa'i gtor ma'o/ /sngags pa gang zhig dgra dang bgegs la sogs pa tshar gcod pa'i las byed pa rnams kyis gong du smos pa'i gtor ma'i rdzas mdun du bzhag ste/ dgra bgegs gang yin pa'i rU pa yang gtor ma'i nang du dmigs la/</text></item>
<item><p>143a1</p><section></section><text>'byung po nyi shu rtsa bzhi la sogs pa spyan drangs la gtor ma gtang / las gzhol ba ni/ lha chen brgyad po zhes pa nas/ mkha' 'gro tshogs rnams ma lus kun/ /de la sogs pa gnod sbyin tshogs/ /drag cing gtum pa'i 'byung po spyon/ /ma rungs sems can 'di</text></item>
<item><p>143a2</p><section></section><text>dag la/ /drag cing snying rje med pa yi/ /rnal 'byor ma dang ma mo dang / /mkha' 'gro gnod sbyin sha za dang / lto 'phye dang ni srin po dang / /gzhan yang sha za khrag za ba'i/ /khyi dang khra dang kang ka dang / /'ol ba bya rgod la sogs pa'i/ /gzugs can thams cad 'dir spyon cig /bdag</text></item>
<item><p>143a3</p><section></section><text>ming 'di zhes bya ba la/ gnod par byed pa'i dgra bgegs kyi/ /chung ma nor dang srog dang ni/ /gnod pa rnams ni phrogs par mdzod/ /rang gi yul nas dbyung ba dang / /dgar ba dang ni bskrad par gyis/ /bdag gi dpung ni stobs med la/ /dgra bgegs stobs ldan kho na ste/ /'di ni khyod kyis</text></item>
<item><p>143a4</p><section></section><text>bza' ba'i phyir/ /sha dang khrag dang zhag dang rkang / /bza' ba btung dang bcas par mdzod/ /gnod byed gsol la de mdangs phrog /rang gi rnal 'byor ci rigs par/ /long la bza' ba nyid du gyis/ /thams cad tshim par bzhes par mdzod/ /gang gis bdag la mi tshugs shing / /</text></item>
<item><p>143a5</p><section></section><text>dgra bgegs thams cad choms par mdzod/ /bdag la las kyi dngos grub ni/ /rgya chen yongs su stsal nas kyang / /nyid kyi gnas dang yul du gshegs/ /ci nus 'byor pa'i mchod pa 'di bzhes la/ /bdag gi las kyi 'bras bu mchis par mdzod/ /pus mo'i lha pas la btsugs</text></item>
<item><p>143a6</p><section></section><text>nas su/ /thal mo sbyar nas khyod la gsol ba ni/ /btsun mo dang ni sras dang g.yog tu bcas/ /gsan zhing 'dir gshegs bdag la bka' drin skyobs/ /yang gtor ma'i sngags brjod/ de nas dgra bgegs kyi sha khrag dang / /snying la sogs pa dang / gtor ma'i zas</text></item>
<item><p>143a7</p><section></section><text>rnams gcig tu bsdus nas/ gnod sbyin la sogs pa mi sdug pa'i gzugs can/ grangs med pas zos shing 'thungs par bsams la gtang / gtong ba'i dus su rol mo dang dril bu dang rnge chung gi sgra dkrol zhing gtang ngo / /de nas nang du zhugs la rang ci 'dod pa'i bzlas pa bya/</text></item>
<item><p>143b1</p><section></section><text>gtor ma gtong ba'i dus su rang gang 'dod pa'i bskul tshig dang / dmod bcol dang / 'o dod bod/ su ba bya/ mA ra ya dang bcas pas gtor ma gtang / dpal kye'i rdo rje'i gtor ma'i cho ga zhes bya ba rdzogs so//[]@##/ /rgya gar skad du/ he badzra ba liM ta bid+hi nA ma/ bod skad du/</text></item>
<item><p>143b2</p><section></section><text>kye'i rdo rje zhes bya ba'i gtor ma'i cho ga /kye'i rdo rje la phyag 'tshal lo/ /nam mkha' kun du rgyu grub pa'i/ /mkha' 'gro rnams la rab tu 'dud/ /de dang de yi bya ba ni/ /gtor ma'i cho ga cung zhig bshad/ /de la gtor ma rnams gsum ste/ /dkyil 'khor chen po'i lha rnams dang / /de sprul</text></item>
<item><p>143b3</p><section></section><text>mkha' 'gro ma rnams dang / /mgron gyur phyogs skyong rnams la'o/ /dkyil 'khor chen po'i lha la ni/ /re zhig byin gyis brlab pa yang / /bdag nyid 'dod pa'i lhar mos pas/ /snod dag mchog tu gyur pa ru/ /gtor ma'i rdzas ni bdud rtsir bsam/ /de bstan de nyid gsum sngags</text></item>
<item><p>143b4</p><section></section><text>brjod/ /yang na 'dod yon lngar gyur par/ /bsam zhing byin gyis brlabs sngags brjod/ /de rjes mdun du dkyil 'khor ba'i/ /lha rnams skad cig rdor 'dzin bsam/ /de rnams dbul ba'i rim pa ni/ /oM ma hA b+hU ta khA hi/ gr-ih+na gr-i h+na b+hu ny+dza b+hu ny+dza kha kha khA hi/ i daM bi liM ta khA hi/ a</text></item>
<item><p>143b5</p><section></section><text>mr-i ta rA sa khA hi/ kA ma gu Ni sa mA ra sa khA hi/ zhes glu blangs so so'i mtshan dang sbyar ba ni/ oM he badzra ne ra At+mA ta i daM ma hA ba liM ta khA hi/ de bzhin du oM badzra gau rI i daM ma hA ba liM ta khA hi/ zhes bya ba la sogs pa brjod do/ /de ltar tshim zhing mnyes gyur nas/ /bdag nyid bsgrub pa rkyen sbyor ba'i/ /</text></item>
<item><p>143b6</p><section></section><text>mkha' 'gro ma yi gtor ma ni/ /re zhig byin brlabs sngags dang mtshungs/ /dbul thabs bdag nyid 'dod lha yi/ /mdun du dam tshig rjes dran nas/ /mkha' 'gro ma rnams skad cig gis/ /tha snyad tshul du rab gyur nas/ /gtor ma'i longs spyod bya phyir dang / /las dang sgrub</text></item>
<item><p>143b7</p><section></section><text>la rab bskul la/ /de rnams dbul ba'i rim pa ni/ /lhag ma bsdus pa'i rim pa las/ /sngags 'di glu ru bcas pa brjod/ /oM u tsi Sh+Ta ba liM ta badzra DA ki nI saM pa ni na/ badzra DA ki nI/ rat+na DA ki nI/ pad+ma DA ki nI/ i daM u tsiSh+Ta ba liM ta kha kha khA hi/ gr-i h+na gr-i h+na/ b+hu ny+dza b+hu dz+nya/ pra tI ts+tsha khA hi/ karma</text></item>
<item><p>144a1</p><section></section><text>sid+hi saM pa ni na swA hA/ de nas las dang dngos grub stsol/ /mngon par 'dod pa'i phrin las bcol/ /mgron gyur 'byung po'i gtor ma ni/ /mdun du chos 'byung gru gsum las/ /steng dang 'og dang bar dag tu/ /chu skyes 'dab brgyad rim bzhin bsam/ /steng dus</text></item>
<item><p>144a2</p><section></section><text>bon oM gyur las/ /zla nyi nas gzung tshangs sogs par/ /mdog dkar rdo rje dril 'dzin pa/ /dbu la sku yi mtshan ma dag /rang 'dra'i tshogs pa brgyad du bsam/ /bar gyi pad+ma 'dab brgyad la/ /ma yi lhar gyur phyogs skyong brgyad/ /sa bon brgyad gyur mdog sngon po/ /rdo rje dril 'chang</text></item>
<item><p>144a3</p><section></section><text>rang 'drar ldan/ /dbu la thugs kyis mtshan par bsam/ /'og tu klu brgyad sa las byung / /mdog dmar rdo rje dril 'dzin zhing / /dbu la gsung gi rdo rjes mtshan/ /rang 'dra dang ni ldan par bsgom/ /de nas re zhig byin brlabs pa/ /dam tshig bdud rtsi'i snod bcas pa/ /rlung dang me sogs</text></item>
<item><p>144a4</p><section></section><text>smin byed pa/ /de rjes bdud rtsi dang sres la/ /gong du brjod pa'i lha rnams kyis/ /'od zer sbu gu lha rnams lces/ /longs spyod pas ni tshim par byed/ /de tshe ze'u 'bru rnam gsum la/ /tshangs dang 'dod lha sa yi lha/ /rim pa bzhin du bsam par bya/ /de yi sngags brjod bskul</text></item>
<item><p>144a5</p><section></section><text>bcas pa/ /rdo rje dril bu gsil gsor bya/ /oM in+da/ dza ma/ dza la/ dza k+kha/ b+hU ta/ bA h+ni/ ba u/ rak+Sha/ tsan+da/ sudz+dza/ mA da/ pap+pa/ ta la pA tA la/ aT+Ta/ sap+pa swA hA/ i daM ba liM/ b+hu ny+dza/ dzi g+ha/ phul+la/ d+hU p+pa/ mAM sa/ piM g+ha/ aM b+ha/ sap+pa/ kadz+dza/ sA da/ khan+ti/ khu Ni/ pheDa/ gA da/</text></item>
<item><p>144a6</p><section></section><text>oM a kA ro mu khaM sar+b+ba d+harmA NAM A d+ya nut+pan+na twA ha'/ oM AH hUM phaT swA hA/ phan yon sngon du bsngo ba ni/ /res 'ga' gtor ma btang ba dang / /rgyun du btang ba'i phan yon ni/ /rgyud du gsungs pa bzhin brjod do/ /bla ma dam pa'i rjes 'brang yid brtan zhing / /'phral la mngon du byed cing byin rlob pa/ /dam</text></item>
<item><p>144a7</p><section></section><text>pa 'ga' yis gsol btab nas/ /man ngag gzhung bzhin mthun par bris pa yin/ /bcom ldan 'das kye'i rdo rje zhes bya ba'i gtor ma'i cho ga'i rim pa rdzogs so// @/ /phyag mtshan gyi phan yon bzhugs so// @##/ /bcom ldan 'das kye'i rdo rje la phyag 'tshal lo/ /</text></item>
<item><p>144b1</p><section></section><text>kye'i rdo rje bdag med ldan/ /mkha' 'gro brgyad kyis yongs skor la/ /phyag 'tshal nas ni phyag mtshan rnams/ /bsnams pa'i phan yon rim bzhin brjod/ /glang po la sogs bsnams pa ni/ /nad rnams zhi bar mdzad pa ste/ /glo dang dbugs dang de bzhin smyo/ /khrag skyug mdze nad</text></item>
<item><p>144b2</p><section></section><text>'brum bu dang / /mcher pa mchin pa'i rang bzhin no/ /glang pa la sogs rim zhes grags/ /sa la sogs pa brgyad rnams pa/ /phyug po thams cad 'grub pa'o/ /nga rgyal la sogs skyon drug po/ /gcod phyir gri gug g.yas pas te/ /dngos dang dngos med rtog pa la/ /g.yon pa</text></item>
<item><p>144b3</p><section></section><text>na ni pad snod do/ /'khor ba'i rgya mtsho'i dug chu las/ /nya 'dra'i 'gro ba 'don phyir dang / /bkra shis 'dzin pa ro he ta/ /nyon mongs rgya 'dra gri gug g.yas/ /gti mug gis ni rab rmongs la/ /phag dang 'dra ba'i sems can rnams/ /gti mug gnyid las bslang ba'i phyir/ /g.yas na</text></item>
<item><p>144b4</p><section></section><text>cang te'u'i sgra sgrogs pa/ /'dod chags kyis gdungs rus sbal ni/ /'gro ba'i nad rnams bsal phyir dang / /chags chen bdud rtsis tshim bya'i phyir/ /rus sbal dang ni pad snod bsnams/ /zhe sdang dgra yis pham byas pa/ /sbrul dang 'dra ba'i sems can rnams/ /zhe sdang chen pos</text></item>
<item><p>144b5</p><section></section><text>tshim bya'i phyir/ /phyag na sbrul dang thod pa'o/ /ngan rtog pa yi ri dgas rnams/ /skrag par bya phyir seng ge'am/ /seng 'dra nga rgyal gzhom phyir ram/ /seng ge dang ni sgra sta bsnams/ /bdag tu lta ba sogs pa yi/ /lta ba po yi gnyis pa'o/ /bdag tu lta ba'i mdud pa dang / /ser sna</text></item>
<item><p>144b6</p><section></section><text>dgrol bar bya ba'i phyir/ /dge slong dang ni 'khor gsil lo/ /dper na thod pa lta bu yi/ /chos ni 'khor lo bskor ba yis/ /nyon mongs tha ba rlog pa'i phyir/ /'khor lo dang ni thod pa bsnams/ /rnam par rtog pa'i ri [(]brnyil [,]bsnyil [)]zhing / /gdug pa tshar gcad bya ba'i phyir/ /g.yas pa</text></item>
<item><p>144b7</p><section></section><text>sdigs mdzub bstan pa'o/ /bcom ldan dpal chen he ru ka /ma mo'i tshogs kyis yongs bskor ba'i/ /phyag mtshan bsnams pa'i yon tan rnams/ /ci nus brjod thob yon tan rnams/ /thabs dang shes rab gru chen dang / /brten nas mtha' yas sems can rnams/ /</text></item>
<item><p>145a1</p><section></section><text>'khor ba'i rgya mtsho las brgal te/ /thar pa'i skam sar gnas par shog/ /phyag mtshan gyi phan yon rdzogs so// @##/ /rgya gar skad du/ ma hA ti la ka kra ma nA ma/ bod skad du/ thig le chen po'i rim pa zhes bya ba/ dpal kye'i rdo rje la phyag</text></item>
<item><p>145a2</p><section></section><text>'tshal lo/ /rang bzhin gnyis bral gser 'dra yon tan 'phungs pa'i gzhi/ /'jug par bya ba'i rgyud nyid rang gi mngon du byed/ /rang nyams dpa' bo'i dpa' bo brtan g.yo'i skad cig bdag /mtha' gnas nam mkha' rtog bral bya ba ma lus rdzogs/ /rgya mtsho mtshon cha tshig gis mya ngan ye</text></item>
<item><p>145a3</p><section></section><text>nas 'das/ /rang nyams shugs kyis dbang sgyur de la phyag 'tshal 'dud/ /'byed sogs gsum gnyis thabs kyis rjes ma 'brangs/ /bya ba mdzub mo don gdon mi byed pas/ /skal mang nges med ngo ston 'dir dad gang / /nyi 'od gsal byed de phyir thabs man ngag /de bas sreg me blugs</text></item>
<item><p>145a4</p><section></section><text>chu ma rgyud la/ /skal med rang gis 'brel pa'i skyes bu la/ /chu bos mtshon pa'i ming tshogs cung zad pa/ /rmongs pa bdag 'dra'i don phyir dbye bar bya/ /bstan bcos dang po'i rang bzhin ni/ /sa gser lta bur gdod nas dag /rang bzhin stong pa nyid kyi phyir/ /rang bzhin ma skyes stong pa'ang</text></item>
<item><p>145a5</p><section></section><text>min/ /rmi lam 'dod pa tshim bzhin pa/ /'khrul pas rang don grub par byed/ /gzhi med snang ba'ang gser shing bzhin/ /mi 'gog de don shes bya ba/ /gzugs phung rdo rje ma yin te/ /tshor ba de nyid dkar mor brjod/ /'du shes chu yi rnal 'byor ma/ /'du byed rdo rje mkha' 'gro ma/ /</text></item>
<item><p>145a6</p><section></section><text>rnam shes bdag med ngo bo bas/ /rang bzhin mya ngan 'das shes bya/ /gzugs dkar sgra la chom rkun ma/ /dri ni ro langs g+hasma rI/ /reg la mkha' spyod sa spyod ma/ /rtag par chos su rang gnas pas/ /longs spyod mya ngan 'das pa rdzogs/ /mi bskyod chu de rnam snang mdzad/ /nyi ma'i 'byung</text></item>
<item><p>145a7</p><section></section><text>ldan mtha' yas sems/ /don yod pas ni gtso bo lnga/ /gti mug la sogs dbang po lnga/ /rang bzhin ye nas ma byas pa/ /rnam dag ngang gis 'ching ba med/ /de nas rang bzhin sdom pa dang / /nang gi sa bcu rim shes bya/ /gnas dang nye gnas zhing de bzhin/ /dur khrod tshad n+do 'du ba</text></item>
<item><p>145b1</p><section></section><text>sogs/ /bdag nyid chen po rgyal ba'i sku/ /phyi rol de bzhin nang de bzhin/ /de bzhin gsang bar shes par bya/ /rkang pa bskyod pa mdor drod shes/ /'du ba rtag tu chur bstan pas/ /stong du dbyibs kyis bzhir shes bya/ /'khor lo bde ba de bzhin gnas/ /b+ha ga nam mkha' yin pa'o/ /</text></item>
<item><p>145b2</p><section></section><text>bshang lam drag gtum dur khrod che/ /gsang gnas dbyibs can de bzhin du/ /rna ba rgod dang g.yer khar brjod/ /kha ni tshang tshing 'bar ba snang / /mi bzad dmyal tshogs mig tu bstan/ /shi ri shing gi dngos po ste/ /me tog 'bras bu dbang por bcas/ /ka ba gcig dang sgo dgur ldan/ /</text></item>
<item><p>145b3</p><section></section><text>bdag med he ru ka bde ba/ /thabs dang shes rab ye nas 'brel/ /nyi zla g.yas dang g.yon gyi stan/ /gnyis med 'brel ba rtag tu phra/ /ma tshogs rdo rje mkha' 'gro ni/ /mi phyed phra mo rdo rje ma/ /dkar mo g.yon pa brtse ba ma/ /thung ngu rus sbal chur shes bya/ /bsgom dbang rdo rje mkha'</text></item>
<item><p>145b4</p><section></section><text>'gror bstan/ /skyon ldan mjug ma puk+ka sI/ /ri khrod ma mo mtshan ma yin/ /tsha dang bsil la gdol ba mo/ /g.yung mo gzhol dang rangs byed ma/ /dkar mo sgo skyong gzugs spyi nyid/ /rgyu sbyin sbyor bral chom rkun ma/ /sdu gu grub ma ro langs ma/ /yid bzangs tshad ma g+hasma rI/ /sum</text></item>
<item><p>145b5</p><section></section><text>sgor 'dod mas spyod ma/ /mkha' spyod khyim ma gtum mor bstan/ /mkha' 'gro'i dkyil 'khor byas pa med/ /sku dang phyag rgya yum gyi tshogs/ /'bras bu bde ba skad cig dag /rang bzhin nyid du rtag par bya/ /bzhi gnyis nas brtsams drug cu'i bar/ /de sogs stong phrag bdun</text></item>
<item><p>145b6</p><section></section><text>cu gnyis/ /de las rgyas par brjod mi lang / /rang bzhin sprul par rgyal bas gsungs/ /gsang ba'ang de bzhin shes par bya/ /'byung ba rim ldan b+ha gar gnas/ /bu gu 'dus pas sa nyid de/ /bde ba mang pos mar shes bya/ /sku gsum rang bzhin gdod nas ldan/ /rang bzhin rnam</text></item>
<item><p>145b7</p><section></section><text>dag 'jig rten na/ /gang yang bcings pa yod ma yin/ /dman pa'i bsal bya ji snyed pa/ /rang bzhin nyid kyis de lta'o/ /dpal thig le chen po'i rim pa las rang bzhin gyis gnas pa'i rim pa ste dang po'o// //'dug byed bskyed par shes bya ba/ /thabs dang bcas pas dman pa'i don/ /</text></item>
<item><p>146a1</p><section></section><text>lha dag sgra don las byung ba/ /yang dag sdom pa'ang der shes bya/ /'khor lo dag la rnam sbyong zhing / /rang gi bde bas rang za bas/ /rnam rtog las grol sa bcu sbyong / /rdo rje 'dzin pa dgur shes bya/ /kun rdzob brjod pa ma yin te/ /lte ba mtha' zad shes rab la/ /thabs ni</text></item>
<item><p>146a2</p><section></section><text>ze 'bru'i rtser shes bya/ /rtsa bar 'dab ma drug cu bzhi/ /sde tshan brgyad kyis mtha' stong pa/ /ma skyes pa yi snying po can/ /der ni dbus kyi gdan shes bya/ /'bar g.yo las su rnam brtags pas/ /las kyi dang por shes par bya/ /sa dbus chos su bstan pa ste/ /sngon la brgyad cha gcig</text></item>
<item><p>146a3</p><section></section><text>yod pa/ /rtsa bzhi nang gi ma mo bzhi/ /gzhan dag rgyud las nges par gsungs/ /bcud ni phung po 'byung bar bshad/ /rtag par chos su 'di bstan te/ /snying po chos kyi skur shes bya/ /de nyid ye shes snying po yin/ /'di ni 'khor lo nam mkha'i khams/ /thams cad kun la khyab chen po/ /</text></item>
<item><p>146a4</p><section></section><text>de nyid stong du longs spyod de/ /'byung ba bar bzhi stong pa bas/ /ye shes lnga yi snying po can/ /chags pas rtag tu rang 'ching ba/ /log lta rtag tu grol bar dka'/ /'byung 'jug thogs med thar bar 'gyur/ /pad+ma mtshan ldan bde ba che/ /rtag par gzhom med dbyings mtha' can/ /rang bzhin</text></item>
<item><p>146a5</p><section></section><text>chos skur yongs shes par/ /'di la sgo drug yod shes bya/ /ting 'dzin goms pa'i ye shes kyis/ /sa gnas kun du bde ba che/ /ye shes skye ba nges pa med/ /dkyil 'khor yan lag bcas sprul sku/ /de nyid bde bas bde byas te/ /longs spyod rdzogs pa kye'i rdo rje/ /las kyi lam la gzhan</text></item>
<item><p>146a6</p><section></section><text>bzhin zhugs/ /oM tra gnad kyi sgo phye dang / /phyogs kyi ye shes bdag gis byas/ /'bar 'dzin dang po'i sgor zhugs te/ /bdud rtsi 'dzag pa'i lam dbus su/ /ting 'dzin rtsal gyis drang por byed/ /rnyed nas longs spyod mya ngan 'das/ /sku gsum bzhi yang ma dmigs te/ /sems nyid</text></item>
<item><p>146a7</p><section></section><text>bde la gang gnas pa/ /goms pas 'od kyang mi dmigs shing / /skra yi rtse mo brgya shas kyang / /mthar ni dmigs par mi byed na/ /bde ba yid kyis mi myong zhing / /mtha' rnams ci la'ang mi gnas te/ /spyod lam longs spyod der shes bya/ /'gro don 'dod pa'i sku gnyis kyang / /sgra yi tshul</text></item>
<item><p>146b1</p><section></section><text>las thogs pa med/ /rang bzhin snang ba ye shes ni/ /snang stong gnyis su ma yin pas/ /rtag tu thig le chen por gsungs/ /dpal thig le chen po'i rim pa las/ ye shes chen po la 'jug pa'i rim pa ste gnyis pa'o// //rang nyams gnas 'dod blo ldan pas/ /yul du shes bya</text></item>
<item><p>146b2</p><section></section><text>dka' ba ni/ /rang rigs 'gyur ba'i mtshan ma can/ /brgya dang bcu dang drug gnyis dang / /dkar nag phyed dang dkar nag min/ /skra nag mig ring lte ba zab/ /phra sbom ring thung gnyis spangs pa/ /sna drangs rked phra smad zheng che/ /'dab ma che zhing nang zab pa/ /nu sra nad nyung ga bur mang / /si la rab</text></item>
<item><p>146b3</p><section></section><text>tu ldan pa dang / /phyi nang chu lus rlung dri zhim/ /'jam des dang ldan mi g.yo ba/ /lha yi rigs kyang brtag par bya/ /rnyed nas bstan bcos rim par sbyin/ /rgyal po'i bu mo'i chos zhes bya/ /dam tshig rim dang zas sogs pa/ /rtog pa med par de shes nas/ /khu ba legs par sbyin byas te/ /</text></item>
<item><p>146b4</p><section></section><text>rnam bzhi rlung yang shes par bya/ /mtshan dang mtshan mnyes rab bskul bas/ /pho brang bde ba skyed par byed/ /gnas dang rim pa shes bya ba/ /sprul pa chos dang bde ba che/ /dga' bde gnas par shes par bya/ /dga' ba mchog bral lhan cig skyes/ /bstan bcos ngo bor de shes bya/ /skad</text></item>
<item><p>146b5</p><section></section><text>cig de skad thang cig yud/ /rlung gi las kyis go phye ba'o/ /sna tshogs nyid dang nyin mtshan bral/ /las kyi rim pa nyid du gsungs/ /snang ba mched dang thob pa dang / /yang dag dri med 'od las byung / /nyin mtshan bar dang gnyi ka min/ /dngos po rnam gnyis phrad pa'i ming / /sde pa phyag rgya 'byung</text></item>
<item><p>146b6</p><section></section><text>ba'i yum/ /mchog la sogs pa'ang skabs ming gsungs/ /rkyang ma ro ma kun 'dar ma/ /rigs gsum gnas pa'ang bde ba'i lam/ /nyi zla thabs dang shes rab kyis/ /rang gi dgos pa'ang des len te/ /kun rdzob pa yang gnyis su snang / /yongs grags srog nang de bdag nyid/ /mdud</text></item>
<item><p>146b7</p><section></section><text>pa'i mtshan nyid nang du ste/ /dga' ba char yang ston pas gsungs/ /rtse mo sor mo bcu gnyis thig /de zhabs longs spyod shes par bya/ /brgyad brgyad rim pa ngo bor sbyor/ /de ni rang bzhin don du bstan/ /snang bas bde ba dga' ba yin/ /phyi rol reg bya gnyis par gsungs/ /phrad</text></item>
<item><p>147a1</p><section></section><text>pas bde ba bral ba ste/ /gnas su lhan cig skyes pa 'byung / /thun mong rim par de shes bya/ /'khor lo rim par rim gnas pa/ /phyi rol don de nang yang yin/ /ba gam nang du 'bru gsum gnyis/ /rtse mor bar med de bzhin rim/ /nor bu'i nang du de shes nas/ /de ni ze</text></item>
<item><p>147a2</p><section></section><text>'bru'i rim bcu drug /bdag gi thig le mthar gnas pa'o/ /blo yi yul du de shes nas/ /gnas sogs nang gi sa shes bya/ /gsang ba'i sa rim dga' ba'i mthar/ /thabs dang shes rab sangs rgyas sa/ /pa shang mthar phyin rdo rje 'dzin/ /snang ba gnyis las rnam par 'das/ /de ltar</text></item>
<item><p>147a3</p><section></section><text>sa las rim shes nas/ /dper na me yis tshig pa'i lus/ /me nyid kyis ni gdung bar bya/ /de bzhin 'dod chags mes tshig pa/ /chags pa nyid kyis rab tu sel/ /skye bo mi bzad pa yi las/ /gang dang gang gis 'ching 'gyur ba/ /thabs dang bcas na de nyid kyis/ /srid pa'i</text></item>
<item><p>147a4</p><section></section><text>'ching ba las grol 'gyur/ /log lta nyan thos skal med skur/ /des na thar pa ring bar gsungs/ /rdo rje pad+ma rab sbyor bas/ /sra bas sprul pa sa ru bshad/ /gsher ba'i grangs chos mA ma kI /bskyod pas gos dkar longs spyod rdzogs/ /'gugs pa sgrol ma bde ba che/ /hUM phaT rang gi</text></item>
<item><p>147a5</p><section></section><text>rlung mthu yis/ /mchog gi mtha' nas brtag par bya/ /dngos po 'dus pas gang shes pa/ /'dus pa ma yin bral ba'ang min/ /nyi zla'i sems dang bcas pa'i dngos/ /dngos po lhan cig skyes par brjod/ /ltung ba med par gang 'dres pa/ /de bde thabs las thams cad rig /rang</text></item>
<item><p>147a6</p><section></section><text>bzhin lhan cig skyes zhes bya/ /de bzhin nyid kyi dga' yin phyir/ /dgyes pa chen por de brjod do/ /chos thams cad kyi sdom cig pas/ /sdom pa'ang thig le chen por brjod/ /sdom pa che la su gnas pa/ /bsrung ba med de 'da' ba'ang med/ /thabs dang shes rab yod min pas/ /'dod</text></item>
<item><p>147a7</p><section></section><text>chags med cing chags bral med/ /dbu ma'ang dmigs par mi 'gyur te/ /yo ga saM pu Ta yar bshad/ /gtan tshigs zhib par gsal byed pa/ /de nyid rang gi sems rtog yin/ /bla ma'i dus thabs phyag rgya dang / /rang gi bsod nams las shes 'gyur/ /sngon gyi ye shes de rnyed nas/ /</text></item>
<item><p>147b1</p><section></section><text>las kyi lus nyid mi snang ste/ /thabs shes dngos po 'dres par 'gyur/ /skad cig gcig gis rdzogs byang chub/ /'di las rim pa yod ma yin/ /gal te dag par mi 'gyur yang / /a nu yo ga'i dmigs pa yis/ /rtag tu rang nyams 'jug par ldan/ /brtul zhugs zad par mi dgos na/ /</text></item>
<item><p>147b2</p><section></section><text>mi gang mun sel rnyed pa bzhin/ /bzhi yi phyag rgya spangs kyang rung / /bde ba nyams par yongs mi 'gyur/ /mthar phyin bya ba med par 'grub/ /yon tan spros pa brjod mi lang / /dpal thig le chen po'i rim pa las rang nyams ye shes chen po'i rim pa ste gsum pa'o// //ye shes mthar</text></item>
<item><p>147b3</p><section></section><text>phyin rnal 'byor pa/ /rang bzhin ye shes de rnyed pas/ /rang bzhin du ma gcig mthar bral/ /yod med dbus las 'das pa'i sku/ /bdag med gzhan med der shes med/ /dman pa 'bring dang mchog dag dang / /gzhan dang gang rnams de rnams kyang / /bdag tu ro mnyam gcig tu shes/ /lhan</text></item>
<item><p>147b4</p><section></section><text>cig skyes pa'i ye shes las/ /brtan g.yo'i rang bzhin gzhan mi mthong / /ji ltar byas pa de nyid yin/ /kha dog dbyibs dang stong bsgoms pas/ /don 'di nam yang rnyed mi nus/ /las kyi rim par gsungs pa'i phyir/ /phyag rgya chen po rgyu dang bral/ /rang rig gsal ba'i ye shes ni/ /</text></item>
<item><p>147b5</p><section></section><text>cis kyang stong pa ma yin pas/ /bsgrub bya'i rnam grangs ci rnyed pa/ /rang bzhin lhun gyis grub ces gsungs/ /nor bu rin chen yon tan bzhin/ /rtag tu cir yang dga' ba med/ /yul du snang ba ma yin pas/ /dus gsum ma 'gags ye shes mchog /sbyin sreg slob sogs</text></item>
<item><p>147b6</p><section></section><text>las grol ba/ /rang nyams rig la gnas par rnyed/ /de nyid ston pas yang gsungs pa/ /rig pa skyes bu grub pa'i rdo rje 'dzin pa de ni thams cad spangs shing thams cad du gnas pa yin/ bya ba thams cad spangs pa/ byed pa gang yang mi 'gog pa/ ci yang ma yin pa/ yon tan gang</text></item>
<item><p>147b7</p><section></section><text>yang mtshungs pa med pa/ gang du yang mi 'gro/ gar yang mi gnas/ thog ma dang tha ma la sogs pa rnam par spangs pa/ bsnyen pa'i yan lag gsum du snang ba/ thams cad du gshegs pa/ thams cad du mkhyen pa/ thams cad pa/ thams cad kyi don/ thams cad kyi sems la gnas</text></item>
<item><p>148a1</p><section></section><text>pa/ ngan song thams cad las rnam par grol ba/ yon tan thams cad kyis rnam par brgyan pa/ kha dog dang dbyibs thams cad pa/ thams cad la phan pa/ dge ba mtshungs pa med pa/ lan cig ma yin par 'byung ba/ mgon po skyob pa/ kun du rtog pa spangs pa/ kha dog</text></item>
<item><p>148a2</p><section></section><text>dang dbyibs thams cad dang bral ba/ zab pa'i phyir skye bo'i yul ma yin pa/ thams cad kyi bdag po'i phyir rgyal po/ dbye bar dka' ba'i phyir rdo rje/ nyon mongs pa'i nye bar gdung ba las grol ba'i phyir zla ba/ thams cad snang ba'i phyir nyi ma/ dogs pa med pa'i phyir seng ge /gting dpag</text></item>
<item><p>148a3</p><section></section><text>dka' ba'i phyir/ chu'i phung po chen po/ thams cad kyi gzhi'i phyir nam mkha' thams cad/ lhun gyis grub pa'i phyir ngo bo nyid kyi sku zhes bya ba la sogs pa rgyas par gsungs so/ /dpal thig le chen po'i rim pa las mthar phyin pa'i don la gnas pa'i rim pa ste bzhi pa'o// //</text></item>
<item><p>148a4</p><section></section><text>kye'i rdo rje'i rgya mtsho rgyud chen las/ /rang bzhin 'jug nyams 'bras bu lo thog bzhin/ /mtha' 'khob rgyal 'dra gzu lums don mdzad pa/ /ngang pa'i chu bzhi phreng bas mthar phyin shog /dpal thig le chen po'i rim pa zhes bya ba rdzogs pa'i rim pa zhes bya ba'i man ngag /rgya gar gyi mkhan</text></item>
<item><p>148a5</p><section></section><text>po bla ma sgeg pa'i rdo rjes mdzad pa rdzogs so// @##/ /rgya gar skad du/ b+ha ga bAn he badzra sA d+ha naM a b+hi sa ma ya kra mAr+Tha pra sa na nA ma/ bod skad du/ bcom ldan 'das kye'i rdo rje'i sgrub pa'i thabs mngon par rtogs pa'i rim pa don rab tu gsal ba zhes bya ba/ bcom ldan</text></item>
<item><p>148a6</p><section></section><text>'das dpal kye'i rdo rje la phyag 'tshal lo/ /gang gi ye shes me lta bus/ /rnam rtog ma lus sreg mdzad cing / /snying rje chu yis sdud mdzad pa/ /kye'i rdo rje la phyag 'tshal te/ /bdag pas blo dman rnams don du/ /sgrub thabs don rab gsal ba brtsam/ /de la rnal 'byor pas dang po</text></item>
<item><p>148a7</p><section></section><text>dur khrod la sogs pa'i gnas yid du 'ong bar stan bde ba la 'dug ste/ bdag nyid kye'i rdo rjer gsal ba'i snying gar paM las pad+ma/ de'i steng du raM las nyi ma'i dkyil 'khor/ de'i steng du hUM sngon po bsams la/ de las 'od 'phros pas sna bug g.yas nas byung bas kye'i rdo rje 'khor dang</text></item>
<item><p>148b1</p><section></section><text>bcas pa spyan drangs te/ mdun gyi nam mkha' la bzhugs pa la/ phyi'i mchod pa sna tshogs kyis mchod nas gau rI byang chub kyi sems kyi snod can dang / chom rkun ma rang byung gi me tog gi snod can dang / ro langs ma dri chu'i snod can dang / za phod ma dri chen gyi snod can dang / puk+ka sI sha sna tshogs kyi snod</text></item>
<item><p>148b2</p><section></section><text>can dang / ri khrod ma chang gi snod can dang / gtum mo cang te'u brdung ba dang / g.yung mo 'khyud pa dang ldan pas mchod par bya'o/ /de nas sdig pa bshags pa la sogs pa bya ste/ 'khor ba thog ma med dus nas/ /log pa'i rnam par rtog pa yis/ /lus ngag yid kyis bgyis pa gang / /so sor</text></item>
<item><p>148b3</p><section></section><text>bshags bgyid slan chad sdom/ /'gro ba gang gis thar pa'i phyir/ /bsod nams ye shes tshogs bsags pa/ /de la yang dag yi rang zhing / /de dag byang chub mchog tu bsngo/ /thams cad rang bzhin kye'i rdor dang / /de yis bstan pa'i lam mchog dang / /tshogs mchog de yi 'khor 'dus</text></item>
<item><p>148b4</p><section></section><text>la/ /bdag ni rtag tu skyabs su mchi/ /skyon rnams ma lus sel byed cing / /yon tan thams cad rgyas byed pa/ /yid bzhin nor la sogs mtshungs pa/ /byang chub sems mchog bskyed par bgyi/ /deng nas kun mkhyen ma thob par/ /bdag gi lus ni bder gshegs dang / /de sras</text></item>
<item><p>148b5</p><section></section><text>rnams la dbul bar bgyi/ /dam pa'i lam la gnas par bgyi/ /de nas byams pa dang / snying rje dang / dga' ba dang / btang snyoms bsgom par bya'o/ /de'i 'og tu stong pa nyid bsgoms la/ oM shU n+ya tA dz+nyA na badzra swa b+hA ba At+ma ko\u0f85haM zhes brjod par bya'o/ /de ltar stong par bsgoms pa las paM</text></item>
<item><p>148b6</p><section></section><text>las sna tshogs pad+ma de'i steng du raM las nyi ma'i dkyil 'khor/ de'i steng du hUM las sna tshogs rdo rje/ de'i lte ba la hUM/ de las 'od 'phros pa las rdo rje'i ra ba dang bla rer gyur pa la oM rak+Sha rak+Sha hUM hUM hUM phaT swA hA/ zhes bya bas byin gyis brlab par bya'o/ /de'i nang du chos kyi 'byung gnas dkar po gyen khar</text></item>
<item><p>148b7</p><section></section><text>gnas par bsam/ de'i nang du yaM las rlung gi dkyil 'khor sngon po gzhu'i dbyibs la ba dan gyis mtshan pa de'i steng du raM las me'i dkyil 'khor dmar po gru gsum pa rdo rjes mtshan pa/ de'i steng du baM las chu'i dkyil 'khor dkar po zlum po bum pas mtshan pa/ de'i steng du laM las sa yi</text></item>
<item><p>149a1</p><section></section><text>dkyil 'khor ser po gru bzhi rdo rjes mtshan pa/ de'i steng du b+hUM las 'khor lo/ de'i bdag nyid srid pa bar ma'i bag chags bsam par bya'o/ /de rnams 'od du zhu ba las gzhal yas khang ngos bzhi dang / sgo bzhi dang rta babs bzhis brgyan pa/</text></item>
<item><p>149a2</p><section></section><text>dra ba dang dra ba phyed pas brgyan pa/ ka ba brgyad kyis nye bar mdzes pa'o/ /de'i dkyil du paM las pad+ma 'dab brgyad dmar po/ de'i steng du raM las nyi ma'i dkyil 'khor de'i steng du bdud bzhi'i gzugs bsnol ba bsgom par bya'o/ /phyogs bzhir tshangs pa dang / dbang po dang / nye dbang dang / drag po bzhi dgod par bya'o/ /</text></item>
<item><p>149a3</p><section></section><text>mtshams bzhir gshin rje dang nor sbyin dang bden bral dang thags bzangs ris rnams bkod la/ 'dis byin gyis brlabs te/ oM sarba ta thA ga ta a la ya badzra swa b+hA ba A t+ma ko\u0f85haM/ de nas bdud bzhi'i snying gar a A i I u U r-i r-I l-i l-I e ai o au aM aH rnams las zla ba'i dkyil 'khor</text></item>
<item><p>149a4</p><section></section><text>te me long lta bu'i ye shes so/ /de'i steng du ka kha ga g+ha nga / tsa tsha dza dz+ha nya/ Ta Tha Da D+ha Na/ ta tha da d+ha na/ pa pha ba b+ha ma/ ya ra la wa/ sha Sha sa ha k+ShaH dang d+ha ya ra rnams las nyi ma'i dkyil 'khor te/ mnyam pa nyid kyi ye shes so/ /zla ba dang nyi ma'i bar du hUM dang / a las rdo rje gri gug ste/ so sor</text></item>
<item><p>149a5</p><section></section><text>rtog pa'i ye shes so/ /de dag chu dang 'o ma lta bur 'dres pa ni bya ba nan tan gyi ye shes so/ /de las oM dang hUM ngo / /de gnyis rdo rje dang gri gug go/ /de las bzhengs pa'i bcom ldan 'das zhal brgyad phyag bcu drug pa/ zhabs bzhi dang ldan pa/ dbu la thod pa'i phreng bas bskor ba/</text></item>
<item><p>149a6</p><section></section><text>bdag med mas mgul nas 'khyud pa/ phyag rgya lnga dang ldan pa sku mdog dkar po g.yas sngo ba g.yon dmar ba ltag pa'i zhal gnag pa'o/ /phyag g.yas kyi thod pa brgyad na rim par glang po che dang rta dang bong bu dang glang dang rnga mo dang mi dang seng ge dang byi la rnams 'dzin pa/ phyag g.yon</text></item>
<item><p>149a7</p><section></section><text>gyi thod pa brgyad na sa'i lha dang chu'i lha dang me'i lha dang / rlung gi lha dang zla ba dang nyi ma dang gshin rje dang nor sbyin rnams 'dzin pa'o/ /lha mo zhal gcig phyag gnyis pa kha dog gnag pa skra ser po gyen du ba greng ba phyag g.yas na gri gug g.yon na thod pa 'dzin pa ste/ de ni chos kyi dbyings rnam par dag pa'i</text></item>
<item><p>149b1</p><section></section><text>ye shes so/ /de nas lha mo'i gnas gsum du byin gyis brlab par bya ste/ dpral bar oM/ thugs kar hUM/ gsang ba'i gnas su AH pad+ma byin gyis brlab pa'i sngags ni/ oM pad+ma su kha d+ha ra ma hA rA ga su khaM da ta tsa tur A nan+d+ha b+ha ga bi swa hUM hUM hUM kar+yaM ku ru Sh+wa me/ rdo rje byin gyis brlab pa'i sngags</text></item>
<item><p>149b2</p><section></section><text>ni/ oM badzra ma hA dwe Sha tsa tur A nan+da da ya ka kha ga mu khe ka rA sho nA tha hUM hUM hUM kar+yaM ku ru Sh+wa me/ de nas yab yum chags pa chen po'i rol pa las de'i sgras bskul bas/ phyogs bcu'i de bzhin gshegs pa thams cad yi ge lnga po b+h+rUM oM dzrIM khaM hUM rnams byang chub kyi sems kyi rnam par yab kyi zhal nas rdo rje'i</text></item>
<item><p>149b3</p><section></section><text>lam nas byung ste/ thig le brgyad du gyur nas pad+ma 'phro ba'i dus su sngags 'di brjod par bya ste/ oM sarba ta thA ga ta a nu rA ga Na badzra swa b+hA ba At+ma ko\u0f85haM/ thig le brgyad las gaM tsaM baM g+haM paM shaM laM DaM sa bon de dag las phyag g.yas kyi phyag mtshan brgyad du gyur/ de dag las lha mo brgyad du gyur te/ gau</text></item>
<item><p>149b4</p><section></section><text>rI nag mo g.yas na gri gug g.yon na nya bsnams pa/ shar phyogs su tshangs pa'i steng du gdon par bya ste/ de bzhin du lho phyogs su chom rkun ma btsod kyi kha dog can phyag g.yas na cang te'u g.yon na phag pa can dbang po'i steng du'o/ /ro langs ma dmar ser gser bsregs pa'i mdog can phyag</text></item>
<item><p>149b5</p><section></section><text>g.yas na rus sbal g.yon na thod pa bsnams pa/ nub phyogs su nye dbang gi steng du'o/ /za phod ma kha dog ljang gu phyag g.yas na sbrul g.yon na thod pa bsnams pa/ byang phyogs su drag po'i steng du'o/ /puk+ka sI kha dog sngon mo phyag g.yas na seng ge g.yon na dgra sta bsnams pa/ byang shar gyi</text></item>
<item><p>149b6</p><section></section><text>mtshams na gshin rje'i steng du'o/ /ri khrod ma sku mdog dkar mo phyag g.yas na dge slong g.yon na gsil byed bsnams pa/ shar lho'i mtshams su nor sbyin gyis steng du'o/ /gtum mo nam mkha'i kha dog can phyag g.yas na 'khor lo/ g.yon na thod pa bsnams pa/ lho nub kyi mtshams su</text></item>
<item><p>149b7</p><section></section><text>bden bral gyi steng du'o/ /g.yung mo sna tshogs pa'i mdog can phyag g.yas na rdo rje g.yon na sdigs mdzub dang ldan pa nub byang mtshams su thags bzangs ris kyi steng du gdon par bya'o/ /lha mo de dag skyil krung phyed pa gar gyis gnas pa/ spyan gsum pa phyag rgya lngas brgyan pa'o/ /de nas</text></item>
<item><p>150a1</p><section></section><text>yab yum gyi rol pa'i sgras bskul bas srid pa bar ma'i bag chags kyis yi ge lnga po ho/ /oM AH hUM hoH rnams zhal nas zhugs te/ pad+mar phyin pa tsam gyis yab yum gnyis 'od kyi gong bur gyur pa la/ mtshams kyi lha mo rnams kyis glus skul bar byed de/ snying rje'i</text></item>
<item><p>150a2</p><section></section><text>thugs kyis rje btsun bzhengs/ /puk+ka sI ni bdag skyabs mdzod/ /stong pa'i rang bzhin spangs nas ni/ /bdag la bde chen rnal 'byor sbyor/ /khyod dang bral na bdag 'gum pas/ /kye yi rdo rje khyod bzhengs shig /stong ba'i rang bzhin spongs mdzod la/ /ri khrod ma ni bdag don sgrub/ /'jig rten</text></item>
<item><p>150a3</p><section></section><text>mgron gnyer 'dod pa'i gtso/ /stong pa nyid la ci phyir bzhugs/ /gtum mo bdag ni zhu ba bgyid/ /khyod ma langs na phyogs mi 'tshal/ /bdag gis nyid kyi thugs 'tshal gyi/ /dbang po'i dran ldan khyod bzhengs shig /g.yung mo bdag ni dran nyams pas/ /thugs rjes rgyun chad ma mdzad</text></item>
<item><p>150a4</p><section></section><text>cig /de ltar bskul bas sngon gyi smon lam rjes su dran nas/ khu ba'i gzugs las bzhengs pa ni gong du smos pa lta bu la/ sku mdog gnag pa g.yas dkar ba g.yon dmar ba/ /zhabs phyed krung du bzhugs pa/ mgo bo'i phreng ba'i do shal can/ sna tshogs rdo rje spyi bor 'dzin pa'o/ /</text></item>
<item><p>150a5</p><section></section><text>de nas snying gar paM las pad+ma/ de'i steng du raM las nyi ma'i dkyil 'khor/ de'i steng du hUM las rdo rje/ de las rang dang 'dra ba'i ye shes sems dpa'/ de'i thugs kar yang pad+ma dang nyi ma dang hUM las rdo rje/ de'i lte ba la hUM bsam par bya'o/ /de nas oM badzra gau rI A kaR+Sha ya dzaH zhes brjod pas ye</text></item>
<item><p>150a6</p><section></section><text>shes kyi dkyil 'khor mdun gyi nam mkha' la spyan drangs te/ phyi nang gsang ba'i mchod pas mchod la/ oM badzra tsau rI pra be sha ya hUM/ zhes brjod pas gzhug par bya'o/ /oM badzra be tA lI s+pho Ta ya baM zhes brjod pas bcing bar bya'o/ /oM badzra g+hasma rI wa shaM ku ru hoH zhes brjod pas dgyes pa</text></item>
<item><p>150a7</p><section></section><text>bskyed par bya'o/ /de ltar ye shes kyis bstims pa la skye mched byin gyis brlab par bya ste/ gti mug rdo rje ma dang / 'dod chags rdo rje ma dang / phrag dog rdo rje ma dang / bdag med rnal 'byor ma rnams mig dang rna ba dang sna dang lce dang lus dang yid la ming gi yi ge dang po maM daM maM raM saM naM rnams</text></item>
<item><p>150b1</p><section></section><text>las bskyed par bya ste/ zhal gcig phyag gnyis sna tshogs mdog can phyag g.yas na gri gug g.yon na thod pa ro'i gdan can no/ /oM AH hUM gsum las mkha' spyod ma dang sa spyod ma dang sa 'og ma gsum dkar ba dang dmar ba dang gnag pa'o/ /lha mo sku yi rigs las byung / /rnal 'byor</text></item>
<item><p>150b2</p><section></section><text>ma ni mkha' spyod ma/ /de dag byin gyis brlabs nas su/ /byin gyis brlab pa mdzad du gsol/ /oM sarba ta thA ga ta pU dza ri badzra swa b+hA ba At+ma ko\u0f85haM/ lha mo thugs kyi rigs las byung / /rnal 'byor ma ni sa 'og mas/ /deng bdag byin brlab gnas su gsol/ /oM sarba ta thA ga ta bat+tA lI</text></item>
<item><p>150b3</p><section></section><text>badzra swa b+hA ba At+ma ko\u0f85haM/ /de nas rang gi snying ga'i sa bon las 'od zer lcags kyu lta bus phyogs bcu'i sangs rgyas thams cad spyan drangs te/ phyi nang gsang ba gsum gyi mchod pas mchod la dbang bskur ba blang bar bya'o/ /bcom ldan de bzhin gshegs pa rnams/ /mgon pos bdag la</text></item>
<item><p>150b4</p><section></section><text>dbang bskur cig /de nas de bzhin gshegs pa de dag he ru ka'i gzugs su bya ste bdud rtsi lngas bkang ba'i bum pas dbang bskur bas/ tsau rI dang gau rI dang / puk+ka sI rnams kyi dbu rgyan la mi bskyod pa'o/ /chom rkun ma dang ri khrod ma la rnam par snang mdzad do/ /ro langs ma dang gtum mo ni rin</text></item>
<item><p>150b5</p><section></section><text>chen 'byung ldan no/ /za phod ma dang g.yung mo la snang ba mtha' yas bsam par bya'o/ /oM sarba ta tA ga ta a b+hi She ka ta badzra swa b+hA ba At+ma ko\u0f85haM/ de nas yaM las rlung dang raM las me'i steng du a las thod pa'o/ /de'i nang du zla ba dang nyi ma'i dkyil du hUM las rdo rje/ de'i lte ba la hUM zla ba'i bar du b+h+rUM AM dzrAM khaM</text></item>
<item><p>150b6</p><section></section><text>hUM rnams las sangs rgyas lnga bskyed/ go ku da ha na rnams las sems can lnga bskyed de/ me sbar ba de dag 'od du zhu ba la rdo rje'i lte ba'i hUM las 'od 'phros pas phyogs bcu'i bdud rtsi bkug nas thim par gyur pa la/ oM AH hUM gsum gyis byin gyis brlabs te/ lha rnams kyi lce la rdo rje nas</text></item>
<item><p>150b7</p><section></section><text>kyi 'bras bu tsam bsams la bdud rtsi myang bar bya'o/ /oM sarba ta thA ga ta a mr-i ta swa da na badzra swa b+hA ba At+ma ko\u0f85haM/ de nas lha mo brgyad 'phros pa las byang chub kyi sems la sogs pa gong du brjod pa lta bur bsdus te gtso bo nas brtsams te dkyil 'khor mchod par bya'o/ /oM sar+b+ba ta thA ga ta pU dza</text></item>
<item><p>151a1</p><section></section><text>badzra swa b+hA ba At+ma ko\u0f85haM/ de nas lha mo de dag gis bstod pa/ khyod ni rnal 'byor ma rnams yongs su bskor/ /nyid kyi thugs kyis khyod kyi dgongs pa 'grub/ /g.yo dang mi g.yo 'khor ba kun sgrub khyod/ /snying rje'i thugs kyis sems can byang chub bsgrub/ /sgyu ma spros pa'i thugs ni</text></item>
<item><p>151a2</p><section></section><text>sgrub mdzad pa/ /rdo rje he ru ka dpal dgyes pa'i thugs/ /oM sarba ta thA ga ta stu ti badzra swa b+hA ba At+ma ko\u0f85haM/ de ltar bsgoms pa las dang po sprin lta bu dang / gnyis pa du ba lta bu dang / gsum pa glog gi rnam pa lta bu dang / bzhi pa mar me lta bu dang / lnga pa thams cad gsal ba'i sprin med pa'i</text></item>
<item><p>151a3</p><section></section><text>nam mkha' lta bu ste/ phyis sgyu ma dang / rmi lam dang mtshungs par 'gyur ro/ /de nas 'khor lo bzhi la gnas par bya ste/ lte bar gtum mo sbar ba yis/ /de bzhin gshegs pa lnga bsregs te/ /spyan la sogs pa yang bsregs nas/ /bsregs pas haM las ri bong 'dzag /de ni bla</text></item>
<item><p>151a4</p><section></section><text>ma'i zhal las shes par bya'o/ /de nas dag pa rjes su dran par bya ste/ spyan dmar pa ni snying rje'o/ /yan lag gnag pa ni byams pa'o/ /zhabs bzhi ni bsdu ba'i dngos po bzhi'o/ /zhal brgyad ni rnam par thar pa brgyad do/ /phyag bcu drug ni stong pa nyid bcu drug go/ /'khor lo dang rna cha dang</text></item>
<item><p>151a5</p><section></section><text>mgur chu dang gdu bu dang / ska rags ni mi bskyod pa dang snang ba mtha' yas dang rin chen 'byung ldan dang rnam par snang mdzad dang don yod grub pa rnams go rims bzhin no/ /khro bo ni gdug pa 'dul ba'o/ /spyan gsum ni sku gsum mo/ /rus pa ni bden pa bzhi'o/ /gzugs dang tshor ba dang 'du</text></item>
<item><p>151a6</p><section></section><text>shes dang 'du byed dang rnam par shes pa'i phung po ni rdo rje ma dang / gsang ba'i gau rI dang chu ma dang rdo rje mkha' 'gro ma dang bdag med ma'o/ /sa dang chu dang me dang rlung ni puk+ka sI dang ri khrod ma dang gtum mo dang g.yung mo'o/ /gzugs dang sgra dang dri dang ro dang reg bya dang chos ni gau rI dang chom rkun ma dang za</text></item>
<item><p>151a7</p><section></section><text>phod ma dang sa spyod ma dang mkha' spyod ma'o/ /phyag g.yon gyi thod pa brgyad na sa la sogs pa brgyad 'dzin pa ni yo byad phun sum tshogs par mdzad pa'o/ /phyag g.yas kyi thod pa na glang po la sogs pa 'dzin pa ni glo nad dang dbugs mi bde ba dang smyo ba dang khrag skyug pa dang / mdze nad dang 'brum</text></item>
<item><p>151b1</p><section></section><text>pa dang / mcher ba'i nad dang mchin pa'i nad rnams zhi bar byed pa'o/ /bsam gtan gyis dub na sngags kyi bzlas pa bya ste/ oM aSh+TA na nA ya/ piM ga lor+d+h+wa ke sha wa rta ma ne/ tsa tu rbiM sha ti ne trA ya/ Sho Da sha b+hu dzA ya/ kr-iSh+Na dzI mU ta wa pu She/ ka pA la mA lA ne kA d+hA ri Ne/ ad+ha mA ta krU ra tsit+tA ya/ ar+d+hen du</text></item>
<item><p>151b2</p><section></section><text>daM Sh+T+rI Ne/ mA ra ya mA ra ya/ kA ra ya kA ra ya/ ga rdza ya ga rdza ya/ ta rdza ya ta rdza ya/ sho Sha ya sho Sha ya/ sa b+ha sA ga rAn/ ban+d+ha ban+d+ha nA gA Sh+Ta kAn/ gr-ih+na gr-ih+na/ sha trUM naM/ ha hA hi hI hu hU he hai ho lau haM haH phaT swA hA/ yang na oM de ba pi tsu badzra hUM hUM hUM phaT swA hA/ zhes rgyun du bzlas pa bya'o/ /de nas</text></item>
<item><p>151b3</p><section></section><text>gtor ma gong ma ltar bdud rtsir byin gyis brlabs la/ mdun gyi nam mkha' la chos kyi 'byung gnas kyi nang du/ pad+ma 'dab ma brgyad sum brtsegs su dkar po dang nag po dang dmar po la oM dang hUM dang AH rnams las lha brgyad dang / phyogs skyong brgyad dang klu brgyad bkod la de la ye shes kyi lha</text></item>
<item><p>151b4</p><section></section><text>bstim pa dang sku gsung thugs byin gyis brlabs la/ lce la rdo rje bsams te sngags 'dis btang ngo / /oM in+da/ dza ma/ dza la/ dzak+kha/ b+hU ta/ pah+ni/ ba u/ rak+Sha/ tsan+da/ sudz+dza/ mA da/ pa p+pa/ ta la pA tA le/ aT+Ta sap+pa swA hA/ i daM ba liM/ b+huny+dza/ dzi g+ha/ phul+la/ d+hU p+pa/ mAM sa/ piM g+ha/ am+b+ha/</text></item>
<item><p>151b5</p><section></section><text>sap+pa/ kadz+dza/ sA da/ khan+ti/ khu Ni/ phe Da/ gA da/ oM a kA ro mu khaM sar+b+ba d+ha rmA NAM/ A d+ya nut+pan+na twA ta oM AH hUM phaT swA hA/ bsgom pa'i mthar smon lam ni/ rigs bzang skye dang smyo min pa/ /dam tshig ldan zhing kye'i rdor 'chang / /bla ma bsnyen bkur snying rje ldan/ /bdag ni skye zhing skye gyur cig /lag</text></item>
<item><p>151b6</p><section></section><text>pas rdo rje dril bu 'khrol/ /zab mo'i chos 'di 'don pa dang / /btsun mo'i khu ba yang dag za/ /bdag ni skye zhing skye gyur cig /bdag ni shes rab ldan pa ma yin yang / /'du byed rgya mtshos g.yengs dang blo chung yang / /phan par bsams nas sgrub thabs 'di brtsams pas/ /'gro kun</text></item>
<item><p>151b7</p><section></section><text>kye yi rdo rje myur thob shog /bcom ldan 'das kye'i rdo rje'i sgrub pa'i thabs/ mngon par rtogs pa'i rim pa don rab tu gsal ba zhes bya ba rdzogs so// @##/ /rgya gar skad du/ shrI he badzra sA d+ha na/ bod skad du/ dpal dgyes pa rdo rje'i sgrub thabs/ rdo rje sems</text></item>
<item><p>152a1</p><section></section><text>dpa' la phyag 'tshal lo/ /kun nas dang bas rje btsun gyi/ /zhabs kyi pad+mar gus btud de/ /blo dman rnams la phan pa'i phyir/ /dgyes pa rdo rje sgrub thabs bri/ /'dir rten gyi khyad par thun mong dang / thun mong ma yin pa'i sdom pa dang ldan pas/ gnas dur</text></item>
<item><p>152a2</p><section></section><text>khrod la sogs par/ nam gyi brgyad cha la langs te/ khrus dang / chu sbyin byas nas maN+Dal phul nas de nas mchod pa dang gtor ma la sogs pa bshams la/ stan nang tshangs can la rdo rje skyil mo krung gis 'dug ste/ he badzra zhes brjod pas skad cig gis rang nyid he ru ka zhal gcig phyag</text></item>
<item><p>152a3</p><section></section><text>gnyis par bsgoms pa'i rjes la/ rang gi snying gar re pha bsgom/ /de las byung ba'i nyi dkyil 'khor/ /der ni hUM gi rnam pa nyid/ /thabs dang shes rab rang bzhin can/ /de las 'od zer 'phros pa yis/ /nam mkhar rje btsun bltas nas ni/ /rdo rje skye ba snying rje che/ /rgyan rnams thams</text></item>
<item><p>152a4</p><section></section><text>cad 'dzin pa yi/ /lha mo brgyad po rnams kyis mchod/ /dkar mo ri dgas mtshan ma 'dzin/ /chom rkun bdud las rgyal ba'i snod/ /ro langs ma ni chu lag ma/ /g+hasma rI ni sman 'dzin cing / /puk+ka sI ni rdo rje'i lag /de bzhin ri khrod ma ro 'dzin/ /gdol pa mo ni cang te'u brdung / /'di</text></item>
<item><p>152a5</p><section></section><text>rnams kyis ni gtso bo mchod/ /'dod chags chen po rjes chags nas/ /g.yung mo sku la 'khyud pa nyid/ /de lta bu'i tshogs rten blos mngon sum lta bur dmigs la/ phyag btsal ba dang / phyi nang gsang ba dang de kho na'i mchod pa dang / sdig pa bshags pa dang / bsod nams la rjes su</text></item>
<item><p>152a6</p><section></section><text>yi rang ba dang / skyabs su 'gro ba dang / lam ston pa dang / kun rdzob dang don dam gyi bdag nyid kyi sems bskyed pa dang / dge ba'i rtsa ba bsngos la/ tshogs rten rnams la blos btang ba'am/ gshegs su gsol bar bya'o/ /de nas dang po byams pa bsgom par bya/ /gnyis par snying rje rnam</text></item>
<item><p>152a7</p><section></section><text>bsgom zhing / /gsum par dga' ba bsgom pa dang / /kun gyi mthar ni btang snyoms so/ /yang ni stong pa'i byang chub ste/ /de yang spro bsdu sngon du 'gro bas/ oM shU n+ya tA dz+nyA na badzra swa b+hA ba At+ma ko\u0f85haM/ zhes brjod la/ chos thams cad sgyu ma tsam du bsgom mo/ /re phas nyi ma sngon du rnam</text></item>
<item><p>152b1</p><section></section><text>bsgoms nas/ /nyi der hUM byung sna tshogs rdo rje ste/ /rdo rje de nyid kyi ni ra ba dang / /gur bcings pa yang rnam par bsgom pa nyid/ /de yi nang du b+h+rUM las byung ba yis/ /phyir log 'khor lo lta bu yi/ /'khor lo rtsibs bcu rgya che zhing / /khong stong mi g.yo 'khor bar bsgom/ /nam mkha'i khams su</text></item>
<item><p>152b2</p><section></section><text>b+ha ga bsam/ /dbus su rnam par bsgom pa ni/ /'khor lo'i sngon du ci rigs par/ /lha rnams ji ltar 'byung ba nyid/ /'khor los dang chu ni sngon/ /ji ltar rigs par byin za dang / /lha rnams kyi ni rlung chen dang / /de steng b+h+rUM las 'khor lo dang / /thig ler gyur pas gzhal yas khang / /gru bzhi</text></item>
<item><p>152b3</p><section></section><text>pa la sgo bzhi pa/ /pad+ma 'dab brgyad 'phar ma gcig /ka ba brgyad kyis nye bar brgyan/ /dra ba dra phyed pa dang / /dur khrod brgyad dang yang dag ldan/ /phyi nang rdo rje'i thig gis spras/ /lte bar ro ni rnam bsgom pa/ /chos kyi dbyings kyi rang bzhin brjod/ /'dab ma brgyad la bsam pa ni/ /tshangs pa dbang</text></item>
<item><p>152b4</p><section></section><text>po nye dbang drag /gshin rje dang ni nor bdag dang / /bden bral dang ni thags bzangs ris/ /gau rI la sogs rnams kyi gdan/ /nyi mar bcas pa'i ro dgu bsam/ /A li zla ba kA li nyi/ /dgung gnyis rnal 'byor ma yis bsgom/ /dbus kyi nyi zla kha sbyar bar/ /nA da lhung bas hUM du gyur/ /</text></item>
<item><p>152b5</p><section></section><text>hUM las gaM sogs spro bar bya/ /gaM tsaM baM g+haM paM shaM laM DaM gau rI la sogs pa'o/ /de las spros shing bsdus pa las/ /dbus kyi gtso bo'i phyag mtshan ni/ /hUM las byung ba'i rdo rje ste/ /kha dog nag po 'jigs chen po/ /rdo rje lte ba'i dbus gnas par/ /yang ni hUM gis de nyid bsgom/ /'khor</text></item>
<item><p>152b6</p><section></section><text>rnams gri gug rde chung dang / rus sbal sbrul ni phyogs su'o/ /seng ge dang ni dge slong dang / /'khor lo rdo rje mtshams su'o/ /rang rang sa bon dag gis mtshan/ /yang ni spro bsdus sa bon bsdu/ /de las lnga pa gzugs brnyan rdzogs/ /hUM gi rnam par gyur bltas nas/ /zhe sdang bdag nyid</text></item>
<item><p>152b7</p><section></section><text>rnam par bsgom/ /rdo rje skye ba nag po che/ /'dam skyes sngon mo 'dra ba'i mdog /yang na sngon dang nyi ma'i mdog /dad pas nges par rnam par bsgom/ /sngo dang nyi ma mtshungs pa'i mdog /pan+du dmar po'i spyan dang ldan/ /skra ser gyen du 'khyil ba dang / /phyag rgya lngas ni rnam par brgyan/ /'khor lo</text></item>
<item><p>153a1</p><section></section><text>rna cha gdu bu dang / /lag gdub dang ni ska rags nyid/ /sangs rgyas lnga ni rnam dag pa/ /'di rnams phyag rgyar rab tu grags/ /sdang mig brgyad gnyis lon pa'i tshul/ /g.yon na rdo rje thod pa dang / /g.yon pa nas kyang kha T+wAM ga /g.yas na rdo rje nag po nyid/ /hUM gi yi ge 'don</text></item>
<item><p>153a2</p><section></section><text>pa'i bdag /rnal 'byor ma brgyad yongs bskor nas/ /dur khrod du ni mgon po rol/ /dbang dkar gshin rje chom rkun ma/ /chu bdag phyogs su rol pa mo/ /lus ngan por ni g+hasma rI/ /dbang ldan du ni puk+ka sI/ /mer ni de bzhin ri khrod ma/ /bden bral gdol pa mo gzhag cing / /</text></item>
<item><p>153a3</p><section></section><text>rlung du g.yung mo rnam par bzhag /dkar mo g.yas na gri gug ste/ /de bzhin g.yon na ro hi ta/ /chom rkun ma g.yas cang te'u/ /g.yon pa'i phyag na phyag pa nyid/ /ro langs ma g.yas rus sbal te/ /g.yon pa yis ni pad+ma'i snod/ /g+hasma rI ni g.yas na sbrul/ /g.yon par rnal</text></item>
<item><p>153a4</p><section></section><text>'byor lhung bzed nyid/ /puk+ka sI g.yas seng ge ste/ /g.yon pas dgra sta de bzhin no/ /ri khrod ma g.yas dge slong ste/ /g.yon na gsil byed de bzhin no/ /gdol pa mo g.yas 'khor lo ste/ /g.yon pas thod pa de bzhin no/ /g.yung mo g.yas na rdo rje ste/ /g.yon na sdigs mdzub</text></item>
<item><p>153a5</p><section></section><text>de bzhin no/ /skyil krung phyed pa'i gar gyis gnas/ /dkar mo la sogs phyag gnyis brjod/ /spyan gsum skra ni gyen du ste/ /phyag rgya lnga yis rnam par brgyan/ /gau rI kha dog nag por gyur/ /chom rkun ma ni btsod dang mtshungs/ /ro langs ma ni gser btsos bzhin/ /g+hasma rI ni ma rka ta</text></item>
<item><p>153a6</p><section></section><text>mtshungs/ /puk+ka sI ni dbang sngon mtshungs/ /ri khrod ma ni zla nor 'od/ /gtum mo nam mkha'i sngo bsangs ma/ /g.yung mo sna tshogs pa zhes brjod/ /de nas zhi ba'i yig 'bru dgod/ /mig la gti mug rdo rje ma/ /rna bar zhe sdang rdo rje ma/ /sna la ser sna ma zhes bshad/ /kha la 'dod</text></item>
<item><p>153a7</p><section></section><text>chags rdo rje ma/ /lus la phrag dog rdo rje ma/ /yid la bdag med rnal 'byor ma/ /dbang po rnams ni dag pa'i phyir/ /'dis ni cho ga sems dpa' che/ /de nas gnas gsum byin gyis brlab/ /spyi bor sa spyod mgrin par mkha'/ /snying gar bdag med rnal 'byor ma'o/ /spro</text></item>
<item><p>153b1</p><section></section><text>bsdu sems dpa' sum brtsegs bsdu/ /ye shes 'khor lo spyan drangs te/ /mchod bstod dgug gzhug dbang du bya/ /rigs lnga la sogs spyan drangs te/ /mchod cing gsol gdab dbang bskur bas/ /zhe sdang phyag rgya gtso bo la/ /zhe sdang phyag rgya puk+ka sI/ /gti mug phyag rgyas ri khrod ma/ /</text></item>
<item><p>153b2</p><section></section><text>ser sna'i phyag rgyas gdol pa mo/ /'dod chags phyag rgyas g.yung mo nyid/ /yang ni dkar mo zhe sdang rgyas/ /gti mug phyag rgyas chom rkun ma/ /ser sna'i phyag rgyas ro langs ma/ /'dod chags phyag rgyas g+hasma rI/ /kha T+wAM ga dang rjes chags bya'o/ /bdag byin brlab sogs rdzogs rim bsgom/ /</text></item>
<item><p>153b3</p><section></section><text>de nas rnal 'byor ma brgyad po/ /thugs ka'i hUM la bsdu byas la/ /de yi nang gi rgyas gdab bsgom/ /de rjes dag pa rjes dran bya/ /bzlas thabs bzhi yi rim pa yis/ /ngag gi sgrib sbyong gsang sngags bzlas/ /oM trai lo kya Ak+She pa hUM hUM hUM phaT swA hA/ zhes bya ba'i sngags kyi bzlas pa bya'o/ /</text></item>
<item><p>153b4</p><section></section><text>gtor ma de nyid bzhi ldan btang / /smon lam btab la spyod lam bya'o/ /rgyun du thun bzhi'i rnal 'byor bsgom/ /cho ga'i rim pa de nyid kyis/ /phyag bzhi ni bdud bzhi las rnam par rgyal ba'i rnam par dag pa ste/ gong du brjod pa'i gzugs dang sku mdog dang hUM las byung ba'o/ /phyag</text></item>
<item><p>153b5</p><section></section><text>g.yon gyi dang po na skyes pa'i thod pa lha dang lha ma yin gyi khrag gis bkang ba/ de bzhin du g.yas kyi phyag na rdo rje dang / phyag lhag ma gnyis kyis shes rab ma la 'khyud pa/ shes rab ma rdo rje phag mo ni bcom ldan 'das kyi gzugs can no/ /de'i sngags ni oM dz+wa la dz+wa la b+h+yo hUM hUM hUM phaT swA hA/</text></item>
<item><p>153b6</p><section></section><text>phyag drug pa zhal gsum pa/ g.yon dmar ba/ g.yas pa zla ba dang nyi ma lta bu/ dang po sngon po/ /gcer bu gong du gsungs pa'i sku mdog dang gzugs can no/ /phyag rnams ni pha rol tu phyin pa rnam par dag pa'o/ /phyag g.yon gyi dang po na rtse gsum pa/ g.yas kyi dang po ni</text></item>
<item><p>153b7</p><section></section><text>rdo rje/ g.yon gyi gnyis pa na dril bu/ phyag g.yas kyi gnyis pa na gri gug /phyag lhag ma gnyis kyis yum lu gu rgyud ma dang snyoms par 'jug pa'i tshul gyis 'khyud pa'o/ /de yang bcom ldan 'das ji lta ba bzhin du shes rab ma ste/ g.yas pa dang g.yon pa na gri gug dang thod pa</text></item>
<item><p>154a1</p><section></section><text>bsnams pa/ khams gsum gyi bdag nyid can gyi ro mnan pa'o/ /de'i sngags ni/ oM ki Ti ki Ti badzra hUM hUM hUM phaT swA hA/ dpal ldan 'bum lnga la brten rdo rje sems dpa' yi/ /bla ma'i gsung gis gsal bar byas nas rnam spras pa'i/ /de dges 'gro ba 'di kun srid mtsho</text></item>
<item><p>154a2</p><section></section><text>brgal gyur nas/ /bde mtha' gcig bu dgyes pa'i rdo rje nyid gyur cig /dpal dgyes pa rdo rje'i gtso bo sems dpa' gsum gyi sgrub thabs rje nA ro pa'i zhal gyi lung sbyar ba rdzogs so//[]@##/ /rgya gar skad du/ ta t+t+wA le ka nA ma/ bod skad du/ de kho na nyid kyi snang ba zhes</text></item>
<item><p>154a3</p><section></section><text>bya ba/ dpal dgyes pa'i rdo rje la phyag 'tshal lo/ /keng rus mtha' ni 'khor byed sprin tshogs 'dral zhing dri med nam mkha'i lam yin pa/ /rdo rje'i 'od zer spro byed seng ge dbang po tshangs pa skrag 'gyur bstod 'os pa/ /bskal mtha'i chu sbyin sgra bzhin sgra snyan 'jam 'gyur hUM gi yi ge sgrar</text></item>
<item><p>154a4</p><section></section><text>'gyur ba/ /'jigs pas bdud bzhi skrag cing srid gsum gyis ni phyag byas he ru ka yi gar khyod skyong gyur cig /nag 'gyur sa 'dzin dang 'dra 'jam pa'i dzan na dzan sgrar 'gyur ba'i pus mo'i zung dgod dang / /dpung par 'jigs pa'i spyan gsum gyis ni blta bas lha rnams skrag</text></item>
<item><p>154a5</p><section></section><text>par mdzad pa dang / /spros 'gyur rengs pa'i khro gnyer 'joms pa bstan te zhal ni mi bzad pa/ /dpal ldan rdo rje mkha' 'gro ut+pal sngo 'dra rang skus lus can skyob gyur cig /rdo rje sems dpa' gnang ba yis/ /snying rjes sems can rnams la ni/ /de nyid snang ba zhes bya ba/ /</text></item>
<item><p>154a6</p><section></section><text>de ni bdag gis bri bar bya/ /gdul bar dka' bar gyur pa yis/ /sems ni lam la gzhug pa'i phyir/ /bdag gis nan tan byed pa la/ /de nyid rig mkhan bzod par mdzod/ /rgyud ni dgyes pa'i rdo rje rgyud sogs snying po ste/ /bde gshegs kyis bstan nan tan gyis ni bzung nas su/ /</text></item>
<item><p>154a7</p><section></section><text>sna tshogs skyed byed bstan bcos de nyid snang ba ni/ /'gro la phan thogs phyir ni bdag gis bstan par bya/ /dang por re zhig slob mas bla ma'i phyogs su blta zhing maN+Dal gyi cho ga byas la/ de nas sems can rnams skyo bar 'gyur ba'i phyir/ /'gro la phan thogs don du sangs rgyas</text></item>
<item><p>154b1</p><section></section><text>'gyur bar shog /ces bya ba ste/ dam bca' bar bya'o/ /de nas bdag nyid bla ma la dbul bya/ /zhes bya ba ni sbyin pa'o/ dam pa min pa'i lam la sems 'jug par 'gyur ba las ldog pa zhes bya ba'i tshul khrims so/ /lus dang ngag dang sems 'byung ba zhes bya ba ni bzod pa'o/ /sngon gyi</text></item>
<item><p>154b2</p><section></section><text>dam bca' ba yongs su rdzogs pa'i grub pa zhes bya ni brtson 'grus so/ /sems rtse gcig tu gyur pa zhes bya ba ni bsam gtan no/ /'di dag thams cad rang bzhin med pa nyid kyis nges par shes pa zhes bya ba gang yin pa de ni shes rab kyi ming thob pa'o/ /de bas na shes rab dang ldan</text></item>
<item><p>154b3</p><section></section><text>pa'i sbyin pa la sogs pa'i pha rol tu phyin pa lngas ming thob par 'gyur zhes bya ba ste/ byang chub sems dpa' sems dpa' chen pos pha rol tu phyin pa drug la rten par byed cing mi dge ba'i las bcu yongs su spang bar bya'o/ /de rnams kyang lus dang ngag dang sems la brten par gyur pa'o/ /lus</text></item>
<item><p>154b4</p><section></section><text>ni ngag la brten pa dang / ngag ni sems la brten pa dang / sems ni nam mkha' la brten pa ste/ nam mkha' ni gang la yang brten par ma gyur pa'o/ /de bas na 'bad pa thams cad kyis/ gsum po 'di nyid dri ma med par byas la/ slar yang gsum po 'di nyid la rnam par bshad par</text></item>
<item><p>154b5</p><section></section><text>brjod par bya'o/ /'di lta ste lus ni gzugs brnyan dang 'dra ba'o/ /ngag ni sgra brnyan bzhin du'o/ /sems ni nam mkha' dang mnyam pa ste/ gsum po de ni shes rab dang ldan pas rnam par dag par 'gyur zhes bya ba'o/ /de lta bas na mi dge ba bcus gnod par mi byed ces bya ba ni/</text></item>
<item><p>154b6</p><section></section><text>byang chub sems dpa' sngon du las rjes su dran par spyad par bya ba yin no/ /las dang po pa'i dum bu ste dang po'o// //de nas sngags bstan pa'i rgyud rnam pa bzhi las sngags kyi dngos grub bsgrub pa la sogs pa ni/ gang bcom ldan 'das kyis gsungs pa de thams cad/</text></item>
<item><p>154b7</p><section></section><text>ngan song du gnas pa'i sems can rnams bkug nas dam pa'i lam la dgod pa'i phyir bstan to/ /bstan pa yang tha ma dang 'bring dang rab dang sems can gyi bsam pa rab tu dbye bas sna tshogs par 'gyur te/ dper na gcig pu ni gcig min 'gyur ba bzhin du'o/ /ci ltar 'gyur zhe na/</text></item>
<item><p>155a1</p><section></section><text>dper na chus gang bar gyur pa'i chu snod rnams la zla ba gcig yin yang gzugs brnyan du mar gyur pa bzhin du zhes bya ba'o/ /de bas na theg pa thams cad las de kho na nyid gcig pu yin gyi gzhan ni ma yin par rtogs par gyis zhes bya ba'o/ /de ltar gtan la phebs nas sngon</text></item>
<item><p>155a2</p><section></section><text>gyi dam bca' yongs su rdzogs par bya ba'i phyir/ skye ba 'di la nyin mtshan du byang chub bsgrub par bya'o/ /de nas gal te bsgrub par ma nus na de lta na ni/ bsod nams la spyad par bya ste/ bsod nams kyi mthu des ma 'ongs pa'i dus su gzhan la byang chub bsgrub par 'gyur zhes bya ba'o/ /khro</text></item>
<item><p>155a3</p><section></section><text>ba dang ser sna dang nga rgyal dang ldan pa dang chang dang sha la sogs pa la rjes su chags par gyur pa gang rnams kyis bstan pa so so ru go bar byed pa de rnams kyis nges par bla na med pa yang dag par rdzogs pa'i byang chub kyi rgyu dang 'bras bu'i mtshan nyid bstan par mi nus te/ longs spyod kyi don du de</text></item>
<item><p>155a4</p><section></section><text>rnams kyi slob ma gzung bar byed pa dang / dam pa'i chos 'tshong ba dang / log par 'tsho bar byed pa dang / byin gyis brlabs pa dang bral bas dmyal bar ltung bar 'gyur ba dang / don med par 'gyur ba zhes bya ba'o/ /de nas 'byung ba lnga dang khams lnga la sogs pa gang yin pa de rnams sems</text></item>
<item><p>155a5</p><section></section><text>kyi phun sum tshogs pa yin gyi gzhan ni ma yin no/ /dper na rmi lam du bdag dang bral bar gyur pa'i 'gyur ba rnams gang skyes pa dang / gzung ba dang 'dzin pa las 'das par gyur pa'i zla ba'i gzugs brnyan dang 'dra ba dang / sgra brnyan dang 'dra ba dang / dri za'i grong khyer bzhin du rtogs par bya'o/ /</text></item>
<item><p>155a6</p><section></section><text>sems kyang skye ba dang gnas pa dang 'jig pa dang song ba dang 'ongs pa las 'das pa dang / thog ma dang bar dang tha ma las rnam par grol ba yin la/ gnas pa gang las kyang thob par mi 'gyur te/ shes rab dang ldan par gyur pa 'di nyid 'di ni srid pa gsum la rol bar mdzad pa de/ dper</text></item>
<item><p>155a7</p><section></section><text>na rdzu 'phrul mkhan skyes bu gang zhig gis/ skye ba dang / gnas pa dang / 'jig pa'i tshul gyis mi rnams la ngo mtshar bar ston par byed pa ji lta ba de bzhin du sems kyang shes par bya'o/ /de ltar brjod par gyur pa'i thabs rnal 'byor bas rig na/ sems kyi sa la gnod par mi 'gyur</text></item>
<item><p>155b1</p><section></section><text>te/ rnal 'byor pas sems shes par gyur na chags pa dang bral bar nam mkha' bzhin du 'gyur te/ yid bzhin gyi nor bu rin po che bzhin du spro ba dang bsdu ba'i bdag nyid 'chi bar gyur na yang rung skad cig gis 'tsho bar gyur na yang rung ste/ dus kyis mi 'tsho ba la smos ci dgos/ de ltar nyams sum myong</text></item>
<item><p>155b2</p><section></section><text>bar thos pa tsam gyis don med de/ dper na sman dpyad bklags pa tsam gyis nad pa la nad zhi bar mi 'gyur ba bzhin du'o/ /de bas na nyams su myong ba'i sbyor bas 'bras bu rdzogs par 'gyur te/ rgyu de'i phyir sems rtogs par gyur na thams cad skye bar 'gyur ro/ /shes rab dang sems kyi mtshan nyid ni</text></item>
<item><p>155b3</p><section></section><text>dbang dang bla ma'i drin gyis shes par 'gyur zhes bya'o/ /spyi'i gleng gzhi'i dum bu ste gnyis pa'o// //de nas slob ma rnams la dbang yang dag par sbyin pa brjod par bya ste/rdul tshon dgye bzhes bya ba ni nges pa'i don gyis shes rab yin la/ 'gro ba thams cad mtshon par byed pa'i phyir ro/ /de la</text></item>
<item><p>155b4</p><section></section><text>dgye ba zhes bya ba ni yongs su 'dzin pas na ra dza ba da'o/ /de nyid lha'i dkyil 'khor yin gyi/ lha rnams la spyan 'dren pa dang / gshegs su gsol ba la sogs pa ni ma yin no/ ci'i phyir zhe na/ sangs rgyas bcom ldan 'das byon pa dang gshegs pa mi shes pa'i phyir ro/ /dper na rmi lam na skye ba</text></item>
<item><p>155b5</p><section></section><text>dang gnas pa dang 'gag pa med pa bzhin du'o/ /rgyu de'i phyir lha rnams la spyan 'dren pa dang gshegs su gsol ba la sogs pa mi bya ste/ dmigs pa dang bcas pa'i bsam gtan gyis 'khor ba'i 'ching ba las grol bar mi 'gyur ro/ /med pa'i dngos po la smos ci dgos zhes bya ba'o/ /</text></item>
<item><p>155b6</p><section></section><text>de bas na dngos po thams cad la mi dmigs pas thams cad la'o/ /dngos po dang dngos po min pa las grol bar gyur pa'i sems ni sangs rgyas zhes bya bar brjod do/ /thabs dang shes rab kyi bdag nyid gtso bo de lta bu las/ sngags dang phyag rgya la sogs pas mchod par bya'o/ /</text></item>
<item><p>155b7</p><section></section><text>ji ltar mchod par bgyi zhe na/ dag pa dang ma dag pa'i sems gcig tu bya ba ni sngags so/ /de bzhin du skye dgu rnams kyi skye ba ni bzlas pa yin la 'jig rten gsum po rgyas gdab par byed pas na phyag rgya yin la de shes rab tu brjod de/ shes rab kyi maN+Dal de mdun du byas nas/ slob ma rnams</text></item>
<item><p>156a1</p><section></section><text>la dbang sna tshogs pa sbyin par bya'o/ /dbang las ma gtogs par dngos grub med de/ de bas na sangs rgyas nyid kyi 'bras bu 'dod pa las dbang sbyin par bya'o/ /slob mas kyang zhu ba 'di ltar bya ste/ 'khor ba'i 'dam du bying gyur ba/ /mi bzad sdig pa byas pas g.yogs/ /</text></item>
<item><p>156a2</p><section></section><text>de ltar bdag ni 'byung ba'i phyir/ /de bzhin gshegs pas skyob par mdzod/ /ces bya'o/ /de nas slob ma la bla mas dbang bdun po sbyin par bya ste/ chu'i dbang sbyin pa dang cod pan gyi dbang dang / /rdo rje'i dbang dang / bdag po'i dbang dang / ming gi dbang dang / gsang ba'i dbang dang / shes rab</text></item>
<item><p>156a3</p><section></section><text>ye shes kyi dbang ngo / /dang por re zhig me long lta bu'i ye shes kyi bdag nyid rnam par snang mdzad yin la/ chags pa med par gyur pas na rnam par snang mdzad do/ /de dbang bskur ba zhes bya ste chu'i dbang ngo / /de nas chos kyi dbyings shin tu rnam par dag pa'i bdag nyid mi bskyod pa ste/ bskyod</text></item>
<item><p>156a4</p><section></section><text>par mi 'gyur bas na mi bskyod pa yin la/ de mgo bo la gzung bar bya ste/ cod pan gyi dbang ngo / /de nas mnyam pa nyid kyi ye shes kyi bdag nyid rin chen 'byung ldan yin la/ gnyis po ma lus pa'i chags pa med par 'byung bar 'gyur bas na rin chen 'byung ldan te/ des dbang bskur ba ni rdo rje'i</text></item>
<item><p>156a5</p><section></section><text>dbang ngo / /de nas so sor rtog pa'i ye shes kyi bdag nyid snang ba mtha' yas yin la/ mtha' yas na tshad med pa ste/ snang ba ni 'od zer gang la yod pa de snang ba mtha' yas so/ /des dbang bskur bas ni bdag po'i dbang zhes bya'o/ /de nas bya ba grub pa'i ye shes kyi bdag nyid don yod grub</text></item>
<item><p>156a6</p><section></section><text>pa yin te/ don grub ces bya ba ni 'bras bu dang bcas pa'i grub pa yin la/ des ming gi dbang bskur ba ming gi dbang zhes bya ba ste/ ye shes lnga'i bdag nyid rdo rje sems dpa'o/ /rdo rje zhes bya ba ni/ mi phyed pa'i stong pa nyid yin la/ sems dpa' zhes bya ba ni srid pa gsum gyi gcig pa</text></item>
<item><p>156a7</p><section></section><text>nyid snying rje ste/ rdo rje sems dpa'o/ /gsang ba ni gnyis po ma lus pa skyed par byed pa'i phyir gnyis su med pa'i ye shes gtan la 'bebs pa yin la/ des dbang bskur ba ni gsang ba'i dbang ngo / /shes rab ye shes zhes bya ba ni rang bzhin med pa'i chos kyi dbyings nam mkha'i khams</text></item>
<item><p>156b1</p><section></section><text>yin la/ ye shes ni gzung ba dang 'dzin pa las 'das pa ste/ des dbang bskur ba ni shes rab ye shes kyi dbang ngo / /stong nyid ye shes brjod pa dang / snying rje gsal ba thabs yin no/ /gnyis ka gcig tu sbyor ba las/ bdud rtsi'i mchog ni 'dzag par 'gyur/ /zhes bya ba'o/ /dbang gzhan</text></item>
<item><p>156b2</p><section></section><text>ma gang rnams yod pa de rnams de nyid du shes par bya'o/ /lan cig phyi'am nang du de rnams kyi don ni yang dag par sbyin pas gtan la phebs par bya zhes bya ba'o/ /dbang gi dum bu ste gsum pa'o// //da ni de'i don gtan la 'bebs par gyur pa'i phyir/ rtsa gsum gyi dbye ba bri bar</text></item>
<item><p>156b3</p><section></section><text>bya ste/ la la nA ni g.yon nas 'bab par byed pa A li'i rang bzhin thabs so/ /ra sa nA ni g.yas nas 'bab par byed pa kA li'i rang bzhin shes rab bo/ /gnyis ka gcig pa nyid kyi dbus su a wa d+hU tI'o/ /la la nA chos dang / ra sa nA la longs spyod rdzogs pa dang / a wa d+hU tI la sprul pa'i sku ste/ lus dang</text></item>
<item><p>156b4</p><section></section><text>ngag dang sems kyi dbye bas so/ /rtsa gsum dang 'khor lo bzhi la gnyis su med pa'i sbyor bas bde ba chen po'o/ /bzhi po 'di rnams las sprul pa la byams pa'o/ /chos la snying rje'o/ /longs spyod rdzogs pa la dga' ba'o/ /bde ba chen po la btang snyoms so/ /de bzhin du skad</text></item>
<item><p>156b5</p><section></section><text>cig bzhis skye bar 'gyur te/ rnam pa sna tshogs pa dang / rnam par smin pa dang / rnam par nyid pa dang / mtshan nyid dang bral ba'o/ /bden pa bzhi ste/ sdug bsngal ba dang / kun 'byung ba dang / 'gog pa dang / lam mo/ de kho na nyid bzhi ste/ bdag gi de kho na nyid dang / sngags kyi de</text></item>
<item><p>156b6</p><section></section><text>kho na nyid dang / lha'i de kho na nyid dang / ye shes kyi de kho na nyid do/ /dga' ba bzhi ste/ dga' ba dang / mchog tu dga' ba dang / dga' bral gyi dga' ba dang / lhan cig skyes pa'i dga' ba'o/ /sde pa bzhi ste/ gnas brtan pa dang / thams cad yod par smra ba dang / mang pos bkur ba dang /</text></item>
<item><p>156b7</p><section></section><text>phal chen no/ /byams pa la sogs pa 'di rnams ji ltar 'gyur zhe na/ thams cad du ro mnyam pa nyid kyi gang blo gnas par 'gyur ba de byams pa'o/ /sngon gyi smon lam gyi bdag nyid gang sems yin pa de snying rje'o/ /'di dag la gcig pa de nyid gang yin pa de dga' ba'o/ /</text></item>
<item><p>157a1</p><section></section><text>thams cad la ltos pa med pa'i blo gang yin pa de btang snyoms so/ /sprul pa la sogs pa ji lta bu yin zhe na/ sems can ma lus pa rnams ni/ gang du skye bar brjod pa de/ /de ru sprul pa'i sku yin te/ /de ni sprul par brjod par 'gyur ro/ /yang na spro bar byed pas na sprul pa'o/ /</text></item>
<item><p>157a2</p><section></section><text>chos ni rang gi mtshan nyid 'dzin pa'i phyir sems kyi mtshan nyid do/ /longs spyod rdzogs pa ni mngar ba la sogs pa ro drug la spyod pa'i phyir ro/ /sku gsum gyi dbye bas 'di rnams su 'gyur te/ de rnams yongs su shes par byed pas bde ba chen po'o/ 'khor lo 'di rnams la rnam pa sna</text></item>
<item><p>157a3</p><section></section><text>tshogs pa la sogs pa'i skad cig rnams shes par bya'o/ /rnam pa sna tshogs pa la sogs pa ji lta bu yin zhe na/ 'khyud pa dang tsum+ba na la sogs pa sna tshogs par byed pas na rnam pa sna tshogs pa'o/ /ye shes kyi bde ba la spyod pas ni rnam par smin pa'o/ /thams cad mnyes par byed</text></item>
<item><p>157a4</p><section></section><text>pas na rnam pa med pa ste rang bzhin med pa nyid do/ /chags pa dang bral bar gyur pas ni mtshan nyid dang bral ba'o/ /skad cig 'di rnams las dga' ba la sogs pa skye bar 'gyur ro/ /rnam pa sna tshogs la dga' ba'o/ /rnam par smin pa la mchog dga'o/ /rnam par nyed pa la sna</text></item>
<item><p>157a5</p><section></section><text>tshogs dga' ba'o/ /mtshan nyid dang bral ba la lhan cig skyes pa'i dga' ba'o/ /dga' bas bde ba cung zad bskyed par 'gyur te/ mchog gi dga' bas de las lhag par 'gyur ba'i bde ba'o/ /sna tshogs dga' bas chags pa sna tshogs pa nyid do/ /thams cad kyi lhag ma ni lhan</text></item>
<item><p>157a6</p><section></section><text>cig skyes pa'i dga' ba'o/ /sngon mas ni reg bya la 'dod pa dang / gnyis pas bde ba la chags pa dang / gsum pas chags pa nyams pa dang / bzhi pas mchog tu bde ba'o/ /mchog dang sna tshogs pa'i bar du ni lhan cig skyes pa ste/ gsum po 'di dag dang bral ba yin la</text></item>
<item><p>157a7</p><section></section><text>gang gis kyang bstan par mi nus te/ gang las kyang thob par mi 'gyur ro/ /bla ma la ni brten pa dang / rang gi bsod nams kyis shes te/ /zhes bya ba'o/ /dga' ba 'di rnams la sdug bsngal la sogs pa'i bden pa bzhi shes par bya'o/ /de rnams kyang ji ltar shes she na/ sngon du</text></item>
<item><p>157b1</p><section></section><text>skye ba la sdug bsngal gyi bden pa'o/ /mchog tu 'byung ba la kun 'byung gi bden pa'o/ /rnam par nyed pa la rang bzhin med pa nyid kyis 'gog pa'i bden pa'o/ /de bas na lhan cig skyes pa nyid kyis lam gyi bden pa'o/ /de nas de kho na nyid bzhi ni/ dga' ba skyes pa'i phyir</text></item>
<item><p>157b2</p><section></section><text>bdag gi de kho na nyid do/ /gsang bar smra bar byed pas na mchog la sngags kyi de kho na nyid do/ /stong pa nyid kyi rang bzhin rtog par byed pas na rnam par nyed pa la lha'i de kho na nyid do/ /lhan cig skyes pa rnam par 'char bar bsgoms pa nyid kyis ye shes kyi de kho na nyid do/ /de nas sde pa</text></item>
<item><p>157b3</p><section></section><text>bzhi ni/ dga' ba dang po la gnas brtan pa'o/ /dga' ba gnyis pa la thams cad yod par smra ba'o/ /sna tshogs pa'i bdag nyid mang pos bkur ba'o/ /lhan cig skyes pa'i rang bzhin phal chen zhes bya ba ste/ de dag thams cad dga' ba rnams las bskyed par 'gyur ba'o/ /de rnams</text></item>
<item><p>157b4</p><section></section><text>kyang sprul pa dang longs spyod rdzogs pa dang / mnyam pa nyid dang / bde ba chen po'i 'khor lo rnams la shes par bya'o/ /sprul pa dang / chos dang longs spyod rdzogs pa ni la la nA dang ra sa nA dang a wa d+hU tI'o/ /'di dag thams cad ro mnyam pa nyid kyis bde ba chen po'o/ /de yang phyi dang</text></item>
<item><p>157b5</p><section></section><text>nang du sems kyi rgyal po'i rnam par rol par shes par bya'o/ /bla mas mdzes pa'i ye shes ni/ /slob ma la ni bstan par bya/ /don dam pa yis dbye bas ni/ /rtsa gnyis po yi bar du'o/ /ma bcos pa dang mi rtag min/ /dngos dang dngos med zag med dang / /gzung dang 'dzin pa las 'das pa/ /</text></item>
<item><p>157b6</p><section></section><text>gang la khams gsum skye ba dang / /khams gsum po la phan thogs pas/ /tshig tu brjod pa kun las 'das/ /dbang ni thob par gyur pa yi/ /skyes bus ye shes shes par bya/ /de nas de nyid rtogs pa'i phyir/ /rab tu sbyor ba brjod par bya/ /shes rab rang bzhin phyag rgyal chags</text></item>
<item><p>157b7</p><section></section><text>pas gang sems la bde ba 'byung ba de dga' ba dang por skye bar 'gyur ro/ /de dag la 'khyud pas dbang po rnams gcig tu gyur nas lhag par 'gyur ba mchog gi dga' ba'o/ /thams cad mnyes par 'gyur pa'i rang bzhin med pa nyid kyis nam mkha' bzhin du mtshan nyid dang bral ba ni sna tshogs</text></item>
<item><p>158a1</p><section></section><text>dga' ba'o/ /gsum po 'di dag las 'das par gyur pa lhan cig skyes pa zhes bya ba'i dga' ba ste/ de yang de bzhin nyid kyi gnas skabs su rnal 'byor pas rig par bya'o/ /de nas dbang po rtul por gyur pa rnams sangs rgyas pa'i phyir/ phyi rol gyi shes rab sbyor bas ye shes</text></item>
<item><p>158a2</p><section></section><text>kyi mtshan nyid ni bla mas bstan par bya'o/ /yang na lte ba las 'bar tsaN+DalI/ /bde gshegs lnga ni sreg par byed/ /spyan ma la sogs bsregs nas ni/ /haM bsregs ri bong can 'dzag byed/ /ces bya ba la tsaN+Da zhes bya ba ni shes rab yin la/ A li zhes bya ba ni thabs te/ A li dang kA li'i rang</text></item>
<item><p>158a3</p><section></section><text>bzhin la la nA dang ras nA'i bdag nyid do/ /thabs dang shes rab kyi bdag nyid 'di dag ni tsaN+Da lI'o/ /lte ba la zhes bya ba ni nam mkha' la yin la gnyis ka'i dbus su a wa d+hU tI la zhes bya ba'i don to/ /de 'bar bar gyur na bde gshegs lnga zhes bya ba ni phung po lnga yin la sreg par byed ces bya ba'o/ /</text></item>
<item><p>158a4</p><section></section><text>de nas spyan ma la sogs zhes bya ba ni 'byung ba lnga bsregs nas rnam pa med par 'gyur te/ haM bsregs zhes bya ba ni bdag dang bdag gi bsregs nas so/ /de ltar gyur pas ri bong can zhes bya ba ni/ byang chub kyi sems yin la/ sems can thams cad kyi don du 'dzag par byed de/ de</text></item>
<item><p>158a5</p><section></section><text>yang rang gis nye bar thob par 'gyur ro/ /dper na me tog ni snas snoms pa tsam gyis 'dzin kyang gang du yang mi mthong zhing rnam pa gang gis kyang nye bar mi 'gyur ro/ /'o na ci yin zhe na/ rang rig par 'gyur ba ji lta ba de bzhin du/ lhan cig skyes pa yang de bzhin du bstan zhes bya'o/ /de</text></item>
<item><p>158a6</p><section></section><text>lta bur gyur pa'i lhan cig skyes pa la gnas pa'i sems ni dri za'i grong khyer bzhin dang / sgyu ma dang rdzu 'phrul dang 'dra ba dang / me long dang gzugs brnyan bzhin dang / sgra brnyan bzhin du spro ba dang / bsdu ba rnam par sna tshogs pa la sogs pa ston par byed ces bya ba'o/ /yang dag pa'i</text></item>
<item><p>158a7</p><section></section><text>sbyin pa'i dum bu ste bzhi pa'o// //da ni shes rab ma rnams sbyin par bya ste/ rang bzhin med pa nyid kyis rnam par dbye ba ston par byed pas na sring mo ste mig la'o/ /ma reg pa'i phyir mna' ma ste rna ba la'o/ /rmi lam las skyes pa'i 'gyur ba bzhin du 'gro ba skyed par byed pas na</text></item>
<item><p>158b1</p><section></section><text>ma yin te sna la'o/ /dngos po thams cad 'joms par byed pas na bu mo ste lce la'o/ /sra ba'i sems smyug ma bzhin du 'gugs par byed pas na smyug ma mkhan te reg bya la'o/ /bde ba bsnyen par byed pas na chung ma ste phra ma la'o/ /rdo rje chos la sgrib pa med par byed pas na ko mkhan ma</text></item>
<item><p>158b2</p><section></section><text>ste phrag dog la'o/ /kaM zhes bya ba ni nam mkha' yin la 'di la skyong bar byed pa'i tshul khrims yod pas na ka pA li ni steng la'o/ /rnam par rtog pa ma lus pa'i mtha' gos su byas nas 'khor bar byed pas na ri khrod ma ste chu la'o/ /tsaN+Da zhes bya ba ni shes rab ste A li zhes bya ba ni chos thams</text></item>
<item><p>158b3</p><section></section><text>cad kyi 'byung gnas yin la/ tsaN+DalI zhes bya ba ste me la'o/ /mi rig pa'i phyir rigs ngan ma ste rlung la'o/ /brdzun gyi ri mo bzhin du 'gro ba gsum pa gtan la 'bebs par byed pas na rol mo mkhan ma ste na ma mkha' la'o/ /'gro ba sna tshogs pa brdzun du byed pas na ri mo mkhan te gzugs</text></item>
<item><p>158b4</p><section></section><text>la'o/ /nyon mongs pa ma lus par 'dral bar byed pas 'dreg mkhan ma ste tshor ba la'o/ /glang po che'i sems kyi so la rgyun du byed pas na so mkhan te 'du shes la'o/ /dmigs pa med pa'i gdugs kyis 'gro ba bkab par byed pas na gdugs mkhan ma ste 'du byed la'o/ /</text></item>
<item><p>158b5</p><section></section><text>ma rig pa gsod par byed pas na shan mkhan ma ste rnam par shes pa la'o/ /mda' zhes bya ba ni dbang po lnga yin la/ de rnams gcig pa nyid du byed pas mda' mkhan ma ste sbyin pa la'o/ /rnam par rtog pa ma lus pa skum par byed pas tshul khrims 'di la yod pas na ku tsi ni ste tshul</text></item>
<item><p>158b6</p><section></section><text>khrims la'o/ /dga' bar byed pas na nan+di ste bzod pa'o/ /gnyis po ma lus par byed pas na tsha mo ste brtson 'grus la'o/ /gzugs brnyan bzhin du sna tshogs pa ston par byed pas na gar mkhan ma ste bsam gtan la'o/ /rang bzhin med pa'i dra bas spro ba'i rnam par rtog pa'i yid</text></item>
<item><p>158b7</p><section></section><text>'ching bar byed pas na nya ba mo ste shes rab la'o/ /bden pa'i chos rnams la rgyas gdab par byed pas na ma'i sgyug mo ste byams pa la'o/ /dmigs pa med pa'i skud pa la sna tshogs pa'i me tog 'ching bar byed pas na phreng ba mkhan ma ste snying rje la'o/ /rnam par rtog pa'i shing gcod par</text></item>
<item><p>159a1</p><section></section><text>byed pas na shing mkhan ma ste dga' ba la'o/ /ma lus pa'i sgrib pa med pas na lhag ma za mkhan ma ste btang snyoms la'o/ /phyogs gnyis srub shing gis gzung bar byed pas na rdza mkhan ma ste lus la'o/ /rang gi ros 'gro ba smin par byed pas na chang 'tshong ma ste ngag</text></item>
<item><p>159a2</p><section></section><text>la'o/ /bram ze ni de bzhin nyid kyi ye shes te shes rab byed pas na bram ze mo ste sems la'o zhes bya ba'o/ /phyag rgya 'di rnams kyi bdag nyid mkha' 'gro ma rnams su 'gyur te de rnams bri bar bya'o/ /gzugs la dkar mo'o/ /sgra la chom rkun mo'o/ /dri la ro langs ma'o/ /ro la g+hasma rI'o/ /</text></item>
<item><p>159a3</p><section></section><text>reg bya la sa spyod ma'o/ /yid la mkha' spyod ma'o/ /sa la ro sreg ma'o/ /chu la ri khrod ma'o/ /me la tsaN+DalI'o/ /rlung la rigs ngan ma'o/ /nam mkha' la bdag med ma'o/ /'dod chags la ro langs ma'o/ /zhe sdang la rdo rje can ma'o/ /gti mug la rdo rje ma'o/ /phra ma la gsang</text></item>
<item><p>159a4</p><section></section><text>ba'i dkar mo'o/ /phrag dog la rdo rje mkha' 'gro ma'o/ /gzugs la rdo rje ma'o/ /tshor ba la chom rkun ma'o/ /'du shes la chu'i rnal 'byor ma'o/ /'du byed la rdo rje mkha' 'gro ma'o/ /rnam par shes pa la bdag med ma'o/ /sbyin pa la dkar mo'o/ /tshul khrims la chom rkun ma'o/ /</text></item>
<item><p>159a5</p><section></section><text>bzod pa la ro langs ma'o/ /brtson 'grus la g+hasma rI'o/ /bsam gtan la sa spyod ma'o/ /shes rab la mkha' spyod ma'o/ byams pa la spyan ma'o/ /snying rje la mA ma kI'o/ /dga' ba la gos dkar mo'o/ /btang snyoms la sgrol ma'o/ /lus la sa spyod ma'o/ /ngag la mkha'</text></item>
<item><p>159a6</p><section></section><text>spyod ma'o/ /sems la bdag med ma zhes bya ba ste/ lha mo 'di rnams la mkha' 'gro ma sna tshogs pa'i rigs bstan nas de rnams kyi de bzhin gshegs pa rnams brjod par bya ste/ gzugs la sogs pa rnams la rnam par snang mdzad dang / mi bskyod pa dang / snang ba mtha' yas</text></item>
<item><p>159a7</p><section></section><text>dang / don yod grub pa dang / rin chen 'byung ldan dang / rdo rje sems dpa'o/ /sa la sogs pa rnams la rnam par snang mdzad la sogs pa'o/ /'dod chags la sogs pa la snang ba mtha' yas dang / mi bskyod pa dang / rnam par snang mdzad dang / rin chen 'byung ldan dang / don yod</text></item>
<item><p>159b1</p><section></section><text>grub pa'o/ /gzugs dang / tshor ba la sogs pa la/ rnam par snang mdzad dang / rin chen 'byung ldan dang / snang ba mtha' yas dang / don yod grub pa dang / de bzhin gshegs pa mi bskyod pa'o/ /sbyin pa la sogs pa la rnam par snang mdzad dang / mi bskyod pa dang / snang ba mtha' yas dang /</text></item>
<item><p>159b2</p><section></section><text>don yod grub pa dang / rin chen 'byung ldan dang / /rdo rje sems dpa'o/ /byams pa la sogs pa la/ rnam par snang mdzad dang / mi bskyod pa dang / snang ba mtha' yas dang / don yod grub pa'o/ /lus la sogs pa la rnam par snang mdzad dang / snang ba mtha' yas dang / mi bskyod pa</text></item>
<item><p>159b3</p><section></section><text>zhes bya ba'o/ /da ni mkha' 'gro ma rnams la rgyas gdab pa brjod par bya ste/ gau rI dang ro sreg ma la mi bskyod pas rgyas gdab pa'o/ /ri khrod ma dang chom rkun ma la rnam par snang mdzad kyis so/ /ro langs ma dang tsaN+DalI la rin chen 'byung ldan gyis so/ /g+hasma rI dang rigs ngan ma la snang</text></item>
<item><p>159b4</p><section></section><text>ba mtha' yas kyis so/ /don yod grub pa dang rin chen 'byung ldan la snang ba mtha' yas kyis rgyas gdab po/ /rnam par snang mdzad dang snang ba mtha' yas la mi bskyod pas rgyas gdab pa'o/ /de la rdo rje sems dpas rgyas gdab pa'o/ /mkha' 'gro ma thams cad de bzhin gshegs</text></item>
<item><p>159b5</p><section></section><text>pa'i sbyor bas phan tshun du rgyas gdab pa'o/ /de nas bdag med ma ni rang bzhin gyis rdo rje sems dpa' dang mnyam pa'o/ /'di dag dngos po gcig pa nyid ni/ dpal ldan dpa' bo he ru ka 'byung ba chen po lnga'i gzugs can/ 'dod chags la sogs pa gzugs kyi bdag nyid de bzhin</text></item>
<item><p>159b6</p><section></section><text>gshegs pa lnga phyag rgya 'dzin pa yul drug la khyab pa'o/ /yul drug gi rang bzhin du gyur pa pha rol tu phyin pa drug yongs su rdzogs par mdzad pa/ stong pa nyid bcu drug gis yongs su bskor ba/ dge ba bcu rgyan du gyur pa/ bdud bzhi mnan par mdzad pa/ bden pa bzhi bstan par</text></item>
<item><p>159b7</p><section></section><text>mdzad pa/ sku bzhi'i bdag nyid du gyur pa/ de kho na nyid bzhi dbus su zhugs pa/ dga' ba bzhi gnang bar mdzad pa/ skad cig bzhi'i rang bzhin du gyur pa/ tshangs pa'i gnas bzhi la zhugs pa/ bdag med ma'i sbyor ba dang ldan pa'i mnga' bdag /srid pa gsum la rol par mdzad pa</text></item>
<item><p>160a1</p><section></section><text>zhes bya'o/ /thabs dang shes rab gtan la 'bebs pa'i dum bu ste lnga pa'o// //da ni bdag med ma'i 'khor lo bskyed pa'i rim pa bri bar bya ste/ re phas nyi ma mdun du bsgoms nas su/ /nyi der hUM skyes sna tshogs rdo rje ste/ /rdo rje de nyid kyis ni ra ba dang / /dra ba bcing ba</text></item>
<item><p>160a2</p><section></section><text>rnam par bsgom par bya/ /dang por re zhig chos kyi dbyings kyi bdag nyid ro bsgoms la/ de nas he ru ka nyid bsgom par bya'o/ /me'i dkyil 'khor gyi rnam pa kha sbyor du gyur pa chos kyi 'byung gnas las skyes pa'i 'khor lo ste/ de'i dbus su gdan bco lnga'i bdag nyid du gyur par ro bsgom</text></item>
<item><p>160a3</p><section></section><text>par bya'o/ /de'i steng du dbyangs dang po las skyes pa'i zla ba'i dkyil 'khor te/ de'i steng du re pha las skyes pa'i nyi ma'i dkyil 'khor bsam par bya'o/ /'di dag ni me long lta bu dang / mnyam pa nyid kyi ye shes kyi rang bzhin du gyur pa thabs dang shes rab kyi bdag nyid dag go/ /'di dag</text></item>
<item><p>160a4</p><section></section><text>yang dag par sbyor bas rdo rje sems dpa'i gdan yin no/ /dkyil 'khor de la rim pa de nyid kyis yi ge hUM las skyes pa'i bcom ldan 'das zhal gcig pa la phyag g.yas pa na rdo rje dang phyag g.yon pa na thod pa ste/ mgo bo'i phreng bas brgyan par gyur pa/ sku mdog chu shel dang 'dra bar/</text></item>
<item><p>160a5</p><section></section><text>bdag med ma'i sku la 'khyud par bsgom par bya'o/ /de nas sngon bzhin du zla ba nyi ma 'byung ba'i rim pas/ yi ge a la sogs pa'i yi ge 'bru bco lnga bdag med ma la sogs par gyur te/ dbus su bdag med ma'o/ /shar du rdo rje ma'o/ /gshin rje dkar mo'o/ /chu ru ro langs</text></item>
<item><p>160a6</p><section></section><text>ma'o/ /gnod sbyin du rdo rje mkha' 'gro ma'o/ /phyi rol gyi shar gyi sgo la dkar mo'o/ /lho ru chom rkun ma'o/ /nub tu ro langs ma'o/ /byang du g+hasma rI'o/ /dbang ldan du ro sreg ma'o/ /me ru ri khrod ma'o/ /bden bral du tsaN+DalI'o/ /rlung du rigs ngan ma'o/ /steng du mkha' spyod ma'o/</text></item>
<item><p>160a7</p><section></section><text>'og tu sa spyod ma ste lha mo 'di rnams zhal gcig phyag gnyis pa sku mdog nag po mi bzad pa/ spyan dmar ba phyag rgya lnga 'dzin pa/ phyag g.yas pa na gri gug dang / g.yon pa na thod pa dang kha T+wAM ga'o/ /stag gi pags pa gos su mdzad pa/ skra ser la gyen du gyur par bsgom</text></item>
<item><p>160b1</p><section></section><text>par bya'o/ /bdud la sogs pa'i skyon rnams gcod par byed pa'i gri gug go/ /bsgom pa dang sgom pa po'i rnam par rtog pa nyams par byed pa ni thod pa ste/ bdud bzhi za bar byed pa ni khrag gis gang ba'o/ /kha T+wAM ga ni stong pa nyid yin la/ ro ni thabs so/ /'dod chags dang / zhe sdang la</text></item>
<item><p>160b2</p><section></section><text>sogs pa'i bdag nyid 'gro ba gsum po za bar byed pas na stag ste de'i pags pa gos su mdzad pa'o/ /de lta bur gyur pa'i 'khor lo rnal 'byor pa gang gis bsgom pa des myur bar dngos grub thob par 'gyur zhes bya ba'o/ /lha mo de thams cad ji ltar brjod pa'i rim pas rdzogs nas rje</text></item>
<item><p>160b3</p><section></section><text>btsun bcom ldan 'das rdo rje sems dpa' la thim nas de'i bdag nyid du 'gyur ro/ /de nyid cha bco lnga'i bdag nyid zla ba ste byang chub kyi sems yin la/ kun rdzob dang don dam pa'i bdag nyid byang chub kyi sems de ni/ dkyil 'khor gyi 'khor lo la sogs pa'i thabs dang / byin</text></item>
<item><p>160b4</p><section></section><text>gyis brlabs pa'i rim pas skye bar 'gyur ro/ /de'i cha bco lngas rnal 'byor ma bco lngar yang dag par 'dod do/ /de rnams ji ltar 'gyur zhe na/ bya ba byed pa'i phyir zla ba ni byang chub kyi sems te/ A li'i gzugs kyi bde ba chen por brjod do/ /de bas na lha mo re re ni thabs shes</text></item>
<item><p>160b5</p><section></section><text>rab kyi bdag nyid bskyed pa'o/ /kun rdzob ni 'dus pa ste/ de bas na kun+da dang 'dra zhes pa ni thabs nyid kyi gnas pa'o/ /don dam par ni dpyod pa ste/ bde ba'i gzugs shes rab ma mngon par brjod ces bya ba'o/ /bdag med ma'i dum bu ste drug pa'o// //de nas gnyis su</text></item>
<item><p>160b6</p><section></section><text>med pa'i bdag nyid du gyur pa'i bcom ldan 'das phyag bcu drug pa'i sgrub pa brjod par bya ste/ phyag rnams ni stong pa nyid bcu drug tu bstan te/ de rnams gang yin zhe na/ nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid</text></item>
<item><p>160b7</p><section></section><text>dang / don dam pa stong pa nyid dang / 'dus byas stong pa nyid dang / 'dus ma byas stong pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang /</text></item>
<item><p>161a1</p><section></section><text>dngos po med pa stong pa nyid dang / ngo bo nyid stong pa nyid dang / dngos po med pa'i ngo bo nyid stong pa nyid ces bya ba ste/ stong pa nyid bcu drug ni phyag bcu drug tu brjod do/ /yang dag par bsdu ba bzhi ni zhabs bzhi yin la/ de rnams gang yin zhe na sbyin pa dang tshig</text></item>
<item><p>161a2</p><section></section><text>snyan pa dang / don spyod pa dang / don mthun pa ste/ de rnams ni zhabs rnams so/ /byang chub kyi yan lag bdun ni pags pa ste/ de rnams gang yin zhe na/ dran pa dang brtson 'grus dang / dga' ba dang / shin tu sbyangs pa dang / ting nge 'dzin dang / btang snyoms dang / chos rnam</text></item>
<item><p>161a3</p><section></section><text>par 'byed pa ste/ de rnams ni pags pa'o/ /sha la ro sreg ma dang / khrag la ri khrod ma dang / shu kra la tsaN+DalI dang / rkang dang klad pa la rigs ngan ma ste/ de rnams ni sha dang khrag dang shu kra dang / rkang dang klad par brtags so/ /rus pa rnams ni bden pa bzhi ste/ sdug bsngal</text></item>
<item><p>161a4</p><section></section><text>dang / kun 'byung dang / 'gog pa dang / lam ni rus pa rnams su 'gyur ro/ /rnam par thar pa brgyad ni zhal brgyad de/ de rnams gang yin zhe na/ phyi'i gzugs stong par mthong ba dang / nang gi gzugs stong par mthong ba dang / dge ba dang mi dge ba'i lta bas byas pa'i stong par</text></item>
<item><p>161a5</p><section></section><text>mthong ba dang / nam mkha' mtha' yas skye mched stong par mthong ba dang / rnam shes mtha' yas skye mched stong par mthong ba dang / ci yang med pa'i skye mched stong par mthong ba dang / 'du shes med 'du shes med min skye mched stong par mthong ba dang / 'du shes kyis rig pa'i 'gog</text></item>
<item><p>161a6</p><section></section><text>pa stong par mthong ba zhes bya ba ste/ rnam par thar pa brgyad ni zhal brgyad do/ /'dod chags chen po las byung ba'i zhal ni g.yon pa dmar po'o/ /gti mug chen po'i bdag nyid g.yas pa ste dkar po'o/ /nyon mongs pa thams cad zhi bar byed pa'i phyir zhe sdang chen po las byung ba'i nub</text></item>
<item><p>161a7</p><section></section><text>kyi zhal ni mche ba gtsigs pa ste bdud bzhi nyams pa'i don du'o/ /zhe sdang chen po dang gti mug chen po dang / 'dod chags chen po las 'byung ba'i gar gyi ro dgu 'bab par byed pa rtsa ba'i zhal shes par bya'o/ /steng gi zhal ni mi bzad pa'i 'jigs su rung ba'o/ /zhal gzhan ma</text></item>
<item><p>161b1</p><section></section><text>rnams ni/ shin tu mi bzad pa dang 'jigs par mdzad pa'o/ /gar gyi ro dgu ni rol pa dang / dpa' ba dang / gshe ba dang / dgod pa dang / mi bzad pa dang / 'jigs byed dang / gshin rje dang / ngo mtshar ba dang / zhi ba ste gar gyi ro dgu dang ldan pa'o/ /log par lta ba nyams par byed pa'i phyir</text></item>
<item><p>161b2</p><section></section><text>mche ba gtsigs pa'o/ /spyan ni sdang bar mdzad pas log par lta ba nyams pa'i phyir ro/ /rnam par thar pa gsum ni spyan gsum ste/ stong pa nyid dang / mtshan ma med pa dang / smon pa med pa'o/ /rim pa 'di nyid kyis zhal brgyad la spyan nyi shu rtsa bzhir 'gyur ro/ /sems can rnams la</text></item>
<item><p>161b3</p><section></section><text>snying rje'i phyir de rnams dmar po'o/ /phyag rgya rnam pa lnga sangs rgyas lngar 'gyur te/ dbu la 'khor lo'i tshul gyis mi bskyod pa'o/ /phyag la phyag gdub kyi gzugs kyis rnam par snang mdzad do/ /snyan cha'i bdag nyid snyan la snang ba mtha' yas so/ /mgul la mgul nor</text></item>
<item><p>161b4</p><section></section><text>gyi rang bzhin gyis rin dbang ngo / /ska rags kyi yon tan gyi tshul gyis sku rked la don yod grub pa'o zhes bya ste/ sangs rgyas lnga ni zhe sdang la sogs pa'i gzugs kyi bdag nyid phyag rgyar 'gyur ro/ /bdud bzhi ni phung po'i bdud dang / nyon mongs pa'i bdud dang / 'chi bdag gi bdud dang /</text></item>
<item><p>161b5</p><section></section><text>lha'i bu'i bdud de/ 'di rnams zhabs kyis mnan par mdzad de/ tshangs pa dang / drag po dang / khyab 'jug dang / 'dod pa'i lha yin la/ gti mug dang / phrag dog dang / zhe sdang dang / 'dod chags zhes bya ba'i don to/ /mi dge ba bcus mgo bo'i phreng ba</text></item>
<item><p>161b6</p><section></section><text>mdzad de/ de rnams gang yin zhe na/ srog gcod pa dang / ma byin par len pa dang / 'dod pas log par g.yem pa dang / brdzun du smra ba dang / tshig 'khyal pa dang / phra ma dang / tshig rtsub pa dang / gnod sems dang / mnar sems dang / log par lta ba zhes bya ba ste/ de rnams kyis phreng ba</text></item>
<item><p>161b7</p><section></section><text>mdzad do/ /dpung pa la rdzu 'phrul gyi rkang pa bzhis dpung rgyan du mdzad de/ 'dun pa dang / brtson 'grus dang / sems dang / dpyod pa'o/ /zhabs la zhabs gdub ni 'jig rten las 'das pa'i phung po lnga ste/ tshul khrims dang / bsam gtan dang / shes rab dang / rnam par</text></item>
<item><p>162a1</p><section></section><text>grol ba dang / rnam par grol ba'i ye shes mthong ba'o/ /log pa'i 'dod chags nyams par byed pa'i phyir/ rnal 'byor ma'i dra ba nye bar bstan to/ /skrag pa nyams par byed pa'i phyir sku la thal bas byugs par mdzad pa/ 'khor ba rang bzhin med pa'i sgom pa nyid kyis</text></item>
<item><p>162a2</p><section></section><text>gri gug dang thod pa 'dzin pa'i phyag rgyas 'khyud pa'o/ /thabs dang shes rab kyi rang bzhin gyis thod pa rnams yongs su brjod do/ /thod pa de rnams kyi nang nas g.yas pa'i thod pa brgyad la glang po che dang / rta dang / bong bu dang / ba lang dang / rnga mo dang / mi dang / sha ra b+ha dang / byi la'o/ /de</text></item>
<item><p>162a3</p><section></section><text>bzhin du g.yon pa'i thod pa brgyad la/ sa dang / chu dang / me dang / rlung dang / zla ba dang / nyi ma dang / gshin rje dang / gnod sbyin no/ /'di rnams kyang 'dod chags dang / zhe sdang dang / gti mug dang / phra ma dang / phrag dog dang / ngar 'dzin pa dang / nga rgyal dang / ser snar brjod do/ /</text></item>
<item><p>162a4</p><section></section><text>gang gi ye shes bla med ni/ /thams cad dbang gis thob pa ste/ /de yi cod pan mi bskyod pa/ /bla ma dam pas 'dzin pa yin/ /ye shes snang bar gyur pa'i phyir/ /'od zer 'bar bas brtags pa'o/ /theg chen po la zhon pa ste/ /yin pa dang min pa'i brtag pa thams cad phyogs</text></item>
<item><p>162a5</p><section></section><text>las 'das pa'i phyir ro/ /theg pa chen po de pha rol tu phyin pa drug la gnas pa'o/ /de rnams kyang gang yin zhe na/ sbyin pa dang / tshul khrims dang / bzod pa dang / brtson 'grus dang / bsam gtan dang / shes rab po/ /'di rnams kyi gnas pa med pa'i sbyor bas/ thams cad mkhyen pa nyid la bzhugs te zhes bya ba ni bcom ldan</text></item>
<item><p>162a6</p><section></section><text>'das theg pa chen po nyid la bzhugs pa'o/ /bcom ldan 'das phyag bcu drug pa'i dum bu ste bdun pa'o// //de nas dkyil 'khor gyi rim pa brjod par bya ste/ dkyil 'khor chen po 'di nyid ni/ /zur bzhi pos ni yang dag mdzes/ /sgo bzhi pa dang 'od zer che/ /dra ba dra ba phyed kyis brgyan/ /phreng ba</text></item>
<item><p>162a7</p><section></section><text>sna tshogs rnga mar ldan/ /ka pa brgyad kyis nye bar mdzes/ /mar me spos dang de bzhin dri/ /phreng ma la sogs lha mos bskor/ /mgrin pa la ni mgul chings dang / /rin po che ni sna lnga dgod/ /kha rgyan gyis ni brgyan pa ste/ /bum pa brgyad kyis yang dag ldan/ /rta babs bzhis ni mdzes par</text></item>
<item><p>162b1</p><section></section><text>gyur/ /rgyal mtshan tshogs dang ldan pa'o/ /bla re sna tshogs kyis mdzes pa/ /dkyil 'khor de ni gru bzhi pa/ /phyi rol dur khrod brgyad kyis brgyan/ /zhes bya ba'o/ /ci'i phyir dkyil 'khor zhe na/ lus dang ngag dang sems bden par byed pas na dkyil 'khor du brjod do/ /bden pa bzhi yi rnam pa</text></item>
<item><p>162b2</p><section></section><text>yis/ /gru bzhi pa ni rnam par brtags/ /bdud bzhi po la 'jigs byed phyir/ /dri ma med pa'i sgo bzhi pa'o/ /tshangs pa'i gnas ni bzhi yi phyir/ /zur bzhi pa ni yongs su brtags/ /rnam shes brgyad ni rtog pa'i phyir/ /ka ba brgyad ni bshad pa yin/ /phyi rol du ni dkyil 'khor</text></item>
<item><p>162b3</p><section></section><text>te/ /tshogs gru bzhi pa ru bshad/ /rnam par shes pa brgyad gang yin zhe na/ /mig gi rnam par shes pa dang / rna ba'i rnam par shes pa dang / sna'i rnam par shes pa dang / lce'i rnam par shes pa dang / lus kyi rnam par shes pa dang / yid kyi rnam par shes pa dang / nyon mongs pa can gyi</text></item>
<item><p>162b4</p><section></section><text>rnam par shes pa dang / kun gzhi'i rnam par shes pa'o/ /thod pa brgyad ni gzugs can brgyad de/ de rnams gang yin zhe na/ sa dang chu dang me dang rlung dang gzugs dang dri dang ro dang reg bya'o/ /kha brgyad ni 'phags pa'i lam yan lag brgyad pa ste/ de rnams gang yin zhe na/ yang dag pa'i</text></item>
<item><p>162b5</p><section></section><text>lta ba dang / yang dag pa'i rtog pa dang / yang dag pa'i ngag dang / yang dag pa'i las kyi mtha' dang / yang dag pa'i 'tsho ba dang / yang dag pa'i brtson 'grus dang / yang dag pa'i dran pa dang / yang dag pa'i ting nge 'dzin no/ /rin po</text></item>
<item><p>162b6</p><section></section><text>che sna lnga dgod pa'i bum pa rnams so/ /rin po che sna lnga ni stobs lnga ste/ dad pa'i stobs dang / brtson 'grus kyi stobs dang / dran pa'i stobs dang / bsam gtan gyi stobs dang / shes rab kyi stobs so/ /nyon mongs pa bzhi bcom par mdzad pas na ha ra ste/ nyon mongs pa bzhi ni/ 'dod chags dang / zhe sdang dang /</text></item>
<item><p>162b7</p><section></section><text>gti mug dang / nga rgyal lo/ /ha ra phyed ni nyon mongs pa phyed zad pa'i phyir zhes bya ba ni/ dra ba dang dra ba phyed do/ /bla bres rgyas par byed pa'i sems/ /gang phyir dngos po kun la'o/ /de nas bla bre sems yin par/ /don dam bden pas bshad pa'o/ /ting nge 'dzin gyi yan lag</text></item>
<item><p>163a1</p><section></section><text>ni ting nge 'dzin gsum ste/ dkyil 'khor rgyal po mchog dang / thig le'i rnal 'byor te/ phra mo'i rnal 'byor ro/ /ting nge 'dzin gsum po 'di la yan lag re re ni/ bsnyen pa dang nye ba'i bsnyen pa dang sgrub pa dang sgrub pa chen po ste/ ting nge 'dzin gyi yan lag ni rta babs</text></item>
<item><p>163a2</p><section></section><text>rnams so/ /'phags pa'i lam yan lag brgyad pa ni snga ma rnams su bshad do/ /byams pa la sogs pa yi sems/ /chos kyi dran pa sbyor ba ste/ /bder gshegs ye shes smra ba ste/ /rdo rje thig skud brjod pa yin/ /chos kyi sbyin pa bzhi ste/ chos thams cad mi rtag pa dang / chos</text></item>
<item><p>163a3</p><section></section><text>thams cad sdug bsngal ba dang / chos thams cad bdag med pa dang / zhi ba dang mya ngan las 'das pa zhes bya ba ste/ chos kyi sbyin pa bzhi'o/ /phyi rol du ni me tog dang / spos dang / mar me dang / drir 'gyur zhes bya ba'o/ /dkyil 'khor 'di nyid ni phyi dang nang du shes par bya'o/ /de ltar</text></item>
<item><p>163a4</p><section></section><text>shes rab ma dang / lhan cig tu bde bas rdo rje sems dpa' gnyis su med par 'gyur te/ bcom ldan 'das de nyid kyis rnal 'byor ma'i 'khor lo bstan par mdzad de/ bdag med lhan cig sbyor ba yis/ /gnyis kas bde ba thob 'gyur te/ /so ma nyi med pa'i bde thob nas/ /som nyi</text></item>
<item><p>163a5</p><section></section><text>med pa'i gzugs can yin/ /lha dang lha mo'i grong khyer du/ /rgyun mi 'chad par bde bar rol/ /shar phyogs shar gyi sgo la ni/ /dkar mo phyung nas gnas pa yin/ /srub cing bsrub pa'i sbyor ba yis/ /de nas chom rkun ma ni phyung / /phyung nas lho yi sgo la ni/ /chom rkun</text></item>
<item><p>163a6</p><section></section><text>mas ni sgo srung byed/ /bo la kak+kol sbyor ba yis/ /de nas ro langs ma ni dbyung / /phyung nas nub kyi sgo la ni/ /drag mo'i gzugs can ma gnas pa'o/ /srub cing bsrub pa'i sbyor ba yis/ /bdud 'joms ma ni gnas pa yin/ /gnyis med snyoms par zhugs pa las/ /phyi nas</text></item>
<item><p>163a7</p><section></section><text>g+hasma rI phyung ste/ /phyung nas byang gi sgo la ni/ /mi bzad gzugs can ma gnas so/ /gnyi ga mnyes pa'i sbyor ba las/ /phyi nas ro sreg ma phyung ste/ /phyung nas dbang ldan mtshams su ni/ /drag mo'i gzugs can ma gnas pa'o/ /srub cing bsrub pa'i sbyor ba yis/ /de bzhin</text></item>
<item><p>163b1</p><section></section><text>me la ri khrod ma'o/ /srin mo la ni tsaN+DalI/ /rlung gi mtshams la rigs ngan ma'o/ /brdzun gyi rnam par rtog pa gcod pa'i phyir dkar mo'i phyag g.yas pa'i gri gug tu brjod do/ /phyag g.yon pa la 'khor ba'i bag chags 'joms pa'i ro hi tar 'dod do/ /chom rkun ma'i g.yas na thabs dang</text></item>
<item><p>163b2</p><section></section><text>shes rab kyi rang bzhin gtan la 'bebs par byed pa'i cang te'u ste/ g.yon pa la gti mug gi bdag nyid phag go/ /ro langs ma'i g.yas pa la stong pa nyid kyi rang bzhin du sbal pa ste/ g.yon pa la snying rje'i bdag nyid pad+ma'i snod do/ /g+hasma rI'i g.yas pa ni zhe sdang gi bdag nyid du gyur</text></item>
<item><p>163b3</p><section></section><text>pa sprul te/ g.yon pa la thabs dang shes rab nyid kyi rnal 'byor gyi snod do/ /ro sreg ma'i g.yas pa na ma lus bdud kyi sde glang po che'i sna 'dral bar byed pa'i phyir seng ge yongs su brjod do/ /g.yon pa la rtog pa gnyis 'dzin ma lus pa gcod par byed pas na dgra sta'o/ /ri khrod</text></item>
<item><p>163b4</p><section></section><text>ma'i g.yas pa la rnam pa lnga'i rang bzhin nyid kyi dge slong ste/ g.yon pa la gnyis su med pa'i ye shes rtog par byed pas na 'khar gsil du brjod do/ /tsaN+DalI'i g.yas pa na log pa'i lta ba gcod par byed pas na 'khor lo ste/ mi shes pa dbyung bar byed pas na thong gshol lo/ /rigs</text></item>
<item><p>163b5</p><section></section><text>ngan ma'i g.yas pa ni mi phyed pa'i rnam pas ye shes rtogs par byed pas na rdo rje ste/ g.yon pa ni gdug pa thams cad bsdigs par byed pas sdigs mdzub tu brjod do/ /lha mo thams cad spyan gsum pa/ /phyag gnyis pa gar phyed kyi bzhugs stabs kyis bzhugs pa/ skra</text></item>
<item><p>163b6</p><section></section><text>gyen du gyur pa/ phyag rgya lngas mdzes par gyur pa'o/ /rim pa ji lta bas lha mo dkar mo la sogs pa'i sku mdog ni nag mo dang / btsod dang 'dra ba dang / gser zhu na ma bzhin dang / dmar po dang / in+d+ra nI la dang / chu shel dang / sngon po dang / kha dog bsres par gyur pa'o/ /</text></item>
<item><p>163b7</p><section></section><text>'di rnams kyi gdan ni/ tshangs pa dang / dbang po dang / nye ba'i dbang po dang / drag po dang / gshin rje dang / gnod sbyin dang / bden bral dang rlung ngo / /'das pa dang / ma 'ongs pa dang / da ltar byung ba'i dus gsum mthong ba'i phyir/ spyan gsum pa'o/ /gzugs med</text></item>
<item><p>164a1</p><section></section><text>pa gnyis sbyar ba'i phyir rnal 'byor ma rnams la phyag gnyis gnyis so/ /gzugs med pa gnyis gang yin zhe na/ nam mkha' dang rnam par shes pa ste/ de dag ni phyag gnyis so/ /'dod chags dang / zhe sdang dang / gti mug dang / phra ma dang / tshig rtsub pa dang /</text></item>
<item><p>164a2</p><section></section><text>phrag dog dang / ser sna dang / ngar 'dzin pa ni tshangs pa la sogs pa'i gdan rnams so/ /phyag rgya lnga ni lta ba lnga ste/ 'jig tshogs la lta ba dang / log pa'i lta ba dang / mthar 'dzin par lta ba dang / lta ba mchog tu 'dzin pa dang / tshul khrims dang brtul zhugs mchog tu 'dzin</text></item>
<item><p>164a3</p><section></section><text>pa'i lta ba ste/ phyag rgya lngar 'gyur ro/ /gdug pa'i sems nyams par byed pa'i phyir 'jigs su rung ba dang skra gyen du gyur pa'o/ /rnal 'byor ma 'di rnams kyis yongs su bskor ba'i bcom ldan 'das bsgom par bya zhes bya ba'o/ /dkyil 'khor gyi 'khor lo rnal 'byor ma</text></item>
<item><p>164a4</p><section></section><text>rnams yongs su rdzogs pa'i dum bu ste brgyad pa'o// //da ni dur khrod rnams brjod par bya ste/ shar sgo la gtum byed ces bya ba ni dur khrod do/ /brgya byin ni zhing skyong ngo / /klu ni nor rgyas kyi bu'o/ /shing ni shi ri sha'o/ /sprin ni sgra sgrogs byed pa'o/ /me'i mtshams su</text></item>
<item><p>164a5</p><section></section><text>dur khrod ni a ta ta'i gad mo'o/ /zhing skyong ni me'o/ /klu ni pad+ma chen po'o/ /shing ni ka rany+dza'o/ /sprin ni mthug po'o/ /lho ru dur khrod ni keng rus 'jigs byed pa'o/ /zhing skyong ni gshin rje'o/ /klu ni pad+ma'o/ /shing ni tsu ta'o/ /sprin ni 'khor byed do/ /bden bral du dur khrod ni kI li</text></item>
<item><p>164a6</p><section></section><text>kI la'i sgra'o/ /zhing skyong ni srin po'i dbang po'o/ /klu mtha' yas so/ /shing ni brka ti'o/ /sprin ni gar byed do/ /nub tu dur khrod ni 'bar bas bskor ba'o/ /zhing skyong ni chu lha'o/ /klu ni stobs kyi rgyu'o/ /shing ni a sho ka'o/ /sprin ni mi bzad pa'o/ /rlung du dur khrod ni mun pa</text></item>
<item><p>164a7</p><section></section><text>mi bzad pa'o/ /zhing skyong ni rlung ngo / /klu rigs ldan no/ /shing a rdza ga'o/ /sprin ni chu 'dzag pa'o/ /gnod sbyin la dur khrod ni tshang tshing ngo / /zhing skyong ni gnod sbyin no/ /klu 'jog po'o/ /shing a shwa t+tha'o/ /sprin rgyal gyur pa'o/ /dbang ldan du dur khrod ni dpal 'phel</text></item>
<item><p>164b1</p><section></section><text>ba'o/ /zhing skyong ni dbang phyug go/ /klu dung skyong ngo / /shing ni 'ba' ta'o/ /sprin ni gtum byed gdug par gnas pa'o/ /dur khrod ni 'jigs byed 'jigs su rung ba ste/ nyal ba dang gar byed pa la sogs pa'i 'dre dang ro'i tshogs kyis bskor ba dang / shing dang shing tog rnams kyis mdzes</text></item>
<item><p>164b2</p><section></section><text>par gyur pa'o/ /brgya byin la sogs pa'i zhing skyong rnams kyi kha dog ni ser po dang / dmar po dang / sngon po dang / nag po dang / dkar po dang / ljang gu dang / kha dog dkar ser du gyur pa'o/ /glang po che dang / sprin dang ra skyes dang ma he dang lug dang 'ug pa dang chu srin dang / sha ba dang /</text></item>
<item><p>164b3</p><section></section><text>mi dang / glang gi gdong pa rnams te/ lus po ni mi'i rnam pa bzhin du yin la/ de rnams shing rnams kyi steng du gnas par 'gyur ro/ /klu nor rgyas kyi bu la sogs pa'i kha dog ni dkar po dang / sngon po dang / ser po dang / dmar po dang / bsres pa dang / sngon po dang / rim pa ji lta ba bzhin</text></item>
<item><p>164b4</p><section></section><text>kha dog sngon po'o/ /sprin rnams ni sna tshogs par shes par bya'o/ /'di rnams ni 'khor lo'i phyi rol du rdo rje gur gyi mthar bri ba'am/ bsgom par bya'o/ /dur khrod brgyad po 'di rnams la mi bzad pa'i gzugs dang ldan pa grangs med pa sna tshogs pa gar gyi ro dgu dang ldan pa'o/ /</text></item>
<item><p>164b5</p><section></section><text>kha dog sngon po dang ser po la sogs pa dang rnam pa sna tshogs bsgom par bya'o/ /dur khrod ces bya ba ni lus po ste/ dbugs byung bas na dur khrod yin la sa'o/ /de nas zhing skyong bar byed pas na zhing skyong ste rlung ngo / /bsreg pa'i bdag nyid klu ste me'o/ /khyab par byed pas na shing ste</text></item>
<item><p>164b6</p><section></section><text>nam mkha'i mtshan nyid do/ /chu'i bdag nyid ni sprin no/ /de ltar dur khrod brgyad la zhing skyong dang / klu dang / shing dang / sprin rnams su 'gyur ro/ /'di dag ni dbus su mchog gi dga' ba gnang bar mdzad pa dga' ba dang bcas pa'i rnal 'byor ma'i tshogs kyis bskor ba'o/ /</text></item>
<item><p>164b7</p><section></section><text>ro la sogs pa'i gar gyi ro dgu dang ldan pa'i bcom ldan 'das rdo rje mkha' 'gro bzhugs par shes par bya'o/ /rang gi ming gi yi ge las skyes pa'i rnal 'byor ma rnams kyis yongs su bskor ba'i bcom ldan 'das rnal 'byor gyi bdag nyid bsgom par bya zhes pa'o/ /dur khrod</text></item>
<item><p>165a1</p><section></section><text>kyi dum bu ste dgu pa'o// //phyi dang nang gi gzugs can pa'i/ /sems kyi de dag thams cad yin/ /rnam rtog sbyor ba bral ba'i phyir/ /srid pa gsum la rol pa yin/ /phyag rgya'i rgyu ni bral ba'i phyir/ /rnal 'byor pas ni snying rje bsgom/ /stong nyid snying rje dbyer</text></item>
<item><p>165a2</p><section></section><text>med pa/ /byang chub sems zhes dran pa'o/ /'jig rten khams ni gang zhig dang / /gzhan du sangs rgyas mthong mi 'gyur/ /sems nyid rdzogs pa'i sangs rgyas te/ /gzhan du sangs rgyas ma bstan to/ /gdol pa smyig mkhan la sogs gang / /gsod pa'i don phyir bsams</text></item>
<item><p>165a3</p><section></section><text>pas so/ /dgyes rdor de rnams kyis thos nas/ /'grub 'gyur de la the tshom med/ /lam 'di dag ni ma shes par/ /byis pa mi shes pas g.yogs te/ /'gro drug 'khor ba'i btson khang du/ /rmongs pa de rnams 'khyams par 'gyur/ /tshig tu brjod pa las 'das pa'i/ /</text></item>
<item><p>165a4</p><section></section><text>dbang po kun la spyod yul min/ /yid kyi rnam shes spyod yul ba/ /ye shes 'di ni rang rig pa'o/ /byin gyis brlab pa'i rim pa 'di/ /kun mkhyen ye shes bdag nyid yin/ /mtho ris mi dang sa 'og tu/ /skad cig gis ni rnam gcig 'gyur/ /rang bzhin dbye ba'i rtog pa ni/ /</text></item>
<item><p>165a5</p><section></section><text>gnod par byed par mi nus te/ /lha min dbang po dang 'dra gang / /nges par drung du gnas gyur na/ /de la 'jigs par mi bya ste/ /seng ge'i tshul bzhin spyod par bya'o/ /chu klung gi ni rgyu ba bzhin/ /mar me'i 'od zer bzhin du ste/ /de nyid sbyor bar rtag tu ni/ /nyin dang mtshan</text></item>
<item><p>165a6</p><section></section><text>du gzhag par bya/ /sems can thams cad rgyu ba'i phyir/ /rtag tu snying rje btung bar bya/ /sbyor btung dga' bya rnal 'byor pas/ /btung gzhan la ni chags mi bya/ /zhes bya ba'o/ /de nas dgongs pa'i skad bri bar bya ste/ chang ni smyo byed stobs ni sha /de bzhin 'dus pa ma la ya dza/ /'gro ba</text></item>
<item><p>165a7</p><section></section><text>khyi dang 'dzag pa ro/ /rdul med bsdus pa'i rgyan yin te/ /'ongs pa bri mkhan brjod pa'o/ /cang te'u kr-i pi Tar 'dod dang / /dun dur skal ba mi ldan brjod/ /skal ldan ka leM dza rar brjod/ /DiN+Di ma ni mi reg brjod/ /pad+ma'i snod ni thod pa'o/ /zan ni 'grangs byed shes par bya/ /chod</text></item>
<item><p>165b1</p><section></section><text>ma mA la tin+ta'o/ /dri chen bzhi mnyam brjod pa dang / /dri chu gla rtsir brjod pa'o/ /rang byung si hA lar zhes bya/ /sa bon ga bur 'dod pa dang / /sha chen sA lu las skyes brjod/ /dbang po gnyis sbyor kun du ru/ /rdo rje bo lar brjod par bya/ /pad+ma kak+kol 'dod pa'o/ /rigs kyi dbye bas phye ba yis/ /</text></item>
<item><p>165b2</p><section></section><text>rigs ni rnam pa lnga ru bshad/ /dgongs pa'i skad ni 'di yin te/ /rigs can sangs rgyas lnga yin no/ /rdo rje rigs can rigs ngan brjod/ /de bzhin gar mkhan ma yi rigs/ /rin chen rigs can tsaN+Da lI/ /de bzhin rigs can gnyis skyes ma'o/ /las kyi rigs can tshos mkhan</text></item>
<item><p>165b3</p><section></section><text>ma'o/ /phyag rgya de rnams grub bzangs te/ /rdo rje mchod byas brtul zhugs can/ /de rnams kyi ni shu kra btung / /de nas don la dpyad par bya/ /mang na zhes bya ba ni/ /gsum ka rmongs par gyur pa dang / /dbang po lnga po 'di dag gcig tu gyur pa'o/ /stobs ni 'dod chags la sogs</text></item>
<item><p>165b4</p><section></section><text>pa'i sde'o/ /sha ni bsam pa rlag pa'i sems ngan no/ /ma la ya dza ni thabs dang shes rab gcig pa nyid du byed pa yin pa la de nyid 'dus pa'o/ /khyi 'di rang bzhin med pa'i lam la 'jug pa'o/ /ro ni sems yin la 'dzag pa ni shes rab kyi bsam pas 'dzag ces bya'o/ /rus pa'i</text></item>
<item><p>165b5</p><section></section><text>rgyan ni rnam par mdzes pa'o/ /rdul med ni bag chags kyi rdul dang bral ba'i sems so/ /'ong ba ni dngos dang dngos med las 'das pa'o/ /phreM kha Na dad cang te'u ni rang bzhin med pa nyid kyis thabs dang shes rab gtan la 'bebs pa ste cang te'u 'dod do/ /skal bar mi ldan ni gdul bar</text></item>
<item><p>165b6</p><section></section><text>dka' pa'i sems yin la/ dun+du rar brjod do/ /skal ldan ni 'od gsal ba'i sems so/ /ka liM dza ni shes rab yin la sems gang la chags par gyur pa de ka li dza ra'o/ /mi reg pa ni thugs kyis rdo rje'o/ /DiN+Di ma ni sgra'i rdo rje dang ldan pa'o/ /b+hany+dza ma ni dri ma dang bral ba'o/ /</text></item>
<item><p>165b7</p><section></section><text>ma la tin+da na ni shes rab kyi bdag nyid yin la sems kyi dri ma bsreg pa'o/ /zan ni tshul khrims kyi sems la rnyed pa'o/ /'grangs par byed pa ni shes rab po/ /ka pA la zhes bya ba la ka zhes bya ba ni nam mkha' skyong bar byed pa'o/ /pad+ma'i snod ni shes rab la snod du gyur pa'o/ /dri</text></item>
<item><p>166a1</p><section></section><text>chen ni byams pa la sogs pa bzhi ro mnyam pa nyid du byed pa'i phyir bzhi mnyam pa'o/ /dri chu ni snying rje'o/ /gla rtsi ni rang byung ba'o/ /sih+la ni dga' ba'o/ /shu kra ni btang snyoms so/ /ga pur ni sha chen no/ /sA lu las skyes pa ni gnyis ka'i yan lag gi cha shas</text></item>
<item><p>166a2</p><section></section><text>kyi rtog pa gang du med de sgrib pa med pa'o/ /dbang po gnyis kyis sbyor ba ni stong pa nyid dang snying rje yang dag par sbyor ba'o/ /kun du ru ni mi phyed pa'i tshul gyis phye ba'o/ /bo la ka ni shes rab brnyes pa'o/ /pad+mo ni nam mkha'i rang bzhin du gyur pa'i sih+la'o/ /kak+kolA ni bde ba mchog tu</text></item>
<item><p>166a3</p><section></section><text>sbyin pa zhes bya'o/ /san+di ni nye bar sdud pa ste/ a pa sha zhes bya ba ni de skyed par byed pa ste/ sa na d+h+ya ba sha zhes bya ba'o/ /de ltar bdag gis snying rje mchog gi sbyor ba de nyid snang ba ni/ sna tshogs la ni phan thogs byed pa'i bstan bcos legs par brjod nas su/ bdud rtsi'i bdag nyid gyur</text></item>
<item><p>166a4</p><section></section><text>pa gang thob de yis 'gro gsum po/ /skad cig phyed kyis dgyes rdor go 'phang bla na med par 'gyur bar shog /dgongs pa'i dum bu bcu pa'o// //snying rjes thugs ni brlan gyur pa'i/ /dpal ldan 'jig rten mgon po yis/ /sna tshogs la ni phan pa'i phyir/ /de nyid snang bar</text></item>
<item><p>166a5</p><section></section><text>mdzad pa yin/ /zhes bya ba'o/ /de kho na nyid kyi snang ba rdzogs so/ /kha che'i paN+Di ta so ma nA thas bsgyur te gtan la phab pa'o/ /le'u ston rgya nag gis nan gyis zhus pa'o// @##/ /rgya gar skad du/ he badzra s+ya ha sta bya bar kra ma nA ma/ bod skad du/ dgyes pa rdo rje'i</text></item>
<item><p>166a6</p><section></section><text>lag tu blang ba'i rim pa zhes bya ba/ dpal rdo rje sems dpa' la phyag 'tshal lo/ /de la dang por bdag nyid sgrub pa po blo phun sum tshogs pa dang ldan pas bsam gtan gyi khang par zhugs shing / chos thams cad bdag med par mos te/ phyi'i khrus dang / nang bdud rtsi'i khrus</text></item>
<item><p>166a7</p><section></section><text>bya'o/ /de nas ci 'byor pa'i yo byad bsogs pa dang / maN+Dal bya ba dang / ras ris dgram pa dang / dri chab la 'thor 'thung dang nye reg byas shing / oM he badzra a tiSh+ThA na ma ma rak+Sha rak+Sha hUM hUM hUM phaT swA hA/ zhes brjod pas bdag la sogs pa bsrung bar 'gyur ro/ /de nas stan bzang po la 'dug ste/</text></item>
<item><p>166b1</p><section></section><text>mchod pa'i yo rnams byin gyis brlab pa dang / oM badzra puSh+pe oM AH hUM/ oM badzra d+hU pe oM AH hUM/ oM badzra A lo ke oM AH hUM/ oM badzra gan+d+he oM AH hUM/ oM badzra nai wi d+ye oM AH hUM zhes pas so/ /mchod rdzas gzhan dag ni oM AH hUM/ zhes pas bdun nam nyi shu rtsa gcig gis so/ /de nas</text></item>
<item><p>166b2</p><section></section><text>rang gi snying ga'i hUM gi 'od kyis bcom ldan 'das 'khor dang bcas pa spyan drangs te/ hUM khyod ni rnal 'byor ma rnams bskor/ /rdo rje mi phyed cig bzhed pa/ /mchog tu dgyes pas gshegs nas kyang / /byin gyis brlab par mdzad du gsol/ /oM badzra gau rI dzaH oM badzra tsau rI hUM/ oM badzra be tA lI</text></item>
<item><p>166b3</p><section></section><text>baM/ oM badzra g+hasma rI hoH zhes brjod pas mngon sum du gsal bar bltas la mchod par bya'o/ /chu dang thang las skyes pa yi/ /lha rdzas bzang po'i me tog 'di/ /gus pa mchog gis bdag 'bul na/ /ci bde bar ni bzhes su gsol/ /oM sarba ta thA ga ta puSh+pe pU dza mi g+ha sa mu dra s+pha ra Na sa</text></item>
<item><p>166b4</p><section></section><text>ma ye hUM/ lha cig skyes dang sbyar ba yi/ /lha rdzas bzang po'i bdug spos 'di/ /gus pa mchog gis bdag 'bul na/ /ci bde bar ni bzhes su gsol/ /oM sarba ta thA ga ta d+hU pe pU dza me g+ha sa mu dra s+pha ra Na sa ma ye hUM/ gdon rnams 'joms shing bkra shis la/ /dge zhing mun sel</text></item>
<item><p>166b5</p><section></section><text>mar me 'di/ /gus pa mchog gis bdag 'bul na/ /ci bde bar ni bzhes su gsol/ /oM sarba ta thA ga ta A lo ke pU dza me g+ha sa mu dra s+pha ra Na sa ma ye hUM/ nags tshal bcud ni yid du 'ong / /dri zhim sbyar ba lha yi chu/ /gus pa mchog gis bdag 'bul na/ /ci bde bar ni bzhes</text></item>
<item><p>166b6</p><section></section><text>su gsol/ /oM sarba ta thA ga ta gan+d+he pU dza me g+ha sa mu dra s+pha ra Na sa ma ye hUM/ sman rnams bcud ni yid du 'ong / /sngags kyi zhal zas bshos 'di dab/ /gus pa mchog gis bdag 'bul na/ /ci bde bar ni bzhes su gsol/ /oM sarba ta thA ga ta ne wi t+ye pru dza me g+ha sa mu dra s+pha ra Na sa ma</text></item>
<item><p>166b7</p><section></section><text>ye hUM/ de nas lha mo brgyad kyis mchod de/ /gau rI ma ni ri bong 'dzin/ /tsau rI ma ni nyi ma 'dzin/ /be tA lI ni rdo rje chu/ /g+hasma rI ni sman 'dzin cing / /spos mo tsan+dan sdong bu 'dzin/ /ri khrod ma ni sbrang rtsi 'dzin/ /gtum mo cang te'u'i sgra sgrogs shing / /'dod chags chen po'i rjes chags</text></item>
<item><p>167a1</p><section></section><text>pas/ /g.yung mos mgul pa nas 'khyud pa/ /skyes bu bzhin du byed par bshad/ /phyi dang nang dang gsang ba dang / /'di rnams kyis ni gtso bo mchod/ /oM sarba ta thA ga ta a nut+ta ra pU dza me g+ha sa mu dra spa ra Na sa ma ye hUM/ de nas bshags pa bya ste/ bdag gi sdig</text></item>
<item><p>167a2</p><section></section><text>pa bgyis pa dang / /rjes su yi rang bgyid stsal gang / /rdzogs sangs rgyas kyi spyan sngar ni/ /thams cad ma lus so sor bshags/ /de nas rjes su yi rang ba byas te/ sangs rgyas byang chub sems rnams dang / /'phags pa nyan thos rang rgyal dang / /so so'i skye bo'i bsod nams de/ /</text></item>
<item><p>167a3</p><section></section><text>kun la rjes su yi rang ngo / /de nas bsngo ba bya ste/ bdag gi dge ba 'di dag kun/ /bla med byang chub yang dag rdzogs/ /sems can kun dang thun mong du/ /yongs su smin cing rdzogs par bgyi/ /de nas skyabs su gsol te/ rdzogs pa'i sangs rgyas rkang gnyis mchog /de yis</text></item>
<item><p>167a4</p><section></section><text>gsungs pa'i dam chos dang / /byang chub sems dpa'i dge 'dun la/ /byang chub bar du skyabs su mchi/ /de nas smon pa byang chub mchog tu sems bskyed de/ bdag gis bla med byang chub tu/ /yang dag rdzogs par gyur nas ni/ /sems can kun don phan bya'i phyir/ /mi gnas</text></item>
<item><p>167a5</p><section></section><text>mya ngan 'das la dgod/ /de nas 'jug pa byang chub mchog tu sems bskyed de/ bdag gis sbyin pa la sogs pa/ /pha rol phyin pa kun rdzogs pas/ /rdo rje theg pa bla med pa'i/ /lam ni yang dag bsten par bya'o/ /de nas tshad med pa bzhi rim pa bzhin du bsgoms la/ ye shes</text></item>
<item><p>167a6</p><section></section><text>kyi tshogs stong pa'i byang chub tu bsams te/ ra ba dang gur la sogs pa'i nang du 'byung bzhi yongs su gyur pa'i gzhal yas khang gru bzhi sgo khyung dang ldan pa'i nang du so so'i gdan dbus su bdud bzhi/ shar phyogs su tshangs pa/ lho phyogs su dbang po/ nub phyogs su nye dbang /</text></item>
<item><p>167a7</p><section></section><text>byang phyogs su drag po/ byang shar du gshin rje/ shar lhor nor byin/ lho nub tu bden bral/ nub byang du thags bzangs ris kyi steng du nyi ma'i dkyil 'khor bsams la/ oM sarba ta thA ga ta a ni la ya badzra swa b+hA ba A t+ma ko\u0f85haM zhes brjod do/ /de nas de'i dbus su mngon par byang</text></item>
<item><p>167b1</p><section></section><text>chub pa rnam pa lnga/ zla ba me long ye shes ldan/ /bdun gyi bdun pa mnyam nyid ldan/ /rang lha'i sa bon phyag mtshan ni/ /so sor rtog pa nyid du brjod/ /thams cad gcig gyur bya nan tan/ /rdzogs pa chos dbyings dag pa'o/ /zhes pas rgyu'i rdo rje 'chang sku mdog dkar po rig ma</text></item>
<item><p>167b2</p><section></section><text>sngon mo dang bcas pa/ zhal phyag bcu drug pa phyag rgya lnga dang thal chen gyis lus la brgyan pa bskyed la/ gsang ba'i gnas pad+ma su kha d+ha ra zhes pa la sogs pa dang / oM badzra ma hA de shwa la sogs pas byin gyis brlabs la/ /siM siM zhes pa la sogs pa'i rten cing 'brel bar</text></item>
<item><p>167b3</p><section></section><text>'byung bas bskyod la/ oM sarba ta thA ga ta u nu rA ga Na badzra swa b+hA ba At+ma ko\u0f85haM zhes pas rjes su chags pa'i zhu ba las/ rjes su mthun pa'i mngon par byang chub pa rnam pa lngas lha mo'i 'khor lo spro bar bya'o/ /de la gau ri'i ma ni shar gyi gdan gyi steng du sngar gyi bsod nams dang ye shes</text></item>
<item><p>167b4</p><section></section><text>las A li kA li ra snang la/ de dag gyur pa las zla ba dang nyi ma ste mngon par byang chub pa gnyis pa'o/ /de dag gi nang du zhu bar gyur pa'i g+haM/ zhags pa gri gug tu gyur/ de la g+haM gis mtshan pa zla nyi'i steng du gnas pa ni byang chub pa gsum pa'o/ /de nas sa bon g+haM las 'od zer</text></item>
<item><p>167b5</p><section></section><text>rnal 'byor ma'i rnam pa'i gzugs su byung ste/ sems can thams cad kyi don byas nas slar bsdus pas nyi zla la sogs pa zhu ba ni byang chub pa bzhi pa'o/ /de la gau rI'i gzugs sku mdog nag po drag chen mo la sogs pa rdzogs pa ni byang chub pa lnga pa'o/ /de bzhin du tsau rI la</text></item>
<item><p>167b6</p><section></section><text>sogs pa gzhan dag la yang sbyar ro/ /de ltar 'khor bskyed pa'i bya ba rdzogs pa dang / de'i dbus su gtso bo rgyus 'gyur ba ni srid pa bar do/ /yi ge oM AH hUM ho dmar po gnyis kyi bar du bcug pa srid pa par do dri za nye bar 'khor gyi tshul du gnas pa ste/ dga' ldan de'i zhal du zhugs pas</text></item>
<item><p>167b7</p><section></section><text>pad+ma'i mtha' ru chags shing zhu bas dran pa dang ldan par gyur te/ de nyid kyi tshe gtso bo rig ma dang bcas par yang zhu bar gyur to/ /de ltar rgyu rdzogs nas rkyen glus bskul ba ni/ grwa bzhin gnas pa'i lha mo bzhis bskul ba'i las byed pas na/ byams pa la sogs pa'i glu bzhi</text></item>
<item><p>168a1</p><section></section><text>blang bar bya ste/ bzhengs shig rje btsun snying rje'i yid/ /puk+ka sI ni bdag la skyobs/ /stong pa'i rang bzhin nyid spongs la/ /bdag la bde chen sbyor bzhed mdzod/ /khyod mi bzhugs na bdag 'gum pas/ /dgyes pa'i rdo rje khyod bzhengs shig /stong pa'i rang bzhin nyid</text></item>
<item><p>168a2</p><section></section><text>spongs la/ /ri khrod ma 'bras grub par mdzod/ /dga' gtso 'jig rten mgron gnyer nas/ /stong pa nyid la bzhugs sam ci/ /khyod med phyogs ni mi 'tshal bas/ /gdol pa mo bdag zhu ba bgyid/ /bdag gis khyod kyi thugs 'tshal gyis/ /mig 'phrul mnga' ba khyod bzhengs</text></item>
<item><p>168a3</p><section></section><text>shig /g.yung mo bdag yid dran nyams pas/ /snying rje'i rgyun chad ma mdzad cig /ces pa'i rkyen gyis bskul bas/ /'bras bu'i he ru ka yud tsam gyis mngon par byang chub pa lngas rdzus skyes dang chos mthun par bskyed par bya ste/ de yang zhu ste/ gong bu gnyis su gyur te/ gong bu gcig ni</text></item>
<item><p>168a4</p><section></section><text>steng 'og gi nyi zla gnyis dang / bar du sa bon hUM las rdo rje gyur/ de las sa bon gyis mtshan/ de las 'od zer rnal 'byor ma'i gzugs spros bsdus pa las gcig tu gyur pa las sku mdog nag po la sogs pa'i mtshan nyid du gyur to/ /de bzhin du bdag med ma la yang oM dang</text></item>
<item><p>168a5</p><section></section><text>gri gug la sogs pa byang chub pa lnga las gyur to/ /de ma thag tu zhabs rnams kyi stang stabs la sogs pa gyur pa'i rjes la/ dbus kyi gnas su dkyil 'khor gyi bdag por gyur to/ /de nas yang 'khor rnams kyi sku mdog dang / mtshan ma la sogs pa gsal bar byas pa dang /</text></item>
<item><p>168a6</p><section></section><text>sems dpa' sum brtsegs bya ste/ de la dpa' bo'i thugs kar paM las pad+ma 'dab ma brgyad pa dang / raM las nyi ma'i steng du hUM las rdo rje'o/ /de la hUM gis mtshan par gyur pa las bskyed pa'i ye shes pa rang dang 'dra ba'o/ /de'i yang thugs kar pad+ma dang nyi ma la hUM yongs su gyur pa'i/</text></item>
<item><p>168a7</p><section></section><text>rdo rje la hUM gis mtshan pa'o/ /de bzhin du gzhan dag la yang hUM dang rdo rje sems dpa' sum brtsegs bya ba nyid do/ /de nas gtso bo'i ting nge 'dzin sems dpa' las ye shes kyi 'khor lo mdun gyi nam mkhar spyan drangs te gsal ba de las byung ba'i yid kyis mchod pas mchod nas/</text></item>
<item><p>168b1</p><section></section><text>oM sarba ta thA ga ta anut+ta ra pU dza me g+ha sa mu dra spa ra Na ma ye hUM zhes brjod do/ /de nas rdo rje glu dang phyag rgyar bcas pas/ oM badzra gau rI badzra aM ku sha dzaH/ oM badzra tsau tI badzra pA sha hUM/ oM badzra be tA lI badzra s+pho Ta baM/ oM badzra g+hasma rI badzra g+ha N+De hoH zhes pas dgug pa dang gzhug pa dang / bcing ba dang / dbang du</text></item>
<item><p>168b2</p><section></section><text>byed cing / dam tshig gi 'khor lo dang dbyer med du gyur to/ /de nas dam tshig la ye shes kyi 'khor lo brten zhing nus pa bskyed pa'i don du lha kun gyi skye mched byin gyis brlabs pa dang / sku gsung thugs so/ /de la gtso bo'i mig la maM gyi sa bon no/ /de yang yongs su gyur pa las gti</text></item>
<item><p>168b3</p><section></section><text>mug rdo rje ma gsal bar bsam zhing / maM mo ha badzri oM AH hUM zhes brjod do/ /rna bar sa bon DaM las zhe sdang rdo rje ma bsam zhing / daM dwe sha badzri oM AH hUM zhes brjod do/ /sna la paM yongs su gyur pa las ser sna rdo rje ma bsam zhing / paM be shu na badzri oM AH hUM zhes brjod do/ /kha la raM</text></item>
<item><p>168b4</p><section></section><text>yongs su gyur pa las/ 'dod chags rdo rje ma bsam zhing / rA ga badzre oM AH hUM zhes brjod do/ /lus la oM yongs su gyur pa las phrag dog rdo rje ma bsam zhing / oM iraSh+ya badzra oM AH hUM zhes brjod do/ /snying gar yid la yang sa bon naM yongs su gyur pa las bdag med par</text></item>
<item><p>168b5</p><section></section><text>bsam zhing / naM nai ra At+ma badzra oM AH hUM zhes brjod do/ /de bzhin du gtso bo'i snying ga dang / lkog ma dang / spyi bor oM AH hUM gi sa bon las/ mkha' spyod sku'i rdo rje ma/ sa spyod gsung gi rdo rje ma/ zhabs 'og gnas pa thugs kyi rdo rje mar gsal bar bskyed cing / oM sarba</text></item>
<item><p>168b6</p><section></section><text>ta thA ga ta khe tsa ri badzra swa b+hA ba At+ma ko\u0f85haM/ oM sarba ta thA ga ta b+hU tsa ri badzra swa b+hA ba At+ma ko\u0f85haM/ oM sarba ta thA ga ta pA tA la wa si ni badzra swa b+hA ba At+ma ko\u0f85haM/ zhes brjod de/ de bzhin du lha kun la yang rim pa bzhin du sbyar ro/ /de nas gtso bo'i thugs ka nas byung ba'i 'od zer gyis mdun</text></item>
<item><p>168b7</p><section></section><text>gyi nam mkhar byang chub sems dpa' thams cad spyan drangs la/ yang 'od zer gyis mchod cing / oM sarba ta thA ga ta a nut+ta ra pU dza me g+ha sa mu dra spa ra Na sa ma ye hUM/ zhes brjod pas mnyes par gyur pa de las/ oM sarba ta thA ga ta a b+hi shi ny+tsa tu maM/ zhes gsol ba btab</text></item>
<item><p>169a1</p><section></section><text>pas sangs rgyas dang byang chub sems dpa' de dag dpal he ru ka zhal brgyad phyag bcu drug par gyur te/ de bzhin gshegs pa lnga zhu ba'i bum pas lha kun la dbang bskur nas/ so sor rigs kyi bdag po dbul bskyed cing / me tog gi char la sogs pa byung ba dang /</text></item>
<item><p>169a2</p><section></section><text>oM sarba ta thA ga ta ab+hi She ka badzra swa b+hA ba At+ma ko\u0f85haM zhes brjod do/ /de nas yang rang gi snying ga'i sa bon gyi 'od zer las mchod pa'i lha mo'i tshogs spros nas bdag nyid gtso bo dang bcas pa'i 'khor lo la mchod de/ oM sarba ta thA ga ta pU dza badzra swa b+hA ba Atam ko\u0f85haM zhes brjod do/ /de nas/</text></item>
<item><p>169a3</p><section></section><text>thams cad dngos po'i rang bzhin mchog /ces bya ba la sogs pa 'am/ khyod ni rnal 'byor ma rnams yongs su bskor/ /zhes bya ba la sogs pas 'khor gyis gtso bo la bstod par bsam zhing / bdag nyid kyang glu blang zhing / oM sarba ta thA ga ta pra stu te badzra swa b+hA ba At+ma ko\u0f85haM zhes</text></item>
<item><p>169a4</p><section></section><text>brjod do/ /de nas bdud rtsi myang ba'i chog bya ste/ bdag nyid gtso bo'i nga rgyal dang ldan pas dkyil 'khor gyi lha rnams rang gi ye shes kyi snang ba las gyur pa yin pas na rang dang tha mi dad pa'i nga rgyal bya'o/ /de nas rang gi mdun du 'jig rten pa'i g.yos byed pa'i tshul du kaM yongs su gyur pa las</text></item>
<item><p>169a5</p><section></section><text>thod pa gsum dang / yaM las rlung ngo / /de nas raM yongs su gyur pa'i me'i steng du/ a yongs su gyur pa'i thod pa'o/ /nang du bdud rtsi'i ri lu'am phye ma myos byed dang sbyar ba la/ bi ra shu ma mu dang / go ku da ha na las bdud rtsi lnga dang / sgron ma lnga'i ngo bor gyur to/ /de'i steng du hUM yongs su</text></item>
<item><p>169a6</p><section></section><text>gyur pa las rdo rje rgya gram kha chod lta bur bsam mo/ /de nas rlung gis me bskyod pas thod par bdud rtsi dang sgron ma 'dres shing khol bas rlangs pa lta bu'i 'od zer byung bas de bzhin gshegs pa thams cad kyi thugs ka nas ye shes kyi bdud rtsi bkug ste/ de rdo rje la thim pas zhu nas</text></item>
<item><p>169a7</p><section></section><text>dam tshig gi bdud rtsi la thim zhing 'dres par gyur to/ /oM AH hUM zhes lan bdun nam nyi shu rtsa gcig brjod pas byin gyis brlab par bya ste/ de nas dkyil 'khor gyi lha kun rang gi gtso bo ra gsal ba'i thugs kar bskyed cing dmigs pa'am/ yang na rang nyid las gyur pa'i</text></item>
<item><p>169b1</p><section></section><text>'od zer lta bu'i snang bar bsams te/ rang gi lce la hUM las gyur pa'i rdo rje nas 'bru tsam bsam mo/ /de'i 'od zer sbu gus bdud rtsi'i ro myang zhing / oM sarba ta thA ga ta a mr-i ta su satwa na badzra swa b+hA ba At+ma ko\u0f85haM/ zhes brjod do/ /de ltar yan lag drug po dag /'khor los sgyur ba drug</text></item>
<item><p>169b2</p><section></section><text>rnams su/ /mos dang ldan pas bsgoms gyur na/ /myur du byang chub thob par 'gyur/ /de yi rtags ni 'di yin te/ /dang po sprin dang 'dra ba ni/ /sprin med nam mkha'i bar du'o/ /de nas rdzogs de kho na nyid/ /gtum mo sbar ba la sogs bya/ /rnal 'byor de yis ngal gyur nas/ /</text></item>
<item><p>169b3</p><section></section><text>de nyid rjes su dran pa dang / /sngags bzlas gtor ma gtang ba dang / /spyod lam lhag par mos pa bya/ /de dag gi don ni 'di yin te/ yan lag drug po zhes pa ni/ /gzhi dang rjes su chags pa dang / /dbang bskur mchod bstod bdud rtsi myang / /'khor los sgyur drug ces pa ni/ /rtag</text></item>
<item><p>169b4</p><section></section><text>pa rdo rje 'chang ba dang / /mi bskyod don yod rin chen 'byung / /'od dpag med pa'am ye shes rnams/ /chos ldan bsgom pa zhes pa ni/ /rnam pa de dag bsgom pa'i tshe/ /mos pa sangs rgyas rang bzhin no/ /myur du byang chub 'thob ces pa ni/ mchog tu gyur pa'i rten 'brel mthu/ /</text></item>
<item><p>169b5</p><section></section><text>rdo rje sems dpa' mkhyen phyir ro/ /de'i rtags zhes pa ni/ sems brtan de nyid la 'jug dang / /dngos grub 'grub pa'i mtshan ma'o/ /dang po sprin dang 'dra zhes pa ni/ dbang stobs lhan skyes bu mo 'am/ /las kyi phyag rgya mngon du snang / /sprin med nam mkha'i bar du'o/ /</text></item>
<item><p>169b6</p><section></section><text>zhes pa ni/ sgom dang spyod pa 'bras bu'i stobs/ /phyag rgyal sogs rim bzhin sbyar/ /rdzogs rim de kho na zhes pa ni/ /rim gnyis tshogs pa gcig pa'am/ /brten te byin gyis brlab phyir ro/ /gtum mo sbar ba la sogs zhes pa ni/ /mtshan ma rnam rtog 'joms</text></item>
<item><p>169b7</p><section></section><text>pa yis/ /yi ge a ma thig le las/ /'bar ba'i 'od zer byung bas so/ /sogs pa rdzogs rim gzhan yang bsgom/ /rnal 'byor de yis ngal zhes pa ni/ rim pa gnyis kyis ngal gyur na/ dbugs dbyung ba ni rnam pa gsum/ /de nyid rjes su dran zhes pa ni/ bdag</text></item>
<item><p>170a1</p><section></section><text>nyid lha yi phung po dang / /skye mched la sogs lha mor dran/ /he ru ka yi cha byad ni/ /pha rol phyin pa'i rnam dag dran/ /sngags bzlas zhes pa ni/ de la sngags kyi bzlas pa'i tshe/ /bdag nyid rim pa gnyis po dag /tshogs pa gcig tu snang byas nas/ /bdag nyid</text></item>
<item><p>170a2</p><section></section><text>nam mkha'i ngos gnas pa'i/ /zla ba lta bu'i bsam gtan mos/ /dkyil 'khor 'khor lo'i bdag nyid ni/ /chu zla lta bur gyur pa'o/ /de la sngags kyi bzlas pa yang / /bdag nyid tshogs pa gcig gyur pas/ /sgra rings gsal ba khri 'bum bzlas/ /de tshe dkyil 'khor</text></item>
<item><p>170a3</p><section></section><text>pa dag kyang / /sgra brnyan brag ca'i tshul du zlos/ /gtor ma btang zhes pa ni/ de la gtor ma'i bya ba ste/ bshad rgyud lung dang man ngag go/ /bdag nyid tshogs pa gcig gyur pas/ /mdun gyi chos 'byung gru gsum du/ /steng 'og pad+ma rim gsum bya/ /steng du tshangs</text></item>
<item><p>170a4</p><section></section><text>pa la sogs lha/ /oM skyes mdog dkar rtag pas mtshan/ /rdo rje dril bu 'dzin pa yis/ /rang mtshungs rig la dang ldan pa'o/ /bar gyi pad+ma hUM las byung / /mdog sngon mi bskyod pa yis mtshan/ /rdo rje dril bu 'dzin pa yis/ /rang mtshungs rig ma dang ldan pa'o/ /'og gi</text></item>
<item><p>170a5</p><section></section><text>pad+mar a las byung / /mdog dmar 'od dpag med pas mtshan/ /rdo rje dril bu 'dzin pa yis/ /rang mtshungs rig ma dang ldan pa'o/ /yaM las rlung dang raM las me/ /a las thod par bdud rtsi bsam/ /bdud rtsi sgron ma'i sa bon las/ /rim bzhin bskol bas 'od zer byung / /</text></item>
<item><p>170a6</p><section></section><text>de yis ye shes bkug byas te/ /de nyid gsum gyi sngags kyis brtan/ /de la sngar gyi mgron rnams kyi/ /lce yi 'od zer sbu gu yis/ /bdud rtsi ro ru gsol bar byed/ /oM in+da/ dza ma/ dza la/ dzak+kha/ b+h+ra ta/ bah+ni/ ba u/ rak+Sha/ tsan+da/ sudz+dza/ ma da/ pa p+pa/ ta la pA tA le/ aT+Ta sap+pa</text></item>
<item><p>170a7</p><section></section><text>swA hA/ i daM ba liM/ b+huny+dza/ dziM g+ha/ phul+la/ d+hU pa/ mAM sa/ piM g+ha/ am+b+ha/ sap+pa/ kadz+dza/ sA da/ khan+ti/ khu Ni/ phe Da/ gA da/ oM a kA ro mu khaM sarba d+ha rmA NAM/ A d+ya nu t+pa n+na twA ta oM AH hUM phaT swA hA/ gal te mtshan phyed tshogs 'khor lo/ /byed na dbugs dbyung bzhi pa ste/ /gnyis 'og</text></item>
<item><p>170b1</p><section></section><text>gtor ma'i sngon du bya/ /dang por kun gyis khrus la 'jug /bdud rtsi lnga dang dri zhim byugs/ /gos bzang rus sogs rgyan gyis brgyan/ /so so'i mgo la me tog gzhag /yang na me tog phreng bas bcing / /thig gdab le tsher bya ba dang / /rang rang stan la bde bar 'dug /kun gyi rnal</text></item>
<item><p>170b2</p><section></section><text>'byor gsal ba ru/ /phyogs dang mtshams su lha ru gsal/ /de nas karma badzra yis/ /me tog la sogs mchod pa lnga/ /rnal 'byor kun la rim bzhin bri/ /de nas dkyil 'khor lha rnams la/ /ba liM chen po'i gtor ma bstab/ /bza' dang btung ba'i phud bsdus la/ /lag tu</text></item>
<item><p>170b3</p><section></section><text>thogs nas 'di skad brjod/ /oM badzra gau rI ga Na tsa kra a d+hi kh+Sh+rA na/ zhes pa'i glu ni drug 'gyur du/ /lha mo brgyad po rim bzhin du/ /de ltar byin gyis brlab byas la/ /karma badzra phud de rnams/ /gtor chen bskyed gsum ldan par ni/ /ra mgo lug mgo mi mgo can/ /'phan dang ba</text></item>
<item><p>170b4</p><section></section><text>dan brgyan pas dbul/ /oM he badzrA d+hi sh+ThA na/ ma hA ba liM ta pra tI ts+tsha ho/ /kha kha khA hi khA hi/ grih+Na grih+Na/ b+huny+dza b+huny+dza pra tI ts+tsha hoH zhes pas glu blang zhing / oM badzra nai ra At+ma/ oM badzra gau rI zhes pa'i ming kun dang sbyar zhing dbul lo/ /de nas karma badzra yis/ /rdo rje slob dpon la sogs pa/ /kun</text></item>
<item><p>170b5</p><section></section><text>gyi mdun du maN+Dal bya/ /rdo rje lag kor gar bya zhing / /rdo rje glu yis 'di skad brjod/ /khyod ni rnal 'byor dam pa mchog /bde ba chen po'i ros gang ba/ /de yi rkyen du dbul lags kyis/ /dgyes pa'i mdangs kyis bzhes su gsol/ /de nas bza' dang bca' la sogs/ /khyad</text></item>
<item><p>170b6</p><section></section><text>par dang ni thun mong du/ /so sor tshim par gyur nas kyang / /rdo rje gar du glu blangs te/ /tshogs kyi bdag pos sngar byas pa'o/ yang na gzhan dag gis kyang ngo / /oM badzra gau rI hUM/ badzra pU dza a nut+ta ra zhes pa rkang pa gsum gyi glus lha mo brgyad car la sbyar bar bya'o/ /gzhan</text></item>
<item><p>170b7</p><section></section><text>yang skad cig dga' ba'i glu/ /rnam pa sna tshogs du ma yi/ /'o dang 'khyud pa la sogs pa/ /rnam pa sna tshogs skad cig ma/ /dga' ba'i longs spyod rab tu 'bul/ /rnam pa sna tshogs du ma yi/ /sgeg dang dpa' la sogs pa rnams/ /rnam par smin pa'i skad cig ma/</text></item>
<item><p>171a1</p><section></section><text>mchog dga'i longs spyod rab tu 'bul/ /rnam pa sna tshogs du ma yi/ /bde ba'i ston mo la sogs pa'i/ /rnam pa med pa'i skad cig ma/ /dga' bral longs spyod rab tu 'bul/ /rnam pa sna tshogs du ma yi/ /bde mchog chen po la sogs pa/ /mtshan</text></item>
<item><p>171a2</p><section></section><text>nyid bral ba'i skad cig ma/ /lhan skyes longs spyod rab tu 'bul/ /'jig rten ma lus thams cad kyang / /nam mkha' kun gyi rnal 'byor gyis/ /nam mkha'i dam tshig la zhugs te/ thams cad nam mkhar longs spyod pa'o/ /zhes pa yis ni glu blangs la/ /gal te</text></item>
<item><p>171a3</p><section></section><text>slob ma 'jug 'dod la/ /tshogs kyi 'khor lo sngon nyid du/ /cung zad bzlas pa'i rjes la bya/ /de yang rdo rje slob dpon gyi/ /las su bya ba 'di yin te/ /sngon du grangs dang mtshan ma'o/ /dus kyi bsnyen pas sbyang bar bya/ /'bum dang khri yis gtso 'khor lo/ /de bzhin zla</text></item>
<item><p>171a4</p><section></section><text>drug goms pa dang / /sngags kyi rab mthong pha rol son/ /gsal bar nus pa'i rnal 'byor ro/ /der ni bsnyen pas mthu bskyed nas/ /sa yi cho ga brtag pa ni/ /phyi dang nang du shes par bya/ /phyi ni tshwa sgo can la sogs/ /ngan pa'i skyon dag spang byas nas/ /grong khyer byang</text></item>
<item><p>171a5</p><section></section><text>ngam shar du gzhol/ /mnyam la sogs pa'i yon tan ldan/ /nad ni mtshan ma rmi lam sogs/ /rnal 'byor nus pas rab tu brtag /sbyang ba de bzhin phyi dang nang / /phyi ni 'dom gang lte ba dang / /pus nub tsam du brko byas te/ /'byor pa rab 'bring tha ma yis/ /rdo dang gyo mo</text></item>
<item><p>171a6</p><section></section><text>sol du ma bsal/ /de nas nang gi sbyang ba ni/ /ting 'dzin sngags dang phyag rgyas so/ /de nas byin gyis brlab bya ste/ /'og gzhi ri rab rtse mo'am/ /shrI d+ha na la sogs pa yi/ /bde ba can gyi gnas su bsam/ /der gnas pa yi rnal 'byor ni/ /yan lag drug po sngar</text></item>
<item><p>171a7</p><section></section><text>bzhin bya/ /de nas sa yi lha mo ni/ /bskyed cing spyan drangs bzhugs pa la/ /ma ma rin chen sna tshogs 'dzin/ /zhes sogs tshig gis dpang por gsol/ /de rjes rnal 'byor ldan pa yi/ /slob dpon la ni grogs mchog gis/ /phyogs bzhi nas bstod gsol</text></item>
<item><p>171b1</p><section></section><text>ba gdab/ /de yi dor byas langs te bsrung / /rdo rje lta stangs rdo rje 'gros/ /dengs shig pa dang stang stabs sogs/ /dkyil 'khor cho ga'i gzhung bzhin bya/ /de yi mtshan mo sta gon ni/ /lha dang bum pa slob ma'o/ /de la lha yi bya ba ni/ /dang por karma badzra yis/ /bya ba la ni 'jug</text></item>
<item><p>171b2</p><section></section><text>pa dang / /tshogs bsags pa dang rnal 'byor ni/ /yan lag drug po sngar bzhin bya/ /de nas bdag nyid phun sum tshogs/ /ldan pa'i bla ma la ni 'pho/ /de tshe dri yi thig le dang / /me mar dgu sogs phun tshogs bya/ /de nas bla ma'i rnal 'byor ni/ /gzugs brnyan me tog tshom</text></item>
<item><p>171b3</p><section></section><text>bu la/ /ting 'dzin sa bon bdag gis bskyed/ /ye shes bkug la sum bsreg bya/ /de yang rang gi snying ga yi/ /sa bon 'od zer lcags kyu yis/ /mdun du ye shes 'khor lo bsdu/ /yid las byung ba'i mchod pa yis/ /ci rigs mchod cing sngags 'di brjod/ /oM</text></item>
<item><p>171b4</p><section></section><text>sarba ta thA ga ta a nut+ta ra pU dza me g+ha sa mu dra s+pha ra Na sa ma ye hUM/ de nas gau rI la sogs pa'i/ /dzaH hUM baM hoH'i sngags dang ni/ /glur bcas pa yi phyag rgya ni/ /dgug sogs thim pas ye shes 'bar/ /sangs rgyas byang chub sems dpa' ni/ /sgrub ste gzhan la yang ma yin/ /</text></item>
<item><p>171b5</p><section></section><text>skye mched drug dang sku gsung thugs/ /byin gyis brlab dang dbang bskur ba/ /sngar bzhin byas te mchod pa'i tshogs/ /'dir ni rab tu rgyas par bya/ /bstod dang bdud rtsi myang ba dang / /sngags dang bcas pa sngar bzhin bya/ /de nas yang ni 'di skad brjod/ /gnyis med ye shes</text></item>
<item><p>171b6</p><section></section><text>las byung ba'i/ /khyab bdag dngos grub bdag nyid can/ /ston pa gtso bo khrag 'thung la/ /bdag med ma dang yang dag ldan/ /phyogs mtshams rnams kyi mkha' 'gro dang / /rig pa'i lha mo sgyu 'phrul dang / /byang chub sems dpa' la sogs kun/ /ma lus bdag la</text></item>
<item><p>171b7</p><section></section><text>dgongs su gsol/ /slob ma la yang phan pa dang / /khyed rnams la yang mchod pa'i phyir/ /rdo rje can dag 'di zhes pas/ /nang par dkyil 'khor bri bar 'tshal/ /rjes su brtse bar nyer dgongs te/ /byin gyis brlab par mdzad du gsol/ /zhes pas lha la gsol ba</text></item>
<item><p>172a1</p><section></section><text>gdab par bya'o/ /de nas las kyi rdo rje yis/ /bum pa'i bya ba rab tu brtsam/ /de yang rgyu dang mtshan nyid dang / /sbyang dang byin brlab bya ba lnga/ /de sdom pa yi tshig yin no/ /de la rgyu zhes pa ni/ gser dngul zangs ma la sogs pa'i/ /rin chen las sam 'jim pa'ang</text></item>
<item><p>172a2</p><section></section><text>rung / /mtshan nyid ces pa ni/ lto che mgrin pa ring ba dang / /mchu 'phyang la sogs ra ri med/ /sbyang zhes pa ni/ legs par bkru zhing dkar pos byug /sa bon yang na mtshan ma dgod/ /yungs kar brdeg dang spos kyis bdug /bdud rtsi 'khyil pa'i sngags kyis bsrung / /ras</text></item>
<item><p>172a3</p><section></section><text>bzang mgul chings kha rgyan la/ /gzungs thag btags pa'i rdo rje gzhag /de yi nang du chu bzang po/ /'o ma ldan pa gzhug par bya/ /sman lnga ha sa de ba dang / /daN+Da ut+pal kaN+Da kar/ /sha ta pr-i ha pa rtsid/ /byang chub lnga ni rten du gzhug /'bru lnga 'bras dang ma sha sran/ /nas dang gro dang</text></item>
<item><p>172a4</p><section></section><text>til dkar nas/ /lha rnams kyi ni rang bzhin no/ /rin chen lnga ni gser dang dngul/ /mu tig gam ni mu men te/ /byi ru g.yas su 'khyil pa'i dung / /lha rnams che ba'i bdag nyid do/ /de bzhin bdud rtsi sgron ma dang / /snying po lnga yang nang du gzhug /de nyid gsum dang ming</text></item>
<item><p>172a5</p><section></section><text>spel ba'i/ /sngags kyis so so'i rdzas la gdab/ /oM kalpa br-i k+Sha AH hUM/ oM pany+tsa any+tsa AH hUM/ oM pany+tsa be sha AH hUM/ oM pany+tsa gar+b+ha AH hUM/ oM pany+tsa maM sa AH hUM/ oM pany+tsa a mr-i ta AH hUM/ zhes pa ste/ gzhan la yang de nyid gsum tsam brjod/ /byin brlabs zhes pa ni/</text></item>
<item><p>172a6</p><section></section><text>bdag nyid lhar gsal snying ga yi/ /'od zer 'phro 'dus bum pa sbyang / /de nas yi ge b+h+rUM du gyur/ /de las gzhal yas khang du gyur/ /khaM gi yi ge dkar po las/ /bum pa'i nang ni stong par bsam/ /de nas baM yig dmar po las/ /lha snam pad+ma 'dab ma brgyad/ /re phas</text></item>
<item><p>172a7</p><section></section><text>nyi ma'i gdan bsam bya/ /dbus su hUM las gtso bo ni/ /rig mar bcas pa gsal bar bskyed/ /gaM tsaM baM g+haM bzhi las ni/ /gau rI la sogs phyogs su'o/ /paM saM laM DaM bzhi po ni/ /yongs gyur mtshams su sbos mo sogs/ /de nas ye shes 'khor lo yang / /</text></item>
<item><p>172b1</p><section></section><text>gtso bo'i thugs ka nas/ /'od zer gyis ni mdun du dgod/ /de la mchod yon mchod par bya/ /cung zad sngags dang bcas par brjod/ /de nas gau rI la sogs pa/ /dbyer med bstim par bya ba dang / /mchod cing bstod pa sngar bzhin bya/ /bdud rtsi myang ba 'dir mi dgos/ /bya ba</text></item>
<item><p>172b2</p><section></section><text>zhes pa ni/ de nas bzlas pa bya ba ste/ dang po lha mo bzhi yi sngags/ /ru ru s+phu ru la sogs pas/ /bum nang chu la sogs pa'i rdzas/ /'byung ba bzhi yis bsdus pa kun/ /lha mo bzhi ru byin gyis brlab/ /de nas lha yi bzlas pa yang / /brgya'am stong rtsa brgyad du bzlas/ /de tshe</text></item>
<item><p>172b3</p><section></section><text>bdag gis bsam rgyud ni/ /snying gar gzung ba'i skud pa nas/ /yi ge hUM la lag pa sbyor/ /de yi 'od kyis pad+ma nas/ /byang sems gyen du drangs gyur te/ /skud pa'i gzugs kyis rdo rjer thim/ /rdo rje bum nang lha la thim/ /lha kun zhu bas bum pa gang / /de nas rol mor</text></item>
<item><p>172b4</p><section></section><text>bcas pa yis/ /ras bzang me tog gcal bkram pa'i/ /steng du byin gyis brlabs la gzhag /de ltar rnam rgyal bum pa bzhin/ /bum pa gzhan la'ang lha rer zhu/ /ci rigs pa yi tshogs mchod bya/ /de nas bla ma slob dpon gyis/ /slob ma lhag par gnas par bya/ /</text></item>
<item><p>172b5</p><section></section><text>sdom ni mtshan nyid bya ba dang / /cho ga smin pa rnam bzhi'o/ /de la mtshan nyid ces pa ni/ /nga rgyal med cing dbang dul la/ /rigs bzang dge ba bcu dang ldan/ /rgyal po'am rang gi bu med pa/ /de nas mtshan nyid ldan pa gzhug /bya ba zhes pa ni/ snga bar khrus dang maN+Dal bya/ /de la</text></item>
<item><p>172b6</p><section></section><text>sems bskyed sdom pa sbyin/ /de yi nyin par slob ma ni/ /bsam pa bzang po ldan bzhin du/ /rdzas 'di dag ni nyer bsag bya/ /bum pa'i sman la sogs pa dang / /ku sha srung skud la sogs dang / /gzhan yang mchod pa'i rdzas rnams dang / /tshogs kyi longs spyod la sogs</text></item>
<item><p>172b7</p><section></section><text>pa'o/ /cho ga zhes pa ni/ dang por las kyi rdo rje yis/ /tshogs bsags pa dang yan lag drug /bdag nyid ldan pa phun sum tshogs/ /sngar bzhin byas nas bla ma la/ /mos pa'i dbang gis 'pho byas la/ /de nas bla ma mos ldan la/ /slob mas maN+Dal phyag la</text></item>
<item><p>173a1</p><section></section><text>sogs/ /byas te gsol ba gdab par bya/ /dga' chen khyod bdag ston pa bas/ /slob dpon khyod ni dgongs su gsol/ /mgon po chen po tshul bstan pa/ /dam tshig de nyid bdag la gsol/ /sangs rgyas chos dang dge 'dun te/ /skyabs gsum dag</text></item>
<item><p>173a2</p><section></section><text>kyang bdag la gsol/ /thar pa chen po'i grong mchog tu/ /mgon po bdag ni 'jug par bgyi/ /bu tshur theg pa chen po yi/ /khyod ni tshul chen snod yin te/ /gsang sngags spyod tshul chog 'di/ /khyod la yang dag bshad par bya/ /rdzogs pa'i sangs rgyas gang 'das dang / /de</text></item>
<item><p>173a3</p><section></section><text>bzhin gang dag ma byon dang / /da ltar byung ba'i rdzogs sangs rgyas/ /'gro la phan phyir bzhugs pa rnams/ /de dag rnams kyis gsang sngags kyi/ /cho ga bzang po 'di mkhyen nas/ /dpa' bos byang chub shing drung du/ /thams cad mkhyen pa'i mtshan ma rnyed/ /gsang sngags spyod</text></item>
<item><p>173a4</p><section></section><text>pa mnyam med de/ /skyob pa dpal ldan he ru kas/ /bdud sde shin tu mi bzad rnams/ /dpung chen dag kyang de yis bcom/ /de bas kun mkhyen thob bya'i phyir/ /bu yis blo gros 'di gyis shig /sangs rgyas chos dang dge 'dun la/ /rtag tu bdag ni skyabs su mchi/ /rnal 'byor</text></item>
<item><p>173a5</p><section></section><text>gsang sngags mkha' 'gro ma/ /'khor lor bzhugs pa'i bdag nyid can/ /kun la'ang rtag tu skyabs su mchi/ /dpa' bo dpa' mo dbang lha mo/ /byang chub sems dpa' bdag nyid che/ /khyad par du yang slob dpon la/ /rtag tu bdag ni skyabs su mchi/ /dpal ldan khrag 'thung</text></item>
<item><p>173a6</p><section></section><text>dpa' bo dang / /rnal 'byor ma dang rnam snang sogs/ /byang chub sems dpa' dpag med pa/ /thams cad bdag la dgongs su gsol/ /che ge dus 'di nas bzung ste/ /ji srid bdag med par gnas pa/ /de yi tshangs spyod gnyis med par/ /bdag nyid sdom pa'i legs par</text></item>
<item><p>173a7</p><section></section><text>bzung / /de nas bshags pa la sogs pa/ /gzhan las byung bzhin tshig tu yang / /slob ma dag ni brjod du gzhug /de nas bdag gis tshig bcad 'di/ /rna ru 'bab pa dbyangs su brjod/ /bdag gis sdig pa bgyis pa dang / /bgyid du stsal dang yi rang ba/ /sangs rgyas spyan</text></item>
<item><p>173b1</p><section></section><text>sngar mchis nas su/ /de dag thams cad bshags par bgyi/ /sangs rgyas byang sems dpa' dang / /rang rgyal dgra bcom 'gro rnams kyi/ /bsgom dang bzlas brjod bsod nams tshogs/ /de la bdag ni yi rang ngo / /sems bskyed mngon par sangs rgyas dang / /chos kyi 'khor lo</text></item>
<item><p>173b2</p><section></section><text>bskor ba dang / /byang chub sems dpa'i tshogs mchog la/ /de la bdag ni skyabs su mchi/ /sangs rgyas 'byung ba ji lta bar/ /sangs rgyas byang chub sems dpa' yis/ /byang chub sems ni bskyed pa ltar/ /'di nyid du ni sems bskyed do/ /de nas slob mas 'di skad brjod/ /gtso bo</text></item>
<item><p>173b3</p><section></section><text>bdag la sdom pa gsol/ /thub pa nyi ma ma lus pa'i/ /sangs rgyas rnams ni bdag la dgongs/ /bdag ming 'di zhes bgyi ba ni/ /slob dpon dpang du gnas pa la/ /sangs rgyas rol pa las byung ba'i/ /mi ldog pa yi 'khor lor sbyor/ /thar pa'i rang bzhin grong khyer che/ /slob</text></item>
<item><p>173b4</p><section></section><text>dpon bdag ni 'jug par mdzod/ /de nas bla mas 'di skad brjod/ /rtog pa rnams ni legs par bsdus nas kyang / /shin tu bsam pa bzang po ldan pas nyon/ /brjed ngas blo la rdo rje sems sogs pa'i/ /bde bar gshegs pa rnams kyis byin mi rlob/ /sangs rgyas chos dang dge</text></item>
<item><p>173b5</p><section></section><text>'dun te/ /bla na med pa'i dkon mchog gsum/ /deng nas brtsams te skyabs su song / /'di ni sangs rgyas rigs dag pa'i/ /sdom pa dam tshig yin par gsungs/ /rdo rje dril bu phyag rgya yang / /bla chen khyod kyis gzung bar gyis/ /byang chub sems gang rdo rje de/ /shes rab dril bu</text></item>
<item><p>173b6</p><section></section><text>zhes bshad do/ /slob dpon dag kyang gzung bar bgyi/ /'di ni rdo rje'i rigs dag pa'i/ /dam tshig sdom pa yin par gsungs/ /rin chen rigs mchog chen po yi/ /dam tshig yid du 'ong ba la/ /zang zing mi 'jigs chos dang byams/ /sbyin pa rnam bzhi rtag tu sbyin/ /pad+ma'i rigs</text></item>
<item><p>173b7</p><section></section><text>mchog chen po la/ /phyi nang gsang ba'i theg pa gsum/ /dam chos khyod kyis gzung bar gyis/ /las kyi rigs mchog chen po la/ /sdom pa thams cad ldan par ni/ /yang dag nyid du gzung bar gyis/ /mchod pa'i las kyang ci nus kyis/ /gzhan yang bcu bzhi 'di dag ni/ /</text></item>
<item><p>174a1</p><section></section><text>phas pham par ni rab tu bshad/ /rtsa ba'i ltung ba zhes bshad de/ /kha na ma tho sbom por 'gyur/ /khyod kyis srog chags gsad mi bya/ /ma byin par yang mi blang ngo / /'dod pa log par mi spyod cing / /brdzun du smra bar mi bya'o/ /phung khrol kun gyi rtsar gyur pa'i/ /chang na</text></item>
<item><p>174a2</p><section></section><text>rnam par spang bar bya/ /sems can gdul phyir ma gtogs par/ /bya ba ma yin thams cad spang / /dam pa nye bar bsten bya zhing / /rnal 'byor pa rnams bkur bar bya/ /lus kyi las ni rnam gsum dang / /ngag gi rnam pa bzhi dag dang / /yid kyi rnam pa gsum dag</text></item>
<item><p>174a3</p><section></section><text>ni/ /ci nus par ni rjes su spongs/ /theg pa dman la 'dod mi bya/ /'gro ba'i don la rgyab phyogs min/ /'khor bdag kyang mi spang zhing / /rtag tu mya ngan 'das mi chags/ /lha dang lha min gsang ba pa/ /khyod kyis brnyas par mi bya zhing / /phyag rgya bzhon pa mtshon cha dang / /</text></item>
<item><p>174a4</p><section></section><text>mtshan ma 'gom par mi bya'o/ /'di dag dam tshig yin par gsungs/ /khyod kyis kyang ni bsrung bar gyis/ /de nas slob mas 'di skad brjod/ /mgon po bdag la dgongs su gsol/ /ma lus bzhugs pa'i sangs rgyas rnams/ /dus 'di nyid nas sangs rgyas</text></item>
<item><p>174a5</p><section></section><text>par/ /bla med bdag la dgongs su gsol/ /ji ltar dus gsum mgon po nas/ /sems can mya ngan las 'das dgod/ /lan gsum du ni brjod par bya/ /de ltar phyi tshul byin brlabs nas/ /man ngag gis ni nang byin brlab/ /de yang slob mas 'di skad brjod/ /</text></item>
<item><p>174a6</p><section></section><text>bdag ni dge ba'i las rnams 'di dag gis/ /'jig rten mi ring sangs rgyas myur bsgrubs nas/ /sems can 'khor ba'i rgya mtshor bying ba rnams/ /bla med byang chub tu ni bsgral bar bgyi/ /yang na 'di skad brjod du gzhug /de bzhin gshegs pa kun zhi ba/ /de bzhin</text></item>
<item><p>174a7</p><section></section><text>gshegs pa kun gyi gnas/ /rdo rje sems dpa' kun gyi mchog /'dren pa bdag la byin gyis rlobs/ /mtshan nyid thams cad yongs su brjod/ /mtshan min thams cad dag pa yang / /kun du bzang po sangs rgyas mchog /'dren pa bdag la byin gyis rlobs/ /</text></item>
<item><p>174b1</p><section></section><text>yang dag sangs rgyas mchog zhi ba/ /ye shes spyod pa rnam par sbyong / /kun du rdo rje gsum 'byung ba/ /'dren pa bdag la byin gyis rlobs/ /sems can kun gyi sems chen po/ /rang bzhin dag pa'i dri ma med/ /rnam par snang mdzad cher 'byung / /'dren pa bdag la byin</text></item>
<item><p>174b2</p><section></section><text>gyis rlobs/ /de dag glur bcas sngags 'di brjod/ /oM sarba ta thA ga ta sI taM/ sarba ta thA ga tA la yaM/ badzra satwa sa mud+b+ha ba haM/ ma mA d+hi ta Sh+Tha na ya kaM /sarba ka la k+Sha saM pU raH/ sarbA lak+Sha na bi brdzi ta/ sa man+ta b+ha dra bud+d+ha ba haM/ ma mA d+hi tiSh+ThA na ya kaM /shAn+ta b+ha rmot+ta lod+b+ha ba/ dz+nyA na tsa ra</text></item>
<item><p>174b3</p><section></section><text>bi shod+ha kaM /badzra ra li sa mud+b+ha taM/ ma mA a d+hi tiSh+ThA na ya kaM /sarba satwa ma hA tsi t+taM/ shud+d+haH pra kr-i ti ni rma laM/ ma hA bai ro tsa Na bud+d+haM/ ma ma a d+hi tiSh+ThA na ya kaM /de skad brjod cing smad lnga gtugs/ /brkyang phyag btsal te zhus pa dang / /bla mas rang snang rig ma dang / /snyoms par</text></item>
<item><p>174b4</p><section></section><text>'jug pa'i 'od zer gyis/ /slob ma'i sgo gsum dag par sbyang / /slob ma bu ru bya ba'i phyir/ /de nas gsang ba'i gnas su gzhug /ci rigs dbang yang bskur bya ste/ /slar byung lus 'dud spyan sngar ni/ /de la las kyi rdo rje yis/ /dri chab rak+Sha'i sngags kyis bsrung / /spos</text></item>
<item><p>174b5</p><section></section><text>su ldan pa'i lag pa yis/ /spyi bor reg nas gnas gsum du/ /de nyid gsum gyi gnas kyis brjod/ /oM bo d+hi tsi t+ta ut+pA da yA mi/ /de ni sngar gyi thun mong la'o/ /oM yo ga tsi t+ta upA da yA mi su ra s+t+waM/ ya thA su khaM/ slob ma kun la de bzhin bya/ /de ltar sems bskyed dang po</text></item>
<item><p>174b6</p><section></section><text>dang / /khyad par rdo rje 'chang ba'i rigs/ /ji ltar bde las gyur pa de/ /sangs rgyas nyid dang sangs rgyas sras/ /de bzhin gshegs pa kun gyi yab/ /de bzhin gshegs pa kun gyi sras/ /bde gshegs sras kyi thu bo'o/ /bde gshegs bka' bzhin byed la</text></item>
<item><p>174b7</p><section></section><text>sogs/ /sems bskyed yon tan ldan dag la/ /mgo la me tog sbyin par bya/ /mdun du spos sbyin mar me dang / /dri yi mchod pa snying gar sbyin/ /de bzhin bshos gtsang la sogs pa/ /ci rigs sngags dang phyag rgyas dbul/ /de nas so shing yid du 'ong / /u dum+WA</text></item>
<item><p>175a1</p><section></section><text>ra a shwa t+tha/ /b+ha ba ta sogs shing bzang pos/ /mi yo ma chag 'bus ma zos/ /ma rnyings srog chags spangs pa ni/ /sor ni bcu gnyis tshad du bya/ /rtse mor me tog ldan bcings la/ /lci ba la sogs ba byung lngas/ /sa gzhi byugs pa ba ko tsam/ /maN+Dal de yi drung</text></item>
<item><p>175a2</p><section></section><text>du ni/ /slob ma langs te 'dug byas nas/ /langs te kha ton dag byas nas/ /ltos pa med par thal sbyar gzung / /shar bltas mi dma' lus mi yo/ /phan tshun mi dor mdun drang por/ /dor ba de la mtshan ma brtag /de yang bla ma'i gdams ngag gis/ /dngos grub phrin las</text></item>
<item><p>175a3</p><section></section><text>bar chod gsum/ /dngos grub rab 'bring tha ma gsum/ /dngos grub rab ni shar phyogs dang / /rang la bltas pa las shes bya/ /'bring po gzhan dag tha ma yang / /'og bltas 'dam la me tog zug /de bzhin gnyis po bla ma yi/ /zhal gyi gdams ngag las shes bya'o/ /de nas kha yi nyes</text></item>
<item><p>175a4</p><section></section><text>bsal ba/ /dri chu lag pa'i khyor mor sbyin/ /oM de bi shod+ha na d+harmA/ sarba pA pa ni sh+tsa saM sho d+ha ya/ sarba bi kalpa na ya hUM/ zhes pa'i sngags brjod hub gsum btung / de rjes slob mas sems spungs bskyed/ /zab cing rgya che ba yi chos/ /bshad cing bla mas 'di skad brjod/ /'jig rten khams rnams</text></item>
<item><p>175a5</p><section></section><text>thams cad du/ /thams cad mkhyen pa 'byung mi 'gyur/ /me tog u m+WA ra bzhin/ /brgya lam na ni res 'ga' 'byung / /de srid phrad dka' 'byung ba yi/ /gnyis med zab mo'i spyod tshul 'di/ /sems can sangs rgyas byed pa yi/ /bskal pa grangs med mang por ni/ /sngon du byas</text></item>
<item><p>175a6</p><section></section><text>pa'i rnam smin gang / /de kun zad par gyur pa ni/ /zab mo'i dkyil 'khor mthong bas so/ /de bzhin gzhan las gsungs pa'ang brjod/ /de nas oM AH hUM zhes pas/ ku sha byin gyis brlabs byas la/ /sngas dang stan du bya ba'o/ /de nas srung skud gdags pa ni/ /srung</text></item>
<item><p>175a7</p><section></section><text>skud dkar po'am dmar po'am/ /rak+Sha'i sngags brjod mdud pa drug /dpung pa g.yas sam g.yon du bcing / /de nas me yi mchod sbyin te/ /sbyin sreg cho ga'i rim pa ni/ /bla ma'i gdams ngag la brten pa'i/ /yi ger bris pa gzhan du blta'o/ /de nas tshogs mchod</text></item>
<item><p>175b1</p><section></section><text>sngar bzhin bya'o/ /ba liM chen po'ang de bzhin no/ /gdol pa khyi dang bram ze sogs/ /mnyam por gsol ba'i lhag ma bsdu/ /phud dang ba sres la mkha' 'gro ma'i/ /phyi rol dkyil 'khor tshim par bya/ /lag pa g.yas g.yon pad+ma'am/ /'khor lo lta bur bcings byas la/ /</text></item>
<item><p>175b2</p><section></section><text>rkang pas mnan cing steng du blta/ /gyen du pheM gyi sgra sgrogs shing / /spyan drangs dbyangs dang sngags kyis so/ /oM shing gcig dang ni dur khrod dang / /ri bo dang ni ri sul dang / /grong dang bzhi mdo zhing dang ni/ /khyad par du ni khang stong dang / /sems can gnod dang thang dang ni/ /</text></item>
<item><p>175b3</p><section></section><text>khyad par du ni chu la gnas/ /nag po drag po drag chen po/ /lha sbyin mnyam du bsten pa dang / /nag po 'jigs dang 'jigs byed pa/ /bka' las 'das dang log 'dren rnams/ /rgan byad ma dang drag mo dang / /'jigs byed ma dang u ma dang / /rgyal dang rnam par rgyal</text></item>
<item><p>175b4</p><section></section><text>ma dang / /mi thub gzhan gyis mi thub pa/ /nag mo bzang mo drag chen mo/ /nag sbom ma dang rnal 'byor ma/ /dbang mo dang ni zla ba mo/ /drag mo sdang mo za ba mo/ /sum cu'i dbang mo 'phrog byed mo/ /mar me 'dzin byed rnal 'byor ma/ /drag mo'i gzugs dang gzugs</text></item>
<item><p>175b5</p><section></section><text>can mo/ /mche ba gtsigs dang thod chen ma/ /thod pa'i phreng can kha T+wAM ma/ /sbrul chen ral gri dgra sta ma/ /rdo rje de bzhin gzhu can ma/ /de nyid chen mo mkha' 'gro ma/ /las kun rjes su sgrub byed ma/ /sbyor ba'i dkyil 'khor rgyal chen mo/ /de bzhin rdo rje dbang phyug gtso/ /</text></item>
<item><p>175b6</p><section></section><text>de bzhin gshegs pa'i sku chen te/ /rdul med rnal 'byor 'byin ma mo/ /rdo rje dbang mo bka' 'di yis/ /thams cad kun nas 'dir spyon cig /oM ka k+ka D+ha na/ bab+ban+d+ha na/ kha kh+khA da na/ sarba du Sh+TA na ha na ha na g+ha g+ha g+hA ta ya/ a mu ka shAn+tiM ku ru hUM hUM hUM phaT badzra swA hA/ de nas ha ho hriH zhes</text></item>
<item><p>175b7</p><section></section><text>brjod/ ha yis mdangs dang kha dog 'phrog /ho yis dri ni zhim pa bsdus/ /hrIH yis pha rol nus pa 'joms/ /kye'i rdo rje mkha' 'gro ma'i tshogs/ /las 'di dag la brtson par gyis/ /bdag la bde legs sdud pa dang / /tshe ring bde ba phun sum tshogs/ /phan</text></item>
<item><p>176a1</p><section></section><text>dang yid la bde ba dang / /grong dang yul 'khor shis par gyis/ /bu dang tsha bo rnams 'phel te/ /rang rang gnas su legs par sdud/ /gzhan yang pha rol rgol ba dag /zhi zhing dbang du bya ba'am/ /dgug dang dbye dang bskrad pa dang / /gsad pa tshar gcad la</text></item>
<item><p>176a2</p><section></section><text>sogs pa/ /ci rigs pa yis tshar gcod brjod/ /kye'i rdo rje mkha' 'gro ma'i tshogs/ /dus ni myur ba nyid du brjod/ /oM badzra DA ki nI/ /a ka lo ba si ma sa/ tra yo rat+na A pa ka ri No/ /sarba sha trUM/ gr-i h+Na gr-i h+Na hUM mA ra ya mA ra ya/ ha na ha na hUM/ mA ra na mA ra na phaT/ he he badzra DA ki nI</text></item>
<item><p>176a3</p><section></section><text>duSh+TA na/ kha kha khA hi zhes pas mngon spyod byas nas bsdu/ /sngags 'dis gtor ma dbul bar bya/ /oM badzra DA ki nI bi liM ta pra tI ts+tsha/ kha kha khA hi khA hi b+huny+dza b+hu ny+dza hoH/ de bzhin gzhan yang sbyar bar bya'o/ /phyogs skyong gtor ma sngar bzhin du/ /btang ste smon lam gdab par bya/ dge 'dis/</text></item>
<item><p>176a4</p><section></section><text>sems can thams cad sdig med cing / /sangs rgyas nyid dang phrad 'gyur ba'i/ /lam de nyid nas zhugs nas kyang / /ma brgal ba rnams bsgral ba dang / /ma grol ba rnams dgrol bar shog /rnal 'byor gtsug lag dam tshig la/ /da lta nyid du gnas par shog /de bzhin</text></item>
<item><p>176a5</p><section></section><text>gzhan la 'di skad brjod/ /dge ba gang thob de dag gis/ /sangs rgyas kun don thams cad ni/ /rdo rje 'chang gi go 'phang de/ /sems can kun gyis thob par shog /byang chub rdo rje'i bsngags pa yang / /rdzogs pa'i sangs rgyas sems spyod dang / /rdzogs pa'i byang chub spyod pa</text></item>
<item><p>176a6</p><section></section><text>dang / /rdzogs sangs rgyas kyi spyod pa gang / /bdag ni de gnyis spyod par shog /gang dang gang du skye ba der/ /ma nyams kye yi rdo rje ston/ /bla ma lha dang mchog gsum dang / /zla ba'i rigs la dga' ba dang / /de dang der ni skye gyur cig /ye shes 'khor lo gshegs pa na/ /oM</text></item>
<item><p>176a7</p><section></section><text>dz+nyA na maN+Dal muH/ zhes pa lan gsum brjod bya zhing / /khu tshur g.yon pa snying gar gzhag /lag pa g.yas pa sa la brkyang / /se gol lan gsum brngabs pa yis/ /phyi rol lha rnams gshegs su gsol/ /de nas dam tshig bdag la bsdu/ /brten pa'i 'khor lo</text></item>
<item><p>176b1</p><section></section><text>gzhal yas khang / /'byung bzhi de la nam mkha' thim/ /lha mo brgyad ni snying ga'i hUM/ /thim nas lha yi nga rgyal gnas/ /de nas bla mas dkyil 'khor gyi/ /nang du zhugs la lha rnams mchod/ /phyogs skyong rnams la gtor ma sbyin/ /slob ma rnams la sta gon gyi/ /</text></item>
<item><p>176b2</p><section></section><text>gnas de'am nyal khang gzhan yang rung / /seng ge'i nyal stabs rmi lam brtag /smra brjod gzhan dag mi bya bar/ /dgyes rdor yid la byas te nyal/ /de nas sngar langs maN+Dal bya/ /bla mas dri zhing slob mas brjod/ /bzang ngan rab 'bring tha ma ni/ /bla mas shes par</text></item>
<item><p>176b3</p><section></section><text>byas pa ste/ /ngan na rtog pa zhi thabs bya/ /bzang na yid dga' spro bskyed do/ /de dag ni lhag par gnas pa sta gon gyi cho ga'o/ /de nas nub gsum pa la 'jug /'jug pa'i yan lag 'jug dngos nyid/ /yan lag dang po thig gdab po/ /slob mar bcas pas sngar</text></item>
<item><p>176b4</p><section></section><text>langs te/ /zhi ba'am rgyas pa'i sbyin sreg bya/ /de yang slob dpon mtshan nyid ni/ /yang dag de yi de nyid shes/ /khro ba med cing skyo ba bzod/ /rig bcas phyag rgyar ldan pa yis/ /lha rnams bdun du nam mkha' la/ /zla ba kha sbyar nang du gzhug /dbyangs yig bcu</text></item>
<item><p>176b5</p><section></section><text>drug rgya yis gdab/ /de ltar bar gyi mtshams sbyar nas/ /thig gdab pa yi las brtsam bya/ /rin la ma rtseg ras bal gzung / /shes rab mtshan dang ldan pas bkal/ /'jur mdud med cing grog rked spang / /ring thung dkyil 'khor nyis 'gyur la/ /sboms su</text></item>
<item><p>176b6</p><section></section><text>sgo yi nyi shu cha/ /srad bu brkyang ba so sor bsog /pad snod dri zhim nang du gzhag /de nas dang por srad bu ni/ /so so rang bzhin med par sgom/ /de la b+h+rUM khaM la sogs pa/ /yig 'bru lngar gyur de dag la/ /rigs lnga'i rgyu'am ngo bor bsam/ /de nas rnal 'byor nyi zla'i mig /</text></item>
<item><p>176b7</p><section></section><text>'bar ba'i lcags kyu'i 'od zer gyis/ /ye shes lha yi thugs ka nas/ /ye shes skud pa gnas pa rnams/ /gtso bo dgyes pa'i rdo rje dang / /lha rnams sngags dang gnyis med bzhugs/ /spyan drangs thim pas thig skud bskyed/ /b+h+rUM khaM la sogs sa bon lnga/ /oM hUM</text></item>
<item><p>177a1</p><section></section><text>sogs kyis sngags brjod la/ /lag par phyag rgya dang bcas pas/ /oM a n+yo n+yA nu ga ta pa ra spa ra sarba d+hamA/ a n+yo n+yA nu ga ta pra biSh+Ta sarba d+harmA/ a t+ya n+ta a nut+ta ra sarba d+harmA zhes pa brjod cing bsgril bar bya'o/ /de nas thig skud mtha' gnyis dbus/ /oM AH hUM gsum</text></item>
<item><p>177a2</p><section></section><text>bkod pa yis/ /byin brlabs nas ni sngags 'di brjod/ /oM badzra sa ma ya sU tra ma ti kra ma hUM zhes pa'i bzlas brjod brgya rtsa brgyad/ /gung mo gnyis sbyar gzung ste bzlas/ /de ltar thig skud bskyed pa dang / /de nas bla mas gtso bor bsam/ /grogs mchog de yi thugs ka nas/ /</text></item>
<item><p>177a3</p><section></section><text>gau rI'am rig ma yum du sprul/ /de nas bla mas thig skud ni/ /dz+dzaH dz+dzaH zhes brjod de la gtad/ /des kyang dz+dzaH dz+dzaH brjod blang bar bya/ /de nas gnam thig gdab par bya/ /steng nas bzung zhing gyen du bzlog /tshangs thig dang po zur thig sogs/ /ci rigs pa ru gdab par bya/ /</text></item>
<item><p>177a4</p><section></section><text>de tshe ngag tu sngar gyi sngags/ /brjod pa'am yang na tshig bcad 'di'o/ /'jig rten khams ni ma lus pa'i/ /sangs rgyas sras dang bcas la sogs/ /'gro ba'i don du rnam par sprul/ /khyed rnams kyi ni thugs nyid yin/ /zhes pa brjod nas sa thig gdab/ /de rjes</text></item>
<item><p>177a5</p><section></section><text>dkar pos gzhal bya ste/ /tshangs thig dang por gdab pa yang / /slob dpon shar bltas slob ma nub/ /bltas te tshangs thig dang po gdab/ /slob dpon byang bltas tshangs thig gnyis/ /slob dpon shar lho'i mtshams su gnas/ /slob ma byang shar shar ngos</text></item>
<item><p>177a6</p><section></section><text>gdab/ /de bzhin bla ma byang nub gnas/ /slob ma lho nub nub ngos gdab/ /bla ma rlung mtshams de nyid gnas/ /slob ma byang shar byang ngos gdab/ /de bzhin skor phyogs rim gyis gdab/ /bla ma shar lho slob ma srin/ /gnas la lho yi ngos thig gdab/ /de bzhin</text></item>
<item><p>177a7</p><section></section><text>zur thig rim bzhin gdab/ /de la thig gi cha bgo ba/ /skud pas bgo bar mi bya ste/ /'phel 'grib gnyis kyi nyen yod pas/ /shing bu la sogs drang zhing sra/ /kha ti kha yi ri mos gdod/ /phyogs bzhir bzhi bcu rtsa gnyis pa'i/ /thig rkang las ni re'u mig go/ /</text></item>
<item><p>177b1</p><section></section><text>sgo khyud thig gi nang rol du/ /pad+ma 'dab ma brgyad par bcas/ /lha yi snam bus ci rigs bskor/ /cha re rdo rje ra ba dang / /me 'od la ni bskor ba'o/ /de yi nang du rta babs dang / /'dod yon snam bu la sogs pas/ /ci rigs par ni bri bar bya/ /de ltar thig zin thig skud</text></item>
<item><p>177b2</p><section></section><text>mchod/ /'bar ba'i lta bas sgo dbye zhing / /lha rnams bcas pa gshegs su gsol/ /de dag ni thig gdab pa'i cho ga'o/ /de nas tshon ni rab 'bring tha/ /rin chen lnga'am 'bras la sogs/ /tshon bsgyur dur khrod so phag gam/ /sol ba rul pa'i phye ma sogs/ /</text></item>
<item><p>177b3</p><section></section><text>b+h+rUM khaM sogs pa'i yig 'bru lnga/ /yongs gyur tshon rtsi lnga ru bsam/ /de nas 'bar ba'i lta ba yis/ /dgyes pa rdo rje 'khor bcas la/ /spyan drangs mchod pa thim par bya/ /oM badzra tsi tra sa ma ya hUM/ zhes pa'ang mang du bzlas pas tshon/ /byin gyis brlabs la mchod pa</text></item>
<item><p>177b4</p><section></section><text>'bul/ /shis par bya phyir dbang ldan mtshams/ /bla mas re khA mdzub gang rang / /dkar dang ser dang dmar dang ljang / /sngon po nang du mnyam zhing drang / /de mchod me tog sil ma gtor/ /de tshe bla mas 'di skad brjod/ /'di ni chos dbyings dag pa ste/ /sems can</text></item>
<item><p>177b5</p><section></section><text>khams ni sgrol mdzad pa/ /dpal ldan khrag 'thung rgyal po nyid/ /de bzhin gshegs pa kun gyi gnas/ /zhes so/ /de ltar bya ba'i rim pa ni/ /gzhung las 'di skad 'byung ba ste/ /nyes pa kun las rnam grol bas/ /tshon gyi las ni yang dag brtsam/ /slob dpon gyis ni</text></item>
<item><p>177b6</p><section></section><text>dang por dgye/ /phyi nas kun nas slob mas so/ /zhes pas so/ /re khA drang ba'i rim pa yang / /mnyam dang drang dang ma chad sogs/ /de bzhin rigs pas shes par bya'o/ /de'ang lung las 'di skad du/ /bar chad thams cad rab 'joms pa/ /zhes pa dang / gzhan</text></item>
<item><p>177b7</p><section></section><text>yang / /mthe bong dang ni mthe'u chung dpangs/ /drang la mtho bar yang dag bri/ /gal te ri mo mi mnyam na/ /yo zhing dma' dang bcas pa dang / /ri mo dma' bas mi 'grub cing / /yon pos sdug bsngal skyed byed la/ /chad pas slob dpon slob ma dag /gnyi ga 'chi</text></item>
<item><p>178a1</p><section></section><text>bar shes par bya/ /zhes pa'o/ /phyogs dang sgo yi rim pa yang / /shar du dkar dang lhor ser po/ /nub dmar byang du ljang gu ste/ /dbus sngo rgyud gzhan dag las gsal/ /dbus su pad+ma 'dab brgyad ni/ /dmar po gdan dang bcas pa bri/ /'dab ma 'phar ma</text></item>
<item><p>178a2</p><section></section><text>gcig pa la/ /sgo dang grwa ru khyab pa ru/ /lha yi snam bu bri bar bya/ /phyi rol rta babs la sogs pa/ /dkyil 'khor gzhan dang thun mong bas/ /gzhan dang 'dra bar ci rigs bya/ /de ltar dkyil 'khor bri byas nas/ /'jug pa'i rten du phyag mtshan dgod/ /de yang dang por slob dpon</text></item>
<item><p>178a3</p><section></section><text>gyis/ /dgongs mo'i dus su 'chag sar 'gro/ /slar log khrus dang byug pa dang / /gos dang rgyan ni lha mos bskyed/ /rol mo'i sgra dang bcas pa yis/ /sta gon zla ba kha sbyar te/ /dbyangs yig rgya bkrol nam mkha' nas/ /sngags ni so so'i sngags brjod cing / /</text></item>
<item><p>178a4</p><section></section><text>de la dbus kyi gdan steng du/ /skyes pa'i thod pa'i rgya gram bri/ /sgo bzhir pad+ma 'dab ma la/ /gri gug cang te'u rus sbal sbrul/ /sngo dang dmar ser ljang go rims/ /mtshams bzhi'i pad+ma 'dab ma ru/ /seng ge dge slong 'khor lo rdo rje ni/ /sngo dkar ljang khra rim bzhin</text></item>
<item><p>178a5</p><section></section><text>dgod/ /de tshe kun la sngags brjod cing / /bkod pas dkyil 'khor nyis bsres 'gyur/ /de nas bla re rgyal mtshan gdugs/ /ba dan rgyan sogs 'phen rnams bri/ /phyi rol mtshams dang rol mo brdung / /spos dang bcas pas bum pa rnams/ /sta gon gnas nas</text></item>
<item><p>178a6</p><section></section><text>spyan drangs te/ /chu dang rin chen sman la sogs/ /bsam pa gzhug cing ting 'dzin bskyed/ /rol mor bcas pas dkyil 'khor la/ /lag tu thogs te lan gsum bskor/ /rnam rgyal bum pa gtso bo'i mdun/ /shar sgo'i g.yas su las thams cad/ /gzhan dag</text></item>
<item><p>178a7</p><section></section><text>sgo dang mtshams bzhir dgod/ /de nas bskor ba lan gsum rjes/ /me tog phreng ba lha la dbul/ /nang par lhas sbyin me tog phreng / /de nyid dkar bcas mgo la bcings/ /las kyi byed pa'am khang skyong gis/ /dkyil 'khor nye ba'i sa phyogs su/ /chag chag</text></item>
<item><p>178b1</p><section></section><text>me tog sil ma dkram/ /spos sogs mchod yon thams cad dgod/ /rtag tu bla ma la gsol gdab/ /de nas bla mas nye reg dang / /bdud rtsi ri lu kha ru gzhug /stan der 'dug nas dkyil 'khor bsgrub/ /rig dang bcas pas yan lag drug /bsam rgyud ting 'dzin</text></item>
<item><p>178b2</p><section></section><text>gsal ba dang / /las kyi rdo rjes sngar bzhin du/ /rak+Shas bsrung ba nas bzung nas/ /mchod bstod bdud rtsi myang ba'i bar/ /bdag nyid ldan pa phun sum tshogs/ /bla mas kyang ni sngar bzhin du/ /mos pas 'pho dang ting 'dzin ni/ /gzugs brnyan la brten sa bon nam/ /</text></item>
<item><p>178b3</p><section></section><text>phyag mtshan tsam gyis lha rnams bskyed/ /de ltar dkyil 'khor sum bsres la/ /rang gi snying ga'i sa bon las/ /'od zer phyung ste lha rnams bsdu/ /de la mchod dgug gzhug la sogs/ /sngar bzhin thim pas ye shes 'bar/ /chu dang 'o ma 'dres pa bzhin/ /</text></item>
<item><p>178b4</p><section></section><text>sangs rgyas byang chub sems dpa' ni/ /bsgrubs te gzhan du yang ma yin/ /de ltar dkyil 'khor bzhi bsres la/ /bla mas mchod dang bstod pa dang / /bdud rtsi myang dang bzlas brjod bya/ /de tshe bla mas bzlas dang bsgom/ /rnal 'byor ldan la slob ma yis/ /maN+Dal</text></item>
<item><p>178b5</p><section></section><text>sngon 'gro gsol ba gdab/ /de yi ngor byas bla ma nyid/ /ji ltar slob mas 'jug pa bzhin/ /rim gyis byas te dbang yang yin/ /chu dang dbu rgyan la sogs pa/ /rjes gnang mthar thug rim bzhin no/ /lha yis rjes gnang byin pa yang / /khyod kyis sems can bsdu ba dang / /</text></item>
<item><p>178b6</p><section></section><text>phan 'dogs dkyil 'khor 'jug pa dang / /dbang bskur dam tshig ldan par gyis/ /zhi sogs las kyis rjes gzung dang / /tshar gcod pa yi sems can kun/ /don rnams ma lus kun gyis shig /dman dang mchog gi dngos grub la/ /skal ba bzhin du rim par sbyor/ /</text></item>
<item><p>178b7</p><section></section><text>de nas sngon du brtags pa yi/ /slob ma mtshan nyid ldan pa yis/ /'jug dang dbang thob bya phyir brjod/ /dga' chen khyod bdag ston pa pos/ /zhes sogs sngar bzhin brjod pa dang / /bla mas brtse dang ldan pa khyod/ /su yin ci 'dod gang la dga'/ /zhes pa brjod</text></item>
<item><p>179a1</p><section></section><text>nas slob ma yis/ /skal ldan bdag lags rnam grol 'tshal/ /bde ba che la bdag dga'o/ /zhes brjod yang ni 'di skad brjod/ /sangs rgyas kun gyi ye shes sku/ /slob dpon la ni skyabs su mchi/ /gtso bo lha mor bcas pa yi/ /lha rnams la yang phyag</text></item>
<item><p>179a2</p><section></section><text>'tshal lo/ /thar pa chen po'i grong mchog tu/ /mgon po bdag ni 'jug par gsol/ /zhes pas slob dpon la gsol ba gdab par bya'o/ /de nas slob dpon gyis 'di skad brjod par bya'o/ /de bzhin gshegs pa kun gyi gnas/ /he ru ka dpal grong khyer mchog /snying</text></item>
<item><p>179a3</p><section></section><text>po'i dkyil 'khor 'di ru ni/ /bdag gis slob ma gzhug par bgyi/ /de nas dkyil 'khor gyi lha la lus ngag yid gsum gyi sgo nas phyag bya ste/ oM na ma te hUM/ oM na ma mi hUM/ oM na mo na ma hUM/ zhes bya ba dang / oM sarba ta thA ga ta kA ya wA ka tsi t+ta pra Na me na badzra ban+d+ha naM ka ro mi/ zhes</text></item>
<item><p>179a4</p><section></section><text>pas kyang / sgo gsum gus pas phyag byas la/ /de nas sngar bzhin slob ma yis/ /gtso bo bdag la sdom pa gsol/ /thub pa nyi ma la sogs brjod/ /de bzhin sdom pa dam tshig ni/ /sta gon gnas pa sngar bzhin bya/ /de nas bla mas 'di skad brjod/ /deng khyod dpa' bo</text></item>
<item><p>179a5</p><section></section><text>dang rnal 'byor ma rnams kyi nang du zhugs kyi/ ngas khyod la dpal he ru ka'i ye shes bskyed par bya ste/ khyod de bzhin gshegs pa thams cad dang / dpa' bo dang / rnal 'byor ma thams cad kyi dngos grub thob par 'gyur na/ dngos grub gzhan smos kyang ci dgos/</text></item>
<item><p>179a6</p><section></section><text>de lta bu'i ye shes bskyed par bya yi/ khyod kyis dkyil 'khor ma mthong ba'i mdun du smra bar mi bya ste/ dam tshig nyams par gyur ta re/ he ru ka dpal deng khyod kyi/ /snying la yang dag gzhug pa ni/ /gal te tshul 'di smras na ni/ /de ma thag tu dral te gshegs/ /de nas</text></item>
<item><p>179a7</p><section></section><text>ka pA la'i nang du bdud rtsi lnga dang ldan pa'i dam tshig gi chu blud pa ni kye'i rdo rje gzi mdangs dang ldan pas 'di skad brjod do/ /'di ni khyod kyi dmyal ba'i chu/ /dam tshig bsrungs na dngos grub ni/ /rdo rje bdud rtsi'i chu 'dis grub/ /oM sarba badzra pany+tsa a mr-i ta u da ka hUM/ deng</text></item>
<item><p>179b1</p><section></section><text>nas brtsams nas khyod kyi dpal he ru ka nga yin gyi gang ngas 'di byos shig ces bsgo ba de khyod kyis bya dgos te/ da khyod ngal brnyas pa'i las ma byed cig /byas na khyod kyi mi bde ba ma spangs par/ tshe'i dus byas nas dmyal bar lhung bar gyur ta re/ de nas 'di skad brjod do/ /</text></item>
<item><p>179b2</p><section></section><text>deng khyod de bzhin gshegs pa thams cad kyi ye shes kyang 'grub par dka' ba ma lags na/ dngos grub gzhan lta smos kyang ci dgos zhes pas yol ba'i nang du drangs te/ ye shes dbab pa bla ma'i man ngag bzhin bya'o/ de nas mthong ba dri ba dang me tog gi phreng ba thogs</text></item>
<item><p>179b3</p><section></section><text>te/ pra tIts+tsha badzra ho/ /zhes brjod cing phreng ba dor ba dang / mig dbye bar bya ste/ oM rdo rje sems dpa' deng khyod kyi/ /mig 'byed pa ni brtson pa ste/ /mig ni thams cad 'byed mdzad pas/ /rdo rje'i mig ni bla na med/ /he badzra pa sh+ya/ de nyid sngags su brjod pa ni/ /oM badzra</text></item>
<item><p>179b4</p><section></section><text>satwa swa yaM d+ya ya/ tsak+ShA d+g+ha T+ta ya ta t+pa ra/ ud+g+ha Ta la ti sarbA k+Sho/ badzra tsa k+Shu rA nut+ta ra/ he badzra pre be sha /de nas gdong g.yogs phud cing 'di skad brjod do/ /da ni dad pa rab tu bskyed/ /dkyil 'khor bzang po 'di la ltos/ /khyod ni rnal 'byor ma rig skyes/ /sngags dang phyag rgyas byin</text></item>
<item><p>179b5</p><section></section><text>gyis brlabs/ /'gro ba'i phun sum tshogs kun dang / /dngos grub thams cad mngon du gyur/ /dam tshig thams cad bskyed pa dang / /gsang sngags la yang brtson par gyis/ /zhes brjod pa dang / me tog gang la ltung ba'i lha ngo bstan cing lhag par dbog /sngags bslab cing</text></item>
<item><p>179b6</p><section></section><text>de kho na nyid bshad par bya'o/ /de la gzhal yas khang gru bzhir byung ba ni tshad med pa'i rang bzhin gyis rnam par dag pa'o/ /sgo bzhi ni dran pa nye bar gzhag pa bzhi rnam par dag pa'i rang bzhin no/ /rta babs bzhi ni yang dag par spong ba bzhi rnam par dag pa'i rang bzhin no/ /</text></item>
<item><p>179b7</p><section></section><text>dra ba ni nyon mongs pa chen po rnam par dag pa'o/ /dra ba phyed pa ni nyon mongs pa chung ngu rnam par dag pa'o/ /ka ba brgyad ni/ 'phags pa'i lam yan lag brgyad rnam par dag pa'o/ /dar gyi pa ti la sogs pa'i rgyan rnams ni tshul khrims rnam par dag pa'i mtshan nyid do/ /</text></item>
<item><p>180a1</p><section></section><text>'dod pa'i yon tan lnga rnams ni gzugs dang sgra la sogs pa rnam par dag pa'o/ /rdo rjer ba ni zab mo'i chos kyi 'khor lo bskor ba'i rtags so/ /me 'od ni phyi rol gyi bgegs la sogs pas mi tshugs pa'i rtags so/ /bum pa brgyad ni che ba'i yon tan gyis rgyas shing</text></item>
<item><p>180a2</p><section></section><text>thugs rje chen po'i ngos yongs su gang ba'i rtags so/ /de nas lha'i de kho na nyid bstan te/ de la bcom ldan 'das dgyes pa'i rdo rje ni rnam par shes pa'i phung po dang zhe sdang rnam par dag pa'i rang bzhin no/ /gau rI ni zhe sdang dang gzugs rnam par dag pa'i rang bzhin no/ /chom rkun ma ni</text></item>
<item><p>180a3</p><section></section><text>gti mug dang sgra rnam par dag pa'i rang bzhin no/ /ro langs ma ni nga rgyal dang dri rnam par dag pa'i rang bzhin no/ /g+hasma rI ni 'dod chags dang ro rnam par dag pa'i rang bzhin no/ /puk+ka sI ni zhe sdang dang sa rnam par dag pa'i rang bzhin no/ /ri khrod ma ni gti mug dang chu rnam par</text></item>
<item><p>180a4</p><section></section><text>dag pa'i rang bzhin no/ /gtum mo ni nga rgyal dang me rnam par dag pa'i rang bzhin no/ /g.yung mo ni 'dod chags dang rlung rnam par dag pa'i rang bzhin no/ /bdag med rnal 'byor ma ni yab dang mthun no/ /de ltar de kho na nyid bshad nas slob mas maN+Dal sngon du 'gro bas bla ma'i</text></item>
<item><p>180a5</p><section></section><text>zhabs la gtugs shing yon gyi mchog phul nas dbang bskur ba'i don du gsol ba gdab par bya'o/ /de yang thun mong gi dbang nod pa yin na/ 'di skad brjod do/ /byang chub rdo rje sangs rgyas la/ /mchod chen ji ltar mdzad pa bzhin/ /bdag kyang rab tu bsgral slad du/ /</text></item>
<item><p>180a6</p><section></section><text>nam mkha'i rdo rje bdag la gsol/ /'khor ba 'dam gyi tshogs dag tu/ /bying ba skyabs med bdag la skyobs/ /mgon po khyod kyi bka' drin gyis/ /rig pa'i dbang bskur bdag la gsol/ /zhes pa dang / khyad par slob dpon gyi dbang yin na 'di skad brjod par bya ste/</text></item>
<item><p>180a7</p><section></section><text>he ru ka dpal dbang bskur ba/ /'gro ba bskyab phyir gzi brjid can/ /ci ltar yon tan 'byung gnas sogs/ /de bzhin bdag la de gsol cig /dpa' bo chen po mi ldog pa'i/ /dbang bskur ba ni bdag la gsol/ /sems can kun gyi don gyi phyir/ /bdag ni rtag tu</text></item>
<item><p>180b1</p><section></section><text>slob dpon bgyis/ /zhes pa'o/ /de nas thun mong dang khyad par gyi slob ma rnams tha mal gyi stan dang / khyad par gyi gdan seng ge'i khri'am/ pad+mas mtshan pa gzhag par bya'o/ /gdugs dkar po gser gyi yu ba can phub nas/ slob dpon gyis kyang lha rnams ci rigs</text></item>
<item><p>180b2</p><section></section><text>par mchod nas/ bdud rtsi dang dri'i chu dang nyungs kar lag tu thogs nas bdag nyid nga rgyal dang bcas pas 'di skad brjod/ /nyon cig bar chad bgegs kyi tshogs/ /nga ni dpal ldan rdo rje 'chang / /mtshon cha sna tshogs 'bar ba'i bdag /gdug pa ma lus 'joms par</text></item>
<item><p>180b3</p><section></section><text>byed/ /dengs shig bar chad bgegs kyi tshogs/ /nga yi bka' las 'da' ma byed/ /ci ste bka' las 'das gyur na/ /rdul phran bzhin du rlag par byed/ /ces dang / bdag nyid bdud rtsi 'khyil pa'i sngags dang ting nge 'dzin du gnas pas bskrad pa'am/ /rak+Sha la</text></item>
<item><p>180b4</p><section></section><text>sogs pa'i sngags brjod cing ra ba dang gur la sogs pas bsrung ba'o/ /de nas slob mas khrus byas shing / stod g.yogs la sogs gos bzangs ldan/ /drug pa rdzogs sangs rgyas kyi dbang / /nod phyi snyim pa me tog gis/ /dkyil 'khor lha yi gtso la 'bul/ oM</text></item>
<item><p>180b5</p><section></section><text>pra tI ts+tsha badzra ho/ /zhes pa'i sngags brjod pas so/ /de rjes bla mas me tog blangs/ /slob ma'i mgo la bcings byas la/ /oM d+harmAH kuN+Da a b+hi Shiny+tsa zhes brjod par ni/ /chos kun bsdus shing 'khyil bas ni/ /lhag pa'i lha yin de skad du/ /phreng ba yi dam rgyal ba'i dbang / /</text></item>
<item><p>180b6</p><section></section><text>sgom phyir dbang bskur dam tshig ldan/ /de rjes las kyi rdo rje yis/ /bum pa'i chu rnams bsdus nas ni/ /bzang po rnam rgyal bum par bsdus/ /de rjes dung chos nyid du'o/ /de nas rnam rgyal chu rgyun gyis/ /dril bu'i sgra dang dbyangs bcas pas/ /dbang skur ba ni 'di skad brjod/ /</text></item>
<item><p>180b7</p><section></section><text>gsang gsum gnas las byung ba yi/ /khams gsum pa yis dbang bskur/ /sangs rgyas kun gyi chu yi dbang / /deng 'dir khyod la sbyin par bya/ /sangs rgyas kun ni rab bsgrub phyir/ /chu dbang dam pa khyed kyis long / /oM sarba ta thA ga ra u da ka a b+hi Shiny+tsA mi badzra swa b+hA ba</text></item>
<item><p>181a1</p><section></section><text>A t+ma ko\u0f85haM/ des ni rnam par rtog pa dang / /nyon mongs pa'i dri ma 'khru bar byed do/ /de nas gser la sogs pa'i rin po che dang shing dang ba so la sogs pa'i 'bur mar brkos pa'am/ /thang ka'i ri mo'am dbu rgyan du byas te/ trAM las rin chen 'byung ldan du</text></item>
<item><p>181a2</p><section></section><text>bsam zhing dgug pa dang gzhug pa la sogs pas ye shes sems dpa' bstims la/ mchod pa dang bstod pa dang sngags bzlas pa byas la 'di skad brjod do/ /gsang gsum gnas las byung ba yi/ /khams gsum pa yis dbang bskur ba/ /sangs rgyas kun gyi dbu rgyan</text></item>
<item><p>181a3</p><section></section><text>dbang / /thor tshugs cod pan gyis brgyan pa'i/ /sangs rgyas kun gyis bsngags pa yi/ /rin chen dag gi dbu rgyan dang / /dar dpyangs dbang bskur sbyin par bya/ /oM badzra pa rA ha ka badzra a ral+li hoH/ /de nas yang rdo rje AH las snang ba mtha' yas su bskyed la 'di skad brjod do/ /</text></item>
<item><p>181a4</p><section></section><text>'di ni sangs rgyas thams cad kyi/ /he ru ka dpal rgyal po dang / /mkha' 'gro rnams kyi dbang mchog ni/ /de ring khyod la dbang skur ro/ /oM shrI he ru ka a d+hi pa ti s+t+waM a b+hi Shiny+tsa tiSh+tha bI ra sa ma ya s+t+waM/ de nas de nyid brjod pa ni/ /thog mtha' med pa'i sems dpa' ni/ /rdo rje sems dpa' dga' ba</text></item>
<item><p>181a5</p><section></section><text>che/ /kun du bzang po kun gyi bdag /rdo rje bsnyems tshul bdag po'i bdag ces pa ste/ /rdo rje'i dbang bskur ba lag pa g.yas par sbyin no/ /de nas dril bu khaM las don yod grub par bskyed la 'di skad brjod do/ /'di ni rnal 'byor ma kun gyi/ /shes rab dbyangs kyi rjes 'gror bshad/ /khyod kyis kyang</text></item>
<item><p>181a6</p><section></section><text>ni rtag tu zung / /byang chub mchog tu rgyal bas bzhed/ /de yi de nyid bshad pa ni/ /srid pa ngo bo nyid kyis dag /ngo bo nyid kyis dngos med byas/ /de bzhin dag pa'i sems dpa' ni/ /srid pa'i dam pa byed par 'gyur/ /badzra sa twa s+t+waM a b+hi Shiny+tsA mi/ zhes pas lag pa g.yon par dung byin la/ de nas ming</text></item>
<item><p>181a7</p><section></section><text>gi dbang bskur bar bya ste/ b+h+rUM las rnam par snang mdzad du bsam/ sangs rgyas kun gyi ming gi dbang / /zhes pa la sogs pa brjod la/ oM badzra shrI he ru ka a d+hi ba ti s+t+waM a b+hi Shiny+tsa mi/ shrI he ru ka nA ma a b+hi She ka ta/ zhes brjod cing rdo rje dril bu mgo'i thad kar sbyin no/ /de nas brtul zhugs kyis brtan</text></item>
<item><p>181b1</p><section></section><text>par bya'o/ /'di de sangs rgyas thams cad nyid/ /he ru ka dpal phyag na bsnams/ /khyod kyis kyang ni rtag tu bcang / /he ru ka dpal brtul zhugs brtan/ /rdo rje'i rtse mo nas slob ma 'dzin du bcug la sngags 'di brjod do/ /oM sarba ta thA ta sid+d+ha badzra sa ma ya s+t+waM/ e Sha s+t+waM d+ha ra yA mi hUM swA hA ha ha hi hi</text></item>
<item><p>181b2</p><section></section><text>zhes brjod la lag par rdo rje rgya gram sbyin no/ /de nas he ru ka dpal gzugs/ /rang gi dkyil 'khor cho gas sbyin/ /rdo rje slob dpon go 'phang thob/ /he ru ka dpal kha T+wAM ga /rnal 'byor ma ni Da ma ru/ /rdo rje kha T+wAM rdo rjer bcas/ /dril bu sil sil sgra sgrogs shing / /tshangs pa'i skud thogs rnal</text></item>
<item><p>181b3</p><section></section><text>'byor bdag /gri gug dang ni ka pA la/ /dpa' bo chen pos blang bar gyis/ /zhes brjod la/ slob ma de g.yas brkyang g.yon bskum pas gnas la/ rdo rje gri gug g.yas su sbyin zhing / dril bu dang Da ma ru dang ka pA la g.yon du sbyin zhing / kha T+rAM ga g.yas phyogs su brten pa sbyin par bya ste/</text></item>
<item><p>181b4</p><section></section><text>de lta bu'i che ba'i bdag nyid dag dang ldan par brjod do/ /'dis ni rdo rje slob dpon gyi dbang rjes su gnang ba dang / lung bstan pa dang / dbugs dbyung ba dang ldan zhing phrin las kyang rdzogs par 'gyur te/ zhi ba dang / rgyas pa dang / dbang dang / drag po dang / rengs pa dang / bsgrag pa dang / myos par</text></item>
<item><p>181b5</p><section></section><text>bya ba dang / gsad pa la sogs pa dang / de rnams la thogs pa med par 'grub par bslab par byos shig /dngos grub 'di dag rdzogs par 'gyur te/ mchil lham bgo ba dang / char dbab pa dang / nyi zla gzung ba la sogs pa 'jig rten pa'i dngos grub dang / 'jig rten las 'das pa'i dngos</text></item>
<item><p>181b6</p><section></section><text>grub thams cad 'grub par byos shig ces rjes gnang sbyin no/ /de dag ni bum pa'i dbang ngam/ rdo rje slob dpon gyi dbang rdzogs pa ste/ lus kyi dri ma dag par byed cing byang chub sems dpa' tshogs kyi lam mthar phyin pa dang skal ba mnyam par 'gyur ro/ /de nas dbang bskur ba gnyis pas ni</text></item>
<item><p>181b7</p><section></section><text>ngag dri ma dag par byed pa dang / sbyor ba'i lam gyi nus pa 'jog /dbang bskur gsum pas sems kyi dri ma dag cing mthong lam gyi nus pa 'jog /dbang bskur ba bzhi pas ni nyon mongs pa dang / nye ba'i nyon mongs pa dag bsgom pa'i lam dang khyad par gyi lam la gnas pa'i nus pa</text></item>
<item><p>182a1</p><section></section><text>'jog /dbang bskur ba de dag gis dbang bskur ba'i rim pa ni bla ma'i zhal la ltos par bya ba'i phyir de bzhin gshegs pas kyang dgongs pa sbas pa yin la/ de bas ni dgongs don nyams pa spang ba'i phyir/ bdag gis kyang 'dir yi ger bkod pa ma yin snyam du</text></item>
<item><p>182a2</p><section></section><text>dgongs so/ /de dag gis dbang bstan nas/ gang gi tshe rab tu gnas par byed par 'dod na/ de'i don yang 'di yin te/ sdom ni/ shes par bya dang nyams su blang / /'bras bu dang ni rnam pa gsum/ /de la shes par bya ba ni 'di yin te/ rab tu gnas pa thun mong dang khyad par du shes par</text></item>
<item><p>182a3</p><section></section><text>bya'o/ /mnga' dbul lha ltar mchod pa dang / /slob ma lta bur dbang bskur ba/ /spyan dbye thun mong gser thur gyis/ /tshigs bcad sngags dang bcas par brjod/ /khyad par spyan ni dbye ba'o/ /zhal bsro ba ni sbyin sreg gis/ /slob ma shis par bya phyir dang / /lha rnams tshim pa'i</text></item>
<item><p>182a4</p><section></section><text>don du'o/ /de'i rjes la nyams su blang ba ni 'di yin te/ sngar bzhin bla mar 'os pa la/ slob dpon mtshan nyid dang ldan pas gsol ba gdab pa dang / bsnyen pa dang / sa chog sngar bzhin byas la/ dkyil 'khor me long gi ngos ltar mnyam pa'i steng du'am/ stegs bu gru bzhi'i steng du'o/ /</text></item>
<item><p>182a5</p><section></section><text>lta gon yo byad thams cad nye bar bsags la/ de la slob dpon du 'os pa ni 'di yin te/ brtan zhing dul ba blo gros ldan/ /bzod ldan drang la g.yo sgyu med/ /sngags dang rgyud kyi sbyor ba shes/ /dkyil 'khor bri ba'i las la mkhas/ /de nyid bcu ni legs par shes/ /'di ni slob</text></item>
<item><p>182a6</p><section></section><text>dpon yin zhes bya/ /de yis bstan pa'i gsang sngags rnams/ /'grub 'gyur 'di la the tshom med/ /ces pa ni/ des kyang cho ga chad pa med par phun sum tshogs par bya ste/ 'di skad du/ cho ga nyams par mi bya ste/ /rab gnas rtag tu smad pa dang / /tshe 'di'i sdug bsngal chen po</text></item>
<item><p>182a7</p><section></section><text>dang / /'jig rten gzhan du 'jigs chen 'byung / /de bas dngos grub 'dod pa yis/ /bdag nyid kyis ni ci nus las/ /de bzhin cho gar gsungs tshul du/ /kun nas rab tu 'bad de bya/ /zhes pa dang / de nas dang po slob ma'am/ sgrub pa'i grogs po rang nyid rgyan dang byug pa</text></item>
<item><p>182b1</p><section></section><text>la sogs pa dang / mchod yon byin gyis brlab pa dang / yan lag drug gi rnal 'byor bdud rtsi myang ba'i bar du bdag nyid la ldan pa phun sum tshogs pa byas la/ de nas bla mas kyang phun sum tshogs mos pa 'pho ba dang ldan pas rnal 'byor sgrub pa'i grogs mchog bzhin du ting nge 'dzin</text></item>
<item><p>182b2</p><section></section><text>bskyed pa dang / rang bzhin spyan drangs pa gnyis bsres sam gsum bsres byas la/ mchod pa dang bstod pa dang bdud rtsi myang ba'i bar du sngar bzhin byas nas sku gzugs la sogs pa dag kyang byi dor byas la sngar byi gnas su gzhag go/ /de nas me dang chu nang du yungs kar blugs</text></item>
<item><p>182b3</p><section></section><text>shing sngags 'di bzlas/ lan gsum bskor zhing gtor bar bya/ /sbyang zhing bsrung ba dag tu bya/ /oM he badzra a d+hi tiSh+tha na barba pA paM da ha na he badzrA ya hUM phaT swA hA/ de nas 'bru mar la dUr ba'i pir gyis byug cing / oM sarba ta thA ga ta kA ya bi sho d+ha ni swA hA/ rak+Sha rak+Sha hUM hUM phaT swA hA/</text></item>
<item><p>182b4</p><section></section><text>de nas shun lpags lngas dril phyis dang / khrus la sogs pa byas kyang rung / ma byas kyang rung sngar gyi de dag gis rten sbyang ba'o/ /bdug spos thogs shing rol mo dbyangs dang bcas pas sangs rgyas thams cad mdun gyi nam mkha' la dkyil 'khor lha'i rnam par bsdus la 'di skad</text></item>
<item><p>182b5</p><section></section><text>brjod do/ /dgyes mdzad rdo rje bcom ldan 'das/ /rig sngags rgyal la phyag 'tshal lo/ /slob ma la yang brtse ba dang / /khyed rnams la yang mchod pa'i phyir/ /thugs rje'i bdag nyid can rab gnas/ /mgon po bdag ni bgyid par 'tshal/ /bcom ldan bdag ni gus pa la/ /</text></item>
<item><p>182b6</p><section></section><text>de bas gnang ba mdzad par rigs/ /bdag gi ming brjod 'di zhes pas/ /rig pa'i rgyal po 'di zhes bya/ /yo byad ci 'byor pa yis ni/ /nang par rab gnas bgyid par 'tshal/ /bdag dang slob mar bcas pa la/ /thugs brtse bar ni nyer dgongs nas/ /tshogs pa thams cad rab</text></item>
<item><p>182b7</p><section></section><text>gnas la/ /byin gyis brlab pa mdzad du gsol/ /zhes pa dang / yang na/ phyogs bcur bzhugs pa'i sangs rgyas dang / /sras bcas 'jig rten rnam grangs dang / /zhes pa la sogs pas gsol ba gdab cing snyim pa'i me tog gtor zhing 'di skad do/ /nam mkhar bzhugs</text></item>
<item><p>183a1</p><section></section><text>pa'i rdzogs sangs rgyas/ /me tog bzang po rin chen char/ /sku la rab tu 'bab 'gyur bas/ /kye kye so sor bzhes su gsol/ oM pa ra ma su khA sha ya su la li ti bi lA sa mi te/ na mA mi b+ha ga wAn dzaH hUM baM hoH hi hi hi hi/ pra tI ts+tsha badzra ku su mA ny+dza li nA tha ho/ /ji ltar sangs rgyas</text></item>
<item><p>183a2</p><section></section><text>thams cad ni/ /dga' ldan na ni bzhugs pa las/ /lha mo sgyu 'phrul lhums zhugs ltar/ /de bzhin gzugs 'dir khyod bzhugs mdzod/ /'dir bzhugs rtag tu mgon po ni/ /gyur nas me tog la sogs 'di/ /byang chub sems ni 'phel ba'i phyir/ /bdag cag don du bzhes su</text></item>
<item><p>183a3</p><section></section><text>gsol/ /zhes brjod de/ de yang dkyil 'khor du 'jug cing dbang nod pa yin na/ sngar bzhin du lha sta gon du gnas pa nyid byas pa ma yin na/ dgon po bsdu ba dag tsam gyis bya'o/ /de bzhin du dbang yin na slob ma lhag gnas la sngar bzhin du bya ba yin la/ ma yin na 'di tsam gyis</text></item>
<item><p>183a4</p><section></section><text>slob ma lhag par gnas par bya ste/ deng dus bdag tshe 'bras bu yod/ /bdag gi gson pa'ang 'bras bur bcas/ /lha dang dam tshig mnyam pa ru/ /'byung bar bdag nyid the tshom med/ /byang chub sems dang sems gcig las/ /mi ldog par ni bdag gyur te/ /de bzhin gshegs</text></item>
<item><p>183a5</p><section></section><text>pa'i rigs su ni/ /deng bdag skye bar the tshom med/ /deng bdag nyid ma dam pa ste/ /bdag gis mchod sbyin bla na med/ /sangs rgyas thams cad spyan 'dren pas/ /deng bdag 'dus pa'i mchog yin no/ /zhes brjod do/ /de nas gal te rdul tshon ma bris pa'i lhag gnas yin na shin tu</text></item>
<item><p>183a6</p><section></section><text>snga bar thig dang tshon la sogs pa sngar bzhin du byas la/ nyi ma bzang po la rab gnas 'di ltar bya ste/ yang slob dpon grogs dang bcas pas cho ga nyams par mi bya ste zhes bya ba la sogs pa tshigs su bcad pas yo byad thams cad bsog cing bstar ba dang / rgyan thams cad bri ba</text></item>
<item><p>183a7</p><section></section><text>dang / yang rang nyid grogs dang bcas pas khrus dang byug pa nas gzung ste/ bdud rtsi myang ba'i bar du bdag nyid la ldan pa phun sum tshogs pa sngar bzhin du bya zhing / sku gzugs la sogs byi dor bya ba nas/ shun lpags lnga ste/ dzam+bu ka dang / ka ta dang / bil ba dang / a mra dang /</text></item>
<item><p>183b1</p><section></section><text>pi tsu pu ri las byung ba'i dril phyis bya ba dang / de bzhin du sngar gyi tshigs su bcad pa dang / de ring rab gnas bgyid par 'tshal/ /zhes pa bcug la/ deng bdag 'dus pa'i mchog yin no/ /zhes pa'i bar du'o/ /zhes brjod do/ /de nas ba byung rnam pa lnga dang ldan pa'i bum pa'i chu la/</text></item>
<item><p>183b2</p><section></section><text>oM bi shu d+d+he badzra gro d+ha hUM AM b+h+rUM dzr-IM khaM hUM hUM phaT swA hA/ zhes pas mngon par bzlas pa'i chus khrus bya zhing / rol mo dbyangs dang bcas pas 'di skad brjod par bya'o/ /ji ltar bltams pa tsam gyis ni/ /lha rnams kyis ni khrus gsol ba/ /lha yi chu ni dag pa yis/ /de bzhin bdag</text></item>
<item><p>183b3</p><section></section><text>gis khrus gsol lo/ /oM sarba ta thA ga ta a b+hi She ka ta sa ma ya shri ye swA hA/ gzhan yang spyan la sogs pa'i sngags/ oM ru ru s+phu ru la sogs pa yang brjod cing / bkra shis kyi tshigs su bcad pa gang yang rung ba cig gis dbyangs su brjod do/ /de nas ras kyis sku phyi bar bya ste/</text></item>
<item><p>183b4</p><section></section><text>bde gshegs sku gzugs dpe dang bral gyis kyang / /'gro ba'i don du sku gzugs cir yang gda'/ /rin chen dbyig ltar nyes pa'i skyon bral zhing / /'jig rten bsnyen bkur ri mo'i tshul gyis ni/ /dri med rgyal ba rnams kyis rab bsngags pa'i/ /ras mchog 'di yis rgyal ba'i sku phyi</text></item>
<item><p>183b5</p><section></section><text>bas/ /nyon mongs sgrib pa ma lus kun byang nas/ /sku gsum ngang du bdag cag grub par shog /oM sarba ta thA ga ta badzra wa s+t+ra ye swA hA/ oM tsa tri gan+d+he swA hA/ oM badzra a b+hi Shiny+tsa ni swA hA/ de rab tu gnas pa'i dngos gzhi nyid yin te/ de yang sangs rgyas thams cad gcig bsdus dang / /</text></item>
<item><p>183b6</p><section></section><text>rab gnas mtshan nyid bzang po nyid/ /ces pa dang / sku gzugs snying gar rab tu gzhug /ces pa dang / bsdu ba'i tshig 'dis shes par bya ste/ ting 'dzin ye shes byin brlabs dang / /dbang bskur ba yi rab gnas bzang / /de la dkyil 'khor gyi ting nge 'dzin ni/ sku gzugs sa bon</text></item>
<item><p>183b7</p><section></section><text>phyag mtshan nam/ /skad cig sogs kyis lha yi sku/ /dkyil 'khor lha rnams lugs bzhin bskyed/ /snying ga'i sa bon 'od zer gyis/ /nam mkhar bsdus la mchod cing bstim/ /de nas byin gyis brlab pa ni/ /skye mched drug dang sku gsung thugs/ /byin gyis brlab pa sngar</text></item>
<item><p>184a1</p><section></section><text>bzhin bya/ /de nas dbang bskur ba ni/ chu dang dbu rgyan nas gzung ste/ /rjes su gnang ba'i bar du sbyin/ /gzhan yang rin chen bdun la sogs/ /ci rigs par yang dbang bskur bya/ /mnga' dbul ba yang dbang der gtogs/ /de nas spyan dbye ba'i cho ga bya ste/</text></item>
<item><p>184a2</p><section></section><text>gser gyi thur ma la sogs pa mar dang sbrang rtsi la bsres te/ spyan dbye zhing 'di skad ces brjod do/ /ji ltar mig mkhan rgyal po yis/ /'jig rten ling tog bsal ba ltar/ /khyod kyis kyang ni mi shes pa'i/ /rab rib rgyal ba rnams kyis bsal/ /zhes pa dang / oM sarba ta thA ga ta tsak+Shu</text></item>
<item><p>184a3</p><section></section><text>tsak+Shu bi sho d+ha ya swA hA/ khyad par du spyan dbye ba ni slob ma la ye shes 'bebs pa ltar 'dir bya'o/ /de nas mda' dbul bar bya ste/ dang por gdugs dang rgyal mtshan dbul bar bya ste/ 'di skad do/ /bde bar gshegs pa'i sku gsung thugs rnam par dag pa'i gzugs brnyan</text></item>
<item><p>184a4</p><section></section><text>la gdugs phul bas bde bar gshegs pa'i sku gsung thugs rnam par dag pa ni zhal dro zhing byin che/ 'gro ba skyob pa'i nus pa dang ldan pa yin gyi bdag po la sogs pa khams gsum gyi sems can thams cad nyon mongs pa dang / nye ba'i nyon mongs pa thams cad kyis gdungs pa</text></item>
<item><p>184a5</p><section></section><text>sel zhing 'gro ba skyob pa'i skal ba dang ldan par gyur cig /ji ltar sngon gyi sangs rgyas la/ /gdugs mdzes gser gyi yu bar ldan/ /phul ba de bzhin bdag 'bul gyi/ /ci bde bar ni bzhes su gsol/ /oM sarba ta thA ga ta tsha traM shri sa ma ye hUM zhes gsum mam bdun gyi</text></item>
<item><p>184a6</p><section></section><text>bar du brjod do/ /de bzhin du gzhan dag la yang bsgre zhing sbyar bar bya'o/ /rgyal mtshan yang sngar bzhin mdzad nas/ ji ltar sngon gyi sangs rgyas la/ /bar chod bdud las rgyal ba'i rtags/ /phul ba de bzhin bdag 'bul gyi/ /ci bde bar ni bzhes su gsol/ /oM</text></item>
<item><p>184a7</p><section></section><text>sarba ta thA ga ta d+h+wa dza ke tu shrI sa ma ye hUM/ de nas 'phan dang ba dan dbul te/ /ji ltar sngon gyi sangs rgyas la/ /snyan pa'i ba dan phyogs bcur sgrogs/ /phul ba de bzhin bdag 'bul gyi/ /ci bde bar ni bzhes su gsol/ /oM sarba ta thA ga ta pa tA ka shrI sa ma ye hUM/</text></item>
<item><p>184b1</p><section></section><text>de bzhin bla re la sogs pa la yang ngo / /yang khrus byas te mchod pa rnam pa lnga 'bul lo/ /de nas zhal zas 'bul lo/ /de nas mchod pa'i tshig sngar bzhin sbyar la/ sems can thams cad bkres skom dang / mu ge la sogs pa'i bskal pa las thar bar gyur cig /oM sarba ta thA</text></item>
<item><p>184b2</p><section></section><text>ga ta a ha ra bruM dza shrI sa ma ye hUM/ de nas na bza' dbul te/ sems can thams cad gos dang bgo ba la sogs pa'i sdug bsngal dang bral te/ lha'i na bza' pany+tsa li ka reg na bde ba gyon pa'i skal ba dang ldan par gyur cig /oM sarba ta thA ga ta wa s+t+ra nA nA shrI sa ma ye hUM de nas zhal bsro</text></item>
<item><p>184b3</p><section></section><text>bya ste/ de yang sbyin sreg gis bya'o/ /slob ma shis par bya phyir dang / /lha rnams tshim pa'i don du ste/ /de yang sngar bzhin cho ga ltar/ /de nas khyad par du yang nang gi sku gzugs la sogs kyi mchod pa dang tsAru 'i ston mo yang bya'o/ /de'i rjes la mchod gnas su gtad pa ni/ /khyod</text></item>
<item><p>184b4</p><section></section><text>kyis nga la gsol btab pa/ /sku gzugs dag ni khyad par du/ /ji skad gsungs bzhin rab gnas pa/ /de ni ngas byas byed du bcug /khyed kyis de ni kun rdzogs par/ /ci bde bar ni mchod par gyis/ /de nas srung ma bsgo ba ni/ /bdag nyid lhag pa'i lhar sbyor bas/ /nag</text></item>
<item><p>184b5</p><section></section><text>po chen po dgug pa dang / /gzhug dang bcing dang dbang du bya/ /de la mchod dang gtor ma sbyin/ /de la bka' lung bsgo bya ba/ /nga yis rab gnas byas pa yi/ /gtsug lag khang la sogs pa 'di/ /ji srid gnas pa de srid du/ /bsrung zhing khyod kyis legs par skyongs/ /</text></item>
<item><p>184b6</p><section></section><text>dkon mchog 'phags pa'i dge 'dun gyi/ /bka' stsal khyod kyis bsrung ba dang / /ston pa'i bka' dang slob dpon gyi/ /bka' lung bsgo ba legs par srungs/ /de nas bzod gsol bya ste/ rdzogs sangs rgyas dang lha rnams dang / /de sras tshangs sogs lha tshogs kun/ /</text></item>
<item><p>184b7</p><section></section><text>gang zhig cho ga byas pa ni/ /nongs gyur de dag bzod mdzad rigs/ /de nas gshegs gsol byed 'dod na/ 'di tsam brjod par bya ba ste/ /sbyin bdag rnams la zhi ba dang / /bde legs chen po kun mdzad par/ /sangs rgyas yul du gshegs nas kyang / /slar yang</text></item>
<item><p>185a1</p><section></section><text>'gro ba'i don la gshegs/ /de nas byin brlabs brtan pa brjod/ /gang 'di sku gzugs bskal ba 'am/ /bskal ba brgya las lhag gnas shing / /sa dang me dang chu dang ni/ /rlung las lha rnams kun gyis srungs/ /slob dpon slob mar bcas pa dang / /bu dang tsha bo</text></item>
<item><p>185a2</p><section></section><text>rnams 'phel te/ /rab dga' yid bder gyur nas ni/ /rang gnas bzang por rtag tu bzhugs/ /rab gnas spyi yi shes byas na/ /gal te glegs bam ras ris sogs/ /yin na gzhan las gsungs pa bzhin/ /yig 'brur sgyur dang khrus la sogs/ /sngags la sogs pa</text></item>
<item><p>185a3</p><section></section><text>ci rigs bya/ /gzhung mangs dogs nas 'dir ma brjod/ /de rjes gzhung rdzogs tshigs bcad brjod/ /gang gis 'di rtsom pa yang bdag ming ni/ /mi mthun phyogs kyis thub dka' mi bskyod la/ /mtha' na rdo rje ldan pas btsas pa'i ming / /ma btsas grags pas bsod nams kun</text></item>
<item><p>185a4</p><section></section><text>la khyab/ /mtha' na rgyal mtshan ldan pas snyan pa'i gsung / /gang brtsams gzhung de rab tu grub pa yang / /sgrub ba po yi lag tu bya ba yang / /mtha' ru blang ba ldan pas don kun rdzogs/ /tshigs bcad rkyang ba rnams spras rim pa la/ /mtha' na zhes bya ldan pas grags chen po/ /</text></item>
<item><p>185a5</p><section></section><text>gang ltar don de rab tu rdzogs pa yang / /mngon rtogs sgrub thabs dbang dang rab gnas yin/ /sgrub thabs dang mthun bla ma'i mngon rtogs la/ /mtha' ru sgrub pa dang ldan dkyil 'khor cho ga rdzogs/ /dri ma dag cing nus 'jog dbang la yang / /mtha' ru rab gnas ldan pas gzhan don</text></item>
<item><p>185a6</p><section></section><text>rdzogs/ /gang phyir sbyin pa'i 'bras bu 'grub pa yang / /phrin las dngos grub rang gzhan don du yin/ /de las cung zhig go bzlog 'di shes bya/ /bsten pa mngon rtogs rim par rang don las/ /mtha' nas gzhan don ldan pas sgrub pa'i don/ /dbang bskur ba las 'byung ba'i dngos grub</text></item>
<item><p>185a7</p><section></section><text>la/ /phrin las ldan pas rab gnas bzang po yin/ /bod kyi lo tsA bsod nams rgyal mtshan gyis/ /gzhung dag las ni gsungs pa yin mod kyang / /bla mas rang la rang gis gzhan la ste/ /mdzad pa'i rim pa bsdus shing legs par bsgyur/ /rdzogs so// //</text></item>
<item><p>185b1</p><section></section><text>@#/ /gtor ma'i cho ga @##/ /rgya gar skad du/ ba liM bi d+hiH bod skad du/ gtor ma'i cho ga /byang chub sems dpa' 'jam dpal gzhon nur gyur pa la phyag 'tshal lo/ /bgegs rnams 'tshe ba zhi bya dang / /las rnams thams cad bsgrub pa'i phyir/ /'byung po thams cad gtor ma</text></item>
<item><p>185b2</p><section></section><text>dag /sbyin pa'i cho ga yang dag bri/ /de la dang po rnal 'byor pa stan bde ba la 'dug ste/ oM swa b+hA ba shud+haHsarba d+harmAHswa b+hA ba shu d+d+ho\u0f85haM/ zhes bya ba'i sngags 'di lan gsum du yongs su bzlas te/ chos thams cad rang bzhin gyis yongs su dag pa la lhag par mos par bya'o/ /</text></item>
<item><p>185b3</p><section></section><text>oM shU n+ya tA dz+nyA na badzra swa b+hA ba At+ma ko\u0f85haM/ zhes bya ba'i sngags brjod do / /khams gsum po thog ma nas ma skyes shing rang bzhin gyis 'od gsal ba rnam par mi rtog pa/ gnyis su med pa'i de bzhin nyid kyi rang gi sems kyi snang ba tsam du dmigs la/ nam mkha'i khams rgya chen po'i</text></item>
<item><p>185b4</p><section></section><text>dbus su/ chos 'byung gi phyag rgya gyen du gnas par rnam par bsgom zhing / de'i dbus na sna tshogs pad+ma rgya chen po dang / zla ba la sogs pa'i dkyil 'khor gyi steng du rang gi yi dam gyi lha'i rnal 'byor bskyed par bya'o/ /de'i 'og tu snying ga'i sa bon las byung ba'i 'od zer gyis/ 'gro ba</text></item>
<item><p>185b5</p><section></section><text>ma lus pa snang bar byas pa sngon du 'gro ba can gyis stong gsum gyi stong chen po'i bdag po gzugs na spyod pa tshangs pa la sogs pa dang / dbang bsgyur gyi lha'i rgyal po la sogs pa dang / zla ba dang nyi ma dang nye dbang la sogs 'jig rten skyong ba thams cad dang / mi dang mi ma yin pa</text></item>
<item><p>185b6</p><section></section><text>thams cad dang / thags bzangs ris dang sa'i lha la sogs pa dang / klu la sogs pa sems can yang dag par drangs te/ chos 'byung gi dbus su rnam par bsam mo/ /de la dang por steng gi phyogs kyi/ gzugs kyi khams na gnas pa'i lha/ /ral pa cod pan dag dang dkar/ /ting nge 'dzin</text></item>
<item><p>185b7</p><section></section><text>gyi phyag rgya dang / /'od zer dkar po phreng bar ldan/ /'dod pa'i khams na gnas pa yi/ /'dod pa'i khams kyi dbang phyug sogs/ /lha rnams rin chen cod pan 'chang / /sna tshogs rgyan dang 'od ldan pa'o/ /steng gi nyi zla sogs de bzhin/ /rang rang phyogs kyi phyogs bdag po/ /</text></item>
<item><p>186a1</p><section></section><text>rang rang mdog dang phyag mtshan sogs/ /ldan pa go rims bzhin du bsgom/ /thags bzangs ris dang sa la sogs/ /klu yi bdag po brgyad rnams kyang / /rang gi ye shes sems snying ga'i/ /sa bon las byung rigs gsum gyis/ /ye shes rnam</text></item>
<item><p>186a2</p><section></section><text>par snang mdzad sogs/ /gzugs su rim gyis bsgrub par bya/ /de la da ni sems can thams cad yongs su sbyong bar byed pa'i cho ga bstan par bya ste/ rang gis ye shes sems dpa'i thugs ka'i sa bon las zla ba bye ba'i 'od dang mtshungs pa'i yi ge oM mdog dkar po zla ba'i dkyil</text></item>
<item><p>186a3</p><section></section><text>'khor la gnas pa/ 'od kun nas 'phro ba mgo bo'i steng du rnam par bsams la/ de'i 'od zer gyis tshangs pa la sogs pa gzugs na spyod pa'i lha rnams rnam par snang mdzad kyi rnam par bsgrub par bya'o/ /de'i 'og tu rang gi ye shes sems dpa'i thugs ga'i sa bon de nyid las rnal</text></item>
<item><p>186a4</p><section></section><text>'byor pa'i yi ge hUM nor bu mthon ka'i mdog can la nor bu mthon ka'i 'od 'phro ba/ zla ba'i dkyil 'khor dbus gnas pa'i/ /de la 'od 'phros rnam bsams te/ /'od zer sprin des bkug nas ni/ /'dod na spyod pa'i lha rnams dang / /'jig rten skyong ba sbyang byas te/ /</text></item>
<item><p>186a5</p><section></section><text>sangs rgyas mi bskyod gzugs dag tu/ /grub par yongs su bsgom par bya/ /de ma thag tu rang gis ye shes sems dpa'i thugs ka de nyid las yi ge a dmar po 'od zer dmar po'i tshogs rab tu 'phro ba zla ba'i dkyil 'khor la gnas pa/ kun nas spros pa de'i 'od zer dmar po spros pas</text></item>
<item><p>186a6</p><section></section><text>thags bzangs ris dang / sa'i lha dang / klu'i rgyal po brgyad yongs su sbyangs te/ de bzhin gshegs pa 'od dpag tu med pa'i rnam par bsgrub par bya'o/ /'jig rten skyong ba la sogs pa 'khor dang bcas pa de dag thams cad rang gi rigs kyi de bzhin gshegs pa'i gzugs</text></item>
<item><p>186a7</p><section></section><text>su bsgrub pa de la gzugs na spyod pa rnams ni de bzhin gshegs pa rnam par snang mdzad kyi rigs so/ /'dod pa na spyod pa'i lha rnams dang / 'jig rten rnams ni mi bskyod pa'i rigs so/ /thags bzangs ris la sogs pa rnams ni 'od dpag tu med pa'i rigs so/ /de bas na</text></item>
<item><p>186b1</p><section></section><text>gzugs na spyod pa la sogs pa nas klu'i rgyal po brgyad kyi bar de dag rang rang gi rigs kyi de bzhin gshegs pa'i gzugs su bsgrubs la/ de bzhin gshegs pa thams cad kyi dbang bskur bas dbang bskur te/ mgo bo la rdo rje sems dpa'i phyag rgyar byas la/ de dag gis lus dang ngag</text></item>
<item><p>186b2</p><section></section><text>dang yid byin gyis brlab par bya'o/ /de nas de rnams kyi mdun du bza' ba dang bca' ba la sogs pa'i dngos po ci 'byor ba btsal la/ dang por yaM yongs su gyur pa'i rlung gi dkyil 'khor gzhu'i dbyibs lta bu rgyal mtshan gyis mtshan pa rnam par bsams la/ de'i steng du raM dmar po</text></item>
<item><p>186b3</p><section></section><text>yongs su gyur pa'i me'i dkyil 'khor zur gsum rab tu 'bar ba'i gzugs can dang / de'i steng du yi ge a yongs su gyur pa'i ka pA la yongs su bsgoms la/ ka pA la de'i dbus su bdud rtsi lnga/ b+h+rUM AM dzr-IM khaM hUM zhes de bzhin gshegs pa lnga'i sa bon byin gyis brlab par bsams</text></item>
<item><p>186b4</p><section></section><text>la/ de'i 'og tu sbar ba dang dros pa la sogs pa'i tshogs yang dag par bsgrubs la/ yi ge oM gyis byin gyis brlabs par blta'o/ /de'i steng du yi ge hUM las grub pa'i rdo rje bsams la/ de nas yi ge oM gyi 'od zer gyis de bzhin gshegs pa thams cad kyi ye shes kyi bdud rtsi</text></item>
<item><p>186b5</p><section></section><text>drangs nas/ bdud rtsi lnga po de'i steng du rab tu bstims la/ de ma thag tu 'bar ba dang dros pa dang / yi ge oM dang rdo rje de nyid du zhu bar gyur par bsams la/ ar+g+haM la sogs pa 'bul zhing / de ltar bsgrubs pa'i bdud rtsi de bzhin gshegs pa'i tshogs thams cad kyi ljags rdo rje las 'phros</text></item>
<item><p>186b6</p><section></section><text>pa'i 'od zer gyi sbu gus rab tu drangs pas tshim par bya'o/ /de nas rdo rje dang dril bu yang dag par blangs te/ 'byung po thams cad pa'i gtor ma'i sngags kyis dngos po de dag lan bdun gyi bar du byin gyis brlabs la/ de nas de rnams la dbul te/ rdo rje myur du gsor byas nas/ /rdo rje sbyor</text></item>
<item><p>186b7</p><section></section><text>nas kun brtags kyi / /ri bo thams cad nges bsal bya/ /de nas dril bu gsil byas la/ /rgyal bas stong nyid rtogs 'gyur ba'i/ /mchog tu dgyes pa'i sgra yis ni/ /tshigs bcad 'di ni lan gsum brjod/ /srid pa ngo bo nyid kyis dag /ngo bo nyid kyis srid bral byas/ /rang</text></item>
<item><p>187a1</p><section></section><text>bzhin dag pa'i sems dpa' mchog /srid pa'i mchog ni sgrub par byed/ /de la gtor ma byin gyis brlab pa'i sngags ni 'di yin te/ oM a kA ro mu khaM sarba d+harmA NAM A d+ya nut+pan+na twA ta/ oM AH hUM phaT swA hA/ de kho na nyid kyi sngags 'di lan gsum mam bdun brjod do/ /</text></item>
<item><p>187a2</p><section></section><text>rdzogs pa'i byang chub sems dag ni/ /rjes dran gtor ma byin gyis brlabs / /ji ltar bdud rtsi ro dag gis/ /de ltar thams cad tshim par bya/ /yang dag 'thor 'thung byin nas ni/ /bzod bya gshegs su gsol bar bya/ /de la gshegs su gsol ba'i sngags ni 'di yin te/ oM</text></item>
<item><p>187a3</p><section></section><text>khyed kyis sems can don kun mdzad/ /rjes su mthun pa'i dngos grub stsol/ /sangs rgyas yul du gshegs nas ni/ /slar yang gshegs par mdzad du gsol/ /oM AH hUM muH/ skye ba med dang 'gag pa med/ /thog ma nas ni rang bzhin dag /'gro kun 'di dag mthong nas ni/ /gshegs</text></item>
<item><p>187a4</p><section></section><text>chen 'di ni bya ba yin/ /gtor sbyin cho ga legs bris nas/ /bdag gis bsod nams gang gnyer bsags/ /des ni 'gro ba 'di dag kun/ /rdzogs pa'i byang chub snod 'gyur shog /b+haM ga lar skyes dge slong ni/ /mar me mdzad dpal ye shes kyis/ /bla ma mnyes las thob gyur pa/ /</text></item>
<item><p>187a5</p><section></section><text>gtor ma 'di nyid rab tu bshad/ /'byung po thams cad pa'i gtor ma'i cho ga /slob dpon chen po dpal mar me mdzad ye shes kyis mdzad pa rdzogs so// /[]@##/ /rgya gar skad du/ shrI he badzra maN+Dal bi d+hi nA ma/ bod skad du/ dpal dgyes pa rdo rje'i dkyil</text></item>
<item><p>187a6</p><section></section><text>'khor gyi cho ga zhes bya ba/ dpal dgyes pa'i rdo rje la phyag 'tshal lo/ /bcom ldan 'das dgyes mdzad rdo rje'i bsnyen pa 'bum dang khri song bas/ gnas dben par rigs can smin par byas te/ der maN+Dal 'dab brgyad dmar po rdo rjes bskor ba/ khyams dang bcas pa byas nas me tog gi tshom bu</text></item>
<item><p>187a7</p><section></section><text>dgu dgod do/ /bum pa gnyis la rdzas dang / rgyan cha dang ldan pa'i dbus dang byang shar du bkod nas/ de la bla re dang yol ba la sogs pas brgyan no/ /dkyil 'khor gyi phyogs bzhir mchod pa lnga tshan bzhi dang / gtor ma lnga dang / tshogs kyi yo byad kyis bskor bar bya'o/ /de nas</text></item>
<item><p>187b1</p><section></section><text>rdo rje slob dpon khrus byas/ stan bde ba la bskyed rdzogs bsgoms nas/ skad cig gis bum pa stong pa'i ngang las hUM las gzhal yas khang gi dbus su/ paM las byed pad+ma'i sdong po'i steng du/ pad+ma dmar po 'dab brgyad/ de'i lte ba la nyi ma dang bdud bzhi'i ro'i steng du cho ga lnga'am/</text></item>
<item><p>187b2</p><section></section><text>gsum mam/ skad cig gis he ru ka zhal brgyad phyag bcu drug pa'am/ zhal gcig phyag gnyis pa yum dang bcas pa bskyed/ pad 'dab brgyad la a las bdag med ma zhal gcig phyag gnyis pa brgyad bskyed do/ /de nas rang gi hUM gi 'od kyis ye shes pa spyan drangs la/ mchod bstod</text></item>
<item><p>187b3</p><section></section><text>dang yab yum gyi sngags bzhi la bsnyen pa ci 'grub byas nas yang mchod de/ lha rnams bdud rtsir bzhu'o/ /las bum du bdud rtsi 'khyil pa bskyed nas/ bsnyen pa byas la des slob ma la khrus bya'o/ /de nas slob ma gral la 'khod pa la skyabs 'gro sems bskyed/ gsol ba gdab pa/</text></item>
<item><p>187b4</p><section></section><text>gnang ba sbyin pa rtog pa bsdu ba/ yan lag lnga bya ba/ sdom pa gzung ba dang / dam pa bsgrag pa rnams gzhung bzhin byas la ye shes dbab par bya'o/ /de nas bla ma la dbang bskur zhu ba'i gsol ba gdab pa ni/ he ru ka dpal dbang bskur ba/ /'gro skyob phyir na gzi brjid can/ /de ltar</text></item>
<item><p>187b5</p><section></section><text>yon tan 'byung gnas rdzogs/ /de bzhin bdag la deng gsol cig /byang chub rdo rje sangs rgyas la/ /mchod chen ji ltar stsal ba ltar/ /bdag kyang skyob pa'i don gyi phyir/ /nam mkha'i rdo rje deng bdag stsol/ /ces gsol ba btab pa dang / dkyil 'khor dang nam mkha'i lha</text></item>
<item><p>187b6</p><section></section><text>tshogs kyi thugs ka nas lha mo bdud rtsi'i bum chu thogs pa dang / gsang ba'i chu rgyun gyis dbang bskur bas/ lus kyi sdig sgrib dag par bsams nas/ dbang bskur rdo rje chen po la/ /khams gsum kun gyis phyag byas pa'i/ /sangs rgyas kun gyi gsang gsum las/ /rab tu</text></item>
<item><p>187b7</p><section></section><text>byung bas sbyin par bya/ /zhes brjod pas bum dbang thob par bsam/ de bzhin mgrin par gsang dbang / snying gar shes rab ye shes/ lte bar dbang bzhi pa'o/ /gzhan don 'ba' zhig gi dbang ngo / /de nas rang gzhan rnams la rgyun du dbang bzhi bskur ba bshad par bya ste/</text></item>
<item><p>188a1</p><section></section><text>rang gi spyi bor paM las gyur pa'i pad+ma'i sdong po'i steng du/ pad+ma dmar po 'dab brgyad kyi lte bar nyi ma dang / ro'i steng du cho ga gsum mam/ skad cig la he badzra yum med cig bsam/ pad+ma 'dab brgyad la nyi ma dang ro'i steng du/ a las bdag med ma bde ba rgyas pa</text></item>
<item><p>188a2</p><section></section><text>brgyad bsam mo/ /de nas gong bzhin gsol ba btab la/ spyi bo'i lha tshogs rnams las 'od zer dpag tu med pa byung nas/ rang gi lus phyi nang thams cad 'od kyis khyab pa las/ las dang nyon mongs pa'i sgrib pa thams cad sangs dag nas/ lus 'od kyi rang bzhin du bsam/</text></item>
<item><p>188a3</p><section></section><text>des bdag nyid he badzra yum med pa cig tu gyur pa ni bum pa'i dbang ngo / /de nas yang gsol ba btab pas/ spyi bo'i lha mo bde ba rgyas nas 'od du 'dus te/ yab la 'khyud nas yab yum gnyis sbyor ba byas pas/ sbyor mtshams nas byang sems dkar dmar gnyis bde phri li li byung</text></item>
<item><p>188a4</p><section></section><text>nas lce thog tu babs pas/ bde ba skyes pa ni gsang ba'i dbang ngo / /lha tshogs la yang gsol ba btab pas/ /gtso bo'i yum las bdag med ma cig chad nas byung ste/ rang he badzra la 'khyud nas bsrub pa'i sbyor ba byas pas/ lus la zag med kyi bde ba chen po skyes pa</text></item>
<item><p>188a5</p><section></section><text>ni/ shes rab ye shes kyi dbang ngo / /de nas spyi bo'i lha tshogs la mchod pas lha gdan dang bcas pa spyi bor thim nas/ lha sku mnga' bas gsal ba'i gsal stong 'dzin med bde ba chen po la mnyam par gzhag go/ /mdor na snang srid 'khor 'das kyis bsdus pa'i chos thams cad kyi ngo</text></item>
<item><p>188a6</p><section></section><text>bo rnam par dag pa/ spros pa thams cad dang bral ba/ rang bzhin gyis 'od gsal ba'i phyag rgya chen po 'ba' zhig la gzhag par bya'o/ /de ni dbang bzhi pa'o/ /de nas yaM raM kaM /a las byung ba'i nang du sna tshogs rdzas rnams sha lnga bdud rtsi lngar legs par sbyangs nas/ lha tshogs</text></item>
<item><p>188a7</p><section></section><text>rnams mchod cing / rnal 'byor pa rnams rol par bya'o/ /gtor ma lnga ni gong bzhin sbyangs la 'byung po thams cad pa'i sngags kyis bla ma dang / dgyes mdzad dang / chos skyong dang / gzhi bdag dang / gnod byed rnams tshim par byas nas/ rdo rje'i glu blang / lha tshogs la mchod</text></item>
<item><p>188b1</p><section></section><text>bstod dang bshags pa byas nas/ bdag gis sbyin sogs bgyis pa'i bsod nams kyis/ /bcom ldan dgyes mdzad rdo rje mnyes byas te/ /pha rol phyin drug yongs su rdzogs byas nas/ /'gro kun rdo rje rgyal po thob par shog /ces pa bsngo ba bya'o/ /de nas slob dpon dang thams</text></item>
<item><p>188b2</p><section></section><text>cad mgrin gcig tu smon lam gdab pa ni/ rigs su skye dang dam tshig can/ /mnyam med kye yi rdo rje ston/ /bla ma la gus snying rjer ldan/ /skye zhing skye bar 'gyur bar shog /lag pa rdo rje dril bu 'khrol/ /zab mo'i chos ni klog pa dang / btsun mo'i zhu ba mnyam za zhing / /skye zhing</text></item>
<item><p>188b3</p><section></section><text>skye bar 'gyur bar shog /ces brjod do/ /de nas dkyil 'khor la bskor ba bya zhing bzod gsol bya/ bkra shis brjod/ ye shes pa gshegs/ dam tshig pa spyi bor bsdu/ rdo rje slob dpon yon gyis mnyes par bya'o/ /dpal dgyes mdzad rdo rjes dbang bskur ba'i cho ga mdor</text></item>
<item><p>188b4</p><section></section><text>bsdus pa/ ye shes kyi mkha' 'gro ma ni gu mas mdzad pa rdzogs so/ /rdo rje ye shes mkha' 'gro ma de nyid dang / lo tsA ba rlan dar ma blo gros kyis bsgyur ba'o// @#/ /rgya gar skad du/ he badzra Sho Das b+hu dza sA d+ha ni/ bod skad du/ kye'i rdo rje phyag bcu drug</text></item>
<item><p>188b5</p><section></section><text>pa'i sgrub pa'i thabs/ 'jam dpal gzhon nur gyur pa la phyag 'tshal lo/ /rdo rje mkha' 'gro la phyag 'tshal lo/ /gang zhig goms pa'i ro myong ba/ /tsam kyis dngos por 'dzin pa 'di/ /ring du spong zhing yon tan rnams/ /'od gyur he ru ka de 'dud/ /tho rangs mal nas langs</text></item>
<item><p>188b6</p><section></section><text>la/ snying gar raM las byung ba'i nyi ma'i dkyil 'khor bltas la/ de'i 'od kyis bdag nyid dri ma med par byas nas/ oM rak+Sha rak+Sha hUM hUM hUM phaT swA hA/ zhes lan gsum brjod nas/ gnas dang / bdag nyid dang / rnal 'byor srung ba byas la/ bsam gtan gyi khang par zhugs nas/</text></item>
<item><p>188b7</p><section></section><text>stan bde ba la 'dug ste/ oM badzra re khe hri zhes bya bas maN+Dal byas la/ oM badzra mi di nI badzI b+ha ba badzra ban+d+ha hUM zhes bya bas byin gyis brlabs pa'i dkyil du/ oM AHhUM/ zhes bya ba brjod nas me tog gzhag par bya'o/ /shar du ni gi go rI na maHzhes bya bas so/ /lhor ni rtsaM tso rI na maHzhes bya</text></item>
<item><p>189a1</p><section></section><text>bas so/ /nub tu ni baM be tA lI na maHzhes bya bas so/ /byang du ni hUM g+hasma rI na maHzhes bya bas so/ /dbang ldan du ni paM puk+ka sI na maHzhes bya bas so/ /me'i mtshams su shaM sha ba rI na maHzhes pas so//bden bral du ni rtsaM tsaN+Da lI na maHzhes bya bas so/ /rlung mtshams</text></item>
<item><p>189a2</p><section></section><text>su ni Di Dom+bi Ni na maHzhes bya bas so/ /oM de ba pi tsu badzra hUM hUM hUM phaT swA hA/ zhes bya bas bcom ldan 'das yang dag par mchod la/ bdag med ma la yang / oM a A/ i I/ u U/ r-i r-I/ l-i l-I/ e ai/ o au aM swA hA/ zhes bya ba'i sngags kyis mchod do/ /yang bcom</text></item>
<item><p>189a3</p><section></section><text>ldan 'das la/ oM aSh+Tan nA ya na maH/ oM ping+ga udz+nya ke sha brta sa ne namaH/ oM tsa tur biM sha ti ne tA ya na maH/ oM She Da sha b+hu dzA ya na maH/ oM kr-i Sh+Na dzi mU ta wa pu She na maH/ oM ka pA la mA lA a ne ka d+ha ri Ni na maH/ oM Ad+d+hA ta krU ra cit+tA ya na maH/ ar+b+han du daMSh+Ti Ne na maH/ zhes bya ba'i</text></item>
<item><p>189a4</p><section></section><text>tshig brgyad kyis mchod par bya ste/ oM badzra pu Sh+be AHhUM/ oM badzra d+hU pe AHhUM/ oM badzra g+han+na AHhUM/ oM badzra ne bi d+ye AHhUM/zhes bya bas byin gyis brlabs pa'i me tog la sogs pa phul la/ lan gsum gyi bar du skyabs gsum gyi tshigs su bcad pa brjod do/ /yang mchod pa byas</text></item>
<item><p>189a5</p><section></section><text>nas phyag btsal la/ gtor ma byin nas badzra muHzhes bya bas gshegs su gsol bar bya'o/ /de'i rjes la sems can thams cad lha'i bde ba la dgod par 'dod pa'i byams pa dang / sdug bsngal thams cad bsal bar 'dod pa'i snying rje dang / lha'i bde ba rgyun mi 'chad par nges</text></item>
<item><p>189a6</p><section></section><text>par 'dod pa'i dga' ba dang / bla na med pa'i lam nye bar dgod par 'dod pa'i btang snyoms bsgom par bya'o/ /yang yid kyis chos thams cad la dmigs nas dpyad na stong pa 'od gsal ba'i ngo bor bltas la/ oM shu n+ya tA dz+nyA na badzra swa b+hA ba a konahaM/ zhes bya ba 'dis byin</text></item>
<item><p>189a7</p><section></section><text>gyis brlab par bya'o/ /de ma thag tu raM las byung ba'i nyi ma la aM dang hUM bltas la/ de'i 'od kyis dpag tu med cing mtha' yas pa'i 'jig rten gyi khams na gnas pa'i sems can rnams yang dag par rdzogs pa'i byang chub tu bkod nas/ yi ge gnyis po de nyid du yang dag</text></item>
<item><p>189b1</p><section></section><text>par bsdus nas zhugs par bsams pas/ yud tsam gyis yongs su rdzogs par bcom ldan 'das ma dang bcas pa'i bcom ldan 'das phyag bcu drug pa/ zhal brgyad pa/ phyag rgya lnga 'dzin pa/ zhabs bzhis gshegs pa/ bdud bzhi'i snying gar byas krung phyed pa'i gar gyis</text></item>
<item><p>189b2</p><section></section><text>mnan pa/ mgo bo'i phreng ba 'phyang ba/ 'jig pa'i dus kyi sprin sngon po'i mdog gi lus can khro ba dang bcas pa/ dbu skra dmar ser gyen du 'bar ba/ spyan nyi shu rtsa bzhi mnga' ba/ phyag bcu drug na bsnams pa'i thod pa/ g.yas kyi rnams na glang po che dang / rta dang / bong bu dang /</text></item>
<item><p>189b3</p><section></section><text>glang dang / rnga mo dang / mi dang / sha ra ba dang / byi la rnams gnas pa'o/ /g.yon pa'i brgyad na/ sa dang / chu dang / rlung dang / me dang /zla ba dang / nyi ma dang / gshin rje dang / nor sbyin rnams 'dzin pa'o/ /spyi bor sna tshogs rdo rje 'dzin pa/ 'khor ba'i sdug bsngal 'phrog pa/</text></item>
<item><p>189b4</p><section></section><text>gri gug dang thod pa bsnams pa'i bdag med mas 'khyud pa'i bdag nyid can bsgom par bya'o/ /de'i rjes snying gar nyi ma la hUM bltas la/ bdag med ma'i snying gar yang zla ba la yi ge e blta zhing spyi bor ni yi ge oM mo/ /mgrin par ni byeda'o/ /snying gar yi ge hUM bkod la/ mig</text></item>
<item><p>189b5</p><section></section><text>la gti mug rdo rje ma/ rna ba la zhe sdang rdo rje ma/ sna la ser sna rdo rje ma/ kha la 'dod chags rdo rje ma/ lus la phrag dog rdo rje ma/ yid la bdag med ma bkod la/ snying ga'i 'od kyis sangs rgyas rnams spyan drangs nas/ oM a b+hi Shiny+tsa tu rmA sarba ta thA ga ta zhes bya bas dbang bskur bar gsol</text></item>
<item><p>189b6</p><section></section><text>ba gdab par bya'o/ /de nas sangs rgyas rnams kyis dbang bskur bas/ me tog dang / gur gum gye char yang dbab par bsam/ lha mo rnams kyis kyang bdag nyid la bstod pa bsgom par bya'o/ /bsgoms pas dub par gyur na yang sngags bzlas par bya ste/ oM de wa pi tsu badzra hUM</text></item>
<item><p>189b7</p><section></section><text>hUM hUM phaT swA hA/ zhes bya'o/ /langs pa'i dus su lha mo rang gi snying ga'i sa bon gyi nang du bsgoms la/ lha'i gzugs kyis gnas par bya'o/ /bsgom pa'i dang por yang gtor ma sbyin par bya'o/ /de'i rim pa ni 'di yin te/ yi las rlung gi dkyil 'khor bsams la/</text></item>
<item><p>190a1</p><section></section><text>de'i steng du raM las me'i dkyil 'khor ro/ /de'i steng du a las thod pa'o/ /de'i steng du go ku da ha na/ ma ra mu su bi/zhes bya ba'i rdzas rnams oM gyes byin gyis brlabs la bsgoms nas/ steng du yi ge hUM yongs su gyur pa las rdo rje dkar po ste/ rdo rje dang pad+ma</text></item>
<item><p>190a2</p><section></section><text>snyoms par zhugs pa las me 'bar bas tshos shing khu bar gyur pa de'i 'od kyis/ de bzhin gshegs pa thams cad kyi gzugs mthong ba las/ de dag gi thugs kyi sa bon gyi bdud rtsi bsdus nas/ der chud par byas nas/ oM A hUM zhes pa'i sngags kyis byin gyis brlab par bya'o/ /</text></item>
<item><p>190a3</p><section></section><text>'di lta bu ni gtor ma la sogs pa'i rdzas dag par bya ba'i cho ga'o/ /nam mkha' las chos 'byung gi nang du pad+ma 'dab ma brgyad pa'i lte ba la/ bcom ldan 'das kyi dkyil 'khor gyi 'khor lo'am/dpa' bo gcig pu'am/ phyogs kyi 'dab ma la dbang po la sogs pa rang rang gi rig</text></item>
<item><p>190a4</p><section></section><text>mas mgul nas 'khyud pa/ zhabs g.yon brkyang bas gnas pa/ kha dog nag po mi bskyod pa'i cod pan can/ rdo rje dang dril bu bsnams pa bltas la/ de'i steng du tshangs pa de bzhin du kha dog dkar po/ rnam par snang mdzad cod pan du 'dzin par blta bar bya'o/ /'og tu sa 'og na</text></item>
<item><p>190a5</p><section></section><text>gnas pa'i klu la sogs pa rnams la/ kha dog dmar po snang ba mtha' yas kyi cod pan byas la blta bar bya'o/ /thams cad kyi lce pad+ma'i 'dab ma la hUM las rdo rje dkar por bsgoms la/ snying ga'i sa bon las byung ba'i go rI la sogs pa'i lha mo rnams kyis yongs su dag</text></item>
<item><p>190a6</p><section></section><text>pa'i bdud rtsis dgang bar bya'o/ /de'i sngags ni 'di yin te/ in+da dza ma dza la dzak+Sha b+hU ta bah+ni ba yu rak+Sha tsan+da srudz+dza mA da pa p+pa tA le/ a Tha sab+ba swA hA/ aM de ba liM b+huM dza dzi g+ha phul+la d+hU pa mAM sa piM g+ha a mAs p+pa kA dzAs sA d+ha khA n+ti khu Ne phe Da gA da/ oM a kA ro mu khaM sarba d+har+m+mA NAM Ar+ya nut+pan+da</text></item>
<item><p>190a7</p><section></section><text>tAta oM aHhUM phaT swA hA/ zhes lan gsum brjod nas/ bsang gtor sbyin par bya ste/ oM hrIbi shud+h+hAHd+harmA s+sa rbapA paM bi sho d+ha ya sarba bi kalpa na ya hUM/ zhes bya ba'i sngags 'dis so/ /yid kyis mchod pa byas la/ oM badzra muHzhes bya ba 'dis gshegs su gsol lo/ /</text></item>
<item><p>190b1</p><section></section><text>zas kyi dus su yang de bzhin du zas kyi rdzas rnams sbyar nas/ bdag nyid kyi lce la hUM las rdo rje dkar por byas la/ snying gar bcom ldan 'das bltas la de nyid du de bzhin gshegs pa thams cad bsdus nas/ ye shes sems dpa'i thugs ka'i sa bon las byung ba'i mes/ kha</text></item>
<item><p>190b2</p><section></section><text>zas kyi rdzas rnams sbyangs shing sbyin sreg byed do/ /chags pa'i dus su yang shes rab ma bdag med ma'i gzugs su mos pa byas nas/ de'i mgo bo la oM/ snying gar hUM/ pad+ma'i lte ba la AM bsams nas/ oM pad+ma su kha d+ha ra ma hA rA ga su khaM dat+ta tsa tur A nan+da b+ha ga bi shwa hUM hUM hUM kar+yaM ku</text></item>
<item><p>190b3</p><section></section><text>ru Sh+wa me zhes bya ba 'dis pad+ma byin gyis brlabs la/ bdag nyid la yi ge gsum bkod la/ hUM las rdo rje bsgoms nas/ oM las de'i nor bu'o/ /oM badzra ma hA dI Sha tsa tur A nan+da da ya ka kha ga mu khe e ka rA so nA tha hUM hUM hUM ka tra~M` ku ru Sh+Ta me/ zhes bya ba 'dis rdo rje byin gyis brlabs nas/ siM</text></item>
<item><p>190b4</p><section></section><text>siMsiM/ ha ha ha zhes bya bas chags pa brtsam par bya'o/ /bla ma'i man ngag gis skad cig ma mtshon par byas nas/ rdzogs pa dang bdud rtsi len gyis blangs la bdag nyid tshim par bya'o/ /nyal ba'i dus su lhan cig skyes pa'i rang bzhin du sna tshogs 'dis mos par byas la gnyid log</text></item>
<item><p>190b5</p><section></section><text>par bya'o/ /byis pa rnams kyis rtogs bya'i phyir/ /ston pa mgon po zhal brgyad pa'i/ /bdag gis sgrub thabs byas pa des/ /'gro kun rdo rje 'dzin gyur cig /dpal dgyes pa rdo rje phyag bcu drug pa'i sgrub thabs/ paN+Di ta A tsar+ya kr-iSh+Ta'i zhal snga nas mdzad pa rdzogs so// //</text></item>
<item><p>190b6</p><section></section><text>@#/ /rgya gar skad du/ shrI he badzra ba lo kra ma/ bod skad du/ dpal dgyes pa'i rdo rje'i gtor ma'i rim pa/ dpal ngag gi dbang phyug la phyag 'tshal lo/ /thabs dang shes rab bdag nyid can/ /yi ge gnyis las yang dag 'byung / /sku gsung thugs kyi dbang phyug</text></item>
<item><p>190b7</p><section></section><text>gtso/ /te ru ka la phyag 'tshal te/ /sku gsung thugs kyi dbye ldan pa'i/ /dgyes pa'i rdo rje'i dkyil 'khor la/ /bdud rtsi gtor ma dbul ba yi/ /cho ga'i thabs kyi rim pa bshad/ /de la gtor ma'i dgos pa ni/ /dpal kye'i rdo rje'i dkyil 'khor dang / sbyin sreg dang mchod</text></item>
<item><p>191a1</p><section></section><text>pa dang / sgrub pa'i dus su rnal 'byor pas phan gdags pa dang / tshar gcad pa dang / rigs kyi bu dag tshe ring bar 'dod pa dang / yams dang nad med par 'dod pa dang / mu ge zhi bar 'dod pa dang / gnod pa zhi bar 'dod pa dang / dpal dang grags pa 'phel bar</text></item>
<item><p>191a2</p><section></section><text>'dod pa dang / dus ma yin par 'chi ba zlog par 'dod pa dang / longs spyod dang 'byor pa 'dod pa dang / phas kyi rgol ba bzlog par 'dod pa dang / 'jig rten dang 'jig rten las 'das pa'i dngos grub thob par 'dod pa mkhas pas gtor ma'i las la brtson par bya'o/ /de yang gang</text></item>
<item><p>191a3</p><section></section><text>zhig ce na gzhung las/ bgegs rnams zhi bar bya ba dang / lha rnams 'go bar bya ba dang / dam tshig nyams pa bskang ba'i phyir/ /gtor ma'i las 'di ci nus brtsam/ /zhes 'byung ngo / /yang kha cig las/ 'byung po kun la gtor ma 'di dag gis/ /rnal 'byor pa yis mchod</text></item>
<item><p>191a4</p><section></section><text>pa legs byas nas/ /dus kun rnyed pas bde bar 'gyur ba dang / /lha rnams dga' zhing 'gro ba 'byor bar 'gyur/ /'byung po'i tshogs la gtor ma gcig sbyin na/ /sdang dang mngon spyod dgra yi sde 'joms shing / /dgar dang gsad dang dgug par byed pa dang / /zhi zhing</text></item>
<item><p>191a5</p><section></section><text>bde dang rgyas par byed pa yin/ /zhes 'byung ngo / /yang slob dpon kha cig gis/ /'jig rten 'jig rten las 'das pa'i/ /dngos grub chog thams cad la/ /dpal ldan rdzogs pa'i sangs rgyas kyis/ /gtor ma'i las 'di shin tu bsngags/ /zhes 'byung bas/</text></item>
<item><p>191a6</p><section></section><text>gtor ma'i las 'di shin tu phan yon che'o/ /de la 'dir ni sngags pas 'byung po nyi shu rtsa bzhi la gtor ma sbyin dgos te/ lha chen brgyad po 'khor dang bcas/ /klu chen brgyad dang phyogs skyong brgyad/ /'khor du gtogs pa'i brgyad po rnams/ /rang rang 'khor dang bcas rnams</text></item>
<item><p>191a7</p><section></section><text>la/ /rgyun du 'am ni zla ba'am/ /de bzhin lo gcig rgyun 'khor ram/ /zla ba yar ngo'i tshes bcu dang / /mar ngo yi ni tshes bcu la/ /dkyil 'khor sbyin sreg bzlas pa dang / /de bzhin gnod byung dus dag gam/ /ji ltar 'os shing rigs pa dang / /rang gis ji ltar rjes mthun par/ /</text></item>
<item><p>191b1</p><section></section><text>ci 'byor pa yi yo byad kyis/ /nan tan du ni gtor ma sbyin/ /zhes 'byung ngo / /de la gtor ma'i g.yos kyang ji ltar zhe na/ me tog bdug spos mar me byug pa dang / /sman rnams dang ni dri dang lha bshos dang / /tshod ma dag dang la du khur ba dang / /zas dron dang ni drug cu par bcas dang /</text></item>
<item><p>191b2</p><section></section><text>phye sogs byas pa bsres nas ni/ /'bras chan 'bras kyi phyi nang 'bru bdun dang / /zho dang 'bru mar 'o thug sogs pa bsre/ /khrag dang sha dang sran ma nya sha sogs/ /sbyar chang 'bru chang sna tshogs chan la sogs/ /btsos dang rjen dang rnying dang bcas pa rnams/ /ji bzhin bdud</text></item>
<item><p>191b3</p><section></section><text>rtsi lnga dang bsres byas nas/ /de dag kun gyis snod rnams bkang nas su/ /bum pa chus bkang ba yi steng du gzhag /khur ba zan du mar me steng du bltam/ /mtshan mo'i dus su de dag la yang dbul/ /zhes 'byung bas/ drag po la ni dgra bo'i gzugs brnyan steng du gzhag go/ /</text></item>
<item><p>191b4</p><section></section><text>gtor ma kha dog las kyis bsgyur ro/ /de nas gtor ma byin gyis brlab pa'i rim pa ni/ de dang por bdag nyid lha'i sku phyag rgya chen por gsal bar bsgoms nas/ thog ma nam mkha' lta bu la/ /yaM las rlung gi dkyil 'khor yaM gyis mtshan pa/ raM las me'i dkyil 'khor raM</text></item>
<item><p>191b5</p><section></section><text>gyis mtshan pa/ de'i steng du a las thod pa/ de'i nang du nyi ma'i steng du hUM b+h+rUM AM dzri'aM khaM dang go ku da ha na las/ lcags kyu lnga dang / bdud rtsi lngar bskyed do/ /de'i steng du hUM las rdo rje a las zla ba la phyed nub pa'o/ /de'i steng du oM gyis ye shes kyi bdud rtsi spyan drangs/ AH sa</text></item>
<item><p>191b6</p><section></section><text>gzi brjid bskyed/ hUM gyis ye shes kyi bdud rtsi dang / dam tshig gi bdud rtsi gnyis su med par bya'o/ /de ltar byin gyis brlabs nas mdun du gru gsum chos 'byung nang du pad+ma sum brtsegs bsam ste/ dang po pad+ma dkar po'i dbus su dgyes pa'i rdo rje dkar po las lha brgyad</text></item>
<item><p>191b7</p><section></section><text>oM las bskyed pas bskor/ bar du pad+ma sngon po'i dbus su dgyes pa'i rdo rje sngon po la hUM las bskyed pa'i phyogs skyong bcu sngon pos bskor/ 'og tu pad+ma dmar po'i dbus su dgyes pa'i rdo rje dmar po la a las bskyed pa'i klu chen po brgyad kyis bskor ro/ /mgron spyan drang</text></item>
<item><p>192a1</p><section></section><text>ba'i phyir rdo rje pad+ma'i phyag rgya bcings te/ oM e a ra li hoH/ hriM hriM hriM/ dzaH hUM baM hoH/ badza DA ka DA ki nI/ badzra dr-i sh+ya hoH/ badzra sa ma ya hoH/ badzra sa ma ya s+t+waM/ pheM gsum brjod pa dang bcas pa las/ snying ga'i sa bon 'od zer gyis bkug la/ oM AH hUM lha</text></item>
<item><p>192a2</p><section></section><text>brgyad 'khor dang bcas pa dang / phyogs skyong brgyad dang klu chen brgyad/ /bka' bzhin 'khor du gtogs pa rnams/ /dam tshig dgongs te gnas 'dir gshegs/ /gzhan yang gru gsum khongs gtogs pa'i/ /zhing skyong tshogs la 'di lta ste/ /oM shing gcig dang</text></item>
<item><p>192a3</p><section></section><text>na dur khrod dang / /ri bo dang ni ri sul phug /grong dang bzhi mdo zhing dang ni/ /khyad par du ni khang stong dang / /gdol pa'i snod dang thang dang ni/ /khyad par du ni mtsho la gnas/ /ma mo yi ni gnas rnams nas/ /nag po drag po drag chen po/ /lha sbyin mnyam du bsten pa dang / /</text></item>
<item><p>192a4</p><section></section><text>nag po gtsigs dang mi sdug dang / /bka' las 'das dang log 'dren rnams/ /rgan byed me dang drag mo dang / /brjed byed ma dang u ma dang / /rgyal dang rnam par rgyal ba dang / /mi thub gzhan gyis mi thub ma/ /nag mo bzang mo nag chen mo/ /nag sbom ma dang rnal 'byor</text></item>
<item><p>192a5</p><section></section><text>ma/ /dbang mo dang ni zla ba mo/ /drag mo sdang mo 'chang ba mo/ /'phrog byed ma dang mar me mo/ /sum cu ma dang dbang mo dang / /'jigs byed grong gnas rnal 'byor ma/ /drag mo'i gzugs dang gzugs chen mo/ /mche ba gtsigs dang thod chen ma/ /thod phreng phreng chen kha T+wAM ma/ /</text></item>
<item><p>192a6</p><section></section><text>sbrul chen ral gri dgra sta can/ /rdo rje de bzhin gzhu chen ma/ /de bzhin chen mo mkha' 'gro lnga/ /de bzhin rdo rje dbang phyug gtso/ /las kun rjes su sgrub byed ma/ /sbyor ba'i dkyil 'khor rgyal chen mo/ /de bzhin rdo rje dbang phyug gtso/ /de bzhin gshegs pa'i sku chen te/ /</text></item>
<item><p>192a7</p><section></section><text>rdul med rnal 'byor 'byin ba mo/ /rdo rje dbang mo'i bka' 'di yis/ /thams cad ma lus 'dir 'dus shig /oM kak+ka D+ha na/ bab+ba n+tA na/ khakh+kha dA na sarba duSh+Ta naM ha na ha na/ g+hA ta ya/ g+hA ta ya/ he badzra maN+Dal sa ba ri wA re b+h+yo A kaR+Sha ya hUM dzaH/ zhes pas bkug la pad+ma'i</text></item>
<item><p>192b1</p><section></section><text>gdan la bzhugs par bsams la/ de nas mchod pas mchod de/ /oM ku ru ku ru a d+hi pa ti tiSh+Tha sa ma ya hUM dzaH/ gnyis su med par bya'o/ /de nas dam tshig gi lha la thim pa'i rjes su/ lce pad+ma'i steng du hUM las rdo rjer byin gyis brlab po/ /de nas pad+ma'i lag pa kha phye ste/</text></item>
<item><p>192b2</p><section></section><text>gtor ma la gtad nas gtor ma 'bul ba'i sngags brjod do/ /oM AH hUMH hoH badzra b+hai ra bA ya/ badzra b+hai ra bi ya/ dzo ga dzo gi ni/ sarba lo ki ka lo kot+ta ra/ sarba DA ka DA ki nI sh+tsa b+ho/ badzra gau rI/ badzra tsau rI/ badzra bi tA lI/ badzra g+hasma rI/ badzra puk+ka sI/ badzra sa ba rI/ badzra tsaN+DalI/ badzra</text></item>
<item><p>192b3</p><section></section><text>DoM bi nI/ a ti kaM /sa pa ri wA re b+h+yo/ i daM ba liM/ gan+d+ha/ puSh+pa/ d+hU pa/ dI pa/ ak+Sha taM/ da da ma hi te dza/ a ka s+t+ya/ sa pa ri wA re b+ho/ i daM ba liM/ gr-ih+nan tu dzaH hUM baM hoH/ saM tri p+ta/ sarba s+t+wA ni shAn+tiM ku ru/ puSh+Tim ku ru/ rak+Sha haM ku ru/ a ba na ku ru/ gub+ho ka ro du/ kurban+d+ra hUM hUM phaT</text></item>
<item><p>192b4</p><section></section><text>swA hA/ i daM ba liM kha kha khA hi khA hi/ b+h+yo b+h+yo b+h+yo b+h+yo/ dza dza dza dza/ badzra d+ha ro tA dz+nyA pa ya ti swA hA/ oM AH hUM hoH/ sarba de ba/ nA ga /yak+Sha/ rAk+Sha sa/ ma nu Sha/ a ma nu Sha/ a su ra/ gan+d+ha r+b+ha/ kuM b+hi ra/ g+hi d+ha ri/ ga ru Da/ b+hU ta/ pre ta/ pi ShA tsa/ a pasma ra/ u man+ta/ sarba lo ki ka lo kot+ta ra/</text></item>
<item><p>192b5</p><section></section><text>badzra DA ka DA ki ni sa pa ri wA re b+h+yo/ /i maM sarba pU dza gan+d+ha/ puSh+pa/ d+hU pa/ dI paM/ nai bi d+h+yaM/ ak+Sha taM da da ma hi te tsam/ a gat+t+yA sa pa ri wA re b+h+yoH/ i daM ba liM gr-ih+nan+du/ kha dan+du/ pi ban+tu/ dzaH hUM baM hoH/ sa ma ya rak+Shan+tu/ ma ma sid+d+hi m+me pre ya ts+tshan+tu/ ya the baM/ ya theSh+TaM b+huny+dza ho/ /mA ti kra ma tha/</text></item>
<item><p>192b6</p><section></section><text>ma ma sarba kar+t+ya sad su khaM/ bi shud+d+ha ye sa ha ka yi ka /b+ha ban+tu/ hUM hUM phaT/ badzra d+ha ro A dz+nyA pa ya ti/ oM in+da/ dza ma/ dza la/ jak+kha/ b+hU ta/ bah+ni/ ba u/ rak+kha/ tsan+d+ra/ sUdz+dza/ ma ta/ pa p+pa/ ta la/ pA tA la/ a Tha/ sa p+pa/ sA d+ha/ i daM ba liM b+huny+dza/ dzi g+haM/ puSh+pa/ d+hU pa/ dI paM/ mAM sa/</text></item>
<item><p>192b7</p><section></section><text>am+ba/ kA ts+tsha/ sA d+ha/ khan+ti/ khu Ni/ phe Ta/ gA da/ oM a kA ro mu khaM sar+b+ba d+harmA NAM Ad+ya nut+pan+na twA ta/ oM AH hUM phaT swA hA/ de nas tshigs su bcad pa 'dis yang bsngo ba ni/ oM lha chen brgyad po 'khor bcas dang / /'jig rten skyong ba 'khor bcas dang / /klu chen brgyad</text></item>
<item><p>193a1</p><section></section><text>po 'khor bcas dang / /gnod sbyin tshogs rnams ma lus dang / /srin po'i tshogs rnams ma lus dang / /'byung po'i tshogs rnams ma lus dang / /yi dags tshogs rnams ma lus dang / /sha za'i tshogs rnams ma lus dang / /smyo byed tshogs</text></item>
<item><p>193a2</p><section></section><text>rnams ma lus dang / /brjed byed tshogs rnams ma lus dang / /mkha' 'gro'i tshogs rnams ma lus dang / /de la sogs pa'i 'byung po'i tshogs/ /ma lus tshogs bcas ji snyed rnams/ /'dir gshegs bdag la dgongs su gsol/ /mchod sbyin gtor ma</text></item>
<item><p>193a3</p><section></section><text>'di snoms la/ /bdag ming 'di zhes bya ba la/ /nad med tshe dang dbang phyug dang / /dpal dang grags dang skal ba bzang / /longs spyod rgya chen kun thob cing / /zhi dang rgyas la sogs pa yi/ /las kyi dngos grub bdag la stsol/ /dam tshig can gyis bdag la srungs/ /</text></item>
<item><p>193a4</p><section></section><text>dngos grub kun gyis bstod grogs mdzod/ /dus min 'chi dang nad rnams dang / /gdon dang bgegs rnams zhi bar mdzod/ /rmi lam ngan dang mtshan ma ngan/ /bya byed ngan pa zhi bar mdzod/ /'jig rten bde zhing lo legs dang / /'bru rnams rgyas shing 'phel bar mdzod/ /bde</text></item>
<item><p>193a5</p><section></section><text>legs thams cad 'grub pa dang / /yid la 'dod pa 'grub par shog /mkha' 'gro'i tshogs rnams ma lus kun/ /de la sogs pa'i gnod sbyin tshogs/ /drag cing gtum pa'i 'byung po'i tshogs/ /ma rungs sems can ming 'di long / /dag cing snying rje med pa yi/ /rnal 'byor</text></item>
<item><p>193a6</p><section></section><text>ma dang ma mo dang / /mkha' 'gro gnod sbyin sha za dang / /lto 'phye dang ni srin po dang / /gzhan yang sha za khrag 'thung ba'i/ /khyi dang khra dang kaM ka dang / /'ol ba bya rgod la sogs pa'i/ /gzugs can thams cad 'dir gshegs shig /bdag ming 'di zhes bya ba la/ /gnod</text></item>
<item><p>193a7</p><section></section><text>par byed pa 'di zhes pa/ /chung ma nor dang srog dang ni/ /'dod pa rnams ni 'phrog par mdzod/ /rang gi yul nas 'byung ba dang / /dgar ba dang ni bskrad par bgyis/ /bdag gi dpung ni stobs med la/ /dgra ni stobs ldan kho na ste/ /'di nyid khyod kyis bza' ba'i phyir/ /sha dang</text></item>
<item><p>193b1</p><section></section><text>khrag dang zhag dang rkang / /bza' ba skom dang bcas pa mdzod/ /dgra lus gsol ba dgra mdangs phrogs/ /rang gi rnal 'byor ci rigs par/ /long la zab nyid du gyis/ /thams cad tshim par bzhes su gsol/ /gang gis bdag la mi tshugs shing / /dgra 'di thams cad</text></item>
<item><p>193b2</p><section></section><text>choms par mdzod/ /bdag la las kyi dngos grub ni/ /rgya chen yongs su stsal nas kyang / /nyid kyi gnas dang yul du gshegs/ /ci nus 'byor pa'i mchod pa 'di bzhes la/ /bdag gi las 'di 'bras bu mchis par mdzod/ /pus mo lha nga sa la btsugs nas ni/ /thal mo</text></item>
<item><p>193b3</p><section></section><text>sbyar nas khyod la gsol ba ni/ /btsun mo dang ni sras dang g.yog tu bcas/ /gsan cing 'dir gshegs bdag la bka' drin skyobs/ /bdag gi bsod nams stobs dang ni/ /de bzhin gshegs pa'i byin rlabs dang / /gsang sngags rig sngags mthu dag dang / /chos kyi</text></item>
<item><p>193b4</p><section></section><text>dbyings kyi stobs kyi mthus/ /sems can rnams la phan gdags pas/ /don rnams yang dag bsams pa kun/ /sems can khams ni ma lus par/ /de dag thams cad ci rigs par/ /thogs pa med par 'byung gyur cig /sngags pa gang zhig dgra bgegs tshar</text></item>
<item><p>193b5</p><section></section><text>gcad par 'dod pa des/ gzugs gtor ma'i steng du bzhag la/ gnod sbyin ma la sogs pa mi sdug pa'i gzugs can/ pho nya grangs med pas zos 'thungs par bsam zhing / gtor ma bstabs shing 'di skad las bcol lo/ /oM ma lus zhing na bzhugs pa'i rgyal ba dang /</text></item>
<item><p>193b6</p><section></section><text>dpal chen khrag 'thung khro rgyal 'jigs byed tshogs/ /ye shes mkha' 'gro mkha' 'gro ma yi tshogs/ /dam can rgya mtsho ma lus dgongs su gsol/ /thugs rje chen pos 'gro ba'i don mdzad cing / /gdul dka' drag po'i tshogs rnams 'dul ba'i phyir/ /sgyu ma lta bur</text></item>
<item><p>193b7</p><section></section><text>cir yang ston mdzad pa/ /gtum chen rab rngam tshogs la phyag 'tshal lo/ /snyigs ma lnga ldan bstan pa 'jig dus 'dis/ /bdud dang mu stegs log par lta ba rnams/ /zhi ba'i las kyis 'dul bar mi 'gyur bas/ /tsham ngam drag po'i phrin las myur du mdzod/ /</text></item>
<item><p>194a1</p><section></section><text>rgyal ba'i spyan sngar khas blangs shing / /bstan pa bsrung bar zhal bzhes pa/ /'jigs byed chen po'i bka' bzhin du/ /shin tu gdug pa 'dul mdzad pa'i/ /tshangs pa dbang phyug chen po dang / /lha yi dbang po 'dod pa'i lha/ /khyab 'jug tshogs kyi</text></item>
<item><p>194a2</p><section></section><text>bdag po dang / /b+h+r-iM gi ri ti gzhon nu dang / /dga' byed dbang phyug 'dod lha dang / /nyi ma zla ba gza' chen dang / /smin drug la sogs pa khyung gi mgo /mgyogs pa'i gshog pas gdengs ka byas/ /rdo rje sku yi dam tshig can/ /dkar po rtag pa'i dbu rgyan can/ /zhal gcig pa la</text></item>
<item><p>194a3</p><section></section><text>phyag gnyis te/ /'khor lo dang ni dril bus brel/ /rig ma dang ni mnyam du sbyor/ /'jigs pa'i tshul gyis brkyang bskum gnas/ /phyag rgya drug gis lus la brgyan/ /dus mtha'i me chen klong dkyil na/ /hUM phaT pheM pheM 'jigs par sgrogs/ /steng gi lha tshogs bcas pa yi/ /</text></item>
<item><p>194a4</p><section></section><text>nam mkha'i ro zhon khyod kyis ni/ /dam tshig phrin las dus la bab/ /hUM he ru ka yi bka' bzhin du/ /in+d+ra ru d+hi rak+ta dang / /ye shes dam tshig bdud rtsi dang / /sna tshogs gtor ma 'di long la/ /bdag cag rnal 'byor sgrub pa po/ /rdo rje slob dpon slob ma dang / /rdo rje spun dang ming</text></item>
<item><p>194a5</p><section></section><text>sring la/ /gnod par byed pa'i dgra bgegs ni/ /sngags rgyud ye shes sun 'byin cing / /slob dpon smod cing spun la 'khu/ /byang chub sems spong dam tshig nyams/ /zhi ba'i las kyis mi 'dul bas/ /gdug cing sdang sems ldan pa rnams/ /rab tu drongs shig 'dir khug la/ /</text></item>
<item><p>194a6</p><section></section><text>rdul dang thal ba bzhin du lhogs/ /mngon spyod phrin las dus la bab/ /sha dang khrag dang rus pa rol/ /rgyu ma glo snying nang grol drongs/ /sngon gyi dam las ma 'da' bar/ /bcol ba'i las rnams grub par mdzod/ /rgyal ba'i spyan sngar khas blangs shing / /bstan pa bsrung bar zhal</text></item>
<item><p>194a7</p><section></section><text>bzhes pa/ /'jigs byed chen po'i bka' bzhin du/ /shin tu gdug pa 'dul mdzad pa'i/ /brgya byin gshin rje chu bdag dang / /gnod sbyin dbang bdag me yi lha/ /srin po rlung lha la sogs pa/ /srin po'i mgo can 'jigs pa'i gzugs/ /mgyogs pa'i gshog pas gdengs</text></item>
<item><p>194b1</p><section></section><text>ka byas/ /rdo rje thugs kyi dam tshig can/ /nag po mi bskyod dbu rgyan ldan/ /zhal gcig phyag ni gnyis pa ste/ /rdo rje dang ni dril bus brel/ /rig ma dang ni mnyam du sbyor/ /'jigs pa'i tshul gyis brkyang bskum gnas/ /phyag cu drug gis lus la brgyan/ /dus mtha'i me chen klong dkyil</text></item>
<item><p>194b2</p><section></section><text>na/ /hUM phaT pheM pheM 'jigs par sgrogs/ /bar gyi mi tshogs bcas pa yis/ /bar snang ro zhon khyod kyi ni/ /dam tshig phrin las dus la bab/ /hUM he ru ka yi bka' bzhin du/ /in+d+ra ru d+hi rak+ta dang / /ye shes dam tshig bdud rtsi dang / /sna tshogs gtor ma 'di long la/ /bdag cag rnal</text></item>
<item><p>194b3</p><section></section><text>'byor sgrub pa po/ /rdo rje slob dpon slob ma dang / /rdo rje spun dang ming sring la/ /gnod par byed pa'i dgra bgegs ni/ /sngags rgyud ye shes sun 'byin cing / /slob dpon slod cing spun la 'khu/ /byang chub sems spong dam tshig nyams/ /zhi ba'i las kyis mi 'dul bas/ /gdug</text></item>
<item><p>194b4</p><section></section><text>cing sdang sems ldan pa rnams/ /rab tu drongs shig 'dir khug la/ /rdul dang thal ba bzhin du lhogs/ /mngon spyod phrin las dus la bab/ /sha dang khrag dang rus par rol/ /rgyu ma glo snying nang grol drongs/ /sngon gyi dam las ma 'da' bar/ /bcol ba'i las rnams grub</text></item>
<item><p>194b5</p><section></section><text>par mdzod/ /rgyal ba'i spyan sngar khas blangs shing / /bstan pa bsrung bar zhal ba zhes pa/ /'jigs byed chen po'i bka' bzhin du/ /shin tu gdug pa 'dul mdzad pa/ /stobs rgyu dung skyong mtha' yas dang / /nor rgyas bu dang 'jog po dang / /rigs ldan pad+ma chen po</text></item>
<item><p>194b6</p><section></section><text>dang / /pad+ma la sogs chu srin mgo /mgyogs pa'i gshog pas gdengs ka byas/ /rdo rje gsung gi dam tshig can/ /dmar po gar dbang dbu rgyan ldan/ /zhal gcig pa la phyag gnyis te/ /pad+ma dang ni dril bus brel/ /rig ma dang ni mnyam du sbyor/ /'jigs pa'i</text></item>
<item><p>194b7</p><section></section><text>tshul gyis brkyang bskum gnas/ /phyag rgya drug gis lus la brgyan/ /dus mtha'i me chen klong dkyil na/ /hUM phaT pheM pheM 'jigs par sgrogs/ /'og gi klu tshogs bcas pa yis/ /sa 'og ro zhon khyod kyi ni/ /dam tshig thugs dam dus la bab/ /hUM he ru ka yi bka' bzhin du/ /</text></item>
<item><p>195a1</p><section></section><text>in+d+ra ru d+hi rak+ta dang / /ye shes dam tshig bdud rtsi dang / /sna tshogs gtor ma 'di long la/ /bdag cag rnal 'byor sgrub pa po/ /rdo rje slob dpon slob mar bcas/ /rdo rje spun dang ming sring la/ /gnod par byed pa'i dgra bgegs ni/ /sngags rgyud ye shes</text></item>
<item><p>195a2</p><section></section><text>sun 'byin cing / /slob dpon smod cing spun la 'khu/ /byang chub sems spong dam tshig nyams/ /zhi ba'i las kyis mi 'dul bas/ /gdug cing sdang sems ldan pa rnams/ /rab tu drongs shig 'dir khug la/ /rdul dang thal ba bzhin du lhogs/ /mngon spyod phrin las dus</text></item>
<item><p>195a3</p><section></section><text>la bab/ /sha dang khrag dang rus par rol/ /rgyu ma glo snying nang grol drongs/ /sngon gyi dam las ma 'da' bar/ /bcol ba'i las rnams grub par mdzod/ /rgyal ba'i spyan sngar khas blangs shing / /bstan pa bsrung bar zhal bzhes pa/ /'jigs byed chen po'i bka' bzhin</text></item>
<item><p>195a4</p><section></section><text>du/ /shin tu gdug pa 'dul mdzad pa/ /phyi rol dur khrod 'jigs pa na/ /dpa' bo dpa' mo rnal 'byor tshogs/ /zhing skyong drag po ro langs dang / /ma mo mkha' 'gro la sogs pa tshogs/ /sha za brjed byed srul po dang / /nam gru log 'dren la sogs pa/ /gnod sbyin sa</text></item>
<item><p>195a5</p><section></section><text>bdag gdug pa'i 'dre/ /la la srin po'i zhal can la/ /mi yi lus can 'jigs pa'i gzugs/ /la la stag gi mgo can la/ /mi yi lus can rngam pa'i gzugs/ /la la seng ge'i mgo can la/ /srin po'i gzugs can shin tu khro/ /la la mkha' lding mgo can la/ /klu</text></item>
<item><p>195a6</p><section></section><text>yi lus can 'jigs pa'i gzugs/ /de bzhin bya yi mgo can dang / /gcan gzan lus can sna tshogs rnams/ /la la khro zhing la la rngam/ /la la zhi zhing la la gtum/ /la la 'gying zhing la la lding / /la la sha za khrag 'thung brtson/ /la la khro gtum 'jigs pa'i gzugs/ /</text></item>
<item><p>195a7</p><section></section><text>la la rab brtson khro gnyer can/ /la la bzhad gad ha ha sgrog /la la 'brug skad bzhin du ldir/ /la la rngam skad pheM pheM sgrogs/ /la la mkha' stong gar gyis 'gengs/ /la la rtsub cing la la gnag /la la dkar zhing rnam par gsal/ /la la dmar zhing chags pa'i</text></item>
<item><p>195b1</p><section></section><text>mdog /la la sngo zhing sdang ba'i tshul/ /la la ser po dbyibs mdog rgyas/ /la la khro gnyer smin bu rtsub/ /la la smin bu gyen du 'khyil/ /skra 'khyil nam mkha'i dbyings su khyab/ /zhal gdangs mche gtsigs khrag 'thung ba'i/ /ljags dril mche ba dmar po gtsigs/ /spyan</text></item>
<item><p>195b2</p><section></section><text>gsum sdang mig khro gnyer can/ /rus pa'i bstar phreng sbrul gyis brgyan/ /khrag zhag tshil gyi tshom bus brgyan/ /glang chen ko rlon rnam par bshal/ /stag gi pags pas sham thabs byas/ /na bza' mi yi lpags rlon gsol/ /la la rdo rje gtun shing dang / /ral gri chu gri la sogs</text></item>
<item><p>195b3</p><section></section><text>pa'i/ /lag na mtshon cha sna tshogs 'dzin/ /la la gar gyi phyag rgyas sbyor/ /phyi yi dkyil 'khor chen po 'dir/ /phyi rol 'byung po'i tshogs bcas rnams/ /sa steng sa ro zhon thams cad kyi/ /dam tshig phrin las dus la bab/ /hUM he ru ka yi bka' bzhin du/ /in+d+ra ru d+hi rak+ta dang / /ye shes</text></item>
<item><p>195b4</p><section></section><text>dam tshig bdud rtsi dang / /sna tshogs gtor ma 'di long la/ /bdag cag rnal 'byor sgrub pa po/ /rdo rje slob dpon slob ma dang / /rdo rje spun dang ming sring la/ /gnod par byed pa'i dgra bgegs ni/ /sngags rgyud ye shes sun 'byin cing / /slob dpon smod cing spun la 'khu/ /</text></item>
<item><p>195b5</p><section></section><text>byang chub sems spong dam tshig nyams/ /zhi ba'i las kyis mi 'dul bas/ /gdug pa'i sdang sems ldan pa rnams/ /rab tu drongs shig 'dir khug la/ /rdul dang thal ba bzhin du lhogs/ /mngon spyod phrin las dus la bab/ /sha dang khrag dang rus la rol/ /rgyu ma glo snying nang grol</text></item>
<item><p>195b6</p><section></section><text>drongs/ /sngon gyi dam las ma 'da' bar/ /bcol ba'i las rnams grub par mdzod/ /de nas gsad pa'i las bzhi bya/ de nas rdo rje'i glu brjod/ de nas chos bshad de/ oM chos rnams gzugs brnyan lta bu ste/ /dag cing gsal la rnyog pa med/ /rgyu dang las las kun du</text></item>
<item><p>195b7</p><section></section><text>'byung / /de bzhin nyid las nges par skyes/ /bden pa 'dis ni dkyil 'khor du/ /kun gyis dri ma med mthong shog /sems can thams cad bde gyur cig /gang gi lam nas 'gro ba der/ /sangs rgyas nyid dang phrad par shog /de nas smon lam gdab pa ni/ /oM shI la</text></item>
<item><p>196a1</p><section></section><text>tsaN+Dan le pe taM a gang+d+ya naM pra b+ha ra Na/ po taM ka ku mu mi kI ra NaM bi ha ra taM/ bud+d+ha bi sha ya/ pu na rA ga ma na ya muH/ oM badzra sa twa sa ma ya/ ma nu pA la ya/ badzra sa twa twe no pa tiSh+Tha/ dr-i D+ho me b+ha ba/ su to Sh+yo me b+ha ba/ a nu rak+to me b+ha ba/ su poSh+yo me b+ha ba/ sarba sid+d+hi m+me pra yats+tsha/ sarba ka rma su ts+tsha</text></item>
<item><p>196a2</p><section></section><text>me/ tsi t+taM shre yaH/ ku ru hUM/ ha ha ha ha hoH b+ha ga bAn/ sarba ta thA ga ta badzra mA me muny+tsa/ badzrI b+ha ba ma hA sa ma ya sa twa AH/ de nas bkra shis brjod/ oM khyed kyis sems can don kun mdzad/ /rjes su mthun pa'i dngos grub stsol/ /sangs rgyas yul du gshegs nas</text></item>
<item><p>196a3</p><section></section><text>kyang / /slar yang 'byon par mdzad du gsol/ /zhes pas rang bzhin gyi mgron gshegs su gsol lo/ /dam tshig gi mgron yi ge gsum du byas nas bdag gi snying ga'i sa bon la bsdu'o/ /rnal 'byor pa yi ser sna dang / /dbul ba'i dri ma sbyang ba dang / /dngos grub myur du thob</text></item>
<item><p>196a4</p><section></section><text>pa dang / /'gro rnams bkod par 'phel phyir byas/ /dge bas 'gro kun byang chub mchog /rin chen gling du myur 'gro shog /dpal dgyes pa'i rdo rje'i gtor ma'i cho ga'i rim pa/ slob dpon chen po a la la badzras mdzad pa rdzogs so// //paN+Di ta kas+tha pa ga thA ga</text></item>
<item><p>196a5</p><section></section><text>ya d+ha ra dang / bod kyi lo tsA ba gyi jo zla ba'i 'od zer gyis bsgyur ba'o// @##/ /rgya gar skad du/ ba liM karma kra ma nA ma/ bod skad du/ gtor ma'i las kyi rim pa zhes bya ba/ dpal rdo rje sems dpa' la phyag 'tshal lo/ /bla med dkon mchog gsum po dang / /de yi</text></item>
<item><p>196a6</p><section></section><text>chos skyong srung ma la/ /bzod gsol don du 'dud pa dang / /rgyu yi phyir kyang phyag 'tshal lo/ /tshogs gnyis rdzogs par bya ba dang / /snga ma'i lan chags bral ba dang / /'phral gyi bar chad nyer zhi'i phyir/ /gtor ma rgyun du gtang bar bya/ /tshogs kyi 'khor lo chen po dang / /</text></item>
<item><p>196a7</p><section></section><text>phrin las rnam bzhi rtsom pa dang / /dbang bskur chen po byed pa'i tshe/ /gtor ma'i rim pa 'di ltar bya/ /yo byad dang ni bca' thabs dang / /dgod rim dang yang byin rlabs dang / /dbul dang dbang bskur dgye ba bdun/ /las kyi rim pa mdor bsdus pa'o/ /sha dang bdud rtsi zas lnga dang / /</text></item>
<item><p>196b1</p><section></section><text>gzhan yang bza' btung sna tshogs te/ /gro ga 'am ras sam shing shun la/ /mchod pa'i bye brag sna tshogs bya/ /mdor na sna tshogs pa yi rdzas/ /sdig pa med cing gnod pa med/ /yo byad dam par 'di bshad do/ /gzhan yang gtor ma chen po ni/ /shin tu che ba'i snod dag tu/ /</text></item>
<item><p>196b2</p><section></section><text>mchod pa'i bye brag kha zas kyis/ /khengs par bkang ba'i steng dag tu/ /a shwad+tha yi shing dag la/ /gru gsum phyag rgya byas te gzhag /gru gsum rtse la mar me gsum/ /nyin mtshan rtag tu gtang bar bya/ /de ru 'phan dang rgyal mtshan dang / /gdugs dang phyag rgya sna tshogs gzhag/</text></item>
<item><p>196b3</p><section></section><text>de yi dbus su zan kham gsum/ /steng du b+ha n+d+ha mtshan bzangs dag /khrag chen dag gis gang ba gzhag /gzhan yang mdzes pa'i snod dag tu/ /khengs par bkang ba'i steng dag tu/ /'phan dang rgyal mtshan gdugs rnams gzugs/ /mar me gcig kyang rtag tu gtang / /mkha'</text></item>
<item><p>196b4</p><section></section><text>'gro ma dang phyogs skyong ni/ /mdzes pa'i snod du rdzas rnams kyis/ /legs par bkang ste gzhag par bya/ /tshogs dang tshogs kyi rol pa yin/ /lhag ma dag la lhag ma bya/ /kun kyang gcan gzan rjes bzhin nam/ /las kyi dbyibs dang sbyar bar bya/ /chang dang khrag dang chu yis</text></item>
<item><p>196b5</p><section></section><text>sbyang / /gtor chen rtsa ba'i dbus su gzhag /yang na byang shar mtshams su gzhag /lhag ma lho yi phyogs su'o/ /phyogs skyong shar te mkha' 'gro nub/ /shin tu lhag ma mdun nam byang / /yaM las rlung dang raM las me/ /a las snod kyi nang dag tu/ /aM las nyi ma'i dkyil</text></item>
<item><p>196b6</p><section></section><text>'khor bsam/ /de yi dbus dang phyogs mtshams su/ /hUM b+h+rUM AM dzr-IM khaM/ na go ku da ha/ dri chu dri chen khrag dang ga bur shel/ /mi dang ba lang khyi glang rta/ /de yi steng du yig 'bru bsam/ /de las rigs lnga yab yum bsam/ /de steng oM las zla ba ste/ /de steng hUM las rdo rje bsam/ /</text></item>
<item><p>196b7</p><section></section><text>phaT kyis bud cing 'bar ba dang / /bsros te dros pas yab yum rol/ /byang chub sems kyi 'od zer gyis/ /phyogs bcu dag na gnas pa yi/ /bde gshegs ye shes byang chub sems/ /sems can rnams kyi bkrag gzi mdangs/ /rtsi shing nags tshal bcud bsdus te/ /</text></item>
<item><p>197a1</p><section></section><text>slar yang ji bzhin dgug par bya/ /thim nas thams cad 'od du zhu/ /oM AH hUM gis byin gyis brlab/ /las kyi skabs la bab pa dang / /gtor chen b+han+d+ha'i nang du ni/ /sgrub thabs gzhung bzhin bsgoms nas su/ /de yi phyi rim bar khyams la/ /lha brgyad</text></item>
<item><p>197a2</p><section></section><text>'khor bcas mos pas bsgom/ /gnyis pa la ni phyogs skyong dang / /de bzhin gsum par klu chen brgyad/ /'khor dang bcas pa mos pas so/ /tshogs kyi rdzas rnams drangs pa la/ /bsang gtor byas te byin gyis brlab/ /phud spros pad+ma'i phyag rgyas blang / /sngags 'di brjod cing</text></item>
<item><p>197a3</p><section></section><text>dbul bar bya/ /oM e h+ye hi badzra i daM ba liM khA hi/ lha rnams kun la de bzhin dbul/ /bsrung ba'i dbang sngags brjod cing dbul/ /bstod cing rdo rje glu yang blang / /de nas lhag ma'i phud spros te/ /gru gsum zla ba'i steng dag tu/ /bdag nyid kye yi rdo rjer bsgom/ /de yi khyams</text></item>
<item><p>197a4</p><section></section><text>la mkha' 'gro ma/ /'khor dang bcas pa mos pas bsam/ /gnyis pa la ni dbang phyug ma/ /gzhan yang 'gro ba ris drug dang / /dmigs kyi yul gyi lha 'dre rnams/ /lcags kyu'i phyag rgya bcas nas su/ /oM e h+ye hi/ sarba yo gi ni/ sarba DA ki ni/ prah+ma Ni/ ru tra ni/</text></item>
<item><p>197a5</p><section></section><text>ma he shwa ri/ beSh+Na be/ /bA rA hi/ na ya siM ga /a ya te/ ag+na ye/ ba ru Na ye/ ba ya be/ ku mA ri/ ko be ra/ ga ru Ni/ pasna ki /byi na ya ki /b+hi pa sa tri/ b+he pra ma ni/ b+he ska ri/ tsa muN+Di/ sarba de ba/ sarba a su ra/ sarba ma nu Sha/ sarba tir+ya ka /sarba pre ta ka /</text></item>
<item><p>197a6</p><section></section><text>sarba na ra ka/ /sarba g+hU ta/ pi shA ca/ U sh+ma n+da/ a sma ra ta ya/ mos pa'i tshul du spyan drangs mchod/ /pad+ma'i phyag rgyas blangs la dbus/ /puSh+pa/ d+hU pa/ dI pa/ gan+d+ha/ nai bi t+ye/ pany+tsa a mr-i te/ ma tha/ dra rtsa ba ta ga te/ tsa tra tsa ma ra/ sa yo tha/ ma tsa ma sa/ ma hA ra k+ta/ na na khA hi/ saM bur+NaM/ i daM ba</text></item>
<item><p>197a7</p><section></section><text>liM b+huM dza tha/ gr-i h+Na tha sa ma ya rak+Sha tha ma ma sarba a the/ ha sa yaM/ ku ro tha/ a tra/ sA d+ha ni/ yi shra traSh+Ta shaM/ rak+Sha sarbaM/ ar+thaM/ ya thai baM/ ya theSh+TaM/ b+huM ja tha/ hUM hUM phaT phaT swA hA/ pi ba tha/ ma ti kra ma tha/ ma ma sarba sa pa ri/ sa ta su khaM bi sho d+ha na ye swA hA/ yi ka b+ha ban+tu/ oM AH hUM/</text></item>
<item><p>197b1</p><section></section><text>hUM hUM phaT phaT swA hA/ rol mo'i sgra dang rdo rje glu blangs te/ lhag ma'i gtor ma dbul bar bya'o/ /bdag nyid dgyes rdor rnal 'byor gyis/ /chos 'byung nang du 'dab brgyad gsum/ /rim par dkar nag dmar po'o/ /de yang yig 'bru gsum las bsgom/ /lha dang phyogs skyong</text></item>
<item><p>197b2</p><section></section><text>klu chen brgyad/ /oM AH hUM las pad mdog bzhin/ /zhal gcig phyag gnyis rdor dril 'chang / /rang gi yum yang de bzhin te/ /brkyang bskum tshul gyis kun kyang gnas/ /sa bon las ni 'od zer spro/ /gzugs dang gzugs med lha brgyad la/ /'dod khams lha mi phyogs</text></item>
<item><p>197b3</p><section></section><text>skyong ste/ /ngan song gsum dang lha ma yin/ /klu chen brgyad la bstim par bya/ /bdag gi thugs ka'i sa bon las/ /phyag rgya bzhi yis sku gsung thugs/ /rang bzhin gnas nas spyan drangs te/ /phyi nang gsang bas mchod bya ste/ /lha dang phyogs skyong klu brgyad la/ /rnam snang</text></item>
<item><p>197b4</p><section></section><text>mi bskyod mtha' yas kyis/ /rim pa ji bzhin dbang bskur bya/ /de la sngags 'dis rab tu 'bul/ /pad+ma'i phyag rgyas blangs nas su/ /oM in+da ya ma dza la/ yak+Sha dzaH hUM baM hoH b+hU ta bah+ni/ bA yu/ rak+Sha/ tsan+da/ surdza mA ta/ pap+pa/ ta la/ pA tA la/ a Tha sap+pa swA hA/ i daM ba</text></item>
<item><p>197b5</p><section></section><text>liM b+huM dza/ dzi g+ha maM sa d+hU paM puSh+pe dI paM/ gan+d+he/ piM g+ha/ aM ba/ kats+tsha/ khan+ti/ khu Ni/ phe Ta/ ga da/ oM a kA ro mu khaM/ sarba d+harmANA/ Ad+ya nut+pan+na twAta/ oM AH hUM swA hA/ rdo rje glu dang rol mo'i sgras/ /mchod de nyin mo lan gsum gtang / /yi dam lha yi rnal 'byor gyis/ /mchod</text></item>
<item><p>197b6</p><section></section><text>pa'i rdzas la bsang gtor brlab/ /'dab brgyad dbus kyi lte ba la/ /mkha' 'gro 'khor bcas dmigs byas te/ /badzra DA ki ni/ siM gi ni/ byA g+h+ri ni/ dzaM bu gi ni/ lu ki ni/ DA ki ni/ dI pi ni/ tsu pi ni/ kaM po dzi ni/ brjod pa tsam gyis dmigs byas te/ /'dab brgyad la ni</text></item>
<item><p>197b7</p><section></section><text>mkha' 'gro ma/ /gru chad la ni khams gsum gyi/ /gtso bo thams cad bsam par bya/ /khyams la 'khor rnams thams cad do/ /oM AH hUM/ kun kyang sku gsung thugs dang ldan/ /b+ha ga'i phyag rgya mgo steng bca'/ /oM a kA ro mu khaM sarba d+harmA NAM/ Ad+ya nu t+pan+na rwAta/ spyan</text></item>
<item><p>198a1</p><section></section><text>drangs bstims la bar chod bgegs/ /'ong ba bsrung phyir 'di skad do/ /oM na maH saman+ta kA ya wA ka tsit+ta badzra NaM/ na mo badzra kro d+ha ya/ ma hA daM ShoT+T+a ka Ta/ b+hai ra bA ya/ a si mu shU la paR+shu pA sha hastA ya/ oM a mr-i ta ku N+Da li/ kha kha/ khA hi khA hi/ tiSh+Tha tiSh+Tha/</text></item>
<item><p>198a2</p><section></section><text>ban+d+ha ban+d+ha/ ha na ha na/ ma tha ma tha/ gardza gardza/ s+pho Ta ya s+pho Ta ya/ bi s+pho Ta ya bi s+phog+sa ya/ sarba big+h+nA na bi nA ya nAM/ ma hA ka bi de/ bi bi tan+ta ka rA ya/ sarba gau rI u pa tha ba sa ma naM/ ku ru ku ru hUM hUM hUM phaT phaT phaT swA hA/ de ltar bdud rtsis mtshams bcad nas/ /pad+ma'i phyag rgyas gtor ma</text></item>
<item><p>198a3</p><section></section><text>dbul/ /ba liM ga tha/ oM A ra li hoH dzaH hUM baM hoH/ badzraDA ki na maH sa ma ya s+t+waM/ dr-i sh+ya hoH/ oM kha kha khA hi khA hi/ sarba b+hU ta/ pre ta rAk+Sha sa/ pi shA tsa uSh+ma n+da a pa smar/ DA ki n+ye da ya/ i daM ba liM gr-i h+Nan+tu/ sarba sid+d+hi m+me pra ya ts+tshan+du/ sa ma yar k+Sha n+tu/ sa ma ya rak+Sh+n+tu/ ya tha baM/ ya theSheT/ b+huny+dza tha/ bi ba tha/</text></item>
<item><p>198a4</p><section></section><text>ma ti kra ma tha/ ma ma sarba pa ri pu ka /ta ta su ka bi sho d+ha ya swA hA/ oM a kra bi kre/ sma sha ne pa/ parba de/ kan+d+ha re/ g+hu he gra me/ parba s+ye/ pa the/ khe dra/ sor+Na ma ka ra/ bi se sa ta ba dza ni/ thang la ga te bu mo/ ma taM ga ta/ bi se swA hA/ kr-iSh+Na ru tra/ ma hA ru tra/ de ba twata tra/ sa ma sred ta/ kre na kar</text></item>
<item><p>198a5</p><section></section><text>la pi pa dzi/ nan ta ti ta/ bi na ya ka /tsa muN+Di/ go ra pi pa tsi/ u ma de bi tu/ sta pa dza yash+tsa/ bi dza ya/ tsi bu ba/ a tsi ta/ a pa ra tsi ta/ dzi ka li/ kA ya b+ha bAn+tu/ oM AH maM hUM phaT swA hA/ de ltar phul te gsol ba dang / /se gol brdab cing gshegs su gsol/ /oM kr-i to ba sar+b+ba sa twAr+tha/</text></item>
<item><p>198a6</p><section></section><text>sid+d+hi ma dat+tA thA nu ga/ gats+tsha twAM bu d+d+hA bi Sha yaM/ pu ne re ga ma na yats+tsha/ rang rang gnas su yud tsam gyis/ /phyin te rnal 'byor bsgo ba nyan/ /de ltar mtshan mo lan gsum gtang / /yi dam lha yi rnal 'byor gyis/ /lce la rdo rje bsgom byas te/ /lha'am chos nyid rol bsams na/ /</text></item>
<item><p>198a7</p><section></section><text>dngos grub rim par 'grub par 'gyur/ /rnal 'byor rol pa'i lhag ma la/ /shin tu lhag ma'i gtor ma bya/ /lte bar bdag nyid yi dam bsgom/ /pre ta brjod cing zur drug la/ /yi dags thams cad bsdu bar bya/ /oM u tsiSh+Ta a d+hi tiSh+Ta b+hU dza de bi tha hUM hUM phaT/ sdug bsngal</text></item>
<item><p>198b1</p><section></section><text>bral zhing tshim par bsam/ /sgrub pa'i zhag grangs thon pa dang / /slob ma'i mgo steng gtor ma gzhag /rtag tu bsrung zhing skyob pa dang / /phrin las bzhi yi dbang thob bsam/ /sum mdo'am lam ka'i bzhi mdo'am/ /dur khrod yang na chu 'gram du/ /nam phyed na ni gtor ma</text></item>
<item><p>198b2</p><section></section><text>gtang / /byang shar mtshams su gtor chen bskyal/ /mdor na gnas pa'i go rims kyis/ /skyel ba'i sa ru phyin pa dang / /phyogs phyogs gdon rnams zil mnan phyir/ /phyogs bzhi dag tu kha bltas te/ /rdo rje gsor zhing dril bu dkrol/ /lag pa g.yon nas g.yas su</text></item>
<item><p>198b3</p><section></section><text>bsgyur/ /rkang pa g.yon nas g.yas su brdab/ /lag pa brkyang ste 'phyang zhing 'phur/ /long mo gshibs te 'gying bag gis/ /'gyur zhing g.yon du bgrad cing blta/ /rang sngags gdon cing dgye bar bya'o/ /rdo rje'i glu yang drag tu blang / /rol mo'i sgra yang drag tu brdung / /'di</text></item>
<item><p>198b4</p><section></section><text>ni mkhas pa rnams kyi gzhung / /rgyud rnams dang ni 'gal ba med/ /gdams ngag rim pa 'di bris pas/ /lhag chad nor ba ci mchis pa/ /dkon mchog bla ma chos skyong dang / /mkhas pa rnams la bzod par gsol/ /rmongs pa rnams la mig phye bas/ /las kyi gzhung bsrangs</text></item>
<item><p>198b5</p><section></section><text>dge rtsa gang / /bdag dang rnal 'byor thams cad dang / /sems can kun gyi don du bsngo/ /slob dpon chen po kha che rin chen rdo rjes mdzad pa rdzogs so// @##/ /rgya gar skad du/ sarba b+hU ta ba liM bi d+hi nA ma/ bod skad du/ 'byung po thams cad kyi gtor ma'i cho ga</text></item>
<item><p>198b6</p><section></section><text>zhes bya ba/ dpal kye'i rdo rje la phyag 'tshal lo/ /e waM rnam par nges bzhugs pa'i/ /rdo rje sems dpar phyag bya ste/ /rnam 'tshe log 'dren la sogs las/ /sems can bsrung phyir gtor ma brtsam/ /kye yi rdo rjer ldan pa yi/ /rnal 'byor pa yis bsgom bya ba/ /chos kyi</text></item>
<item><p>198b7</p><section></section><text>'byung gnas nang du ni/ /pad+ma 'dab brgyad sum brtsegs la/ /dkar nag dmar po'i oM hUM AH/ /rim par lha chen brgyad dang ni/ /phyogs srung brgyad dang klu chen brgyad/ /pad+ma'i 'dab ltar bskyed bya ste/ /mdun du dbang phyug chen po bskyed/ /g.yas su lha yi dbang bo bsam/ /</text></item>
<item><p>199a1</p><section></section><text>rgyab tu tshangs pa bskyed bya ste/ /g.yon gyi phyogs su khyab 'jug go/ /me ru 'dod pa'i dbang phyug bskyed/ /srin por tshogs kyi bdag po ste/ /b+h+r-iM gi ri ti rlung mtshams su/ /dbang ldan mtshams su karti ka /mdun gyi 'dab mar brgya byin bsam/ /g.yas su mthar</text></item>
<item><p>199a2</p><section></section><text>byed dgod par bya'o/ /chu lha rgyab kyi 'dab ma la'o/ /de ltar g.yon du nor sbyin dgod/ /me yi mtshams su me lha che/ /bden bral du ni srin po'o/ /rlung gi mtshams su rlung lha'o/ /dbang ldan mtshams su 'byung po'i bdag /stobs kyi rgyu dang dung skyong dang / /mtha' yas nor rgyas</text></item>
<item><p>199a3</p><section></section><text>de bzhin te/ /'jog po dang ni rigs ldan dang / /pad chen shin tu pad chen po/ /thams cad zhal gcig phyag gnyis te/ /rdo rje dril bu phyag na 'chang / /rang 'od rig mas yang dag 'khyud/ /gdan la g.yas brkyang pa yis bzhugs/ /rang rang thugs ka'i sa bon las/ /'od zer</text></item>
<item><p>199a4</p><section></section><text>lcags kyu ltar 'phros pas/ /lha chen brgyad la gzugs khams dang / /gzugs med gnas pa'i lha bsdu'o/ /'dod pa'i khams kyi lha dang mi/ /phyogs srung brgyad la rab tu bsdu/ /ngan 'gro gsum dang lha ma yin/ /klu chen brgyad la bsdu bar bya/ /rang bzhin gnas la</text></item>
<item><p>199a5</p><section></section><text>bzhugs pa yi/ /dkyil 'khor ba rnams spyan drang phyir/ /gau rI yis ni dgug byas la/ /tsau rI yis ni zhags pas bcings/ /be tA lI yis lcags sgrog bsdam/ /dril bus mnyes byed g+hasma rI/ /rnal 'byor pa yi thugs ka nas/ /'od zer lcags kyu ltar 'phros nas/ /phyogs</text></item>
<item><p>199a6</p><section></section><text>bcu'i rgyal ba sras bcas dgug /de la phyi nang gsang mchod de/ /de rnams kyis ni dbang bskur mthar/ /rang rang bdag pos dbu la brgyan/ /lha chen brgyad la rtag pa yis/ /rdo rje yis ni phyogs skyong brgyad/ /gar dbang gis ni klu chen brgyad/ /de la cho gas gtor ma bsgrub/ /</text></item>
<item><p>199a7</p><section></section><text>rlung dang me yi dkyil 'khor las/ /AH las byung ba'i pad snod bsam/ /der ni b+h+rUM AM dzr-IM khaM hUM/ /go ku da ha na las ni/ /sangs rgyas lnga dang sems can lnga/ /zla ba nyi ma'i bar du bsam/ /nyi dbus hUM byung rdo rje ste/ /'bar ba dang ni spros pa yis/ /'chi med rab tu bsgrub</text></item>
<item><p>199b1</p><section></section><text>par bya/ /nang gi rang bzhin 'di bsgoms nas/ /oM AH hUM gis byin brlabs dbul/ /de nas gtor ma gtang ba'i sngags/ /oM in+da/ dza ma/ dza la/ dzak+Sha/b+hU ta/ bah+ni/ ba u/ rak+Sha/ tsan+da/ sru dz+dza/ mA ma/ pap+pa/ ta la/ pA tA li/ AH g+ha srA hA/ de ni gtor ma'i mgron no/ /</text></item>
<item><p>199b2</p><section></section><text>i daM/ ba liM/ b+hu ny+dza/ dzi g+ha/ phul+la/ d+hU p+pa/ mAM sa/ baM g+ha/ de ni gsol bar zhu ba'o/ /am+ba sarba kAdz+dza sA d+ha khan+ti khu N+Ni pheT gang / de ni don zhu ba'o/ /oM a kA ro mu khaM sarba d+ha rmA NAM/ Ad+ya nu t+pan+na tA ta/ oM AH hUM phaT swA hA/ de ni byin gyis brlabs pa'i sngags so/ /de nas dgyes par</text></item>
<item><p>199b3</p><section></section><text>byas nas gshegs su gsol/ yi ge brgya pa brjod par bya ste/ oM badzra satwa sa ma ya/ ma nu pA la ya/ badzra sa tra twe no pa tiSh+Tha/ dr-i D+ho me b+ha ba/ su to Sh+ya me b+ha ba/ a nu rak+to me b+ha ba/ su poSh+ya me b+ha ba/ sarba sid+d+hi m+me pra yats+tsha/ sarba karmasu ts+tsha me/ tsit+taM shre yaH/ ku ru hUM/ ha ha ha ha hoH b+ha ga bAn/</text></item>
<item><p>199b4</p><section></section><text>sarba ta thA ga ta badzra mA me muny+tsa/ badzrI b+ha ba ma hA sa ma ya satwa AH/ gtor ma 'di sbyin zhing rab tu mchod par byed na/ rnal 'byor ba la 'byung po thams cad kyis legs par byed par 'gyur ro/ /de tshe de la bde ba rnyog pa med pa nyid dang / lha mnyes pa dang / 'khor dge bar 'gyur ro/ /gal</text></item>
<item><p>199b5</p><section></section><text>te 'byung po'i tshogs de la gtor ma byin na/ dbang dang mngon spyod dang dgra'i sde gzhig pa dang / bskrad pa dang / dgug pa dang / zhi ba dang / bde ba dang / rgyas par byed par 'gyur ro/ /'byung po thams cad kyi gtor ma'i cho ga slob dpon nag po zhabs kyis mdzad pa rdzogs so// //</text></item>
<item><p>199b6</p><section></section><text>lo tsA ba shA kya'i dge slong nyi ma rgyal mtshan dpal bzang pos/ dpal thar pa gling gi gtsug lag khang chen por legs par bsgyur cing gtan la phab pa'o// @##/ /rgya gar skad du/ he badzra sA d+ha no pi ka /bod skad du/ kye'i rdo rje'i sgrub pa'i thabs/ dpal he ru ka la</text></item>
<item><p>199b7</p><section></section><text>phyag 'tshal lo/ /ye shes gnyis med rgyu dang bral/ /de bzhin tshogs bral gang gi gnas/ /dpal ldan khrag 'thung phyag 'tshal te/ /de bsten cho ga bstan par bya/ /gsang ba'i don ldan sgrub pa pos/ /yang dag don ldan dam tshig dang / /phyi nang gsang ba'i sdom pa shes/</text></item>
<item><p>200a1</p><section></section><text>slob dpon gsang dang shes rab dang / /de bzhin bzhi pa'i dbang ldan pas/ /bsgom pa'i mchog ni bsgrub par 'gyur/ /shing gcig drung ngam dur khrod du/ /bsgom pa dag ni dge bar gsungs/ /yang na dben zhing dgon pa dang / /ma mo'i gnas la sogs de</text></item>
<item><p>200a2</p><section></section><text>bzhin/ /yang na bde zhing nyams dga' bar/ /rang gi 'dod pa bsgrub par bya/ /der ni bde zhing rgya che ba'i/ /stan la rnam par 'dug nas ni/ /me tog la sogs bye brag dang / /bdud rtsi yis ni bsang gtor bya/ /rdo rjes mkha' snying dbus gnas par/ /nyi ma'i dkyil 'khor bsam</text></item>
<item><p>200a3</p><section></section><text>par bya/ /de la hUM yig 'bar ba yis/ /mtshon cha mchog ni spro bar bya/ /mkha' dbyings til gang bzhin rgyas pa'i/ /rang gi dkyil 'khor mchog bkug ste/ /rang snying sa bon mchog skyes pa'i/ /lha mo rnams kyis mchod par bya/ /gau rI zla ba'i mtshan ma dang / /tsau rI nyi ma'i snod</text></item>
<item><p>200a4</p><section></section><text>'dzin te/ /be tA lI yi lag na chu'o/ /g+hasma rI ni sman 'dzin te/ /puk+ka sI ni rdo rje'o/ /sa ba rI ni de bzhin bcud/ /tsaN+DalI ni rnge chung 'khrol/ /Dom+bi chags chen rjes chags pas/ /snying gar yongs su 'khyud pa ste/ /'di rnams kyis ni gtso bo mchod/ /de rjes bsod nams yan</text></item>
<item><p>200a5</p><section></section><text>lag go/ /gsum gyi skyabs 'gro sogs bya ste/ /'di ltar phyag 'tshal skyabs 'gro dang / /sdig bshags bsod nams rjes yi rang / /byang chub mchog tu sems bskyed dang / /dam bca' bdag lus dbul bar bya/ /de nas dang por byams pa ste/ /de rjes snying rje rnam par</text></item>
<item><p>200a6</p><section></section><text>bsgom/ /gsum par dga' ba bsgom par bya/ /kun gyi tha mar btang snyoms so/ /de nas ye shes blta ba'i phyir/ /phyi dang nang gi dngos 'di kun/ /rnam dag stong par rnam dpyad de/ /sprin med nam mkha' ltar bsams nas/ /gsang sngags 'di ni brjod par bya/ /oM shU n+ya tA</text></item>
<item><p>200a7</p><section></section><text>dz+nyA na badzra swa b+hA At+ma ko\u0f85haM/ /sems brtan byed pa'i gsang sngags 'dis/ /stong pa nyid las sems kyi dngos/ /a haM o dang ldan pa ni/ /oM dbus haM gis 'brel pa las/ /raM la nyi ma bdun bsams te/ /de la hUM las byung ba yi/ /sna tshogs rdo rje bsgom par bya/ /rdo rje des kyang ra</text></item>
<item><p>200b1</p><section></section><text>ba dang / /dra ba 'ching ba'ang bsgom par bya/ /de dbus mkha' dbyings bdag nyid kyis/ /shes rab e gzugs bsgom par bya/ /de steng sa dang chu dang ni/ /me dang rlung gi dkyil 'khor rnams/ /ljang gu dkar po dmar po dang / /du ba'i mdog tu bsam par bya/ /gru bzhi zlum po gru</text></item>
<item><p>200b2</p><section></section><text>gsum dang / /zla kham dbyibs su rnam par bsam/ /de steng oM ldan a haM ni/ /bdag nyid ngo bo gnas bsams te/ /e gzugs nas ni a haM bar/ /thams cad 'dres gyur 'khor lor 'gyur/ /gru bzhi pa la sgo bzhi pa/ /ka ba brgyad kyis nye bar brgyan/ /dra ba dra phyed</text></item>
<item><p>200b3</p><section></section><text>yang dag ldan/ /rdo rje thig gis yongs brgyan pa'o/ /de stengs chos dbyings bdag nyid kyi/ /ro ni mkhas pas rab bsgoms te/ /de la A li kA li las/ /'byung ba nyi ma zla ba bsam/ /de dag rab tu sa bon ni/ /a dang hUM las gyur pa yi/ /rdo rje gri gug bsgom par bya/ /</text></item>
<item><p>200b4</p><section></section><text>de la rang sems bdag nyid kyi/ /a haM yongs su zhugs pa ni/ /dam pa'i dga' ba'i rang bzhin gyis/ /sems dpar 'di de brjod pa'o/ /de rnams gcig tu 'dres pa las/ /ye shes lnga yi bdag nyid kyi/ /he ru kar ni rnam par bsgom/ /zla ba me long ye shes te/ /de</text></item>
<item><p>200b5</p><section></section><text>bzhin nyi ma mnyam pa nyid/ /sa bon las byung mtshan ma ni/ /so sor rtog par gsungs pa'o/ /dbyer med 'dres pa nan tan te/ /skur gyur chos dbyings ye shes yin/ /sku mdog sngo rengs shar ba'i 'od/ /bin+du dmar po 'dra ba'i spyan/ /dbu skra kham pa gyen du 'khyil/ /phyag</text></item>
<item><p>200b6</p><section></section><text>rgya lnga yis rnam par brgyan/ /'khor lo snyan cha phyag gdub dang / /mgur chu dang ni ske rags rnams/ /sangs rgyas lngar ni dag pa yis/ /'di rnams phyag rgyar rab tu bsgrags/ /lo grangs bcu drug lta bu la/ /rab tu khros pa'i lta stangs can/ /g.yon na rdo rje thod pa dang / /gnyis</text></item>
<item><p>200b7</p><section></section><text>pa yum gyi bdag nyid kyis/ /kha T+wAM ga yang 'khyud pa'o/ /g.yas na rdo rje nag po ste/ /hUM gi sgra 'byin bdag nyid can/ /zhe sdang bdag nyid bsgom par bya/ /gal te phyag rgya byed 'dod na/ /g.yon gyi dang po ka pA la/ /lha dang lha min khrag gis bkang / /g.yas kyi dang po rdo rje ste/ /</text></item>
<item><p>201a1</p><section></section><text>lhag pa'i phyag gnyis ji lta ba/ /rang dang 'dra ba'i phag mos 'khyud/ /gzhan yang sngon nyid ji lta ba'o/ /gzhan yang zhal gsum phyag drug ste/ /g.yas pa'i zhal ni skya rengs 'dra/ /g.yon pa dmar po gcer bu ste/ /g.yon gyi dang po tri shU la/ /g.yas kyi dang po</text></item>
<item><p>201a2</p><section></section><text>rdo rje'o/ /g.yon pa gnyis pa dril bu dang / /g.yas pa gnyis pa karta ri/ /lhag mas rdo rje lu gu rgyud/ /gri dang thod pa bsnams pas 'khyud/ /gzhan ni sngo bzhin yum de bzhin/ /gzhan yang bsgom par bya ba ni/ /zhal brgyad pa la zhabs bzhi pa/ /bcu drug phyag gis rnam par</text></item>
<item><p>201a3</p><section></section><text>brgyan/ /bdud bzhi zhabs kyis rnam par mnan/ /'jigs pa dag kyang 'jigs par byed/ /mgo bo'i phreng bas rnam brgyan cing / /nyi ma la bzhugs gar gyis stabs/ /sna tshogs rdo rje spyi bor 'chang / /kha dog nag po 'jigs par byed/ /rang zhal nas ni hUM 'phro zhing / /sku</text></item>
<item><p>201a4</p><section></section><text>la thal bas rnam par byugs/ /bdag med ma dang mnyam ldan pa'i/ /dga' ba'i sbyor bas snyoms par 'jug /rnam par mi rtog bde ba yi/ /mi rtog rang bzhin bde bar gnas/ /dang po'i zhal ni nag po che/ /g.yas pa me tog kun+da 'dra/ /dpa' bo g.yon pa dmar ba che/ /steng gi</text></item>
<item><p>201a5</p><section></section><text>zhal ni rnam par gtsigs/ /nyi shu rtsa bzhi'i spyan dang ldan/ /lhag ma'i zhal ni bung ba 'dra/ /g.yas kyi 'bar ba'i phyag brgyad na/ /pad+ma b+han+d+ha brgyad nang du/ /glang po rta dang bong bu dang / /ba lang rnga mo mi dag dang / /byi la dang ni seng ge rnams/ /rim pa bzhin du shes par bya/ /sa dang</text></item>
<item><p>201a6</p><section></section><text>chu dang rlung dang me/ /zla ba nyi ma de bzhin yang / /gshin rje dang ni gnod sbyin rnams/ /g.yon gyi b+han+d+ha brgyad du'o/ /sgeg dang dpa' dang mi sdug dang / /rgod dang khro dang 'jigs par byed/ /snying rje ngo mtshar zhi la sogs/ /'bar ba'i gar dgu nyams dang ldan/ /zhabs kyis sa la</text></item>
<item><p>201a7</p><section></section><text>brdabs mdzad cing / /lha min lha la bsdigs mdzad pa'i/ /rang gi snying gar ra yig las/ /byung ba'i nyi ma'i dkyil 'khor bsgom/ /de nas thabs dang shes rab kyi/ /ngo bo nyid kyi hUM yig go/ /rdo rje yi ge hUM las byung / /kha dog nag po drag po che/ /rdo rje lte ba'i dbus gnas par/ /</text></item>
<item><p>201b1</p><section></section><text>de nyid hUM du bsgom par bya/ /gzhan yang hUM yig yongs gyur pa'i/ /zhe sdang bdag nyid rnam par bsgom/ /rdo rje las byung nag po che/ /'dam skyes sngon po rab 'dra ba'i/ /yang na sngo rengs shar ba 'dra/ /dad pas nges par bsgom par bya/ /de nas gzhal yas yid 'ong pa'i/ /</text></item>
<item><p>201b2</p><section></section><text>ma mo'i 'khor lo bsgom bya ste/ /yab yum gnyis su med pa yi/ /yid 'ong sbyor ba'i dgyes pa las/ /byung ba'i gau rI dbang po'i phyogs/ /shar gyi sgor ni rnam par gnas/ /gnyis su med pa'i sbyor ba las/ /byung ba'i tsau rI yang spros te/ /lho phyogs sgo skyong tsau rI gnas/ /'jam</text></item>
<item><p>201b3</p><section></section><text>po 'jug pa sbyor ba las/ /be tA lI yang dbyung bar bya/ /spros nas bdud 'joms nub sgor ro/ /snyoms 'jug sbyor ba chen po las/ /g+hasma rI yang dbyung bar bya/ /spros nas byang gi sgo ru ni/ /khro mo'i gzugs su rnam par gnas/ /gnyis sprad pa yi sbyor ba yis/ /puk+ka sI yang</text></item>
<item><p>201b4</p><section></section><text>dbyung bar bya/ /spros nas dbang ldan grwa ru ni/ /'khrug pa'i gzugs su rnam par gnas/ /gzhan yang gnyis med sbyor ba las/ /sha ba rI ni me yi grwa /tsaN+DalI ni srin po'i phyogs/ /Dom+bi rlung gi grwa ru'o/ /gau rI g.yas na gri gug ste/ /g.yon pa na ni de bzhin nya/ /tsau rI g.yas</text></item>
<item><p>201b5</p><section></section><text>na rnge'u chung ste/ /g.yon pa'i phyag na phag pa'o/ /pe tA lI g.yas rus sbal te/ /g.yon na pad+ma b+han+d+ha'o/ /g+hasma rI ni g.yas na sbrul/ /g.yon pa na ni rnal 'byor snod/ /puk+ka sI g.yas seng ge ste/ /g.yon na de bzhin dgra sta'o/ /sa ba rI g.yas dge slong ste/ /g.yon na de bzhin</text></item>
<item><p>201b6</p><section></section><text>bsreg shang ngo / /tsaN+DalI g.yas 'khor lo ste/ /g.yon pa na ni de bzhin gshol/ /Dom+bi g.yas na rdo rje ste/ /g.yon na de bzhin sdigs 'dzub po/ /gau rI la sogs phyag gnyis gsungs/ /skyil krung phyed ma gar gyi stab sa/ /spyan gsum skra ni gyen du brdzes/ /phyag rgya lnga</text></item>
<item><p>201b7</p><section></section><text>yis rnam par brgyan/ /gau rI sku mdog nag por 'gyur/ /tsau rI btsod dang 'dra ba ste/ /be tA lI ni gser btso ma/ /g+hasma markata lta bu ste/ /puk+ka in+d+ra nI la 'dra/ /zla 'od lta bu'i sa pa rI/ /tsaN+DalI ni nam mkha'i mdog /Dom+bi sna tshogs dag tu bshad/ /tshangs dang dbang bo nye</text></item>
<item><p>202a1</p><section></section><text>dbang po/ /drag po gshin rje gnod sbyin dang / /bden bral na ni thags bzangs ris/ /gau rI la sogs lha mo yi/ /rim bzhin gdan du shes par bya/ /de rnams sa bon 'di yin no/ /gaM tsaM baM g+haM paM saM laM DaM/ /bdag pos sa bon 'di dag las/ /de</text></item>
<item><p>202a2</p><section></section><text>rnams gdon pa nyid du bya/ /de nas rang gi rig ma dang / /rdo rje 'dzin ma 'dod chags ches/ /'od du zhu bar gyur pa las/ /mtshams kyi lha mo bshes gnyen mos/ /sna tshogs glu yis mchod de bskul/ /kye yi rdo rje thugs rjes gzigs te puk+ka bdag la skyobs/ /bde ba chen po sbyar</text></item>
<item><p>202a3</p><section></section><text>ba bdag 'dod stong pa'i rang bzhin bsal te bzhengs su gsol/ /stong pa'i rang bzhin bsal nas sa yi dngos grub dgos don du/ /gal te gson par mchis bzhed kye yi rdo rje bzhengs su gsol/ /tsaN+Da bdag gis khyod med phyogs ma mthong nas gsol 'debs na/ /lha la sogs</text></item>
<item><p>202a4</p><section></section><text>pa'i 'jig rten bsgral bar dam bcas ci slad bzhugs/ /bdag ni Do m+bi'i mtshan ma med pa khyod kyi sems ni shes pa ste/ /thugs rje med pa de mi rung bas rdzu 'phrul lta bur bzhengs su gsol/ /de dag gsan nas sngon bzhin du/ /AH hUM dag las rdo rje 'dzin/ /chen po 'od du zhu las</text></item>
<item><p>202a5</p><section></section><text>bzhengs/ /de nas zhe sdang bdag nyid kyi/ /rang snying sa bon las byung ba'i/ /'bar ba nag po lcags kyu yis/ /khams gsum gnas pa'i sangs rgyas rnams/ /spyan drangs ma mo brgyad rnams kyis/ /sngon bzhin mchod de gsol ba gdab/ /bdag nyid chen po bcom ldan</text></item>
<item><p>202a6</p><section></section><text>'das/ /bcom ldan rnams kyis dbang bskur ba/ /de bzhin gshegs pa thams cad kyis/ /bdag la dbang bskur rab tu stsol/ /oM a b+hi Shiny+tsa tu mAM sa rba badzra ta thA ga ta a d+hiSh+ThA na/ de skad gsol ba btab pa yis/ /bde gshegs de dag thams cad kun/ /he ru ka yi skur gyur</text></item>
<item><p>202a7</p><section></section><text>te/ /bde gshegs lnga yi bdag nyid kyi/ /bdud rtsi bum pas dbang bskur te/ /de tshe me tog gur gum char/ /'bab dang rnga yi sgra grag cing / /gzugs kyi rdo rje ma sogs dang / /spyan sogs rdo rje dbyangs rnams kyis/ /dbang bskur rab tu byas pa yis/ /thugs kyi dbang phyug</text></item>
<item><p>202b1</p><section></section><text>sogs sangs rgyas/ /dbu rgyan du ni gyur par bya/ /mi bskyod rtag dang rin chen dbang / /mtha' yas de bzhin gshegs rnams kyis/ /puk+ka sI sogs mtshams gnas pa/ /rim pa bzhin du rgya yis gdab/ /zhe sdang gti mug ser sna dang / /'dod chags rdo rje ma yis ni/ /sgo</text></item>
<item><p>202b2</p><section></section><text>gnas kai ri la sogs pa/ /rim bzhin du ni gdab par bya/ /rgya yi gdab cing mtshan pas na/ /des 'dir rgyas zhes bya ba yin/ /rang snying sa bon 'od zer gyis/ /sangs rgyas rnams ni gzhug byas te/ /bdud rtsi myang ba'i sbyor ba yis/ /de dag tshim pa nyid du bya/ /rlung dang</text></item>
<item><p>202b3</p><section></section><text>me yi dkyil 'khor ni/ /zla gam gru gsum kha dog gnyis/ /yi ge yaM dang raM gyis mtshan/ /ba dan dang ni rdo rjes mdzes/ /de steng b+han+d+ha a las byung / /der ni ye shes bdud rtsis bkang / /yi ge hUM las rab bskyed pa'i/ /rdo rje las byung oM gyis mtshan/ /de nyid gsum gyis</text></item>
<item><p>202b4</p><section></section><text>byin brlabs pa'i/ /bdud rtsi lha yi sbyor bas bsang / /mchod dang bstod pa nyid du bya/ /dag pa'i rang bzhin shes par bya/ /gzugs dang tshor ba 'du shes dang / /'du byed rnam shes phung por ni/ /rdo rje ma dang gau rI dang / /chu yi lha mo mkha' 'gro ma/ /bdag med rnal 'byor mar dag</text></item>
<item><p>202b5</p><section></section><text>go/ /sa chu me rlung 'byung ba bzhi/ /puk+ka sI la sogs pa'i dngos/ /gzugs sgra dri ro reg bya chos/ /gau rI tsau rI be tA lI/ /g+hasma sa spyod mkha' spyod do/ /mig dang rna ba sna dang lce/ /lus dang yid kyi dbang po ni/ /gti mug zhe sdang ser sna dang / /'dod chags phrag dog rdo rje dang / /</text></item>
<item><p>202b6</p><section></section><text>bdag med rnal 'byor mar shes bya/ /'khor lo snyan cha mgur chu dang / /phyag gdub ska rags phyag rgya lnga/ /mi bskyod mtha' yas rin chen dbang / /snang mdzad don grub bdag nyid do/ /phyag gnyis thabs dang shes rab ste/ /phyag bzhi bdud bzhi rnam par dag /phyag drug pha rol</text></item>
<item><p>202b7</p><section></section><text>phyin drug go/ /bcu drug phyag tu gsungs pa ni/ /stong pa bcu drug bdag nyid do/ /zhal gcig stong pa nyid kyi sgo/ /zhal gsum rnam par thar pa gsum/ /zhal brgyad rnam par thar pa brgyad/ /zhabs bzhi bdud bzhi dag pa nyid/ /spyan ni dag pa'i rdo rje gsum/ /dbang po drug</text></item>
<item><p>203a1</p><section></section><text>dang phung po lnga/ /skye mched drug dang 'byung ba rnams/ /ngo bo nyid kyis rnam dag pas/ /sna tshogs dag cing rnam par grol/ /gzugs yul la sogs gang gi yang / /rnal 'byor pa yis mig yor tshul/ /thams cad rang bzhin gyis dag phyir/ /sangs rgyas rdzu</text></item>
<item><p>203a2</p><section></section><text>'phrul sna tshogs so/ /rnam par dag pa byas nas ni/ /rnal 'byor sdom pa'i bdag nyid dang / /phyi nang bzlas pa brtsam par bya/ /de la 'di ni sdom pa ste/ /e waM ma yA'i bdag nyid kyis/ /'khor lo bzhi ni lus la gnas/ /'di ltar sprul pa'i chos dang ni/ /longs spyod bde chen</text></item>
<item><p>203a3</p><section></section><text>'khor lo rnams/ /lte ba snying ga mgul pa dang / /spyi bor rim bzhin shes par bya/ /'khor lo rnams kyi pad+ma ni/ /drug cu rtsa bzhi de bzhin brgyad/ /bcu drug sum cu gnyis su shes/ /sa bon oM dang hUM dang ni/ /oM dang haM ste rim bzhin no/ /A li kA li sprul pa la/ /yongs su</text></item>
<item><p>203a4</p><section></section><text>bskor bar shes par bya/ /bde gshegs yab yum sa bon gyis/ /chos kyi 'khor lo de bzhin bskor/ /yi ge i e 'dren bcas pas/ /longs spyod 'khor lo bskor pa yin/ /sprul pa'i sku dang chos kyi sku/ /de bzhin longs spyod rdzogs pa dang / /sku gsum yongs su shes pa</text></item>
<item><p>203a5</p><section></section><text>rnams/ /'khor lo bzhi ru 'dod pa yin/ /'khor lo 'di rnams rang bzhin ni/ /lha mo bzhi dang phyag rgya bzhi/ /yi ge 'bru bzhir 'dod pa ste/ /sangs rgyas spyan dang mA ma kI/ /dkar mo sgrol ma de bzhin du/ /las dang chos dang dam tshig dang / /phyag rgya chen por brjod pa'o/ /yi ge</text></item>
<item><p>203a6</p><section></section><text>e dang waM dag dang / /ma dang yA yang 'di yi dngos/ /de bzhin sku gsung thugs rnams dang / /A li kA li'ang 'di nyid yin/ /ye shes skad cig bzhir grags pa/ /sna tshogs dang ni rnam smin dang / /rnam par 'joms dang mtshan nyid bral/ /'khyud dang myong dang spyod pa dang / /ci yang</text></item>
<item><p>203a7</p><section></section><text>ma yin pa yi sems/ /'khor lo bzhi la gnas pa yin/ /sdug bsngal kun 'byung 'gog pa lam/ /phung po nyon mongs bzhi 'byin pa/ /bden pa bzhi yang 'di nyid do/ /bdag dang sngags dang lha dang ni/ /ye shes rnams kyi de nyid rnams/ /rang rang yang dag gang yin pa'am/ /</text></item>
<item><p>203b1</p><section></section><text>'khor lo bzhi yi ngo bo'o/ /dga' dang dam pa'i dga' ba dang / /bral dang rang bzhin dga' ba rnams/ /bde ba'i ye shes cha bzhi ste/ /drod thob pa dang 'phel ba dang / /chags bral bde dang mi gnyis bde/ /de yang 'khor lo bzhi la gnas/ /gnas brtan thams cad yod par smra/ /</text></item>
<item><p>203b2</p><section></section><text>de bzhin mang pos bkur ba dang / /dge 'dun phal chen sde zhes pa/ /sde pa bzhi yang de nyid yin/ /rnal 'byor gsang sngags sdom pa dang / /ye shes sdom pa'ang bstan par bya/ /sme sha lte bar 'bar ba yis/ /de bzhin gshegs lnga bsregs pa dang / /spyan la sogs pa bsregs pa</text></item>
<item><p>203b3</p><section></section><text>dang / /haM bsregs zla ba 'bab pa'o/ /de ni 'di ltar shes bya ste/ /rnal 'byor gsang sngags sdom pa yis/ /bsreg pa'i mtshan nyid shes par bya/ /bsreg pa me dang rlung yin te/ /ye shes me yi snang ba gang / /las kyi rlung gis bskul ba yin/ /las kyang bcom ldan shes rab ma'i/ /</text></item>
<item><p>203b4</p><section></section><text>rlung gi de nyid 'di yin te/ /lte ba'i dbus las 'phro zhing phra/ /chos dang longs spyod bde chen bzhi/ /brtan dang g.yo ba kun gyi bdag /yi ge aM gi bdag nyid ni/ /las kyi rlung gi gzhi yin te/ /'di las kun du 'byung ba yin/ /'di dag rgyu ba'i rim pa ni/ /nyi ma gcig la thun bzhi ste/ /de bzhin chu tshod sum cu gnyis/ /</text></item>
<item><p>203b5</p><section></section><text>rim pa bcu drug de bzhin du/ /drug cu rtsa bzhi'i cha dang ldan/ /zla ba nyi ma zhes bya ba'i/ /A li kA li'i ngo bo ni/ /sna bug g.yas dang g.yon du rgyu/ /de yang sa dang chu dang ni/ /me dang rlung gi bdag nyid can/ /'byung ba bzhi yi ngo bor 'dod/ /</text></item>
<item><p>203b6</p><section></section><text>'di rnams dus su rgyu ba ste/ /nam mkha'i rang bzhin du sa ma yin/ /lci zhing mkhrang ba sa yi khams/ /thur du rgyu ba dang por 'dod/ /grang zhing rtsub pa chu yi khams/ /mdun du rgyu ba gnyis pa yin/ /dro zhing 'jam pa me yi khams/ /'di ni phyir la nye bar rgyu/ /yang zhing stobs can rlung</text></item>
<item><p>203b7</p><section></section><text>gi khams/ /gyen du rgyu bar shes par bya/ /de bzhin chu tshod rim pa dang / /thun zhes bya bar grags pa yang / /'dir ni 'di nyid gzung bya ste/ /g.yas su ji bzhin g.yon de bzhin/ /de nas kyang ni g.yas yin te/ /bar chad yod pa ma yin no/ /dus min rgyu ba gang zhe na/ /</text></item>
<item><p>204a1</p><section></section><text>gang zhig 'chi ba'i dus nyid dang / /byang chub sems rgyun 'bab pa dang / /nad chen 'byung ba'i snga ltas la/ /de dag dus gcig 'byung ba ste/ /'di ni nam mkha'i khams su brjod/ /rlung dang ye shes rnam shes dang / /dug rnams lhan cig rgyu ba ste/ /nams kyang</text></item>
<item><p>204a2</p><section></section><text>'bral ba ma yin no/ /reg pa'i rlung zhes bya ba ni/ /lus las nam yang mi 'da' ste/ /gal te 'das na 'chi bar 'gyur/ /rlung gi de nyid shes pa yis/ /me yi de nyid bskul bar bya/ /dbugs dang drod kyi khams dag kyang / /tha dad 'jug pa ma yin no/ /de la me yi de nyid ni/ /</text></item>
<item><p>204a3</p><section></section><text>dbang po gtsubs pa'i sbyor ba las/ /ye shes me ni 'byung 'gyur te/ /ji ltar phyi rol me bzhin no/ /de yang dbang po'i lam nas ni/ /lte ba'i rtsa ru rab tu 'bar/ /'od chen du bar bcas pa yis/ /tsaN+DalI ni 'bar bar 'gyur/ /ye shes me yi snang ba de/ /shin tu 'bar bar gyur pa dang / /</text></item>
<item><p>204a4</p><section></section><text>chos kyi 'khor lo la gnas pa'i/ /bde gshegs lnga dang de bzhin du/ /lha mor bcas pa tshig par 'gyur/ /longs spyod 'khor lo byung nas ni/ /g.yas nas bskor ba lan gsum byas/ /smin phrag mdzod spur byung nas kyang / /de nas rna ba g.yas su byung / /phyogs bcu'i</text></item>
<item><p>204a5</p><section></section><text>sangs rgyas bskul byas nas/ /spyi bo'i gtsug tu zhugs par gyur/ /chos kyi 'khor lo la babs te/ /shin tu tshig par gyur pa 'di/ /sngags kyi sdom par 'dod pa yin/ /ye shes sdom pa'i bye brag ni/ /snying gar sangs rgyas bka' ba gros nas/ /rnam dag bdud rtsi bsdus byas te/ /</text></item>
<item><p>204a6</p><section></section><text>sngon gyi lam nas byung nas kyang / /phyogs bcu bdud rtsi bsdu byas te/ /sngon bzhin haM la zhugs gyur pas/ /sems kyi zla ba zhu nas ni/ /so yi sbu gu nas byung nas/ /longs spyod 'khor lor babs par gyur/ /der ni cung zad ngal so nas/ /sngon bzhin phyir yang bskor nas ni/ /chos kyi</text></item>
<item><p>204a7</p><section></section><text>'khor lor babs par gyur/ /bde bar gshegs rnams gang bar byas/ /sngon bzhin phyir yang bskor nas ni/ /sprul pa'i 'khor lor babs par gyur/ /de bzhin kun du 'gro bar byed/ /skra yi rtse mo 'bum gyi cha/ /ye shes snang ba'i bye brag dag /mig gis mthong ba ma yin no/ /'di ni</text></item>
<item><p>204b1</p><section></section><text>sdom par brjod pa'o/ /nang gi bzlas pa bstan pa ni/ /'og tu rlung gi dkyil 'khor te/ /gru gsum gnas ni de bzhin me/ /lto ba chu yi dkyil 'khor te/ /de steng dbang chen ri rab bcas/ /rlung gi dkyil 'khor steng du ni/ /rtag pa'i 'khor lo bsgom bya ste/ /de la mi gnyis bdag nyid</text></item>
<item><p>204b2</p><section></section><text>kyi/ /yi ge a yi sdom pa gzung / /byang chub sems kyi rang bzhin 'di/ /lus dang ngag yid gang yang min/ /'dod chags zhe sdang gti mug min/ /kha dog dbyibs sogs ma yin zhing / /khro zhi la sogs rnam par spangs/ /mtshan ma kun dang bral ba yi/ /dbu ma chen po bsgom par bya/ /</text></item>
<item><p>204b3</p><section></section><text>gzhan ni sdom pa ji lta ba'o/ /'di ni ci yang ma yin phyir/ /ma ning bzlas pa zhes 'dod de/ /bzlas pa'i mchog tu gyur pa yin/ /gal te skyo bar gyur na ni/ /phyi rol bzlas pa brtsam par bya/ /rang snying sa bon 'od zer gyis/ /ye shes sems dpa'i gnas nyid dang / /sku gsung thugs</text></item>
<item><p>204b4</p><section></section><text>kyi gnas rnams nas/ /ji ltar 'dod pa spro bar bya/ /oM de ba pi tsu badzra hUM hUM hUM phaT swA hA/ he badzra gyi snying po'o/ /oM trai lokyA k+She pa hUM hUM hUM phaT swA hA/ phyag gnyis pa'o/ /oM dz+wa la dz+wa la b+h+yo hUM hUM hUM phaT swA hA/ phyag bzhi pa'i'o/ /oM ki Ti ki Ti badzra hUM hUM hUM phaT swA hA/ phyag drug pa'i'o/ /oM</text></item>
<item><p>204b5</p><section></section><text>aSh+TA na nA ye/ phiM gor+d+ha ke sha brta ma ne/ tsa tu rbiM sha ti ni trA ya sho Da sha b+hu dzA ya kr-ish+Na dzI mU ta wa pu She ka pA lA mA la a ne kaM d+ha ri Ne A d+ham ta krU ra tsiT+Ta' ya/ /ar+d+hen du daM sh+TI Ne mA ra ya mA ra ya/ /kA ra ya kA ra ya/ gardza ya gardza ya/ /tardza ya tardza ya/ /sho Sha ya sho Sha ya/ sa pha sA ga rA na/ ban+d+ha ban+d+ha/ /nA ga</text></item>
<item><p>204b6</p><section></section><text>aSh+Ta kAn/ gr-ihaN gr-ihaN/ sha trUM ha hA hi hI hu hU he hai ho hau haM haH phaT swA hA/ /phyag bcu drug pa'i'o/ /bzlas pas skyo bar gyur pa na/ /rdo rje dril bu gsil byas te/ /mchod dang bstod dang smon lam dag/ /legs par btab ste phyag rgya dgrol/ /dbyings su bsdu dang gshegs gsol ba/ /</text></item>
<item><p>204b7</p><section></section><text>ji lta ji bzhin bya ba yin/ /de nas rnal 'byor chen po yis/ /spyod lam kun du lha nyid kyi/ /ting nge 'dzin las nyams mi bya/ /'di ltar nyal ba'i tshe na yang / /rdo rje 'dzin chen ting 'dzin gyis/ /chags chen rjes su chags byas te/ /ye shes me yis lus zhu nas/ /chos sku sems</text></item>
<item><p>205a1</p><section></section><text>su gyur par nyal/ /gang tshe ldang ba'i tshe na yang / /tshad med bzhi yis bskul ba yis/ /sngon gyi smon lam rjes dran nas/ /sgyu ma lta bu'i sbyor ba yis/ /ting 'dzin rim par ldang bar bya/ /gang zhig za ba'i tshe na yang / /sdom pa'i dngos po ji lta ba'i/ /lus</text></item>
<item><p>205a2</p><section></section><text>ni lha yi dkyil 'khor te/ /zas ni bdud rtsir byin brlab bya/ /zos pas dbyer med tshim par bya/ /yang na sbyin sreg mchod pa bya/ /ra sa ya na me yi khams/ /g.yas su 'bar zhing 'phro ba ste/ /A li'i ngo bor shes par bya/ /la la nA ni rlung gi khams/ /g.yon du gtsubs shing g.yo ba</text></item>
<item><p>205a3</p><section></section><text>ste/ /kA li'i ngo bor shes par bya/ /de dbus lus kyi bdag nyid la/ /bza' sogs 'o ma'i sbyin sreg bya/ /gal te 'gro 'chag byed pa na/ /rigs lnga rnams la bslang ba dang / /phyag rgya la sogs rgyan rnams dang / /rdo rje thos pa'i spyod pa dag /ji skad gsungs pa de bzhin bya/ /</text></item>
<item><p>205a4</p><section></section><text>'dis ni byang chub rnyed mi dka'/ /gal te gtor ma gtong 'dod na/ /he ru ka yi sbyor ba yis/ /'byung po la ni mngon dmigs te/ /zas rnams bdud rtsir byin brlabs nas/ /sngags 'di yis ni tshim par bya/ /oM in+da/ dzam/ dzal/ dz+kakha/ b+hU ta/ bah+ni/ ba u/ rak+sha/ tsand/</text></item>
<item><p>205a5</p><section></section><text>sudz+dza/ mA da/ pap+pa/ pAtA ye/ aSh+Tha sap+pa swA hA/ e daM/ ba liM/ b+huM dza/ dzi g+ha/ phul+la/ d+hUp+pa/ mAM sa/ biM g+ha/ am+ba/ kadz+dza/ sA d+ha/ khAn+ti/ khu Ni/ pheT/ gA da/ oM a kA ro mu khaM sarba d+ha rmA NAM/ A n+ya nu t+pan+na twA ta/ oM AH hUM phaT swA hA/ gang zhig rtag tu 'du byed pa/ /las rnams thams cad</text></item>
<item><p>205a6</p><section></section><text>'grub pa dang / /'byung po'i tshogs rnams dga' nas ni/ /de la dngos grub myur bar 'gyur/ /las rnams dag gi mjug tu yang / /mchod dang bstod cing smon lam gdab/ /de la smon lam 'di yin te/ /rigs ldan skye zhing blo gros rjes su ldan/ /dam tshig ldan zhing kye yi rdo rje ston/ /</text></item>
<item><p>205a7</p><section></section><text>snying rje ldan zhing bla ma rnams la gus/ /skye ba kun du 'di ltar skye gyur cig /rdo rje dril bu lag gis 'khrol byed cing / /zab mo'i dam chos rab tu klog pa dang / /dam tshig btsun mo'i khu ba za byed par/ /skye ba kun du 'di ltar skye gyur cig /de nas sprul pa rang la bsdu/ /ye shes dkyil 'khor</text></item>
<item><p>205b1</p><section></section><text>slar gshegs gsol/ /spyod lam la sogs sngon bzhin du'o/ /slob dpon chen po 'jam dpal ye shes zhabs kyis mdzad pa/ he badzra'i sgrub thabs he ru ka mnyes par bya ba'i cho ga rdzogs so// rgya gar gyi mkhan po many+dzu shrI dz+nyA na dang / rong zom d+harma b+ha dras bsgyur cing zhus te gtan la</text></item>
<item><p>205b2</p><section></section><text>phab pa'o// @##/ /rgya gar skad du/ shrI he badzra nA ma sA d+ha no pi ka /bod skad du/ dpal kye'i rdo rje'i sgrub pa'i thabs kyi man ngag /'jam dpal gzhon nur gyur pa la phyag 'tshal lo/ /shes rab thabs dag bdag nyid can/ /kye rdor bdag med ma la yang / /bla</text></item>
<item><p>205b3</p><section></section><text>mar bcas la phyag 'tshal nas/ /rim pa gsum pa'i sgrub thabs brtsam/ /mi nyid rnyed dka' de bas kyang / /bla ma dga' bsten rnyed par dka'/ /bdag gzhan don 'byung sngags kyi tshul/ /'gro phan lam la brten par gyis/ /yon tan ldan zhing brtson par ldan/ /bla mar gus shing</text></item>
<item><p>205b4</p><section></section><text>dad ldan pa/ /rgyal ba'i chos la the tshom med/ /dbang dang dbye ba nges tshig las/ /snod yin phyir na drin sbyin bya/ /chu sogs bum pa'i dbang bskur dang / /rim bzhin gsang ba'i dbang bskur dang / /shes rab ye shes dbang bskur la/ /de srid bla ma'i man ngag mtha'/ /yid du</text></item>
<item><p>205b5</p><section></section><text>'ong ba'i sa phyogs su/ /ri dang nags tshal dang ni phug /chu 'gram bzhi mdo mtsho dang ni/ /shing gcig dben pa dur khrod rnams/ /bsam gtan khang pa byas nas ni/ /bdud rtsi sogs kyis byug par bya/ /bris sku sogs mchod dgram byas la/ /nang par sngar langs sems</text></item>
<item><p>205b6</p><section></section><text>bdag nyid/ /phyi rol khrus sogs kun byas la/ /bde ba'i stan la nyer 'dug ste/ /sbyong byed dag pa la sogs kyis/ /'dod pa'i lha ni bsgrub par bya/ /bla ma rdo rje can bsams nas/ /sems kyi rin chen las byung ba'i/ /mchod pa'i sprin ni spros byas la/ /de nas rim bzhin</text></item>
<item><p>205b7</p><section></section><text>dbul bar bya/ /de nas lha mo brgyad kyis mchod/ /gau rI byang chub sems kyis mchod/ /tsau rI rang byung me tog gis/ /mi bskyod 'dzin pa be+e tA lI/ /snang mdzad kyis mchod g+hasma rI/ /puk+ka sI yis lcags kyus mchod/ /sA ba rI ni ro 'dzin te/ /tsaN+DalI ni rnge chung 'dzin/ /Dom+bis</text></item>
<item><p>206a1</p><section></section><text>gnyis med sbyor ba byed/ /sangs rgyas chos dang tshogs mchog la/ /byang chub bar du skyabs su mchi/ /kye rdor shes rab bdag nyid can/ /slob dpon la ni skyabs su mchi/ /sdig pa bdag gis gang byas pa/ /bdag gzhan don du ma lus par/ /so sor bshags</text></item>
<item><p>206a2</p><section></section><text>shing slar yang ni/ /mi bgyid pa yi sdom pa nod/ /bde gshegs kun gyi bsod nams dang / /byang chub sems dpa' rnams dang ni/ /'gro ba kun gyi bsod nams la/ /yang dag nyid du yi rang ngo / /phyogs bcur bzhugs pa'i sangs rgyas la/ /bdag gis de la bskul ba ni/ /sems</text></item>
<item><p>206a3</p><section></section><text>can sdug bsngal mun 'thoms la/ /chos kyi 'khor lo bskor bar bskul/ /sems can sangs rgyas thob bar du/ /rgyal ba de nyid bzhugs nas ni/ /nam yang mya ngan mi 'da' bar/ /thal mo sbyar nas gsol bar 'tshal/ /stong nyid snying rje dbyer med la/ /byang chub lam ni ston pa po/ /</text></item>
<item><p>206a4</p><section></section><text>bsod nams kun gyi 'byung gnas che/ /byang chub rnams kyang de bzhin bskyed/ /lus ngag yid kyi bsod nams ni/ /bgyis sam bgyid du stsal ba dang / /rjes su yi rang gang ci'ang rung / /des na 'jig rten kun mkhyen shog /snying rje rlan gyis brlan sems kyis/ /tshangs pa yi ni gnas</text></item>
<item><p>206a5</p><section></section><text>bzhi ni/ /dang po byams pa bsgom par bya/ /gnyis par snying rje rnam par bsgom/ /gsum par dga' ba bsgom par bya/ /kun gyi mtha' nas btang snyoms so/ /dngos rnams bdag la bsdu bar bya/ /bdag kyang ye shes sems dpa'o/ /ye shes sems dpa' nA da'i bar/ /de</text></item>
<item><p>206a6</p><section></section><text>nyid smig rgyu sgyu mar mtshungs/ /oM shU n+ya tA dz+nyA na swa b+hA ba At+ma ko\u0f85haM/ oM A ni mi ta dz+nyA na badzra swa b+hA ba At+ma ko\u0f85haM/ oM a pra Ni hi ta dz+nyA na badzra swa b+hA ba At+ma ko\u0f85haM/ de nas skye ba med pa'i rang bzhin las/ /skye ba nyid du mos par bya'o/ /kaM las nyi ma'i dkyil 'khor de'i steng du hUM las</text></item>
<item><p>206a7</p><section></section><text>sna tshogs rdo rje sa bon dang ldan pa de las 'od zer 'phros pas phyogs bcu'i bdud rnams btul nas/ dra ba dang ra ba dang sa gzhir gyur par bsam par bya'o/ /de'i dbus su chos kyi 'byung gnas gru gsum pa dkar po bsams la/ de'i steng du paM las sna tshogs pad+ma/ khaM las sna tshogs</text></item>
<item><p>206b1</p><section></section><text>rdo rje/ de'i steng du laM las sa'i dkyil 'khor gru bzhi pa ljang gu/ der baM las chu'i dkyil 'khor zlum po dkar po/ de las raM las me'i dkyil 'khor gru gsum dmar po/ der yaM las rlung gi dkyil 'khor gzhu'i dbyibs 'dra ba nag po/ de la thig le dang ldan par bsams nas/</text></item>
<item><p>206b2</p><section></section><text>de rnams gcig tu gyur pas/ gzhal yas khang gru bzhi sgo bzhi pa/ rta babs bzhi dang / ka ba brgyad dang / dra ba dang dra ba phyed pa dang / rin po che dang 'dod pa'i yon tan la sogs pas spras pa/ de'i dbus su pad+ma 'dab brgyad pa/ nyi ma'i dkyil 'khor der srog song ba dang bcas pas</text></item>
<item><p>206b3</p><section></section><text>sems las grub par bsam par bya'o/ /de'i lte bar A li las zla ba'i dkyil 'khor me long lta bu'i ye shes/ der kA li las mnyam pa nyid kyi ye shes/ de'i dbus su hUM dang aM las rdo rje dang / gri gug sa bon gyis mtshan pa so sor kun du rtog pa'i ye shes/ thams cad gcig tu gyur</text></item>
<item><p>206b4</p><section></section><text>pa bya ba nan tan grub pa'i ye shes/ sku rdzogs pa chos kyi dbyings kyi ye shes te/ sku mdog sngon po zhal gcig phyag gnyis kyis rdo rje dang thod pa bsnams pas shes rab ma la 'khyud pa/ phyag rgya lnga dang ldan pa spyan gsum pa dbu la thod pa lngas brgyan cing / sna tshogs rdo rjes mtshan pa dbu</text></item>
<item><p>206b5</p><section></section><text>skra kham pa gyen du brdzes pa/ thod pa rlon pa lnga bcu rtsa bzhis do shal byas pa/ gcer bu g.yas brkyang bas bzhugs par bsam par bya'o/ /bdag med ma ni gri gug dang thod pa bsnams shing sku la 'khyud pa/ skyes pa'i thod pas do shal byas shing g.yon brkyang bas bzhugs par bsam</text></item>
<item><p>206b6</p><section></section><text>par bya ste/ gzhan ni thabs dang 'dra/ nang du yang de bzhin du bsam par bya'o/ /mig la gti mug rdo rje/ rna ba la zhe sdang rdo rje/ sna la ser sna rdo rje/ lce la 'dod chags rdo rje/ lus la phrag dog rdo rje/ yid la bdag med ma bsam par bya'o/ /de nas rang gi snying ga'i sa bon las 'od</text></item>
<item><p>206b7</p><section></section><text>zer nag po lcags kyu'i dbyibs can spros te/ rang bzhin gyi gnas nas ye shes sems dpa' spyan drangs la/ mchod yon la sogs pas mchod nas/ dam tshig gi 'khor lo la bcug ste gnyis su med par bsam par bya'o/ /yang 'od zer des de bzhin gshegs pa thams cad he ru</text></item>
<item><p>207a1</p><section></section><text>ka'i gzugs kyis spyan drangs nas/ de la mchod pa la sogs pa bya ste/ bdag la byang chub kyi sems kyis dbang bskur nas/ mi bskyod pas dbu brgyan par bsam par bya ste/ ji srid du mi skyo'i bar du rnal 'byor du bya'o/ /skyon bzlas pa bya ste/ rig ma'i snying gar nyi</text></item>
<item><p>207a2</p><section></section><text>ma'i dkyil 'khor de'i dbus su gri gug sa bon dang bcas par bsams la/ de la sngags kyi phreng ba kun da 'dra ba 'od zer dang ldan pa byung nas rang gi zhal du zhugs te/ gsang ba'i rdo rjer byung nas/ lha mo'i pad+mar babs te/ lha mo'i zhal nas rang gi zhal du zhugs par bsam par bya'o/ /de</text></item>
<item><p>207a3</p><section></section><text>bzhin du yang nas yang du bsam par bya'o/ /oM de ba pi tsu badzra hUM hUM hUM phaT swA hA/ yang na bla ma'i man ngag gis gsang ba'i rdo rje dang pad+mar bzlas pa bya'o/ /brtag pa bcu drug pa las/ ma phug pas ni sbyor bral 'gyur/ /phug pas dga' ba sbyin pa'o/ /de ltar 'khor bar 'dod pa yi/ /</text></item>
<item><p>207a4</p><section></section><text>yon tan lnga ldan rin chen nyid/ /ces gsungs so/ /de nas yang rdzogs pa'i rnal 'byor bshad par bya ste/ lte bar sprul pa'i 'khor lo 'dab ma bcu drug pa dkar po'i dbus su rang rig pa'i bdag nyid rin po che'i za ma tog gi nang na gnas par bsam mo/ /snying ga'i chos kyi 'khor lo</text></item>
<item><p>207a5</p><section></section><text>'dab ma bcu drug pa thig le dang ldan pa/ mgrin par longs spyod kyi 'khor lo 'dab ma bcu drug pa dkar po/ byang chub kyi sems dang ldan pa'o/ /mgo bor bde ba chen po'i 'khor lo 'dab ma bcu drug pa dkar po de'i dbus su lhag pa'i byang chub kyi sems 'od dang ldan par bsam par byas</text></item>
<item><p>207a6</p><section></section><text>nas/ sprul pa'i 'khor lo las 'od zer 'phros nas chos kyi 'khor lo dang longs spyod kyi 'khor lo nas yar song ste/ bde ba chen po la lan gsum bskor ba byas nas/ mdzod spu nas phyung ste/ sems can thams cad sbyangs nas bde bar gshegs pa'i thugs kar zhugs te ye shes</text></item>
<item><p>207a7</p><section></section><text>kyi bdud rtsi drangs nas/ tshangs pa'i sgor zhugs te gzung 'dzin dang bral nas/ za ma tog tu babs par bsam pa ste/ de la rtse gcig tu bya'o/ /mi gsal na yang de bzhin du bya'o/ /yang na bdag med ma rang gi snying gar bsdu/ rang yang hUM la bsdu/ de yang thig le 'od dang ldan par bsam</text></item>
<item><p>207b1</p><section></section><text>par bya ste/ gsang sngags dam pa thig le'i gzugs su ni/ /rang yid 'od dang ldan par yongs su bsgom/ /dngos kun bdag nyid rang gi sems ngo bo/ ldang ba na yang bdag dang gzhan 'khor lo 'am/ tsaN+DalIr mos par bya ste/ mchod pa la sogs pa yang mi bya'o/ /de yang /</text></item>
<item><p>207b2</p><section></section><text>phyag rgya bcing ba rnam par spangs/ /mchod rten las ni mi bya zhing / /rdo rje gsum mchog phyag mi 'tshal/ /dkyil 'khor la sogs lus kyi las/ /rmi lam du yang mi bya'o/ /zhes gur las gsungs so/ /mchod rten brtsig par mi bya ste/ /de bzhin mchod sogs mi bya'o/ /gtsug</text></item>
<item><p>207b3</p><section></section><text>lag dag ni rnyed sla ste/ /de yi dgos pa rnyed par dka'/ /zhes gdan bzhi pa las gsungs so/ /de nas yang lhan cig skyes pa'i rnal 'byor bshad par bya'o/ /gang tshe ye shes rlung gis ni/ /rang rig dag ni bskyod nas su/ /sangs rgyas rnams ni bsregs pa yis/ /dga' ba la sogs</text></item>
<item><p>207b4</p><section></section><text>rim bzhin skye/ /ci 'dra ba ni skye zhe na/ /gzhon nu'i dga' ba ji lta ba/ /lkugs pa'i dga' ba ji lta ba'o/ /gnyis med ye shes skye bar 'gyur/ /thog ma tha ma dbus med cing / /'khor min mya ngan 'das pa min/ /bdag nyid gzhan nyid yod ma yin/ /'di ni mchog tu bde ba yin/ /bdag med</text></item>
<item><p>207b5</p><section></section><text>ye shes nyid du 'gyur/ /bdag gzhan nges par rig pa spangs/ /mkha' mnyam skyon bral lhan cig skyes/ /thams cad lus la rang bzhin gnas/ /dga' ba dang po 'khor ba'i gzugs/ /de bzhin mchog dga' 'khor ba nyid/ /dga' bral dga' ba 'khor bdag nyid/ /gsum la</text></item>
<item><p>207b6</p><section></section><text>lhan cig skyes pa med/ /dga' ba dang ni mchog dga' nyid/ /dga' bral dga' ba la sogs pa/ /gsum pa spangs par gyur na ni/ /bzhi pa gang las skye bar 'gyur/ /de bas gsum po thabs byas te/ /bzhi pa bsgom par bya ba yin/ /rtsa ba'i rgyu ni gsum du gyis/ /de yi 'bras bu</text></item>
<item><p>207b7</p><section></section><text>bzhi pa yin/ /yang na 'bras bu gsum gyis spangs/ /yang na rang gis gsum pa yin/ /dga' ba'i bye brag tu shes bya/ /'khor lo rnams kyi rim pa'o/ /zhes rgyud phyi ma las gsungs so/ /dang po bum pa'i dbang yin te/ /mchog gi dga' ba gsang ba'i dbang / /gsum pa shes</text></item>
<item><p>208a1</p><section></section><text>rab ye shes dbang / /bzhi pa phyag rgya chen po yin/ /mnyam par ma bzhag dus su yang / /bya ba gang la 'jug pa na/ /lhan cig skyes las ma gtogs par/ /gzhan gyi sems kyis mi gnas so/ /de yang brtag pa bcu drug pa las/ /bde ba gnag cing bde ba</text></item>
<item><p>208a2</p><section></section><text>ser/ /bde ba dmar po bde ba dkar/ /bde ba ljang gu bde ba sngo/ /bde ba rgyu dang mi rgyu kun/ /bde ba thabs dang shes rab ste/ /de bzhin mnyam par gzhag pa ste/ /bde ba dngos po dngos med bde/ /rdo rje sems dpa' bde bar brjod/ /ces gsungs so/ /de nas bskyed pa'i rim pa la</text></item>
<item><p>208a3</p><section></section><text>gnas pas/ bar chad thams cad nye bar zhi bar bya ba'i phyir 'byung po thams cad kyi gtor ma ni/ srung ba'i 'khor lo rdzogs par byas nas/ de'i dbus su chos kyi 'byung gnas bsams la/ de'i steng du paM las pad+ma 'dab ma brgyad pa nyi ma'i dkyil 'khor dang bcas pa bsams la/ de'i steng du</text></item>
<item><p>208a4</p><section></section><text>oM las 'khor lo sa bon dang ldan pa las 'od zer 'phros pas/ gzugs med pa dang / gzugs can dang / 'dod pa'i lha la sogs pa thams cad 'od zer des sku rdo rje byas nas/ der bsdus te gcig tu gyur pa las/ sku rdo rje zhal gcig phyag gnyis pa sku mdog dkar po rdo rje dang dril bus shas</text></item>
<item><p>208a5</p><section></section><text>rab ma la 'khyud pa/ phyag rgya lnga dang ldan pa g.yas brkyang bas bzhugs par bsam par bya'o/ /shes rab ma yang thabs dang 'dra/ bar du hUM las rdo rje/ de las phyogs skyong thams cad der bsdus nas gcig tu gyur pa las/ thugs rdo rje sngon por bsam par bya'o/ /de'i 'og tu a</text></item>
<item><p>208a6</p><section></section><text>las pad+ma des lha ma yin la sogs pa thams cad gsung rdo rje sku mdog dmar por bsam par bya'o/ /gzhan sku rdo rje dang 'dra'o/ /de nas ye shes sems dpa' spyan drangs la mchod pa la sogs pa byas te gcig tu gyur par bsam par bya'o/ /de nas yang de bzhin gshegs pa la sogs pa</text></item>
<item><p>208a7</p><section></section><text>spyan drangs nas/ byang chub kyi sems kyi dbang bskur nas/ sku rdo rje la rnam par snang mdzad kyis/ thugs rdo rje la mi bskyod pas/ gsung rdo rje snang ba mtha' yas kyis dbu brgyan par bsam par bya'o/ /de nas gtor ma byin gyis brlab par bya ste/ yaM las rlung gi dkyil 'khor/</text></item>
<item><p>208b1</p><section></section><text>de'i steng du raM las me'i dkyil 'khor/ der a las thod pa de'i nang du/ b+h+rUM AM dzrAM khaM hUM/ de nas bdud rtsir bsams la/ de nyid kyis mtshan par bsam par bya ste/ de'i steng du a las zla ba'i dkyil 'khor de'i dbus su hUM las rdo rje sa bon gyis mtshan par bsams la/ de'i stobs kyis</text></item>
<item><p>208b2</p><section></section><text>bskol la/ de'i steng du aM des ye shes kyi bdud rtsi drangs la/ gcig tu gyur par bsam par bya'o/ /de kho na'i snying po gsum gyis byin gyis brlab pa byas nas/ 'dis dbul bar bya'o/ /oM kA ya bA ka tsit+ta/ i daM/ pa liM/ b+huM dza/ dzi g+ha/ phul+la/ d+hU pa/ mAM sa/ biM g+ha/ am+ba sarba kadz+dza/</text></item>
<item><p>208b3</p><section></section><text>sarba sA d+ha/ khAn+ti/ khu Ni/ phe Ta/ gA da/ oM a kA ro mu khaM sarba d+harmA NAM/ Ad+ya nu t+pan+na twA ta/ oM AH hUM phaT swA hA/ 'dis gshegs su gsol bar bya ste/ oM khyed kyis sems can don kun mdzad/ /rjes su mthun pa'i dngos grub gsol/ /sangs rgyas yul du gshegs nas ni/ /</text></item>
<item><p>208b4</p><section></section><text>slar yang 'byon par mdzad du gsol/ /muH/ kha zas la yang de bzhin du byin gyis brlabs la mchod par bya'o/ /rnal 'byor gyis ni dwa ba gyur na/ /de nas smon lam gdab par bya/ /rigs su skye dang dam tshig can/ /smyo med dgyes pa'i rdo rje dang / /bla mar gus shing snying rjer ldan/ /skye</text></item>
<item><p>208b5</p><section></section><text>zhing skye bar 'gyur bar shog /lag na rdo rje dril bu 'khrol/ /zab mo chos ni glog pa dang / /btsun mo'i khu ba mnyam zas can/ /skye zhing skye bar 'gyur bar shog /'dis ni bdag la rjes su dran/ /snying rje'i spyan ni dmar po la/ /yan lag nag po byams pa'i thugs/ /phyag gnyis thabs</text></item>
<item><p>208b6</p><section></section><text>dang shes rab yin/ /zhal gcig gnyis med ye shes yin/ /zhabs gnyis bden pa gnyis su dran/ /phyag rgya lnga ni sangs rgyas lnga/ /gdug pa 'dul phyir khro bo yin/ /sngags pas de ltar mos byas nas/ /lha yi rnal 'byor pas rgyu bar bya'o/ /rtag tu brtag par sngags bzlas dang / /</text></item>
<item><p>208b7</p><section></section><text>bsam gtan nyid dang bral mi bya/ /rtag tu slob ma bsdu bya zhing / /rtag tu bshad par bya ba yin/ /sems can rnams ni rtag bskyang zhing / sangs rgyas rnams la rtag mchod bya/ /dzaM b+ha la la chu sbyin dang / /las rnams thams cad rab tu spyad/ /mchod rten las ni bye ma las/ /mkhas</text></item>
<item><p>209a1</p><section></section><text>pas cho ga bzhin du bya/ /sgrub thabs rtsom dang mi ldan yang / /bla ma du ma'i man ngag bzhin/ /sgrub thabs byas las 'gal ba gang / /de nyid mkhyen pas bzod pa mdzod/ /tha ma 'bring dang rab don du/ /rim pa gsum ldan byas pa las/ /dge ba dri med thob pa des/ /</text></item>
<item><p>209a2</p><section></section><text>de nyid rin chen rab gsal shog /dgyes pa'i rdo rje lhan cig skyes pa'i sgrub pa'i thabs/ /slob dpon chen po shrI A nan+da badzras mdzad pa rdzogs so// @/ /sbyin sreg gi las kyi rim pa bzhugs so// @#/ /bcom ldan 'das kye'i rdo rje la phyag 'tshal lo/ /sbyin sreg gi</text></item>
<item><p>209a3</p><section></section><text>las kyi rim pa la/ dbang bskur ba'i sngon rol du rgyas pa'i las byas te/ dpangs khru gang la khru phyed thur du brko'o/ /sor bzhi phyir dgyed/ kha khyer sor bzhis bskos/ zheng dang dpangs sor bzhi bya/ de'i phyi rol gyi sor bzhi bor la/ pad+ma'i phreng ba gtang / dbus kyi kha khyer la rdo rje ra ba gtang /</text></item>
<item><p>209a4</p><section></section><text>spyir gru bzhi la zheng phyi rol gyi rgya khru gsum gtang / thab khung nang du gtso bo'i phyag mtshan gzhag pa ni 'jim pa la sogs pa la zheng sor brgyad dpangs sor gcig gtang / dbus su rin po che/ shar rdo rje/ lhor 'khor lo/ nub tu pad+ma/ byang du ral gri/ kha dog ser por byug go/ /rgyas pa'i</text></item>
<item><p>209a5</p><section></section><text>las la kha shar du blta'o/ /zhi ba'i thab khung zlum po khru gang du byas/ khru phyed zabs su brko/ kha khyer rgyas pa la sogs pa dang mthun par bya'o/ /dbus kyi kha khyer la rdo rje phreng ba gtang / de'i phyi rol du pad+ma gtang / thab khung du gtso bo'i phyag mtshan gzhag pa ni dbus su rdo rje/ shar du</text></item>
<item><p>209a6</p><section></section><text>'khor lo/ /lhor rin po che/ nub tu pad+ma/ byang du ral gri/ zheng sor brgyad pa bya'o/ /kha dog dkar por byug /bla ma kha byang du blta/ dbang gi las la thab khung zla gam ste/ zla gam bshul la bzhi bcu btang / kha khyer la sor bzhi bcu tham pa/ zabs su sor bcu brko bar bya/ kha khyer</text></item>
<item><p>209a7</p><section></section><text>spyir mthun/ kha khyer rdo rje'i ra ba gtang / phyi rim du me ri gtang / kha dog dmar por byug /tsan+dan smug pos byug /dbus su gtso bo'i phyag mtshan btang ba/ pad+ma phyi ma spyir mthun/ dbang dang bskrad pa la kha nub tu blta/ drag po'i las kyi rim pa la/ thab khung zur gsum la/</text></item>
<item><p>209b1</p><section></section><text>sor nyi shu nyi shu bya'o/ /kha khyer sor gsum phyir dgyed/ kha khyer sor gsum bskor/ /zheng sor gsum gtang / de'i phyi rol du sor gsum gtang / kha khyer la rdo rje rtse gsum pa gtang / de'i phyi rim du thod pa dang / mda' gzhu dang / mdung rtse gsum pa la sogs pa drag po'i phyag</text></item>
<item><p>209b2</p><section></section><text>mtshan gtang / gtso bo'i phyag mtshan dbus su ral gri/ phyi ma las kyi mtshan nyid dang / bla ma'i kha las shes par bya'o/ /kha dog nag pos byug /kha lhor blta'o/ /rgyas pa nang par bya'o/ /zhi ba nyi ma phyed na bya'o/ /dbang nyi ma nub na bya'o/ /drag po nam phyed na bya'o/ /me thab</text></item>
<item><p>209b3</p><section></section><text>kyi rim pa'o/ /mchod rdzas dang sreg rdzas kyi rim pa la/ sngags mkhan gyi g.yon du dri dang me tog gis bkang ba'i dung phor gzhag /yon chab kyi snod gser la sogs pa las kyi bye brag dang mthun pa chab kyis bkang la gzhag /ma 'byor na sa las byas pa yang rung ngo / /dgang</text></item>
<item><p>209b4</p><section></section><text>gzar dang blugs gzar dang mar mdun du gzhag /g.yas su zangs gzhong gi nang du dris bkang la ku sha bcug la pro k+Sha Na'i snod gzhag go/ /las kyi bum pa gcig kyang gzhag go/ /til la sogs pa sreg rdzas kyang gzhag go/ /de la rdzas kyi rim pa rgyas pa la zho/ zhi</text></item>
<item><p>209b5</p><section></section><text>ba la til/ dbang la ut+pal dmar po/ drag po la tsher ma can gyi shing / phyi ma rim pa bzhin no/ /kun gyi sngon du mar/ tha mar yang mar ro/ /rdzas dgram pa'i rim pa'o/ /rdzas byin gyis brlab pa ni/ gzhong bu kun gyi steng du rdo rje bzhag la/ de nyid gsum gyi sngags brjod pas/</text></item>
<item><p>209b6</p><section></section><text>'jig rten kun gyi rtog pa kun bsal nas/ rdzas de nyid bzang por bsam mo/ /yam shing gi rim pa la/ zhi ba'i yam shing ni 'o ma can gyi shing dang rlon pa rtse mo dang bcas pa byung ba/ srid du mdzub gang ba sboms su chag pa gang yod pa sbrang rtsi dang 'o ma dang / tsan+dan dkar po'i chus sbangs</text></item>
<item><p>209b7</p><section></section><text>pa/ rtse gcig tu zhi ba'i las la dbul lo/ /rgyas pa'i yam shing ni/ srid du khru gang ba sboms su zhi ba dang mthun no/ /yal ga dang dbus kyi cha las byung ba/ zho dang mar dang ser po'i dri las sbangs pa/ rtse gcig tu rgyas pa'i las la dbul lo/ /dbang gi yam shing la/ srid du</text></item>
<item><p>210a1</p><section></section><text>sor lnga pa 'dab ma dang sboms su chag gang ba yungs mar dang bdud rtsi la sogs kyis sbangs la/ dbang gi las la dbul lo/ /drag po'i yam shing ni/ srid du sor bzhi pa/ rtse mo can gyi shing las byung ba/ gsod pa'i las la rab tu shis pa/ mi rus dang dur khrod kyi</text></item>
<item><p>210a2</p><section></section><text>sol ba dang / thal chen lan tshwa kha ba dang / tsha ba'i rdzas rnams chu la sbangs la/ rab tu bsgrims la mngon spyod kyi las la dbul bar bya'o/ /yam shing gi rim pa'o/ /bud shing gi rim pa la/ pa la sha dang n+ya gro d+ha la sogs pa las bya'o/ /de med na 'o ma can gyi shing skam po las byas</text></item>
<item><p>210a3</p><section></section><text>la las kyi rjes su mthun par bya'o/ /de nas slob dpon gyis yi dam lha'i ting nge 'dzin rdzogs pa dang / ku shas prok+Sha NaM bya'o/ /any+tsa mA naM a r+g+ha bi d+hi dang / mchod pa rnam pa lnga dbul ba dang / nang gi phyag rgya'i mchod pa bya/ phyag btsal/ de nas ku shas thams cad la pro k+Sha NaM bya'o/ /de nas</text></item>
<item><p>210a4</p><section></section><text>lcags la sogs pa'i snod sar par shing brtsigs la/ gtsubs pa la sogs pa'i me blangs la/ rlung yab kyis g.yabs la me sbar ro/ /de la sbar ba'i sngags ni/ oMdza la dz+wa la hUM phaT ces so/ /de nas du ba med cing legs par 'bar ba dang / thab khung gi shing ba rtsigs pa la blugs</text></item>
<item><p>210a5</p><section></section><text>so/ /me sbar ba'i rim pa'o/ /de nas ku sha 'bring gnyis shar phyogs su kha bstan la gzhag /lho dang nub dang byang du yang de bzhin bstan/ ku sha dgram pa'i sngags/ oM badzra sa twa A u She swA hA/ ku sha dgram pa'i rim pa'o/ /de nas slob dpon yi dam bsgom pa dang ldan pas thab kyi</text></item>
<item><p>210a6</p><section></section><text>nang du sna tshogs pad+ma 'dab brgyad pa cig bsams la/ de'i dbus su mngon par byang chub pa lnga dang ldan pas kye'i rdo rje yab yum bsgom mo/ /'dod chags chen po skyes pa'i stobs kyis zhu nas dngul chu bzhin du gnas pa las/ de nyid yi ge hUM dang dzaM gnyis su gyur/ yi ge gnyis</text></item>
<item><p>210a7</p><section></section><text>yongs su gyur pa las me lha yab yum du bskyed de/ me lha zhal gsum phyag drug pa gsus pa ldir ba ral pa'i thor cog can/ mchod phyir thogs 'chang ba/ rang dang 'dra ba'i shes rab ma la 'khyud pa'o/ /g.yas kyi bar ma ni gun+d+he'o/ /tham mchod sbyin/ g.yon bar ma na ze 'bru/</text></item>
<item><p>210b1</p><section></section><text>tha ma na bgrang phreng sku mdog las kyi bye brag dang mthun pa'o/ /de ltar bsams pa'i thugs kar sna tshogs pad+ma de'i steng du gru gsum me/ de'i steng du b+h+rUM bsam/ dzaM bsam/ lce la raM bsam/ me lha dam tshig sems dpa' bsgom pa'i rim pa'o/ /de la yang prok+Sha NaM la sogs pa gar yan</text></item>
<item><p>210b2</p><section></section><text>chad bya'o/ /de nas ye shes sems dpa' spyan drangs te/ slob dpon gar dang ldan pas/ dzaH lcags kyu'i phyag rgyas spyan drang ngo / /de nas mdun gyi nam mkha' las kyang bkug la thab kyi khar bzhag /de nas prok+Sha NaM dang a ny+tsa mA naM la sogs pa phyag bya ba yan chad bya/ de nas yang prok+Sha NaM la</text></item>
<item><p>210b3</p><section></section><text>sogs pa gsum bya'o/ /gar dang ldan pas zhags pas gnyis su med par bstim/ lcags sgrog gis bcing / dril bus mnyes par bya/ de nas yang pro k+Sha NaM la sogs pa gsum bya'o/ /de nas gzar bu gnyis kyi nang du yi dam gyi lha'i snying po'i yi ge hUM re re bsam mo/ /de nas</text></item>
<item><p>210b4</p><section></section><text>gru mo gnyis sprad la/ mar gzar bu bdun dbul/ oM na maH sa man+ta bud+d+hA nAM/ ag+na ye swA hA/ pur+Na ti ti man+t+ra/ oM ag+na ye puSh+TiM ku ru swA hA/ de nas blugs gzar gyis dbul bar bya ste/ dgang gzar gzhag /oM sarba saM pa de swA hA/ zho dang zan gyi'o/ /de nas/ oM sarba pA paM da ha na</text></item>
<item><p>210b5</p><section></section><text>badzrA ya a mu ka sarba pA paM da ha swA hA/ til gyi'o/ /oM badzra A yu She swA hA/ dUr ba'i'o/ /oM badzra puSh+Ta ye swA hA/ chag pa med pa'i 'bras kyi'o/ /oM a pra ti ha ta badzrA ya swA hA/ ku sha'i sngags so/ /oM badzra bi dzA ya swA hA/ 'bras kyi lag pan gyi'o/ /ma hA be gA ya swA hA/ nas kyi'o/ /</text></item>
<item><p>210b6</p><section></section><text>oM ma hA ba lA ya swA hA/ chan gyi'o/ /oM badzra g+hasma ri ye swA hA/ gro'i'o/ /yam shing gi la/ oM badzra yadz+nyA ya swA hA/ u duM wA ra'i'o/ /oM bo d+hi prik+ShA ya swA hA/ byang chub shing gi'o/ /oM badzra rta tA ya swA hA/ n+ya gro d+ha'i'o/ /oM badzra sa ha ka rA ya swA hA/ a mra'i'o/ /de nas</text></item>
<item><p>210b7</p><section></section><text>yang mar dgang gzar khengs pa stong man chod dbul lo/ /de nas yang pro k+Sha NaM la sogs pa bya/ de kun rdzogs pa dang / rdo rje dkur brten dril bu gsil la/ srid pa rang bzhin gyis dag pa'i tshigs bcad brjod do/ /de nas me lha la bstod pa bya/ phyag bya/ de nas las kyi bum pa'i</text></item>
<item><p>211a1</p><section></section><text>chus thab khung du lan gsum ku shas gtor la bsang bar bya'o/ /de nas me lha'i thugs kar dkyil 'khor gyi lha'i 'khor lo bsams la/ me lha'i kha hom khung du bsams/ de nas ye shes sems dpa' gar dang ldan par dzaH sa spyan drangs mdun gyi nam mkha' la</text></item>
<item><p>211a2</p><section></section><text>bzhugs su gsol/ prok+Sha NaM la sogs pa kun rdzogs pa dang / yang phyag rgya bzhis dgug pa dang / gzhug pa dang / bcing ba dang / dgyes pa bskyed nas gnyis su med par bstims la/ de nas yang prok+Sha NaM la sogs pa phyag bya ba yan chad bya'o/ /de nas mar gzar bu nyi shu rtsa gcig</text></item>
<item><p>211a3</p><section></section><text>man chad dbul lo/ /de nas zho la sogs pa'i rdzas kyi rim pa lha la dbul lo/ /yang mar gyi sbyin sreg brgya rtsa brgyad man chad dbul lo/ /yang prok+Sha NaM la sogs pa bya/ rdo rje dkur brten dril bu gsil la/ srid pa rang bzhin gyis dag pa'i/ /tshigs bcad brjod/ bstod pa bya/</text></item>
<item><p>211a4</p><section></section><text>de nas gar gyi dkyil 'khor gyi lha la phyag bya'o/ /oM badzra muHsa gshegs su gsol/ bzod par gsol/ de nas rdzas lhag ma ci yod pas me lha la mchod pa dbul lo/ /oM badzra ag+na ye swA hA/ zhes rdzas kun zad par blugs gzar gyis dbul lo/ /de nas slob ma kun me tog lag tu</text></item>
<item><p>211a5</p><section></section><text>thogs la rjes su yi rang ba bgyi ste/ slob dpon gyis dgang gzar mar gyis bkang ba'i nang du slob ma kun gyis me tog blugs te/ slob dpon gyis kyang badzra ag+na ye swA hA/ zhes brjod cing 'bul lo/ /slob mas kyang rgyas par gyur cig gam/ zhi bar gyur cig pa'i rjes su yi rang ba bya'o/ /zhi ba</text></item>
<item><p>211a6</p><section></section><text>yin na ru ru s+phu ru'i sngags kyis mar la sbyin sreg brgya rtsa brgyad la rjes su yi rang bar bgyi'o/ /rjes dbul ba'i rim pa la/ prok+Sha Nas ni spyir bsang bar bya'o/ /any+tsa mA nas ni me tog mtheb mdzub [(]gyis [,]kyis [)]blangs la/ zhal dang thugs dang phyag tu dbul bar bya'o/ /ar+g+ha ni dung phor nas skyor</text></item>
<item><p>211a7</p><section></section><text>mos lan gsum mdun du dbul lo/ /pA d+yaM ni dung phor nas mtheb mdzub gnyis kyis me tog blangs la/ smad de thab kyi zhabs la phog par byas la lan gsum zhal bsil dbul lo/ /las kyi bum pa ni bsang ba'o/ /sla ba'i rdzas ni zhal du dbul lo/ /shing bu 'od la dbul/ 'bras</text></item>
<item><p>211b1</p><section></section><text>la sogs pa rnams ni phyag tu dbul/ dri snying gar dbul/ me tog dbul dbul/ bdug spos shangs la dbul/ dri chab zhabs la dbul/ ar+g+ha dang mar me mdun du dbul/ me'i de kho na nyid ni bla ma'i zhal las shes par bya'o/ /lha rnams mnyes par bya ba dang / sngags rnams</text></item>
<item><p>211b2</p><section></section><text>gzi byin skye ba dang / sdig pa rnams ni bsreg pa'i phyir/ /bzlas pa bas kyang sbyin sreg shis/ rnal 'byor gyi dbang phyug dpal gyis zhabs kyis bshad pa rdzogs so// @##/ /rgya gar skad du/ shrI he badzra sto tra/ bod skad du/ dpal dgyes pa rdo rje la bstod</text></item>
<item><p>211b3</p><section></section><text>pa/ bcom ldan 'das rdo rje mkha' 'gro la phyag 'tshal lo/ /dngos po dngos med gnyis las byung / /rmad byung chen po sku che ba/ /sku las 'das pa bde ba che/ /'gro ba'i mgon la phyag 'tshal lo/ /thugs rje chen po khro ba che/ /bdud kun rnam par 'joms mdzad pa/ /bdag med ma</text></item>
<item><p>211b4</p><section></section><text>yi yid 'ong zhing / /lha mo'i tshogs kyis rnam par sad/ /rnam dag dga' ba skyed mdzad cing / /'jigs chen 'jigs par mdzad pa po/ /zhal brgyad 'khor ni brgyad ldan zhing / /brgyad gnyis gyur pa'i phyag dang ldan/ /rnam par skrag byed ma lus nad/ /gsol bar mngon du</text></item>
<item><p>211b5</p><section></section><text>phyogs pa'i zhal/ /hUM ni spro dang sdud mdzad pa'i/ /mi bzad rnam par 'dren pa po/ /dus mtha'i chu 'dzin 'brug sgra yis/ /nyon mongs nye bar 'joms pa po/ /glog 'gyu thugs rje'i rlan gyis brlan/ /dam chos char gyi rgyun 'bebs mdzad/ /ma rig gnyid kyis non pa yi/ /khams</text></item>
<item><p>211b6</p><section></section><text>gsum pa dag rnam sad mdzad/ /thar pa'i lam ni rab ston pa'i/ /'jig rten rnams la snang ba stsol/ /log par lhung ba'i 'gro kun la/ /phyag mang po rnams rab brkyang zhing / /lha yi spyan ni rab 'jug pas/ /rmongs pa'i rab rib sel bar mdzad/ /rab tu gsal ba'i gsang chen</text></item>
<item><p>211b7</p><section></section><text>po/ /don kun skad cig gis bsgrub pa/ /gsang sngags mi las rnam par grol/ /sems can kun la rjes brtse ba/ /rdo rje snying po byang chub pa'i/ /stong nyid snying rje'i bdag nyid can/ /char sprin sngon po dang 'dra ba/ /dur khrod gnas su gar thabs bzhugs/ /bdud bzhi po yi khrag</text></item>
<item><p>212a1</p><section></section><text>chen gyis/ /lha mo'i zhal dang bcas par myos/ /zla tshes rtse 'dra'i mche ba mchog /mdzes pa'i dkyil 'khor longs spyod pa/ /thod chen rgyu ma las brgyus pa'i/ /phreng bas sku ni rnam par brgyan/ /rol par mdzad pa'i bzhad chen gyis/ /'jigs byed rnams ni 'byer</text></item>
<item><p>212a2</p><section></section><text>bar mdzad/ /yang dag dran pas 'gro ba'i tshogs/ /yid la 'dod pa yongs rdzogs mdzad/ /yid bzhin nor bu las lhag pa'i/ /mang zhing rgya che'i bstod mchog gis/ /ngag gi dbang phyug chen pos bstod/ /sgra yi yul las nges 'das shing / /rtog pa'i dra ba rnam par spangs/ /gti</text></item>
<item><p>212a3</p><section></section><text>mug chen po yongs 'joms shing / /skyes bu chen po'i mtshan rnams dang / /dpe byad yan lag thams cad ldan/ /mthong bas dga' ba 'phel bar mdzad/ /mchog tu grub pa'i rgyud rnams ni/ /yang dag tshim mdzad zla 'od bzang / /thog ma bar dang mtha' med pa/ /dus gsum rdzogs sangs</text></item>
<item><p>212a4</p><section></section><text>rgyas nyi ma/ /nyon mongs bud shing nges bsregs pa'i/ /me chen sdig pa pham mdzad pa'i/ /nyi zla me yi 'od zer gyi/ /zhal re zhing ni spyan gsum pa/ /spyan ni nyi shu rtsa bzhi'i tshogs/ /rmongs pa'i dbye ba rnams gsum 'joms/ /chags dang chags bral rnam par spangs/ /chags pa</text></item>
<item><p>212a5</p><section></section><text>chen pos rab grol mdzad/ /rang rig grub pa mchog ldan pa'i/ /bde ba'i thabs ni nye bar ston/ /srid dang mya ngan 'das las rgal/ /srid dang mya ngan 'das nang bzhugs/ /phyag rgya chen po'i mchu myang zhing / /phyag rgya lngas legs rgyas btab la/ /shin tu 'khyud pa'i longs spyod</text></item>
<item><p>212a6</p><section></section><text>kyis/ /rab bsgrub dga' bas rol par mdzad/ /ro yi thal bas yang dag byugs/ /rus pa'i rgyan gyis rnam par brgyan/ /mtshan mo'i dus su rol pa che/ /dpal ldan he ru ka la 'dud/ /gang zhig gtso bo spangs nas ni/ /skad cig tsam yang rol mi mdzad/ /skal bzang yid</text></item>
<item><p>212a7</p><section></section><text>'ong skal ba bzang / /bdag med rnal 'byor ma la 'dud/ /dbang po'i phyogs su tshangs pa ni/ /zhabs brdabs gnon pas yang dag zhugs/ /yid 'ong sku mdog sngon por ldan/ /gau rI la ni spyi bos 'dud/ /g.yas kyi phyogs su dbang po ni/ /rnam par nyed pas steng bzhugs shing / /</text></item>
<item><p>212b1</p><section></section><text>cang te'u sgra sgrogs yan lag kun/ /btsod mdog tsau rI de la 'dud/ /nub kyi phyogs su nye dbang gis/ /steng du gar gyis bzhugs mdzad pa/ /btso mo'i gser mdog rnal 'byor ma/ /mchog gyur pe tA lI la 'dud/ /byang phyogs drag po'i steng bzhugs shing / /'jigs pa'i sbrul ni phyag na</text></item>
<item><p>212b2</p><section></section><text>bsnams/ /rin chen mar kata mdog 'dra ba'i/ /drag gsol g+hasma rI la 'dud/ /dbang ldan phyogs su gshin rje yi/ /rgyal po yang dag gnon pas bzhugs/ /in+d+ra nI la 'bar 'dra ba'i/ /skal ldan puk+ka sI la 'dud/ /me yi phyogs su gnod sbyin gyi/ /steng du gar gyis bzhugs</text></item>
<item><p>212b3</p><section></section><text>mdzad cing / /ston zla ltar dkar dbang phyug ma/ /mchog gyur sha ba rI la 'dud/ /bden bral phyogs su bden bral lha/ /gnon cing phyag mchog 'khor los mtshan/ /sprin med nam mkha' lta bu yi/ /skur ldan tsaN+DalI la 'dud/ /rlung phyogs thags bzangs ris steng du/ /skyil krung phyed</text></item>
<item><p>212b4</p><section></section><text>pa'i gar gyis bzhugs/ /yid 'ong sna tshogs sku mdog ldan/ /Dom+bi nI la'ang gus pas 'dud/ /gang zhig mchog tu zab 'di la/ /gang du bdag gi 'di 'dra'i tshig /gang zhig mgon mchog rgya chen la/ /gang du nyung sbyar 'di yis bstod/ /'on kyang gang phyir bdag gi bu/ /gzhon nu so thar zhes</text></item>
<item><p>212b5</p><section></section><text>bya bas/ /gsol ba btab pa de yi phyir/ /'di 'dra'i bstod pa byas pa yin/ /mgon po lha mo brgyad bcas la/ /bdag gis mdor bsdus bstod pa yis/ /dge ba gang zhig thob gyur pa/ /de yis bdag kyang de 'drar shog /dpal rje btsun dgyes pa'i rdo rje la bstod pa rig pa'i gnas</text></item>
<item><p>212b6</p><section></section><text>ma lus pa la mkhas pa grub pa'i slob dpon kha che'i yul du 'khrungs pa dpal rin chen rdo rje'i zhal snga nas mdzad pa rdzogs so// //rgya gar gyi mkhan po ku mA ra ka la sha dang / lo tsA ba dge slong byang chub shes rab kyis bsgyur cing zhus te gtan la phab pa// //</text></item>
<item><p>212b7</p><section></section><text>@##/ /rgya gar skad du/ nai rAt+ma yo gi ni sA d+ha naM/ bod skad du/ bdag med rnal 'byor ma'i sgrub thabs/ rdo rje sems dpa' la phyag 'tshal lo/ /Dom+bi he ru ka'i zhal snga nas/ kye yi rdo rje rnal 'byor ma rgyud las/ /de nyid thams cad yang dag bsdus pa yi/ /lha mo'i 'khor lo</text></item>
<item><p>213a1</p><section></section><text>bsgom pa gsungs pa'o/ /nam mkhar rje btsun bla ma dang / /mi bskyod pa yi sku lta bu'i/ /mnga' bdag rdo rje dbang dmigs te/ /blo dang ldan pas phyag 'tshal mchod/ /snying gar rang gi sa bon bsam/ /mchod pa'i sprin ni rab tu dbul/ /rtag tu lha mo brgyad</text></item>
<item><p>213a2</p><section></section><text>rnams kyis/ /bdud rtsi lnga yi sbyor ba las/ /rnal 'byor ma lnga dkar mo stsogs/ /bdud rtsi lnga ni 'dzin par brjod/ /sngon mo gtum mo Dom+bi nI/ /ro dang bcas te 'khyud par ldan/ /rtag tu sdig pa bshags pa dang / /bsod nams nyid la rjes yi rang / /dkon mchog gsum</text></item>
<item><p>213a3</p><section></section><text>la skyabs su 'gro/ /byang chub sems ni rnam par gzung / /dang por byams pa bsgom par bya/ /gnyis pa snying rje rnam par bsgom/ /gsum pa dga' ba bsgom par bya/ /kun gyi mtha' nas btang snyoms so/ /de rjes rgyal ba'i sngags brjod de/ /oM shU n+ya tA dz+nyA na badzra swa b+hA ba</text></item>
<item><p>213a4</p><section></section><text>A t+ma ko\u0f85haM/ /rang bzhin stong pa nyid du rnam bsgoms sngon gyi ni/ /rnal 'byor pas ni smon lam rjes su dran par bya/ /dang por re pha las ni nyi ma rnam par bsgom/ /nyi ma der ni hUM byung sna tshogs rdo rje ste/ /rdo rje de nyid kyis ni rnam par bsgom bya ba/ /ra ba dang ni gur yang rab tu bcing bar</text></item>
<item><p>213a5</p><section></section><text>bya/ /shes rab e yi gzugs can ma/ /blo ldan nam mkha'i khams bsam bya/ /der ni sa gzhi gru bzhi pa/ /ljang gu rnam par bsgom par bya/ /sa yi dkyil 'khor nang gnas par/ /chu yi dkyil 'khor bsgom par bya/ /chu yi dkyil 'khor dbus gnas par/ /me yi</text></item>
<item><p>213a6</p><section></section><text>dkyil 'khor bsgom par bya/ /de la rlung gi dkyil 'khor lo/ /rlung gi dkyil 'khor nang gnas par/ /bdag kyang bsam par bya ba ste/ /e waM nyid du bdag dang ni/ /'dres par gyur pa 'khor lo yin/ /gru bzhi pa la sgo bzhi pa/ /ka ba brgyad kyis nye bar brgyan/ /dra ba dra phyed yang</text></item>
<item><p>213a7</p><section></section><text>dag ldan/ /rdo rje thig gis rnam par brgyan/ /'khor lo der ni srog song ba/ /bco lnga rnam par bsgom par bya/ /rnal 'byor ma yi phyogs mtshams las/ /gdan ni bco lnga nyid du brjod/ /gdan gyi steng du zla ba yin/ /zla steng rnam 'byed blo ldan pas/ /de dag nang song sa bon ni/ /</text></item>
<item><p>213b1</p><section></section><text>rtsa ba'i dbyangs yig la sogs bsam/ /me long mnyam nyid ye shes dag /zla ba nyi ma rab tu grags/ /aM las byung ba'i gri gug ni/ /so sor rtog pa nyid du brjod/ /'di rnams gcig gyur nan tan te/ /rdzogs pa chos dbyings dag pa ste/ /rnal 'byor ma ni rnams kyi lus/ /</text></item>
<item><p>213b2</p><section></section><text>ye shes lnga yi bdag nyid grags/ /nyi zla dag dang gri gug gis/ /ji ltar chu ni 'dres 'gyur ba/ /yang ni 'dres par gyur nas phyis/ /bdag med rnal 'byor ma bskyed de/ /kha dog nag mo grags chen mo/ /phyag rgya lngas ni rnam par brgyan/ /g.yas na gri gug 'jigs chen ma/ /g.yon</text></item>
<item><p>213b3</p><section></section><text>pa nyid ni pad+ma'i snod/ /g.yas min par ni kha T+wAM ga /stag gi pags pas smad dkris so/ /a A i I u/ bdag med rnal 'byor ma la sogs pa rnams kyi brjod do/ /U r-i r-I l-i/ puk+ka sI la sogs pa rnams kyi'o/ /l-I e ai o/ /sa bon rnams ni dkar mo la sogs pa</text></item>
<item><p>213b4</p><section></section><text>rnams kyi brjod do/ /au aM sa bon dag na 'og dang steng gi gnas pa dag gir yang brjod do/ /sems dang phan pa rin chen bdag /tshe dpag med dang don grub kyis/ /bdag med la sogs phyag rgya gdab/ /shes rab 'phar mar rnam par gnas/ /sems dang phan pa'i rin chen bdag /</text></item>
<item><p>213b5</p><section></section><text>tshe dpag med pa bde gshegs kyis/ /mtshams nas puk+ka sI la sogs/ /rim pa'i rjes la phyag rgyas gdab/ /rnal 'byor ma ni bzhi rnams kyis/ /rtag tu bsgoms gnas nyid la ni/ /zhe sdang gti mug ser sna dang / /'dod chags rdo rje phyag rgyas gdab/ /'og dang steng dang sku gsung</text></item>
<item><p>213b6</p><section></section><text>gi /phyag rgyas byed pas rdzogs pa'o/ /phyag rgyas gdab dang rtag pa 'dis/ /de nas phyag rgya nyi shu brjod/ /dbang por rdo rje gshin gau rI/ /chu bdag chu yi rnal 'byor ma/ /lus ngan rdo rje mkha' 'gro ma/ /dbus su bdag med rnal 'byor ma/ /dbang ldan du ni puk+ka sI/ /de bzhin</text></item>
<item><p>213b7</p><section></section><text>'tshed mer ri khrod ma/ /bden bral du ni gtum mo ste/ /rlung du Dom+bir brjod pa'o/ /yang ni shar sgor dkar mo ste/ /de bzhin lhor ni chom rkun ma/ /nub kyi sgo la ro langs ma/ /de bzhin byang du g+hasma rI/ /'og tu sa spyod mar bshad de/ /steng du mkha' spyod mar brjod do/ /ji ltar</text></item>
<item><p>214a1</p><section></section><text>bdag med rnal 'byor ma/ /thams cad dam par dga' ba'o/ /snying gar rang gis bon bsam/ /'od zer phyung ste de nas ni/ /sangs rgyas rnams ni spyan drangs te/ /lha mo brgyad kyis mchod par bya/ /phyi nas gsol ba gdab pa ni/ /bcom ldan bdag nyid chen po</text></item>
<item><p>214a2</p><section></section><text>rnams/ /bcom ldan de bzhin gshegs pa kun/ /bdag la dbang bskur la sogs gsol/ /bum pa bdud rtsi lngas gang ba/ /mkhas pas sangs rgyas kyis dbang bskur/ /sangs rgyas kun gyis bskur nas ni/ /dbu rgyan la ni thugs bdag yin/ /dang por nag po bsgom par bya/ /</text></item>
<item><p>214a3</p><section></section><text>gnyis pa dmar po bsgom par bya/ /gsum pa la ni ser por bsgom/ /de bzhin bzhi par ljang gu ste/ /lnga pa kha dog sngon po nyid/ /drug pa dkar po'i tshul can de/ /yan lag drug sgom rnal 'byor pas/ /phyi nas kha dog rnam par spangs/ /gzugs phung la ni rdo rje ma/ /tshor ba</text></item>
<item><p>214a4</p><section></section><text>la ni dkar mor brjod/ /'du shes chu yi rnal 'byor ma/ /'du byed rdo rje mkha' 'gro ma/ /rnam shes phung po'i rang bzhin gyis/ /bdag med rnal 'byor ma rnams so/ /dkyil 'khor bdag mo 'jigs gzugs gnas/ /'jigs pa dang ni 'jigs pa mdzad/ /sa ni puk+ka sI ru</text></item>
<item><p>214a5</p><section></section><text>bshad/ /de bzhin chu khams ri khrod ma/ /me ni gtum mor shes par bya/ /rlung ni g.yung mor rab tu grags/ /gzugs la dkar mor rtag tu bshad/ /sgra la chom rkun ma rab grags/ /dri yi cha la ro langs ma/ /ro la g+hasma rI rab brjod/ /reg bya sa spyod mar bshad de/ /chos kyi</text></item>
<item><p>214a6</p><section></section><text>dbyings la mkha' spyod ma/ /rtag tu 'di dag rnam dag pas/ /de nyid rnal 'byor pa yis 'grub/ /mig dag gti mug rdo rje yin/ /rna bar zhe sdang rdo rje ma/ /sna la ser sna mar bshad de/ /khal 'dod chags rdo rje ma/ /lus la phrag dog rdo rje ma/ /yid la bdag med rnal 'byor ma/ /go</text></item>
<item><p>214a7</p><section></section><text>cha 'di rnams ches dag pas/ /dbang po rnams kyi rnam par sbyor/ /skyes pa'i thod pa'i phreng bas bskor/ /gri gug lta ni gcod pa ste/ /thod pa nyon mongs mgo bo yi/ /phreng ba'i steng du gnas pa'o/ /bla ma slob dpon 'dod lha la/ /phyag 'tshal don du 'khor lo gzung / /bla ma</text></item>
<item><p>214b1</p><section></section><text>rdo rje 'dzin pa la/ /smod tshig mi mnyan pa yi phyir/ /nyan pa dag tu rna cha 'dzin/ /sngags zlos phyir ni mgul do ste/ /lag gdub srog chags gsod pa spangs/ /phyag rgya bsten phyir ska rags te/ /sangs rgyas lnga yi phyag rgya yis/ /rtag tu lus la gdab par bya/ /sngags ni/ oM a A</text></item>
<item><p>214b2</p><section></section><text>i I u U r-i r-I l-i l-I e ai o au AM swA hA/ phyag rgya'i rnam dag bshad bya ba/ /'khor lo'i gzugs kyis mi bskyod pa/ /'od dpag med pa rna cha'i bdag /mgul gyi phreng ba rin chen bdag /lag pa la ni rnam snang brjod/ /ska rags la ni don yod gnas/ /'di rnams dag la</text></item>
<item><p>214b3</p><section></section><text>phyag rgya lnga/ /skyon ni yongs 'joms 'dzin pa ni/ /rnal 'byor mas ni rab tu bzung / /nang gi rnal 'byor bshad par bya/ /mo gzugs 'jig rten dbang du byed/ /khro bo'i gzugs kyis sreg par byed/ /A li kA li snyoms zhugs pas/ /phyi rol gyi ni gnyis gnyis bkab/ /grong khyer</text></item>
<item><p>214b4</p><section></section><text>dkrug pa'i sngags ni/ /oM a ka tsa Ta ta pa ya sha swA hA/ /'byung po thams cad pa'i gtor ma'i sngags ni/ /oM A ka ro mu khaM sarba d+ha rmA NAM/ A d+yA nu t+pan+na twA ta/ oM AH hUM phaT swA hA/ rnal 'byor ma ni bdag med ma'i/ /sdom pa'i dbye ba bshad par bya/ /lte bar phyag rgya chen po gnas/ /rtag</text></item>
<item><p>214b5</p><section></section><text>tu bde ba chen po 'dzag /rno phyir me yi gzugs su ni/ /de yang ma mo rnams kyis brtags/ /dang por dbyangs yig rang bzhin te/ /glor ni sangs rgyas rnams kyis brtags/ /'jig rten gsum du khyab gnas kyang / /so so'i skye bos mi shes so/ /bdag med lus kyi nang na gnas/ /</text></item>
<item><p>214b6</p><section></section><text>gzhom med pa ni kha 'og tu/ /rgyun mi 'chad par byang chub sems/ /sbyor bas rtag par 'dzin pa nyid/ /de phyir lus la rtsa gsum gnas/ /rkyang mor ma kun 'dar ma/ /sku gsung thugs kyi gzugs kyi ni/ /las kyi phyag rgya nyid du bcas/ /rkyang ma shes rab rang bzhin dang / /ro ma</text></item>
<item><p>214b7</p><section></section><text>thabs kyi yan lag gnas/ /a ba d+hU tI dbus gnas su/ /gzung dang 'dzin pa spangs pa ste/ /bde chen byed pa'i gzugs can ma/ /mi bskyod 'bab pa rkyang ma ste/ /ro ma khrag ni 'bab pa'o/ /kun 'dar mgon po dpag med kyi/ /rtag tu gnas kyi dngos po ma/ /las kyi phyag</text></item>
<item><p>215a1</p><section></section><text>rgya bde ba can/ /rang gi lus la rtsa rnam gsum/ /rdo rje rin chen chu skyes kyis/ /sku gsung thugs ni 'dzag pa ste/ /gcig pa'i dus ni rdo rje yi/ /rin chen 'dzin pas dpyid nyid do/ /dpag med mgon gyi mngon rdzogs pa'i/ /sangs rgyas rang bzhin brjod pa ste/ /</text></item>
<item><p>215a2</p><section></section><text>mtshan mo'ang nyin par dag tu yang / /rtag tu ye shes skye ba nyid/ /lhan cig skyes pa mchog dga' ba/ /pha yi bde ba bzang po 'bab/ /dper na gang yang mtshan mo'i khyim nang du/ /zas za lus kyis yongs su byed 'dod pa/ /sbar ba mar me yis ni mun rum ltas/ /de bzhin gti mug</text></item>
<item><p>215a3</p><section></section><text>mun pas bde ba yin/ /'di ltar shes bya srid pa'i mtsho dug chu/ /'dod chags la sogs sna 'thung khyab/ /bkres pas gdungs pa rlabs dang 'khril shing rnam 'khril mya ngam gcig pu 'gram chen po/ /gang phyir byang chub blo ldan skye bo skad cig kyang ni rang don gcig gnyer ba/ /gti mug</text></item>
<item><p>215a4</p><section></section><text>zhags pa'i gos ni spangs nas pha rol mi 'gro bdag gis ngo mtshar che/ /blo bzangs dang po bskyed pa'i rim pa sgom par byed dang phan pa'i phyag rgya dang / /sngags ni rnam dag gug skyed go cha thams cad nges par dran pa bral mi bya/ /phyi nas blo bzangs rangs shing skad cig rgyun du de nyid</text></item>
<item><p>215a5</p><section></section><text>gcig gis sems dang ldan/ /rdzogs pa'i rim pa bsgom pa srid pa las byung lhan cig skyes pa rtag tu bsam/ /ra d+ha longs spyod tshong 'dus sna tshogs sbrang ldan kang kha'i khab ces bya ming du/ /stag zhon sna tshogs sbrul mgo gdengs pas brgyan cing gang zhig bzod ldan spyod pa</text></item>
<item><p>215a6</p><section></section><text>gang / /de nas gzhan phan 'dod phyir 'jig rten don du gang bshad sgrub thabs dbang po 'di/ /gsang ba'i shes rab yan lag 'du ba bdag gis gang bshad rgyal sras bzod par mdzod/ /bdud rtsi 'od kyi sgrub pa'i thabs rdzogs so// //rgya gar gyi mkhan po ga ya d+ha ra</text></item>
<item><p>215a7</p><section></section><text>dang / bod kyi lo tsA ba dge slong shAkya ye shes kyis bsgyur ba'o// @##/ /rgya gar skad du/ nai ra A t+ma sA d+ha naM nA ma/ bod skad du/ /bdag med ma zhes bya ba'i sgrub pa'i thabs/ bcom ldan 'das bdag med ma la phyag 'tshal lo/ /'khor ba bud med gdul</text></item>
<item><p>215b1</p><section></section><text>gzigs nas/ /bdag med rnal 'byor mar bsgyur gang / /thub pas pha rol phyin phyag 'tshal/ /sgyu ma'i phyag rgya phyag 'tshal 'dud/ /rnal 'byor dang po slob dus na/ /nges pa'i gnas bzang brtag byas te/ /gar gnas sngags pas sgrub pa yi/ /sems ni gcig bu mnyam gzhag</text></item>
<item><p>215b2</p><section></section><text>pa'i/ /ri dang tshang tshing bya skyibs ni/ /me tog 'bras bu sogs brgyan pa'i/ /rdo rje skyil krung bcas byas la/ /snying gar paM las pad+ma ste/ /de steng raM las nyi dkyil 'khor/ /der ni gsal bar a bsams te/ /de las 'od zer rab 'phros pas/ /rdo rje las byung thugs rje che/ /</text></item>
<item><p>215b3</p><section></section><text>nam mkhar rje btsun dmigs byas la/ /rgyan rnams thams cad 'dzin pa yi/ /lha mo brgyad kyis mchod par bya/ /gau rI ri bong can 'dzin cing / /chom rkun ma ni nyi ma'i snod/ /ro langs ma ni lag na chu/ /za phod ma ni sman 'dzin cing / /puk+ka sI lag rdo rje ste/ /de bzhin ri khrod</text></item>
<item><p>215b4</p><section></section><text>ma ro 'dzin/ /gtum mo cang te'u brdung byas te/ /'di rnams kyis ni gtso bo mchod/ /'dod chags chen po'i rjes chags pas/ /g.yung mos phrag nas 'khyud pa nyid/ /bla mas sangs rgyas rab tu mchod/ /bla ma rdo rje mchod nas ni/ /bdun po yongs su dag pa bya/ /sdig pa byas pa</text></item>
<item><p>215b5</p><section></section><text>bshags pa dang / /byed pa yang ni sdom pa dang / /bsod nams dag la rjes yi rang / /de nas yongs su bsngo bar gyis/ /dkon mchog gsum la skyabs su 'gro/ /byang chub mchog sems bskyed pa dang / /lam la gnas shing bdag kyang ni/ /gzhan gyi don du 'bul ba dang / /</text></item>
<item><p>215b6</p><section></section><text>gnang nod yang ni tshangs pa yi/ /gnas bzhis sems ni dbugs phyung ste/ /dang po byams pa bsgom par bya/ /gnyis pa snying rje'i bye brag bsgom/ /gsum pa dga' ba bsgom par bya/ /thams cad tha ma btang snyoms so/ /phyis ni byang chub sems brtan bya/ /de nas bsrung</text></item>
<item><p>215b7</p><section></section><text>pa'i dam tshig go/ /[(]dad [,]dang [)]po bden brdzun rnam dpyad nas/ /rtog pa bya na bsgom mi nus/ /bskyed pa med par rab sbyor bas/ /bskyed pa 'di ni rab bshad do/ /oM shU nya tA dz+nya' na badzra swa b+hA ba A tam ko\u0f85haM/ /stong par rab bskyed hUM sngon las/ /sna tshogs rdo rje'i bsam gtan bya/ /</text></item>
<item><p>216a1</p><section></section><text>'gro ba'i bdud rnams sel byed pa/ /hUM las gsal bar spro bar bya/ /oM rak+Sha rak+Sha hUM hUM zhes brjod do/ /'di las rdo rjes bskor ba'i gur/ /bla re yang ni bsgom par bya/ /nam mkha'i khams su b+ha ga bsam/ /de yi dbus su bsgom pa ni/ /yaM byung rlung gi</text></item>
<item><p>216a2</p><section></section><text>dkyil 'khor te/ /sngon po gzhu bdungs ba dan mtshan/ /raM byung me yi dkyil 'khor ni/ /rdo rje'i phreng bskor gru gsum dmar/ /baM las byung ba'i dkyil 'khor zlum/ /dkar po bum pas bskor ba mtshan/ /laM byung dkyil 'khor gru bzhi ste/ /ser po rdo rje'i phreng bas bskor/ /b+h+rUM las 'khor</text></item>
<item><p>216a3</p><section></section><text>lo'i steng du bdag /srid pa bar ma bsam byas nas/ /e waM nyid du rab tu 'dres/ /'dres gyur de las byung ba ni/ /sangs rgyas pho brang thun mong yin/ /ngos bzhi pa dang sgo bzhi dang / /rta babs bzhi yis brgyan byas te/ /dra ba dra phyed yang dag ldan/ /ka ba brgyad kyis nye bar mdzes/ /</text></item>
<item><p>216a4</p><section></section><text>chos 'byung las skyes 'khor lo ni/ /kha sbyor gnyis dang skyon med par/ /ze 'bru la ni gcig nyid de/ /gru gsum las ni gzhan du brjod/ /de yi dbus su ro bsams la/ /bco lnga'i gdan ni bdag nyid do/ /de yi steng du zla ba yin/ /zla ba'i steng du sa bon te/ /phyis ni nyi mas mnan</text></item>
<item><p>216a5</p><section></section><text>pas so/ /gnyis su 'dus pa'i bde chen po/ /A li zla ba'i gzugs su gnas/ /kA li nyi ma'i gzugs gnas te/ /zla ba nyi ma gnyis 'dus las/ /gau rI la sogs sa bon ni/ /a A i I u U r-i r-I l-i l-I e ai o au aM/ A li dang po bdag med ma/ /A li</text></item>
<item><p>216a6</p><section></section><text>gnyis pa rdo rje ste/ /A li gsum pa gau rI ste/ /bzhi pa chu yi rnal 'byor ma/ /lnga pa rdo rje mkha' 'gro ma/ /drug pa puk+ka sI zhes brjod/ /ri khrod ma ni bdun pa ste/ /gtum mo brgyad par shes par bya/ /dgu pa dang ni g.yung mo nyid/ /yang ni gau rI lnga gnyis pa/ /chom rkun ma</text></item>
<item><p>216a7</p><section></section><text>ni bcu gcig ste/ /bcu gnyis ro langs ma zhes bya/ /bcu gsum pa ni za phod ma/ /bcu bzhi sa spyod ma zhes bya/ /bco lnga pa ni mkha' spyod ma/ /rnal 'byor ma rnams sa bon no/ /zla ba me long ye shes ldan/ /mnyam nyid ldan pa rta bdun pa/ /rang lha'i sa bon phyag</text></item>
<item><p>216b1</p><section></section><text>mtshan ni/ /so sor rtog pa yin zhes brjod/ /thams cad gcig gyur nan tan te/ /rdzogs pa chos dbyings dag pa ste/ /'di dag thams cad rdzogs pa ni/ /shes rab thabs kyi rang bzhin te/ /zla ba nyi ma rab phye bas/ /A li shes rab kA li thabs/ /gau rI la sogs 'di</text></item>
<item><p>216b2</p><section></section><text>las byung / /dang po nang gi kha sbyar ba/ /nges par rnal 'byor ma lnga gnas/ /dbang po rdo rje gshin gau rI/ /chu bdag chu yi rnal 'byor ma/ /lus ngan rdo rje mkha' 'gro ma/ /dbus su bdag med rnal 'byor ma'o/ /phyi rol gyi ni kha sbyor la/ /dbang ldan du ni puk+ka sI/ /byin za'i grwar ni</text></item>
<item><p>216b3</p><section></section><text>ri khrod ma/ /bden bral du ni gtum mo ste/ /rlung gi mtshams su g.yung mo nyid/ /'di dag mtshams kyi rnal 'byor ma/ /shar gyi phyogs su gau rI ste/ /lho dang nub dang byang du ni/ /chom rkun ro langs za phod ma'o/ /'di dag phyogs kyi rnal 'byor ma'o/ /steng zhal ma dang 'og</text></item>
<item><p>216b4</p><section></section><text>zhal ma/ /lha mo sa spyod mkha' spyod ma'o/ /kha dog nag mo drag chen mo/ /'khor lo bdag po bdag med ma/ /zhal gcig ma la spyan gsum dmar/ /phyag gnyis skra ser gyen du 'greng / /g.yon pa thod pa kha T+wAM ga /g.yas pa'i phyag gis gri gug 'dzin/ /'khor lo rna cha mgur</text></item>
<item><p>216b5</p><section></section><text>chu dang / /lag gdub dang ni ska rags 'dzin/ /skyil krung phyed pas ro mnan nas/ /stag gi pags pas smad dkris shing / /bdag med rnal 'byor ji bzhin du/ /'di dag thams cad mtshungs par bshad/ /rang snying pad snying sa bon bsam/ /ye shes snying gar ye shes bsgom/ /dgug</text></item>
<item><p>216b6</p><section></section><text>par byas te yang dag mchod/ /ye shes 'khor lo bsgom par bya/ /mig la sogs par gti mug sogs/ /rdo rje gsum ni gnas gsum dgod/ /gti mug rdo rje mig gnyis la/ /rna bar zhe sdang rdo rje ma/ /sna la ser sna ma zhes brjod/ /kha la 'dod chags rdo rje ma/ /reg la</text></item>
<item><p>216b7</p><section></section><text>phrag dog rdo rje ma/ /yid la rnal 'byor bdag med ma/ /sku gsung de bzhin thugs kyi ni/ /oM dang AH hUM sngags 'di las/ /mkha' spyod ma dang sa spyod ma/ /sa 'og gnas pa'i bsam gtan bya/ /sna tshogs gzugs su yang dag brjod/ /'di ltar rnam par snang mdzad</text></item>
<item><p>217a1</p><section></section><text>sogs/ /snying ga'i sa bon 'od zer ni/ /lcags kyu'i rnam pas bde gshegs bkug /lha mo brgyad kyis mchod byas na/ /dbang bskur ba ni blang ba'o/ /bcom ldan de bzhin gshegs pa kun/ /bdag la dbang bskur la sogs gsol/ /de nas he ru</text></item>
<item><p>217a2</p><section></section><text>ka yi gzugs/ /de nas bdag la dbang bskur bsam/ /sems dang rtag pa rin chen bdag /snang ba mtha' yas don grub rnams/ /bdag med shar gyi rdo rje sogs/ /rnal 'byor ma lngas rgya yis gdab/ /sems dang rtag pa rin chen bdag /snang mtha' mtshams kyi rnal</text></item>
<item><p>217a3</p><section></section><text>'byor ma/ /zhe sdang gti mug nga rgyal che/ /'dod chags rdo rje phyogs gnas ma/ /rgyas gdab sku dang gsung nyid kyis/ /mkha' spyod ma dang sa spyod ma/ /dang po nag po bsgom par bya/ /gnyis pa dmar po bsgom pa ste/ /gsum pa ser po bsgom pa'o/ /de bzhin bzhi pa</text></item>
<item><p>217a4</p><section></section><text>ljang gu'o/ /lnga pa kha dog sngon po'o/ /drug pa dkar por rnam par bsgom/ /rnal 'byor yan lag drug bsgom bya/ /lte bar gtum mo 'bar ba yis/ /de bzhin gshegs pa lnga bsregs te/ /spyan la sogs pa yang bsregs pas/ /bsreg pas haM las ri bong 'dzag /bsam</text></item>
<item><p>217a5</p><section></section><text>gtan gyis du ba rnal 'byor gang / /de ni dag pa rjes dran bya/ /gzugs phung rdo rje ma yin te/ /tshor ba gsang ba gau rI ste/ /de bzhin chu lha 'du shes ma/ /'du byed rdo rje mkha' 'gro ma/ /rnam shes phung po gzugs su ni/ /bdag med rdo rje ma gnas so/ /sa khams puk+ka sI ru brjod/ /</text></item>
<item><p>217a6</p><section></section><text>chu khams ri khrod ma ru brjod/ /drod ni gtum mo rab tu brjod/ /rlung ni g.yung mor rab tu grags/ /gzugs la gau rI rab tu grags/ /sgra la chom rkun rab tu grags/ /dri yi cha la ro langs ma/ /ro la de bzhin za phod ma/ /reg bya la ni sa spyod de/ /chos kyi khams la mkha' spyod</text></item>
<item><p>217a7</p><section></section><text>ma/ /zhe sdang rdo rje mar bshad do/ /'dod chags chu yi rnal 'byor ma/ /phrag dog rdo rje mkha' 'gro ste/ /ser sna gsang ba'i gau rI ma/ /de bzhin gti mug rdo rje ste/ /yid la rdo rje mkha' 'gro ma/ /zhe sdang la sogs dag pa'o/ /skyes pa'i bdud ni mgo bo 'dzin/ /gri gug</text></item>
<item><p>217b1</p><section></section><text>lha ni gcod pa'o/ /thod pa nyon mongs mgo bo yi/ /phung po'i bdud ni ror brjod do/ /mi bskyod pa ni 'khor lo'i gzugs/ /snang ba mtha' yas rna cha'i bdag /mgur chu la ni rin chen bdag /lag gdub la ni rtag par brjod/ /ska rags la ni don yod gnas/ /phyag rgya lnga ni</text></item>
<item><p>217b2</p><section></section><text>rnam par dag /bsam gtan gyis dub gsang sngags bzlas/ /A li mtha' yi a spangs pa/ /oM yig hUM phaT dang ldan pa'i/ /swA hA mthar gzhag gsang sngags so/ /oM a A i I u U r-i r-I l-i l-I e ai o au aM hUM phaT swA hA/ 'dod pa'i don kun sgrub pa dang / /</text></item>
<item><p>217b3</p><section></section><text>bgegs ni zad cing zhi ba'i phyir/ /'og nas bshad pa'i cho ga yis/ /mi g.yo bas ni gtor ma sbyin/ /rlung me thod pa la gnas pa/ /'bar bas bsro ba la sogs pas/ /sha chen bdud rtsi lnga bsgrub po/ /yi ge gsum gyis byin brlabs pa'i/ /oM in+da/ dza ma/ dza la/</text></item>
<item><p>217b4</p><section></section><text>dzak+kha/ b+hU ta/ bah+ni/ ba u/ rak+kha/ tsand/ sU dz+dza/ mA da/ pap+pa/ ta la pa tA lA/ aSh+T+wa/ sap+pa swA hA/ i daM ba liM/ b+huny+dza/ dziM g+ha/ phul+la/ d+hU p+pa/ puSh+ba/ mAM sa/ ping g+ha/ am+ba/ sar+b+ba/ kadz+da/ sA d+ha/ khan+ti/ khu Ni/ phe Da/ ga da/ oM a kA ro mu khaM sarba d+harmA NAM/ A d+ya nu t+pan+na twA ta/ oM AH hUM phaT swA hA/</text></item>
<item><p>217b5</p><section></section><text>mkhas pa chen po dpal mi thub zla bas mdzad pa'i bdag med ma'i sgrub thabs rdzogs so// //rgya gar gyi mkhan po ga ya d+ha ra dang / lo tsA ba dge slong shAkya ye shes kyis bsgyur ba'o// @##/ /rgya gar skad du/ nai rAt+ma de pi pany+tsa da sha sto tra/ bod skad du/ bdag</text></item>
<item><p>217b6</p><section></section><text>med ma lha mo bco lnga la bstod pa/ bcom ldan 'das rdo rje mkha' 'gro ma la phyag 'tshal lo/ /mos pa sna tshogs gdul dka' 'dul ba'i phyir/ /chos dbyings mi bskyod 'gag pa med pa las/ /thabs kyis sprul pa sna tshogs ston mdzad pa/ /ye shes thugs rje can la phyag</text></item>
<item><p>217b7</p><section></section><text>'tshal lo/ /'khor lo bzhi yi bdag nyid a las skyes/ /bdud bzhi zil gyis gnon pa 'jigs pa'i sku/ /mi bskyod dbu brgyan bde ba chen po'i ngang / /ye shes mkha' 'gro'i tshogs la phyag 'tshal lo/ /A las skyes pa'i mdzes ma rdo rje ma/ /rtag tu dgyes pas kha T+wAM</text></item>
<item><p>218a1</p><section></section><text>ga la gzigs/ /gdug pa rnam skrag rnam snang cod pan thogs/ /dur khrod rgyan dang ldan la phyag 'tshal lo/ /i las byung ba'i gsang ba'i gau rI ma/ /gzi brjid mi mtshungs gar ldan ro mchog myang / /don dam thugs chud dbu rgyan rin chen tog /spyan gsum thod</text></item>
<item><p>218a2</p><section></section><text>rlon can la phyag 'tshal lo/ /A li kA li'i snyoms 'jug rnal 'byor ma/ /bde la rtag dgyes byang chub sems kyi ngang / /'od dpag med kyis dbu brgyan I las skyes/ /gar gyis dgyes pa de la phyag 'tshal lo/ /u las byung ba'i rdo rje mkha' 'gro ma/ /khams gsum dag</text></item>
<item><p>218a3</p><section></section><text>byed sgrol ma las kyi mchog /don grub dbu brgyan chags pa'i spyan dang ldan/ /mtshungs med chags par ldan la phyag 'tshal lo/ /skye med chos dbyings rnam dag puk+ka sI/ /mi bskyod dbu brgyan dri ma dag mdzad cing / /u las skyes pa brgya phyed phreng ba 'dzin/ /'jig rten zhi mdzad</text></item>
<item><p>218a4</p><section></section><text>de la phyag 'tshal lo/ /dus gsum 'dus ma byas pa'i ri khrod ma/ /spros bral dri med rnam snang dbu la bzhugs/ /r-i las 'khrungs pa gar gyis phyogs bcur gzigs/ /chu zla dang mtshungs khyod la phyag 'tshal lo/ /gnas dang nye gnas la sogs bgrod mdzad cing / /'du byed</text></item>
<item><p>218a5</p><section></section><text>ma lus sreg mdzad tsaN+DalI/ /rin chen dbu brgyan brjid pas r-I las skyes/ /'dzag pa gsal mdzad ma la phyag 'tshal lo/ /mi gnas mya ngan 'das pa'i bdag nyid las/ /thugs rje skyed mdzad g.yo ba'i Dom+bi nI/ /sgeg mo snang mthas dbu brgyan l-i las byung / /mkha'</text></item>
<item><p>218a6</p><section></section><text>ltar dri med sku la phyag 'tshal lo/ /shin tu grag pa'i brda yi skad sbyor zhing / /ru d+hi ra dang an+t+ra la rtag dgyes/ /zhe sdang rdo rjes dbu brgyan l-I las skyes/ /gau rI phyogs bcur gzigs la phyag 'tshal lo/ /chos nyid gsal ba'i yum gyur chom rkun ma/ /mi rtog mnyam</text></item>
<item><p>218a7</p><section></section><text>nyid 'gro ba'i don la brtson/ /dbu rgyan gti mug rdo rje mi 'gyur rtags/ /e las bskyed pa de la phyag 'tshal lo/ /'jig rten ma lus chags las dbang du mdzad/ /dpal ldan gzi brjid skyed mdzad be tA lI/ /nga rgyal rdo rjes dbu brgyan ai las skyes/ /snyoms 'jug mi gnas</text></item>
<item><p>218b1</p><section></section><text>ngang la phyag 'tshal lo/ /shes rab thabs su ldan pa'i g+ha sma rI/ /de nyid las skyes 'dod chags rdo rjes brgyan/ /o las byung ba drag po las las skyes/ /skye med skye bar bstan la phyag 'tshal lo/ /sgyu ma smig rgyu bzhin du mkha' la spyod/ /bar snang mnga' mdzad he ru ka yi</text></item>
<item><p>218b2</p><section></section><text>ngang / /cod pan snang ba mtha' yas au las skyes/ /thams cad mkhyen cing gzigs la phyag 'tshal lo/ /rnam snang mdzad kyis dbu brgyan sa 'og spyod/ /'og gi 'jig rten ma lus sgrol mdzad ma/ /aM las byung ba'i dur khrod 'jigs pas brgyan/ /thabs mkhas thugs rje can la</text></item>
<item><p>218b3</p><section></section><text>phyag 'tshal lo/ /A li kA li zla ba nyi ma kha sbyor sa 'og rnam par dag pa las/ /gri gug thod pa la sogs phyag rgya lnga yis brgyan pa mdzes mdzad cing / /skyil krung phyed pa'i gar ldan gcer bu spyan gsum stag lpags sham thabs can/ /phyag rgya chen po'i sku la rtsa gsum sprul</text></item>
<item><p>218b4</p><section></section><text>mdzad de la phyag 'tshal lo/ /bsod nams ye shes chen po las byung sku lnga ye shes lngar ldan 'jigs pa'i gzugs can ma/ /bdag nyid dad pa'i mthu yis rgyu yi yon tan shas tsam mthong nas dad pa'i dbyangs kyis bstod pa yis/ /khams gsum 'khor ba'i rgya mtshor</text></item>
<item><p>218b5</p><section></section><text>gnas pa'i rnam rtog rlung gis rgya mtsho phyogs bcur g.yeng ba rnams/ /skye rga na 'chi spangs nas 'khor ba'i rgya mtsho las brgal bla med byang chub thob par shog/ /slob dpon mi thub zla bas mdzad pa'o// @##/ /rgya gar skad du/ nai rAt+ma prA kA sa/ bod skad du/</text></item>
<item><p>218b6</p><section></section><text>bdag med ma'i rab tu gsal ba/ dpal dgyes pa'i rdo rje la phyag 'tshal lo/ /kun du rtog pa yongs spangs chos skur gang brjod pa/ /dpe med bde ba tsam mdzes longs spyod rdzogs pa'i sku/ /sa yi phan pa'i rgyur gyur gang gi sprul pa'i sku/ /bcom ldan rdo rje sems dpa'</text></item>
<item><p>218b7</p><section></section><text>khyod des dge bar shog /gcig tu gsal la rgyas pa yis/ /mi rtog nyung la rgyas pa dag /ji ltar blo bzhin lung ji bzhin/ /bdag med ma yi sgrub thabs bshad/ /rnal 'byor pas yang dur khrod la sogs pa yid du 'ong ba'i gnas su bdud rtsi la sogs pa'i dam tshig bsten</text></item>
<item><p>219a1</p><section></section><text>nas bde ba'i stan la nye bar 'dug ste/ zhen pa med cing dogs pa dang bral bas sems can gyi don du blo bskyed de bdag med ma'i nga rgyal bskyed par bya'o/ /snying gar nyi ma'i dkyil 'khor la yi ge hUM sngon po bsgoms te/ de nas de'i gsal ba'i 'od zer rnams kyis khams gsum</text></item>
<item><p>219a2</p><section></section><text>snang bar byas nas 'og min gyi gnas na bzhugs pa rnams bkug ste/ rnal 'byor ma brgyad kyis yongs su bskor ba phyag bcu drug pa zhal brgyad pa/ thod pa'i phreng bas rnam par spras pa'i thod can zhabs bzhi yis bdud bzhi mnyam par mnan pa kha dog sngon po/ g.yas pa'i phyag</text></item>
<item><p>219a3</p><section></section><text>gi tshogs rnams kyis bsnams pa'i thod pa rnams su gnas pa ni glang po che dang / rta dang / bong bu dang / glang dang / rnga mo dang / skyes pa dang / seng ge dang / byi la rnams so/ /cig shos kyi phyag gi tshogs rnams su son pa'i pad+ma'i snod rnams su gnas pa ni/ /'dzin pa dang / chu dang /</text></item>
<item><p>219a4</p><section></section><text>skul byed dang / 'bar ba dang / mtshan mo'i mgo dang / nyi ma dang / gshin rje dang / gnod sbyin rnams so/ /zhal gyi gtso bo ni nag po'o/ /g.yas pa'i zhal ni zla ba dang / kun da lta bu'o/ /g.yon pa'i zhal shin tu dmar ba'o/ /steng gi zhal dub lta bu shin tu gtsigs pa'o/ /zhal gzhan</text></item>
<item><p>219a5</p><section></section><text>mtha' dag ni shin tu gnag pa'o/ /brgya phyed kyi thod pa'i phreng bas brgyan pa'o/ /bdag med mas mgul nas 'khyud pa/ nam mkha'i dkyil na bzhugs pa mdun du bsgom par bya'o/ /de'i rjes su phyi dang / gsang ba dang / de kho na nyid rnams kyis mchod pa lha mo brgyad po rnams kyis</text></item>
<item><p>219a6</p><section></section><text>mchod par bya'o/ /'di la yang thabs dang shes rab dag gis de'i bdag nyid rtogs par bya ba'i phyir pi tsu badzra'i mchod pa'o/ /de nas phyag 'tshal ba dang / sdig pa bshags pa dang / sdig pa slan chad sdom pa dang / bsod nams la rjes su yi rang ba dang / bsod nams yongs su</text></item>
<item><p>219a7</p><section></section><text>bsngo ba dang / gsum la skyabs su 'gro ba dang / byang chub tu sems bskyed pa dang / bdag nyid kyi dngos po dbul ba dang / gsol ba gdab pa byas te/ tshangs pa'i gnas bzhi bsgom par bya'o/ /dngos po mtha' dag gi de kho na nyid kyi dngos po bsdus pa/ oM shU n+ya tA dz+nyA na badzra swa b+hA ba</text></item>
<item><p>219b1</p><section></section><text>At+ma ko\u0f85haM/ stong pa nyid kyi ye shes rdo rje rang bzhin gyi bdag nyid la chos thams cad ces bya ba'i sngags kyi don bsgoms pas rab tu mi gnas pa'i ngo bor gnas so/ /de nas smon lam gyis dran pas langs te/ raM las mdun du nyi ma'i dkyil 'khor blta'o/ /de la yi ge hUM las sna</text></item>
<item><p>219b2</p><section></section><text>tshogs rdo rje bsam mo/ /de nas de'i sna tshogs rdo rje'i 'od zer gyi rdul phra rab kyi tshogs 'phros pa des rdo rje ra ba dang dra ba bcing ngo / /'og tu rdo rje'i rang bzhin gyi sa gzhi dang / 'obs bsam par bya'o/ /nyi ma dang sna tshogs rdo rje dag las 'od zer dpag tu med pa byung bas de ltar de dag thams</text></item>
<item><p>219b3</p><section></section><text>cad brtan par bya'o/ /de'i rjes su nam mkha'i dbyings chos 'byung gi rnam pa nang khong stong shin tu dkar po steng yangs pa'i shes rab blta bar bya'o/ /de nas de'i steng du kha dog sna tshogs pa'i pad+ma 'dab ma brgyad pa bsgom par bya'o/ /de nas de'i steng du raM las byung ba'i nyi ma'i dkyil</text></item>
<item><p>219b4</p><section></section><text>'khor la gnas pa'i yi ge hUM yongs su gyur pa las sna tshogs rdo rje bsam par bya'o/ /sna tshogs rdo rje'i dbus su yang rlung dang / me dang / chu dang / sa rnams ni du ba dang / dmar po dang / dkar po dang / ljang gu rnams/ gzhu dang / zur gsum pa dang / zlum po dang / gru bzhi rnams/</text></item>
<item><p>219b5</p><section></section><text>yaM raM baM laM rnams yongs su gyur pa las steng nas steng du blta'o/ /de dag thams cad ye shes tsam du btags te/ de dag yongs su gyur pa las/ gru bzhi pa/ sgo bzhi pa/ rta babs bzhi pa/ ka ba brgyad kyis nye bar mdzes pa/ dra ba dang dra ba phyed pas brgyan pa'i gzhal yas</text></item>
<item><p>219b6</p><section></section><text>khang blta bar bya'o/ /de nas rdo rje ra ba'i nang rol du dur khrod brgyad bsam par bya'o/ /shar phyogs su dbang po dang / a ru ra'i shing dang / glang po che'i gdong can ser po'o/ /lho phyogs su gshin rje dang / tsu ta'i shing dang / ma he'i gdong can kha dog dkar po'o/ /nub phyogs su a</text></item>
<item><p>219b7</p><section></section><text>sho ka'i shing dang / chu lha kha dog dmar ba dang / seng ge'i gdong can no/ /byang phyogs su byang chub kyi shing dang / lus ngan ser po dang / /mi'i gdong can no/ /me'i mtshams su shing ka rany+dza dang / me lha dkar po ra'i gdong pa can no/ /bden bral dul da dza ba Du'i shing dang / mi'i gdong</text></item>
<item><p>220a1</p><section></section><text>can dang / bden bral dkar po'o/ /rlung gi mtshams su ka ku pa'i shing dang / rlung lha dang / ri dgas kyi gdong can ser po'o/ /dbang ldan gyi mtshams su 'byung po dang / khyu mchog gi gdong can no/ /n+ya gro d+ha sna tshogs pa bsgom mo/ /'di dag thams cad lag pa</text></item>
<item><p>220a2</p><section></section><text>g.yon par thod pa 'dzin pa/ phyag g.yas par rang rang gi mtshon cha sna tshogs 'dzin pa'o/ /lus kyi stod bstan pa'o/ /de bzhin du shar phyogs la sogs pa tshogs brgyad du go rims ji lta ba bzhin du/ mtha' yas dang / pad+ma dang / nor rgyas dang / pad+ma chen po dang / 'jog po</text></item>
<item><p>220a3</p><section></section><text>dang / dung skyong dang / karko Ta dang / rigs ldan rnams so/ /sprin brgyad ni/ ser po dang / skya bo dang / dkar po dang / skya ser dang / dmar po dang / ser po dang / ljang gu dang / kha dog sna tshogs pa rnams so/ /de ltar phyogs skyong brgyad kyi kha dog ni grags par zad do/ /mchod rten</text></item>
<item><p>220a4</p><section></section><text>brgyad kyi kha dog kyang rtogs par bya'o/ /de nas dkyil 'khor gyi 'khor lo'i nang du pad+ma 'dab ma brgyad pa dmar po bsams te/ pad+ma'i nang shar phyogs la sogs pa'i 'dab ma bzhi dang / de bzhin du gzhal yas khang gi zur bzhi dang / sgo bzhi dang / steng dang 'og rnams su ro bco lnga dang</text></item>
<item><p>220a5</p><section></section><text>ldan par blta bar bya'o/ /de'i rjes su ro mnan pa'i A li dang kA li yongs su gyur pa las/ zla ba dang nyi ma'i nang du son pa'i a la sogs pa'i dbyangs bco lnga bsgom par bya'o/ /de nas a la sogs pa'i yi ge yongs su gyur pa las thams cad las sa bon dang bcas pa'i gri gug go/ /de nas</text></item>
<item><p>220a6</p><section></section><text>zla ba dang / nyi ma dang / gri gug yongs su gyur pa las bdag med ma la sogs pa rnal 'byor ma bco lnga bsgom par bya'o/ /de la me long lta bu'i ye shes dang ldan pa ni zla ba'o/ /mnyam pa nyid dang ldan pa ni nyi ma'o/ /de dag gi nang du son pa ni so sor rtog pa'o/ /thams cad gcig pa ni bya ba nan</text></item>
<item><p>220a7</p><section></section><text>tan no/ /gzugs brnyan rdzogs pa ni chos kyi dbyings shin tu rnam par dag pa'o/ /de lta lte ba'i nang du dbyangs kyi yi ge a las byung ba'i mi bskyod pas rgyas btab pa/ zhe sdang dang / rnam par shes pa'i phung po'i bdag nyid thabs dang shes rab kyi ngo bo'i gzugs kha T+wAM gas gzugs</text></item>
<item><p>220b1</p><section></section><text>'khyud pa'o/ /shar la sogs pa'i 'dab ma rnams la/ a i I U'i dbyangs las byung ba/ gti mug dang / phra ma dang / 'dod chags dang / phrag dog gi rang bzhin/ rnam par snang mdzad dang / rin chen 'byung ldan dang / 'od dpag med dang / don yod grub pa rnams kyis rgyas btab pa/</text></item>
<item><p>220b2</p><section></section><text>gzugs dang / tshor ba dang / 'du shes dang / 'du byed kyi phung po'i bdag nyid/ rdo rje ma dang / gau rI ma dang / chu ma dang / rdo rje mkha' 'gro ma rnams bsgom par bya'o/ /de nas phyi rol gyi rim pa la dbang po la sogs pa'i mtshams rnams su U r-i r-I l-i dbyangs la sogs pa'i mi bskyod pa dang /</text></item>
<item><p>220b3</p><section></section><text>rnam par snang mdzad dang / rin chen 'byung ldan dang / 'od dpag med pas rgyas btab pa/ sa dang / chu dang / me dang / rlung rnams kyi rang bzhin/ puk+ka sI dang / sha ba rI dang / tsaN+DalI dang / Dom+bi ma rnams bsgom par bya'o/ /de nas shar phyogs la sogs pa'i sgo rnams su/ l-I e ai o'i dbyangs</text></item>
<item><p>220b4</p><section></section><text>las byung ba puk+ka sI la sogs pa'i rang bzhin du rgyas btab pa/ gzugs dang / sgra dang / dri dang / ro rnams kyi rang bzhin/ gau rI dang / tsau rI dang / be tA lI dang / g+hasma rI rnams bsgom par bya'o/ /de'i rjes su steng dang 'og tu gti mug dang 'dod chags kyis rgyas btab pa/ au aM las byung ba/</text></item>
<item><p>220b5</p><section></section><text>reg bya dang / chos kyi dbyings kyi rang bzhin te/ 'khor ba dang mya ngan las 'das pa'i rang bzhin sa spyod dang / mkha' spyod dag bsgom par bya'o/ /'dir yang lha mo rnams bskyed pa'i rjes su rang gi rigs dang bcas pa'i dbang bskur te/ rang gi rigs kyis rgyas btab par rtogs par</text></item>
<item><p>220b6</p><section></section><text>bya'o/ /de dag ni rnal 'byor ma bco lnga'o/ /lo bcu drug pa'i tshul zla ba'i dkyil 'khor la gnas pa'i dbyer med pa'i mig sman nag po'i mdog lta bu ste/ byang chub sems kyi rang bzhin skra 'bar ba gyen du brdzes pa/ spyi bor rdo rje sems dpa'i rang bzhin thod pa dum bu sor bzhi pa 'dzin pa/</text></item>
<item><p>220b7</p><section></section><text>mgo la yang sangs rgyas lnga'i rang bzhin thod pa skam po lnga 'dzin pa'o/ /spyan zlum po dmar po gsum pa zhal mche ba gtsigs pa/ ma mo bco lnga'i bdag nyid kyi mgo bo skam po bco lnga'i phreng bas brgyan pa/ stag gi pags pa'i sham thabs can/ skyil krung phyed pa'i gar gyis</text></item>
<item><p>221a1</p><section></section><text>bzhugs pa ro la bcibs pa/ phyag rgya lnga 'dzin pa'o/ /de la/ 'khor lor gzugs kyis mi bskyod pa/ /rna cha'i bdag nyid 'od dpag med/ /mgul pa'i phreng bar rin chen bdag /lag rgyan rnam par snang mdzad brjod/ /ske rags la ni don yod gnas/ /</text></item>
<item><p>221a2</p><section></section><text>lus kun rdo rje 'dzin bzhin no/ /bla ma slob dpon 'dod lha la/ /phyag 'tshal spyi bor 'khor lo 'dzin/ /bla ma rdo rje 'dzin pa la'ang / /smod tshig mi nyan pa yi phyir/ /rna ba dag la rna cha 'dzin/ /sngags bzlas phyir ni mgul ba'i phreng / /phyag rgya bsten pa ske rags te/ /srog</text></item>
<item><p>221a3</p><section></section><text>gcod spangs pa gdu bu ste/ /rkang rgyan dang ni dpung rgyan 'dzin/ /byams pa'i thugs ni yan lag gnag /dmar ser gyi ni skra dag ni/ /'dod chags chen por ston pa dang / /khro bor rtogs phyir steng du brdzis/ /sku dang gsung dang thugs shin tu chags pa'i rang bzhin gyi phyir/ rang bzhin</text></item>
<item><p>221a4</p><section></section><text>gyis spyan dmar po chen po'o/ /srid pa dang mya ngan las 'das pa'i rang bzhin dag ni phyag dag go/ /nga rgyal la sogs pa'i skyon gcod pa ni gri gug go/ /khams gsum pa rnam par dag pa phung po la sogs pa'i bdud bzhi la sogs pa'i khrag gis bkang ba rnam par rtog pa mtha'</text></item>
<item><p>221a5</p><section></section><text>dag gis lus thod pa dum bu gsum mo/ /chos dang longs spyod dang sprul pa rnam par dag pa ni gnyer ma gsum mo/ /ngo bo nyid gcig pu'i sku'i rnam par dag pa ni lus kyi ril po dag go/ /sgrib pa dang bral bar ston pa'i phyir stag gi pags pa'i na bza'o/ /khams gsum pa dmigs</text></item>
<item><p>221a6</p><section></section><text>pa med par ston pa'i phyir zhabs ma sbyangs pa'o/ /ro gcig pa'i rang bzhin du bstan pa'i phyir zhabs gcig gis sa'i dkyil 'khor du mnan pa'o/ /de'i rjes su snying ga'i sa bon las byung ba'i 'od zer rnam pa lngas 'og min na bzhugs pa'i ye shes sems dpa'i rang gi bdag med</text></item>
<item><p>221a7</p><section></section><text>ma'i 'khor lo la bkug la/ /snying ga'i sa bon la gzhug par bya'o/ /ye shes dang dam tshig sems dpa' dag gcig tu byas nas bdag med ma'i nga rgyal dang ldan pas bdag med ma dang mnyam par 'gyur te/ 'dir sbyor ba'i yan lag drug rnam par gzhag pa'i phyir rim pas/</text></item>
<item><p>221b1</p><section></section><text>nag po dang / dmar po dang / ser po dang / ljang gu dang / sngon po dang / dkar po rnams bsgom par bya'o/ /de la bsgom pa phul du byung ba'i rim gyis dang por sprin gyis bsgribs pa'i zla ba'i dkyil 'khor lta bur snang ngo / /de yang</text></item>
<item><p>221b2</p><section></section><text>rab kyi phul du phyin pa las ni sgyu ma lta bur snang ngo / /de'i rjes su rab kyi phul du phyin pa yongs su smin pa las ni rmi lam dang sad pa 'dra ba'i dus su gnyis su med par gang gis mthong bas phyag rgya chen po thob par 'gyur ro zhes bya bas ni bskyed pa'i rim pa'o/ /gzhan du bo la dang kak+kol dang</text></item>
<item><p>221b3</p><section></section><text>yang dag par sbyor ba las/ gang bde ba chen po'i rang bzhin mchog dang bral ba'i nang du son pa'i byang chub kyi sems skye ste/ de nyid bco lnga'i cha'i bdag nyid can skad cig gis sngon du bstan pa'i phyag mtshan dang kha dog dang dbyibs te/ rnal 'byor ma bco lnga'i dkyil 'khor gyi 'khor lor</text></item>
<item><p>221b4</p><section></section><text>blta bar bya'o/ /de yang phung po lnga dang / khams bzhi dang / yul drug ste/ sku dang gsung dang thugs kyi rang bzhin te/ 'di ni zab mo bskyed pa'i rim pa'o/ /skad cig nyid las rnal 'byor ma bco lnga'i bdag nyid kyi dkyil 'khor gyi 'khor lo blta'o/ /'di ni rdzogs pa'i rim pa'o/ /</text></item>
<item><p>221b5</p><section></section><text>rdo rje'i lus kyang ye shes lngas byin gyis brlabs pa'i rtsa sum cu rtsa gnyis te/ bde ba chen po'i gnas nas 'dzag pa'o/ /de yang rnal 'byor ma bco lnga'i bdag nyid de/ lus nyid bdag med ma'i 'khor lo'o/ /yongs su rdzogs pa'i rim pa'o/ /de bzhin dul la nA dang ra sa nA dag mgrin</text></item>
<item><p>221b6</p><section></section><text>pa nas brtsams te/ lte ba'i bar du g.yon pa dang cig shos kyi ngos su gnas pa zla ba dang nyi ma zhes bya bas/ lte ba'i nang du de nyid skye gnas kyi rtsa la la nA dang ra sa nA yin te/ mi bskyod pa dang khrag 'bab pa'o/ /a ba d+hU tI ni mgo dang mgrin pa dang lte ba dang skye gnas kyi nang du gnas pa</text></item>
<item><p>221b7</p><section></section><text>byang chub kyi sems 'bab pa'o/ /rtsa de dag bdag med ma'o/ /mi phyed ma dang phra gzugs ma ni spyi bor gnas pa ste/ grangs bzhin du sen mo dang / so dang / skra dang ba spu'i mtshan nyid rnams zung ngu 'bab pa ni rdo rje ma'o/ /gsal ma ni rna ba g.yas pa'i pags pa dang / dri ma 'bab pa</text></item>
<item><p>222a1</p><section></section><text>dang / g.yon ma ni rgyab kyi sgal tshigs kyi sha 'bab pa dag ni gau rI'o/ /ya mi ni dang / rus sbal skyes dag ni rna ba g.yon pa dang / smin ma'i dbus na gnas pa ste/ rgyus pa dang / rus pa dang / dri 'bab ba dag ni chu ma'o/ /dngos po ma dang dbang bskur ma dag ni/ mig</text></item>
<item><p>222a2</p><section></section><text>dang lag pa'i rtsa bar gnas te/ glo ba dang snying 'bab pa ste/ rdo rje mkha' 'gro ma'o/ /skyon ldan ma dang ma hA ni ye dag ni mchan khung dang nu ma dag la gnas pa ste/ mig dang mkhris pa 'bab pa ste/ puk+ka sI'o/ /ma mo dang mtshan mo dag ni lte ba dang sna rtse dag la gnas pa ste/ mchin pa</text></item>
<item><p>222a3</p><section></section><text>dang rgyu ma dang dri 'bab pa sha pa rI'o/ /bsil ster dang tsha ba ma dag ni kha dang mgrin par gnas te/ ngos kyi skud pa dang lto ba 'bab pa ste/ tsaN+DalI'o/ /phra ma na ni snying dang bshang ba 'bab pa'o/ /mdog nag ma ni mtshams mthar gnas pa ste/ Dom+bi nI'o/ /phra gzugs ma dang spyi ma dag ni</text></item>
<item><p>222a4</p><section></section><text>mdoms dang bshang ba'i lam dang bad kan dang mkhris pa 'bab pa ste/ gau rI'o/ /rgyu sbyin ma dang bral ba dag ni brla dang byin pa dag la gnas pa khrag dang rdul 'bab pa ste/ tsau rI'o/ /sdug ma dang dngos grub ma dag ni rkang pa'i sor mo dang rkang pa'i rgyab tu tshil dang mchin pa 'bab pa ste/ be tA lI'o/ /</text></item>
<item><p>222a5</p><section></section><text>'tshed pa dang / yid bzangs ma dag ni/ mthe bo dang pus mo gnyis la gnas te/ de la snga ma ni bad kan 'bab pa/ phyi ma ni stobs dang snabs 'bab pa ste/ 'di ni g+hasma rI'o/ /snying ga'i pad+ma'i lte ba'i shar la sogs pa'i 'dab ma rnams la go rims bzhin du gsum skor ma dang / 'dod ma</text></item>
<item><p>222a6</p><section></section><text>dang / khyim ma dang / gtum mo dang / bdud sbyin ma rnams so/ /de la rtsa dang po gnyis ni sa spyod ma'o/ /lhag ma rnams ni mkha' spyod ma'o/ /'di yang rtsa nas rab tu 'dzag pas/ rgyas par byed pa dang / 'gro bar byed pa dang / de nas cung zad 'bab pa'o/ /sku dang gsung dang thugs</text></item>
<item><p>222a7</p><section></section><text>dang / chos dang longs spyod rdzogs pa dang / sprul pa'i ngo bo nyid ni 'khor lo bzhir lus la rnam par gnas pa'o/ /de la sprul pa'i 'khor lo ni kha dog sna tshogs pa pad+ma 'dab ma drug cu rtsa bzhi pa'i lte ba'i 'og tu yi ge a nag po steng du kha bltas pas rnam par gnas pa'o/ /chos kyi</text></item>
<item><p>222b1</p><section></section><text>'khor lo ni pad+ma 'dab ma brgyad pa la yi ge hUM nag po snying gar rnam par gnas pa'o/ /mgrin par longs spyod kyi 'khor lo dmar po 'dab ma bcu drug pa la pra na ba sa bon dmar po'o/ /spyi bor 'dab ma sum cu rtsa gnyis pa dkar po la yi ge haM dkar po'i sa bon kha thur du</text></item>
<item><p>222b2</p><section></section><text>bltas pa las bdud rtsi'i rgyun 'bab pa bde ba chen po'i 'khor lo'o/ /'di dag dga' ba dang skad cig ma'i rnam par gzhag pa ni bla ma'i man ngag las rtogs par bya'o/ /'bad pa med par zung du 'jug pa gnyis med bar 'byung ba'i byang chub kyi sems mngon du byed pa'i</text></item>
<item><p>222b3</p><section></section><text>rgyu'o/ /ngo bo nyid kyi rim pa'o/ /de nas bsgom pas dub na bdag med ma'i nga rgyal dang ldan pas sngags bzlas par bya'o/ /de la 'dir lhan cig skyes par grub pa phra ba dang po hUM phaT mthar gnas pa'i dbyangs bco lnga'i rang bzhin gyi a la sogs pa'i sngags so/ /'di lta ste/</text></item>
<item><p>222b4</p><section></section><text>oM a A i I u U r-i r-I l-i l-I e ai o au aM hUM phaT swA hA/ bdag med ma dmar mo'i nga rgyal dang ldan pas grong khyer dkrug pa'i sngags bzlas par bya'o/ /de la 'dir sngags ni/ oM a ka tsa Ta ta pa ya sha swA hA/ zhes pa'o/ /oM a kA ro mu khaM sarba d+harmA NAM/ A d+ya nut+pan+na twA ta/</text></item>
<item><p>222b5</p><section></section><text>oM AH hUM phaT swA hA/ zhes pa ni gtor ma'i sngags so/ /oM AH hUM zhes bya ba ni dam tshig byin gyis brlab pa'i sngags so/ /de'i rjes su dkyil 'khor gyi 'khor lo mngon du byas pa'i dus su ni nu ma spangs pas rang gi yan lag gi kak+kola'i nang du gnas pa'i bo lar bya'o/ /'gram pa gnyis</text></item>
<item><p>222b6</p><section></section><text>ni dril bur 'gyur ba'o/ /gsang sngags tshul gyi bstan bcos snying / /bla ma dam pa'i 'bad pa las shes pa/ /bdag med ma ni rab tu gsal ba ni/ /bdag gi snying rje yis ni sems kyis byas/ /dkyil 'khor 'khor lo zab mo yi/ /rnam par nges par 'gyur ba ni/ /ji ltar</text></item>
<item><p>222b7</p><section></section><text>'dir ni lus can rnams/ /ri khrod mgon gyi zhabs kyi chu skyes kyi/ /rdul rnams spyi bos ma blangs pa/ /de dag nges par ji ltar 'gyur/ /mngon par rtogs pa 'di yis thob pa yis/ /dge ba 'di yis 'jig rten mtha' dag ni/ /srid pa gsum gyi sdug bsngal yid mi bde spangs te/ /</text></item>
<item><p>223a1</p><section></section><text>rdo rje 'dzin pa'i go 'phang rab gnas shog /dpal paN+Di ta gnyis su med pa'i rdo rjes mdzad pa'i bdag med ma'i sgrub thabs rdzogs so// //rgya gar gyi mkhan po badzra pA Ni las mnyan te slad kyi dge slong mtshur dz+nyA na A ka ras bsgyur ba'o// //</text></item>
<item><p>223a2</p><section></section><text>@##/ /rgya gar skad du/ nai rAt+ma sA d+ha na pauSh+Ti ka ni rde sha /bod skad du/ bdag med ma'i sgrub thabs rgyas par bstan pa zhes bya ba/ bcom ldan 'das yum shes rab kyi pha rol tu phyin pa la phyag 'tshal lo/ /spyir de kho na nyid btsal ba'i thabs mang na yang gnas skabs 'dir bsgom</text></item>
<item><p>223a3</p><section></section><text>par bya ba'i snod du rung bar byas pa'i sngags pas nang par sngar langs te/ rang gi snying gar zla ba'i dkyil 'khor la bdag med ma'i sa bon 'od kyi phreng ba dang ldan par bltas la/ gdong bkru ba la sogs pa byas te/ rnal 'byor dang gnas dang bdag nyid bsrung ba byas la bsam gtan gyi</text></item>
<item><p>223a4</p><section></section><text>gnas su rab tu zhugs nas bde ba'i stan la 'dug ste/ rang gi sngags kyis mchod yon la yongs su bzlas par bya'o/ /dus gsum gyi de bzhin gshegs pa thams cad yang dag par bsdus pa'i ngo bo bdag med ma'i dkyil 'khor mdun gyi nam mkha' bar snang la gnas par bltas pa la rang</text></item>
<item><p>223a5</p><section></section><text>gi snying ga'i sa bon las mngon du bton pa'i mchod pa'i lha mo brgyad po rnams kyis mchod par byas te/ ri dgas can 'dzin ser mo ste/ /nyi ma 'dzin pa chom rkun ma'o/ /lag na chu 'dzin ro langs ma/ /za phod ma ni sman snod 'dzin/ /sbos mo lag na rdo rje 'dzin/ /ro mchog 'dzin</text></item>
<item><p>223a6</p><section></section><text>pa ri khrod ma/ /de bzhin gtu ma mo cang te'u can/ /sme mo mgul par 'khyud cing 'dzin/ /zhes pa de dag gis yang dag par mchod la/ de dag gi mdun du sdig pa bshags pa la sogs pa 'di ltar bya ste/ bdag gi sdig pa ni thams cad du so sor 'chags lags so/ /so so'i</text></item>
<item><p>223a7</p><section></section><text>skye bo rnams dang / 'phags pa rnams kyi dge ba thams cad la ni rjes su yi rang lags so/ /bdag ji srid byang chub kyi bar du sangs rgyas la skyabs su mchi'o/ /chos la skyabs su mchi'o/ /dge 'dun la skyabs su mchi'o/ /sems can thams cad la bde ba dang phan gdags</text></item>
<item><p>223b1</p><section></section><text>pa dang / ji ltar byang chub rnam pa gsum po'i skal pa dang ldan pa de rnams byang chub gsum po thob par bya ba'i don du bla na med pa yang dag par rdzogs pa'i byang chub mchog tu sems bskyed par bgyi'o/ /de nas sems can thams cad la bde ba bzang po nye bar sbyar bar bya ba'i phyir byams pa bsgom</text></item>
<item><p>223b2</p><section></section><text>par bya'o/ /de nas sems can thams cad kyi sdug bsngal nye bar sel ba'i rnam pa snying rje'o/ /de nas 'di ltar sems can thams cad bde ba dang mi 'bral ba'i rnam pa dga' ba'o/ /de nas sems can thams cad 'jig rten dang 'jig rten las 'das pa'i dge ba rnams su nye</text></item>
<item><p>223b3</p><section></section><text>bar sbyor ba'i rnam pa btang snyoms so/ /de nas chos thams cad sems las skye zhing snang ba las bde ba ma yin pa 'di lta bu sems gzung ba dang 'dzin pa'i don du snang ba 'khrul pa rnam par bsal ba ste/ dper na rmi lam lta bu 'di ni nges pa ma yin no/ /'khrul pa yongs su bsal</text></item>
<item><p>223b4</p><section></section><text>ba'i phyir na sngon po dang ser po la sogs pa don du snang ba yongs su bsal bar bya'o/ /rgyu des na so sor snang ba rnams ni bdag nyid kyi sems te/ de yang ston ka'i nyi ma'i gung la nam mkha' dri ma med cing snang ba med pa gsal ba tsam mtha' yas pa ltar blta'o/ /'di ni don dam pa byang chub</text></item>
<item><p>223b5</p><section></section><text>kyi sems so/ /'dir ni gdod ma'i shes rab kyi pha rol tu phyin pa ste/ de lta bu 'di stong pa nyid kyi ye shes dam pa'o/ /'di ru sngags kyis byin gyis brlab cing bsgom par bya'o/ /oM shU n+ya tA dz+nyA na badzra swa b+hA wa At+ma ko\u0f85haM zhes pa'o/ /de'i rjes la/ re phas nyi ma mdun du rnam par bsgom/</text></item>
<item><p>223b6</p><section></section><text>nyi ma der hUM sna tshogs rdo rje'i dngos/ /rdo rje de yis rnam par bsgom bya ba/ /ra ba dang ni dra ba bcing ba'o/ /de nas ston ka'i zla ba ltar dkar po gyen kar gnas pa'i gru gsum pa/ nang rol stong pa chen po'i khams su gnas pa'i chos kyi 'byung gnas kyi phyag rgya ru rnam par bsgom</text></item>
<item><p>223b7</p><section></section><text>par bya'o/ /de'i dkyil du dbang chen gyi dkyil 'khor gru bzhi pa ser po'o/ /de'i steng du chu'i dkyil 'khor zlum po dkar po'o/ /de'i steng du me gru gsum pa dmar po'o/ /de'i steng du rlung gzhu'i rnam pa sngon po'o/ /de rnams yongs su gyur pa sna tshogs pad+ma chen po ge sar dang ldan pa</text></item>
<item><p>224a1</p><section></section><text>sna tshogs rdo rjes mtshan pa la gzhal yas khang brtsegs pa bsgom par bya'o/ /de yang rin po che sna lnga mchog tu 'bar ba'i rang bzhin las gyur pa/ gru bzhi pa dang / sgo bzhi pa dang / twa ra na bzhis brgyan pa/ mu khyud la mchod pa'i lha mo brgyad phrag gnyis kyis mchod pa byed pa</text></item>
<item><p>224a2</p><section></section><text>can dra ba dra phyed kyis mdzes pa/ rdo rje skud pas brgyan pa dang / rlung gis rlabs pas sna tshogs pa'i steng logs su bskyod pa'i cod pan dril bu'i sgra dang ldan pa can no/ /de'i dkyil gyi rim pa la pad+ma 'dab ma brgyad pa rnam par bsgom par bya'o/ /de'i ge sar dang phyogs bzhi ru zhing lnga'i</text></item>
<item><p>224a3</p><section></section><text>gdan rnams su bsam par bya'o/ /phyi rim gyi grwa rnams su ba zhi dang / sgo rnams su bzhi dang / 'og tu gcig dang steng du gcig go/ /de nas zhing gi gdan dbu ma'i snying gar sngon du bsgoms pa'i sgom pa po'i sems mtha' yas shing gsal ba shel lta bu de dbyangs kyi yi ge bco lnga po phreng</text></item>
<item><p>224a4</p><section></section><text>ba'i gzugs kyis bsdus te de yongs su zhu ba zla ba gang ba'i rnam par bsgom par bya'o/ /de'i steng du sde tshan sum cu rtsa bzhi'i phreng ba yongs su zhu bas nyi ma'i dkyil 'khor ro/ /de'i steng du yi ge a des gri gug go/ /de'i dkyil 'khor yi ge a'o/ /yi ge a de las de bzhin gshegs</text></item>
<item><p>224a5</p><section></section><text>pa thams cad rnal 'byor ma bco lnga'i gzugs kyis spros te/ slar de la yang dag par bsdus pas zla ba dang nyi ma dang gri gug dang / sa bon yongs su zhu bas bcom ldan 'das bdag med ma'i rnal 'byor bsgom par bya'o/ /de ni kha dog nag mo drag chen mo/ /phyag rgya lnga yis rnam par brgyan/ /</text></item>
<item><p>224a6</p><section></section><text>'khor lo snyan cha mgul do dang / /phyag gdub dang ni sku regs dang / /stag lpags smad g.yogs 'od 'bar ba/ /dbu skra dmar ser gyen du skyes/ /phyag gnyis zhal ni gcig ma ste/ /khro gnyer bsdus shing spyan dmar ma/ /g.yon na thod pa kha T+wAM ga /g.yon min na ni gri gug bsnams/ /</text></item>
<item><p>224a7</p><section></section><text>skyil krung phyed pa'i gar gyis bzhugs/ /ri bong can 'od zla ba'i gdan/ /'khor lo bzhi yi chu skyes la/ /yi ge bzhi yis brgyan pa'o/ /nu bar zla ba'i gri gug la/ /sa bon 'od kyis rnam mdzes gnas/ /zhes bya ba yin no/ /'di dag ni dang po'i rnal 'byor dang / dang po'i ting nge 'dzin</text></item>
<item><p>224b1</p><section></section><text>dang / ngo bo nyid kyi sku'o/ /de nas de'i rjes su snying ga'i mtshan ma la gnas pa'i sa bon las zla ba'i gdan bcu bzhi nges par bton te/ ro'i gdan rnams re re'i snying gar dgod do/ /de nas yang sa bon de nyid las nyi ma'i gzugs bcu bzhi po bton te/ zla ba de dag nyid kyi steng du gzhag</text></item>
<item><p>224b2</p><section></section><text>par bya'o/ /zla ba dang nyi ma mnyam par sbyar ba las nyi ma'i steng du sa bon rnams skyes so/ /de la nang gi rim pa'i shar la sogs pa'i phyogs kyi nyi ma rnams la rim bzhin du A i I u'o/ /phyi'i rim pa'i dbang ldan la sogs pa'i grwa rnams kyi nyi ma rnams la rim bzhin du U r-i r-I</text></item>
<item><p>224b3</p><section></section><text>l-i'o/ /shar la sogs pa'i sgo'i nyi ma rnams la l-I e ai o'o/ /'og gi nyi ma la au yin no/ /steng gi nyi ma la aM ngo / /so so'i sa bon las gri gug dang / /sa bon yongs su zhu ba rnams lha mo bcu bzhir byung ste/ thams cad kyang ji ltar bdag med rnal 'byor ma de bzhin no/ /</text></item>
<item><p>224b4</p><section></section><text>phyogs kyi 'dab ma rnams la rdo rje ma dang / ser mo dang / chu'i rnal 'byor ma dang / rdo rje mkha' 'gro ma'o/ /grwa rnams su sbos mo dang / ri khrod ma dang / gtum mo dang / sme mo'o/ /sgo rnams su ser mo dang / chom rkun ma dang / ro langs ma dang / za nus ma'o/ /lha mo bcu gnyis po</text></item>
<item><p>224b5</p><section></section><text>de rnams ni bdag med ma la mngon du phyogs pa'o/ /'og tu ni sa spyod ma ste zhal 'og tu gzigs pa'o/ /steng du ni nam mkha' spyod ma ste zhal steng du gzigs pa'o/ /thams cad kyi snying gar zla ba la gri gug gnas pa'i dkyil na rang rang gi sa bon can no/ /de'i rjes su sngags kyi 'od</text></item>
<item><p>224b6</p><section></section><text>zer gyis ye shes kyi 'khor lo bkug ste/ yi ge hUM gis bgegs rnams bskrad cing nam mkha'i steng na bzhugs pa dag mnyes par bya ba'i ched du sngon du yongs su bzlas pa'i mchod yon dang zhabs bsil dang zhal bsil dag rang gi sngags kyis dbul bar bya'o/ /de nas dzaH hUM baM hoH zhes</text></item>
<item><p>224b7</p><section></section><text>brjod de/ dam tshig gi dkyil 'khor la ye shes kyi dkyil 'khor mngon du bkug cing bcings nas dbang du byas la chu dang 'o ma 'dres pa bzhin du ro gcig tu gyur par bsam par bya'o/ /de nas bdag nyid kyi gzugs kyi phung po de'i bdag nyid la rdo rje ma gnas par blta'o/ /tshor ba'i phung po</text></item>
<item><p>225a1</p><section></section><text>la ser mo'o/ /'du shes kyi phung po la chu'i rnal 'byor ma'o/ /'du byed kyi phung po la rdo rje mkha' 'gro ma'o/ /rnam par shes pa'i phung po la bdag med ma'o/ /sa'i khams la sbos mo'o/ /chu'i khams la ri khrod ma'o/ /me'i khams la drag 'dzin ma'o/ /rlung gi</text></item>
<item><p>225a2</p><section></section><text>khams la sme mo'o/ /gzugs kyi skye mched la ser mo'o/ /sgra'i skye mched la chom rkun ma'o/ /dri'i skye mched la ro langs ma'o/ /ro'i skye mched la za nus ma'o/ /reg bya'i skye mched la sa spyod ma'o/ /chos kyi skye mched la mkha' spyod ma'o/ /yang mig gi skye mched la rdo rje ma'o/ /rna ba'i</text></item>
<item><p>225a3</p><section></section><text>skye mched la bdag med ma'o/ /sna'i skye mched la ser mo'o/ /lce'i skye mched la chu'i rnal 'byor ma'o/ /lus kyi skye mched la rdo rje mkha' 'gro ma'o/ /yid kyi skye mched la bdag med ma'o/ /zhe sdang la bdag med ma'o/ /gti mug la rdo rje ma'o/ /'dod chags la chu'i rnal 'byor ma'o/ /</text></item>
<item><p>225a4</p><section></section><text>nga rgyal la ser sna ma'o/ /phrag dog la rdo rje mkha' 'gro ma'o/ /thams cad kyi mgo bor yi ge oM gyis sku byin gyis brlab par bya'o/ /mgrin par yi ge AH yis ngag byin gyis brlab pa'o/ /snying gar yi ge hUM gis thugs byin gyis brlab par bya'o/ /de lta bu'i gzhan rnams kyi yang phung</text></item>
<item><p>225a5</p><section></section><text>po dang / khams dang / skye mched dang / nyon mongs pa dang / nye ba'i nyon mongs pa rnams rnam par dag par lhag par mos par bya'o/ /de nas rang gi snying ga'i sa bon gyi 'od zer gyis de bzhin gshegs pa thams cad bkug ste/ nam mkhar gzhag pa la rang gi snying ga'i sa bon las mngon par</text></item>
<item><p>225a6</p><section></section><text>spros pa'i ma mo brgyad po rnams kyis yang dag par mngon par mchod la dbang bskur ba blang bar bya'o/ /de nas de rnams ye shes lnga'i rang bzhin gyis gang ba'i nor bu rin po che rnams kyi bum pas dkyil 'khor gyi bdag po dang / de nyid kyi dkyil 'khor ba rnams la dbang bskur bar rnam par bsam mo/ /</text></item>
<item><p>225a7</p><section></section><text>dbang bskur ba'i chu las byung ba'i rigs lnga rnams kyis rgyas gdab par bya'o/ /thugs dang rtag pa rin chen dang / /'jig rten dbang don grub pas so/ /thugs rtag rin chen 'jig rten dbang / /rnams kyi mtshams na bzhugs rnams la'o/ /sgo skyong rnams la'ang de bzhin no/ /rmongs</text></item>
<item><p>225b1</p><section></section><text>dang chags pas 'og bla ma'o/ /de nas rang gi snying ga'i sngags las mchod pa'i lha mo brgyad po rnams nges par bton te spros la yang dag par bsdus te mchod par bya'o/ /de la dang po'i drug po rnam sa ni cung zad bya bar lag na gnas pa'i snod kyis mchod par bya ba rnams kyi phyag na thogs pa'i</text></item>
<item><p>225b2</p><section></section><text>thod pa rnams su mchod rdzas rnams so sor rab tu gsal bar snang ba las rab tu bzhes par bya'o/ /des de rnams yongs su longs spyod cing tshim par blta'o/ /brgyad pa sme mo ni 'khor lo'i bdag mo'i mgrin pa la 'khyud pa'o/ /'di las ma gtogs pa gzhan dkyil 'khor gyi rnal 'byor</text></item>
<item><p>225b3</p><section></section><text>ma bdun po rnams ni der rab tu 'jug pa'o/ /des na de thams cad la bcom ldan 'das yum nyid kyi pad+mar gnas pa las skyes pa'i rdo rjes yongs su longs spyod pa'o/ /nag po dmar po de nas ser/ /ljang gu sngon po dkar po rim/ /rang bzhin dga' ba tsam du ni/ /bsam bya 'khor lo'i</text></item>
<item><p>225b4</p><section></section><text>gtso mo la'o/ /'di dag ni dkyil 'khor rgyal po mchog ces bya ba ste/ ting nge 'dzin gnyis pa dang / longs spyod rdzogs pa'i sku'o/ /de'i rjes su 'khor lo'i bdag pos lha mo thams cad bskul bas rim pa bzhin du rang rang gi sku las rjes su mthun pa'i gzugs sprin tsam spros pas 'gro</text></item>
<item><p>225b5</p><section></section><text>ba rnams kyi don la nan tan byas te rang rang gi sku sprin tsam mo/ /de rnams rtsa ba'i sku rnams la bsdu'o/ /de la sgo skyong ma rnams dang / sa spyod mas ni rim bzhin du dad pa dang / brtson 'grus dang / dran pa dang / ting nge 'dzin dang / shes rab kyi dbang po rnams la sems can rnams 'jog go/ /</text></item>
<item><p>225b6</p><section></section><text>mkha' spyod mas ni dad pa dang brtson 'grus dang dran pa dang ting nge 'dzin dang shes rab kyi stobs rnams la'o/ /sbos mo ni rab tu dga' ba dang / dri ma med pa dang / 'od byed pa rnams la'o/ /ri khrod mas ni 'od 'phro ba dang / sbyang dka' ba dang / mngon du gyur pa rnams la'o/ /drag 'dzin</text></item>
<item><p>225b7</p><section></section><text>mas ni ring du song ba dang / mi g.yo ba rnams la'o/ /sme mos ni legs pa'i blo gros dang / chos kyi sprin dag la'o/ /lhag ma gzhan rnams ni sangs rgyas lnga'i sa rnams la ste/ de la phyogs kyi lha mo bzhi pos ni me long lta bu la sogs pa'i ye shes bzhi rnams la'o/ /bcom</text></item>
<item><p>226a1</p><section></section><text>ldan 'das yum bdag med ma nyid ni shin tu rnam par dag pa chos kyi dbyings kyi ye shes la'o/ /'di dag ni las kyi rgyal po mchog ces bya ba'i ting nge 'dzin gsum pa dang sprul pa'i sku'o/ /skyon ni thang cig ngal bso la 'bar ba'i sngags kyi yi ge rnams snying ga'i zla ba la</text></item>
<item><p>226a2</p><section></section><text>yi ge'i phreng ba'i dngos por yid kyis mngon du bris pa rnams la rim par brjod cing ji srid skyo bar mi 'gyur gyi bar du dal bus bzlas so/ /sngags ni dbyangs yig bco lnga po swA hA mthar bzhag pa'o/ /de nas tshigs bcad gnyis kyis bsod nams yongs su bsngo bar byas te/ sangs rgyas</text></item>
<item><p>226a3</p><section></section><text>kun gyi nor rnams kun/ /rdo rje 'chang chen go 'phang ni/ /bdag gis dge ba 'di thob ste/ /'gro rnams kyang ni der thob shog /yang dag byang chub ched du gang spyod dang / /yang dag rdzogs pa'i sangs rgyas rnams kyi yang / /byang chub rdo rje yis ni gang brjod pa/ /spyod pa de gnyis bdag</text></item>
<item><p>226a4</p><section></section><text>gis spyod par shog /ces brjod do/ /rang gi snying ga'i sa bon gyi thig le lo dkyil 'khor pa rnams bcug ste/ langs la ji ltar bde bar rang gi lha'i nga rgyal du byas pa dang / mi 'bral bar spyod lam thams cad bya'o/ /gung gi thun mtshams su ni lha'i khang par zhugs nas stan bde ba la 'dug ste</text></item>
<item><p>226a5</p><section></section><text>bdag nyid bdag med ma rnal 'byor mar bltas la rang gi snying ga'i sngags las lha mo bcu bzhi po rnams phyung nas ji lta ba'i gnas rnams la bzhugs par blta'o/ /bdag nyid dang de rnams kyi phung po la sogs pa rnam par dag pa dang / yi ge gsum gyis byin gyis brlabs pa yud tsam</text></item>
<item><p>226a6</p><section></section><text>zhig gis lhag par mos par bya ba dang / sngon bzhin du dbang bskur ba dang / yongs su bsngo ba'i mthar thug par bya'o/ /de bzhin dkyil 'khor nye bar bsdus te yang dag par langs la rang gi lha'i nga rgyal du byas pas thams cad bya'o/ /gtor ma yang 'dis sbyin par bya ste/ oM a kA ro</text></item>
<item><p>226a7</p><section></section><text>mu khaM sarba d+harmA NAM/ Ad+ya nut+pan+na twAta/ oM AH hUM phaT swA hA/ zhes pas so/ /srod kyi thun mtshams su ni mthar mchod yon phul la ye shes kyi dkyil 'khor gshegs su gsol te/ oM khyed kyis sems cad don kun mdzad/ /ji ltar dngos grub rjes 'gro stsol/ /sangs rgyas yul du</text></item>
<item><p>226b1</p><section></section><text>gshegs gsol te/ /slar yang gshegs shing 'byon 'tshal lo/ /zhes brjod pa'i rjes su oM muHzhes bya bas kyang bskul lo/ /de nas dam tshig gi dkyil 'khor nang du bstims te/ gnas dang bdag nyid rnal 'byor gyis bsrung bar bya'o/ /gnyid log pa'i dus su ni rang bzhin gyi dga' btsam du lhag</text></item>
<item><p>226b2</p><section></section><text>par mos par byas la nyal bar bya'o/ /de lta bur yang nas yang du rgyun du bya'o/ /mu tig phreng ltar yid 'ong sgrub thabs 'di/ /bstan pa'i dge ba ji lhad yod pa'i mthus/ /nga dang bdag tu zhen pa'i sems can kun/ /bdag med ma yi ngo bor lhun grub shog /bdag med ma sgrub pa'i thabs rgyas par</text></item>
<item><p>226b3</p><section></section><text>bstan pa/ dpal dkon mchog 'byung gnas kyis mdzad pa rdzogs so// @#/ /dpa' gcig ma'i sgrub thabs bzhugs// @##/ /dpal rdo rje sems dpa' la phyag 'tshal lo/ /chos dbyings ye shes lhan cig skyes/ /zhal gcig phyag gnyis g.yon brkyang sngo/ /rgyan</text></item>
<item><p>226b4</p><section></section><text>lnga thod phreng mgo skyes ser/ /gri gug thod phyag khyod la 'dud/ /blo dman bud med rnams kyi phyir/ /mdor bsdus rgyas pa ma yin pa/ /bskyed pa dang ni rdzogs pa yis/ /dpa' mo gcig pa bri bar bya/ /dang po re zhig rnal 'byor pas/ dben pa'i gnas su sems dpa'i skyil mo krung</text></item>
<item><p>226b5</p><section></section><text>gis gnas la/ ji skad gsungs pa'i rim pas bla ma mchod nas tshangs pa'i sgom pa byas la/ de nas oM shUn+ya tA dz+nyA na badzra swa b+hA wa At+ma ko\u0f85haM/ de rjes smon lam stobs las ni/ /chu skyes dmar po nyi dbus su/ /ma skyes mchog gi sa bon las/ /nag po zhal gcig phyag gnyis</text></item>
<item><p>226b6</p><section></section><text>ma/ /g.yas par gri gug 'jigs chen ma/ /g.yon pa na ni pad+ma'i snod/ /g.yas pa min par kha T+wAM ga /stag gi pags pas smad dkris pa/ /srog song steng na g.yon brkyang gnas/ /skra ser gyen 'greng phyag rgya lnga/ /thod phreng thal bas rnam brgyan la/ /de rjes ye shes</text></item>
<item><p>226b7</p><section></section><text>sems dpa' gzhag /skye mched drug dang sku gsung thugs/ /dbang bskur bdud rtsi mchod par bya/ /oM AH aM hUM swA hA/ bzlas pa'i sngags so/ /oM a kA ro mu khaM sarba d+ha rmA NAM/ A d+ya Nut+pan+na twA ta/ oM AH hUM phaT swA hA/ gtor ma'i sngags so/ /lha mo'i lte bar zla rgyas 'bar/ /oM yig ye</text></item>
<item><p>227a1</p><section></section><text>shes lnga yi dngos/ /srid dang mya ngan 'das pa'i rgyu/ /de nyid 'khor ba zhes bya ste/ /de nyid mya ngan 'das pa yin/ /'khor ba yongs su shes gyur na/ /mya ngan 'das zhes de la brjod/ /ji ltar nor bu rin po che/ /ma phug pas ni sbyor bral 'gyur/ /rnam par</text></item>
<item><p>227a2</p><section></section><text>phug pas sbyor ldan pa/ /'khor ba'i rnam pa de lta bu/ /bla ma rnams kyis gsungs par 'gyur/ /dpa' gcig ma'i sgrub pa'i thabs bskyed pa dang rdzogs par ldan pa zhes bya ba slob dpon bsod snyoms pa sgra gcan 'dzin gyis mdzad pa rdzogs so// //rgya gar gyi mkhan po pradz+nyA</text></item>
<item><p>227a3</p><section></section><text>in+d+ra ru tsi dang / dge slong shAkya ye shes kyis bsgyur te gtan la phab pa'o// @##/ /rgya gar skad du/ nairAt+ma sA d+ha naM/ bod skad du/ bdag med ma'i sgrub pa'i thabs/ rdo rje sems dpa' la phyag 'tshal lo/ /'khor min mya ngan 'das min gang / /</text></item>
<item><p>227a4</p><section></section><text>gzugs can ma yin gzugs med min/ /de yi rang dngos kun rdzob tu/ /byis pa rnams phyir da ltar bri/ /bsgom pa 'di la dbang bar gyur pa'i rnal 'byor pa tho rangs kyi cha la mal nas langs nas snying gar zla ba la bdag med ma'i sa bon bltas la/ oM rak+Sha rak+Sha hUM hUM phaT swA hA zhes</text></item>
<item><p>227a5</p><section></section><text>lan gsum brjod nas gnas dang bdag nyid dang rnal 'byor bsrung bar bya'o/ /hUM gis lci ba mngon par bsngags la/ oM AH hUM sarba ta thA ga ta bi sho d+ha na badzre swA hA/ zhes bya bas chu la bsngags la bzlas pa'i dkyil 'khor byas nas/ oM me di nI badzra ban+d+ha hUM zhes</text></item>
<item><p>227a6</p><section></section><text>bya bas sa gzhi rdo rje'i rang bzhin du bltas la me tog dor bar bya'o/ /dkyil 'khor gzhal yas khang du yid kyis dmigs la/ oM badzra puSh+pe AH hUM zhes bya ba me tog la bsngags la/ dbus na gnas pa'i pad+ma 'dab ma bzhi pa'i dbus kyi lte ba la/ oM nai rA taim badzra puSh+pe AH hUM swA hA/ zhes bya bas so/ /shar gyi</text></item>
<item><p>227a7</p><section></section><text>'dab ma la a badzri zhes bya bas so/ /lho'i 'dab ma la i gau rI zhes bya bas so/ /nub kyi 'dab ma la I ba ri yo gi nI zhes bya bas so/ /byang gi 'dab ma la ni u badzra TA ki zhes bya bas so/ /dbang ldan mtshams su U puk+ka sI zhes bya bas so/ /me'i mtshams su r-i sha ba rI zhes</text></item>
<item><p>227b1</p><section></section><text>bya bas so/ /bden bral mtshams su r-I tsaN+DalI zhes bya bas so/ /rlung gi mtshams su l-i Dom+bi nI zhes bya bas so/ /shar gyi sgor ni l-I gau rI zhes bya bas so/ /lho'i sgor ni e tsau rI zhes bya bas so/ /nub kyi sgor ni ai be tA lI zhes bya bas so/ /byang gi sgor ni o g+hasma rI zhes bya bas so/ /</text></item>
<item><p>227b2</p><section></section><text>'og tu ni au bahU tsaR+YI zhes bya bas so/ /steng du ni A khe tsaR+YI zhes bya bas bzhag la yang dag par mchod pa bya ste/ oM badzra d+hU pe AH hUM zhes bya bas mchod pa nye bar bkod pas mchod pa byas la/ dkon mchog gsum la bdag skyabs mchi/ /sdig pa thams cad so sor bshags/ /'gro</text></item>
<item><p>227b3</p><section></section><text>ba'i dge la rjes yi rang / /sangs rgyas byang chub yid kyis gzung / /zhes bya ba lan gsum brjod pas phyag byas nas/ dkyil 'khor la lag pas bzhag la/ /'gro ba zhe sdang mnan mthong nas/ 'gro ba zhe sdang zhi bya'i phyir/ /mgon po bdag med ma gzugs ldan/ /de phyir bdag</text></item>
<item><p>227b4</p><section></section><text>med ma phyag 'tshal/ /zhes pas bstod la/ oM badzra muHzhes bya bas gshegs su gsol lo/ /de'i rjes la sems can thams cad la lha'i bde ba sbyar bar 'dod pa'i byams pa dang / sdug bsngal thams cad bsal bar 'dod pa'i snying rje dang / lha'i bde ba rgyun mi 'chad par 'dod</text></item>
<item><p>227b5</p><section></section><text>pa'i dga' ba dang / bla na med pa'i lam nye bar bsdu bar 'dod pa'i btang snyoms bsgom par bya'o/ /de'i rjes la yid kyis chos thams cad la dmigs la 'di dag sems nyid de phyi rol gyi bden pa ma yin na yang / don gyi rnam pa ltar 'khrul pa ma yin te/ dper na rmi lam lta bu'o</text></item>
<item><p>227b6</p><section></section><text>zhes nges par byas nas 'khrul pas sgro btags pa'i chos thams cad kyi rnam pa spangs la/ ston ka'i nyi ma gung gi dri ma med pa'i nam mkha'i dkyil lta bu'i 'od gsal ba mngon sum du byas nas sngags 'dis byin gyis brlab par bya'o/ /oM shUn+ya tA dz+nya na badzra swa b+hA wa At+ma ko\u0f85haM/ yud</text></item>
<item><p>227b7</p><section></section><text>tsam stong pa'i ye shes la ngal bsos la/ dbyangs yig bco lnga'i phreng ba yongs su gyur pa las zla ba'i dkyil 'khor gsal por bsgoms la/ sa bon a'i 'od kyis dpag tu med cing mtha' med pa'i 'jig rten gyi khams gsal bar byas nas 'gro ba kun sangs rgyas kyi rang bzhin du</text></item>
<item><p>228a1</p><section></section><text>byas nas bkug la sa bon gyi yi ger zhugs par bltas nas/ bdag med ma rdzogs par yud tsam gyis bsgom par bya'o/ /chos dbyings ro yi steng na gnas/ /mgo skyes ser po gyen du brdzes/ /lha mo phyag rgya lnga 'dzin ma/ /mgo bo'i phreng ba'i rgyan gyis brgyan/ /</text></item>
<item><p>228a2</p><section></section><text>skyil krung phyed pa'i gar gyis gnas/ /stag gi pags pa'i na bza' man bas/ /zhal ni mtshe ba gtsigs pa can/ /drag po'i gzugs can spyan gsum pa/ /g.yon na thod pa kha T+wAM ga /g.yas pa na ni gri gug go/ /mi yi rus pa'i rgyan gyis brgyan/ /ri bong can 'od</text></item>
<item><p>228a3</p><section></section><text>zla ba'i gdan/ /de'i rjes la bcom ldan 'das ma'i thugs ka'i zla ba la gri gug de la yang yi ge a'o/ /mgo bo la pad+ma 'dab ma sum cu rtsa gnyis pa'i lte ba la haM ngo / /mgrin par 'dab ma bcu drug pa la oM mo/ /snying gar pad+ma 'dab ma brgyad pa la hUM ngo / /lte bar 'dab ma</text></item>
<item><p>228a4</p><section></section><text>drug cu rtsa bzhi pa la eM bsgom par bya'o/ /de'i rjes la snying ga'i sa bon gyi 'od kyis bkug pa'i sangs rgyas thams cad nam mkha'i dkyil du bltas la/ de bzhin gshegs pa thams cad kyis bdag la dbang bskur du gsol ba gdab par bya'o/ /de nas de dag gis de bzhin gshegs</text></item>
<item><p>228a5</p><section></section><text>pa lnga'i rang bzhin gyi bum pas dbang bskur bar bya'o/ /me tog gi char dang rnga sgra dang gur kum gyi char yang 'bab par 'gyur ro/ /spyi bor ni mi bskyod pa 'byung bar 'gyur ro/ /de'i rjes la mig la rdo rje ma'o/ /rna ba la ni bdag med ma'o/ /sna la ni gsang ba'i gau rI ma'o/ /lce la</text></item>
<item><p>228a6</p><section></section><text>ni chu'i rnal 'byor ma'o/ /lus la ni rdo rje mkha' 'gro ma'o/ /yid la 'ang bdag med ma ste de'i bdag nyid du bsam par bya'o/ /yang oM mgo bo la'o/ /mgrin par AH 'o/ /snying gar hUM bsam par bya'o/ /gal te bsgoms pas skyo bar gyur na sngags bzla bar bya'o/ /</text></item>
<item><p>228a7</p><section></section><text>de'i rim pa ni 'di yin te/ snying ga'i zla ba la sa bon gyi yi ge bco lnga mar me'i phreng ba bzhin du 'bar ba yid kyis bris la rim gyis klog pa ltar bsngags nas bzlas par bya'o/ /ldang bar 'dod na smon lam gdab par bya ste/ sangs rgyas kun gyis thams cad kyi/ /rdo rje 'chang ba chen</text></item>
<item><p>228b1</p><section></section><text>po'i gnas/ /dge ba 'dis ni thob gyur nas/ /'gro rnams kyis kyang thob par shog /byang chub dag tu gang spyod dang / /gang yang rdzogs pa'i byang chub spyod/ /byang chub rdo rjes gang bsngags pa/ /gnyis med spyod de bdag 'grub shog /ces bya bas so/ /de bzhin du thun gzhan la</text></item>
<item><p>228b2</p><section></section><text>yang lha'i gzugs kyis gnas par bya'o/ /nyal ba'i dus su yang lhan cig skyes pa'i dga' ba mngon sum du byas la nyal bar bya'o/ /de ltar nyin re zhing ji srid 'grub pa'i mtshan ma mthong gi bar du bya'o/ /de nas rgyud nas ji skad bstan pa bzhin bsgrub par bya'o/ /bud med sogs kyis</text></item>
<item><p>228b3</p><section></section><text>rgyas pa dag /phal cher gzung bar dka' bsams nas/ /zhi ba'i zhabs sogs kyis bstan pa'i/ /rnal 'byor bsdus pa bdag gis byas/ /bdag med ma'i sgrub pa'i thabs mdor bsdus pa slob dpon kr-iSh+Na paN+Ti tas mdzad pa rdzogs so// //</text></item>
<item><p>228b4</p><section></section><text>@##/ /rgya gar skad du/ nairAt+ma ko pa de sha nA ma/ bod skad du/ bdag med ma'i man ngag ces bya ba/ dpal rdo rje sems dpa' la phyag 'tshal lo/ /g.yon gnas ming gi brkyang ma chu 'bab stong nyid shes rab cha/ /g.yas gnas ming gi ro ma khrag 'bab snying rje dngos po'i bdag</text></item>
<item><p>228b5</p><section></section><text>nyid can/ /dbus su gnas pa kun 'dar ma ni zhu ba 'bab cing mi phyed gzugs can gnyis med pa/ de ni rtsa gsum gzugs kyis bcom ldan 'das ma khyed srungs shig /bdag med mas ni nam mkha'i mthar thug khyab/ /dpal ldan bdag med ma la phyag 'tshal nas/ /yang dag</text></item>
<item><p>228b6</p><section></section><text>bde ba'i gnas su bdag gis ni/ /bdag me ma yi man ngag bshad par bya/ /'dir bzlas pa dang bsgom pa'i dbang du byas pa snying rje'i ros byugs pa'i sems kyi rgyan can/ byang chub kyi sems rin po che legs par gzung ba/ bla ma dang bdag med ma gnyis mi phyed par bsnyen bkur</text></item>
<item><p>228b7</p><section></section><text>bas/ dben zhing 'tshe ba med pa'i bsam gtan gyi khang par zhugs la/ oM rak+Sha rak+Sha hUM hUM hUM phaT swA hA/ 'dis ni khro bo'i ngag bar chad sel ba'i sngags brjod pa ste/ gnas la sogs pa srung bar byed pa'o/ /de nas khyad par du gyur pa'i stan la 'dug cing ci 'byor pa'i bdud rtsi</text></item>
<item><p>229a1</p><section></section><text>lnga la sogs pas byugs la/ der me tog dgram par bya zhing ras ris la sogs par gnas pa'i bcom ldan 'das ma la mchod pa lngas mchod cing stobs chen po las byas pa'i spos kyis rab tu bdugs shing rnam par dag pa'i sngags bzlas te bdag nyid bdag med mar mos par</text></item>
<item><p>229a2</p><section></section><text>bya'o/ /de'i rjes la sprul pa shing rta'i yan lag 'khor lo'i 'dab ma'i gdan can 'dab ma bzhi pa'i ze'u 'brur song ba/ srog song ba'i snying gar bsil ba'i 'od zer can gyi dkyil 'khor la su gan+d+he las skyes pa/ pad+ma rA ga'i 'od zer blangs la 'bar ba'i me lta bur 'od 'bar ba'i mgo</text></item>
<item><p>229a3</p><section></section><text>skyes can dri ma med pa'i thod pa'i phreng ba byas pa'i thod can cung zad khro zhing dmar ba g.yo zhing zlum pa'i spyan gsum pa/ mi mgo khrag dang bcas pa'i phreng ba brgya'i phyed kyis lus la rgyan byas pa/ yid du 'ong ba'i phyag rgya lngas lus la brgyan pa/ khrag gis gang ba'i thod pa dang rgyal mtshan</text></item>
<item><p>229a4</p><section></section><text>g.yon gyis 'dzin cing / g.yas kyis gri gug 'dzin pa'i phyag ni pa la sha'i lo ma rgyas shing 'o ma 'dzin pa'i khur gyis mnan pa lta bu/ dbus su gnyer ma gsum pa gcer bu rgyas shing skabs phyed pa'i 'phongs kyi cha can gar dgu'i ro dang ldan pa skyil krung phyed pa'i gar gyis mnan pa</text></item>
<item><p>229a5</p><section></section><text>'gying zhing rol par ldan pa legs pa'i na tshod can/ yid dga' ba'i gnas nas 'od zer gyi tshogs 'char ba chos kyi sgo las byung ba yang dag pa'i ye shes kyi gzugs can du bdag med ma blta bar bya'o/ /de nas chos ji lta bas dam tshig la ye shes gzhug pa byas la de'i mig dang sku</text></item>
<item><p>229a6</p><section></section><text>la sogs pa rnam par dag par mos so/ /de'i rtsibs dang ldan pa ni rdo rje 'chang gi ngo bo bde ba'i snying po'i gzhi ste/ sin+d+hu ra'i tshogs sam snga dro'i mtshams ltar dmar ba dang po mchog gi snying por bde ba chen po'i rtsibs dang ldan pa nas 'bab pa/ dbus kyi rtsa nas zhu ba 'bab pa'i rgyun</text></item>
<item><p>229a7</p><section></section><text>gyi dbyibs can skyes pa/ rdo rje'i mchod rten yan lag la rten cing 'brel bar 'byung ba skye mched kyi ngo bo rnams g.yas dang g.yon dang 'og gzhi'i phyogs su song ba rnams/ skar khung dra ba'i rnam pa can gyi gnas bcu gnyis su skad cig ma dang dga' ba dang dbang du ston pa zlum zhing</text></item>
<item><p>229b1</p><section></section><text>dang ba'i mu tig dmar po'i rdog ma'i rnam pa lta bu thig le bcu gnyis rnam par bsgoms la/ rnam par thar pa'i sgo bzhi'i ngo bo rnams kyi gnas bzhi dang / rdo rje bzhi'i bdag nyid dang yi ge bzhi'i rnam pa dang sku bzhir bsgom par bya'o/ /de la steng gi gnas ni rdo rje rin po che'i</text></item>
<item><p>229b2</p><section></section><text>rnam pa sku rdo rjer bskyed pa'i skye ba can ston ka'i ri bong can lta bu'o/ /g.yon pa'i gnas ni zla ba phyed pa'i rnam pa gsung rdo rje'i myu gu skyed par byed pa rin po che pad+ma rA ga lta bu'o/ /g.yas pa'i khyim yang zla ba phyed pa'i rnam pa thugs kyi rdo rje'i lcug phran skyed par byed pa'i in+d+ra nI la lta bu'o/ /</text></item>
<item><p>229b3</p><section></section><text>dbus kyi gnas ni chos 'byung ba'i rnam pa dam tshig rdo rje skye ba'i rgyu can rigs bzang po'i rdo rje snying po lta bu 'od zer lnga dang ldan pa chos thams cad kyi gzhir bsam par bya'o/ /de nas skad cig ma'i thig le rnams ni dga' ba'i thig le rnams la'o/ /dga' ba'i thig le rnams ni</text></item>
<item><p>229b4</p><section></section><text>dbang gi thig le rnams la'o/ /dbang gi thig le rnams ni sku rnams la zhugs par bsgom par bya'o/ /de'i rjes la sku bzhi pa gong nas gong du rim pa bzhin zhugs pa yang rgyu skar gyi sbyor ba lta bur dbus kyi thig le las zhu nas nang du thim par yid mnyam par gzhag par bsam mo/ /</text></item>
<item><p>229b5</p><section></section><text>de'i rjes la de nyid chos kyi dbyings kyi gzugs 'od zer gyi phreng ba rnam par 'phro ba can bdud rtsi'i char lta bu'i thig le'o/ /thig ler zhugs pa'i chos kyi yi ge las nA da'i skud pas bkug ste/ ji skad gsungs pa'i rtsa'i lam nas steng du song nas chu dang 'o ma ltar chos dang thig le lhan cig tu</text></item>
<item><p>229b6</p><section></section><text>ro gcig tu gyur pa dang / stong pa nyid dang snying rje mi phyed pa'i gzugs can 'jig rten las 'das pa lhan cig skyes pa phun sum tshogs pa rdza mkhan gyi 'khor lo bskor ba'i shugs ltar 'khor bar bsgom par bya'o/ /de dag ni bdag med ma'i man ngag las thig le sna tshogs gcig</text></item>
<item><p>229b7</p><section></section><text>tu bsgom pa'i cho ga ste dang po'o// //de nas sngar gsungs pa'i mtshan nyid can gyi sngags pas sngar brjod pa'i bsam gtan gyi khang par zhugs la stan bde ba la 'dug ste/ bsrung ba'i sngags brjod cing dkyil 'khor mchod pa la sogs pa yang byas la/ oM swa b+hA wa shud+d+haH</text></item>
<item><p>230a1</p><section></section><text>@#/ /sarba d+harmAH swa b+hA wa shud+d+ho\u0f85haM/ 'dis ni bdag med ma ru lhag par mos par bya'o/ /de nas 'og gzhi shing rta'i yan lag can gyi chu skyes la gnas te srog song ba'i snying gar ri bong can gyi dkyil 'khor la sngon po 'am dmar nag gam dmar po lta bu gang 'dod pa ji skad</text></item>
<item><p>230a2</p><section></section><text>gsungs pa'i mtshan nyid can gyi bdag med ma'i rnam par bsgom par byas la/ ye shes dang mig dang sku la sogs pa byin gyis brlab pa blta bar bya'o/ /de nas de'i 'og gzhi'i rtsibs can la dang po mchog gi snying po mtshan nyid nam mkha'i khams kyi rang bzhin can/ mtshal dang 'da' di ma'i</text></item>
<item><p>230a3</p><section></section><text>me tog lta bu gru gsum gyi 'khor lo la sa'i khams kyi rang bzhin stobs dang bral ba'i mgo bo'i dum bu bsgom par bya'o/ /de'i nang du chu'i khams kyi rang bzhin 'o ma las skyes pa dkar po ril por bsam mo/ /de nas de'i dbus su me'i khams kyi rang bzhin glog ltar 'khyug pa'i mtshon</text></item>
<item><p>230a4</p><section></section><text>bsams la/ me'i dkyil 'khor dang ldan pa lte ba la rlung gi khams kyi rang bzhin zla ba phyed pa 'bar ba bsam mo/ /de'i steng du 'byung ba lnga'i bdag nyid zla ba phyed thig les rnam par brgyan pa'i sa bon dga' ba'i tshogs can 'od gsal bar blta'o/ /de nas me'i dkyil 'khor</text></item>
<item><p>230a5</p><section></section><text>de la chags pa chen po ston pa gsal bar 'bar ba'i yi ge gsum bsgom par bya ste/ de la steng gi grwar don gyi rnam par stong pa'i yid tsam du gsal ba'o/ /g.yon gyi grwar yang dag par 'dod pa'i 'bras bu bskyed pa can no/ /g.yas kyi grwar dgyes pa bskyed pa can no/ /de dag</text></item>
<item><p>230a6</p><section></section><text>kyang yi ge gsum ste sbyor ba dang dngos dang mjug gi bde ba'i rgyur nges pa'i tshig tu grub par rtogs par bya'o/ /de nas de'i 'od zer gyis reg pa'i stobs kyis chags pa chen po'i rlung gis bskyod nas rjes su chags pa 'dod pa mo mtshon pa ltar/ bcug pa'i khyim gyi sgor ba thag shin</text></item>
<item><p>230a7</p><section></section><text>tu phra ba lta bu'i sa bon gyi yi ge thig le can nA da'i ro ma'i gzugs steng du song yang rung ma mo ltar song ba ste/ yang 'khyog por 'gro bar mgrin pa'i khrod kyi bu ga'i phug ni khyim ste lce chung 'phyang ba'i rtser gnas pa dpal he ru ka'i ngo bo haM yig la bdag med mas reg par blta'o/ /</text></item>
<item><p>230b1</p><section></section><text>de nas der reg pa'i bde ba rgyas pa'i bde ba can mi shigs pa'i thig le las 'thigs pa dri ma med cing dga' ba'i chu'i bdud rtsi char gyi snying po'i dbang bskur bas/ yang dag par tshim pa dang dga' ba dang bcas shing lhag par dga' bas gang zhig myos pa ni 'phang lo bskor ba ltar bcom</text></item>
<item><p>230b2</p><section></section><text>ldan 'das ma de lhun gyis grub par bsgom par bya'o/ /yang de'i rdo rje gsum dbyer mi phyed pa dang sku gsum gyi bdag nyid can dang / thabs dang shes rab mi phyed pa'i bla ma dam pa'i man ngag las rig par bya'o/ /de dag ni bdag med ma'i man ngag las 'byung ba chen po lnga dang rdo rje</text></item>
<item><p>230b3</p><section></section><text>gsum dang sku gsum gyi bdag nyid can don dam pa'i yi ge'i gzugs kyis 'khor bar bsgom pa'i cho ga ste gnyis pa'o// //de nas rnal 'byor bas ji lta ba de bzhin pas bgegs bsal bar bya ste/ cho ga ni dben pa'i khyim la sogs par stan 'jam zhing bde bar 'dug ste bdag nyid</text></item>
<item><p>230b4</p><section></section><text>bdag med mar mos par byas la dag pa'i sngags brjod do/ /'og gzhi'i rtsibs dang ldan pa ni mya ngan me dang rgya skyegs shing dang ku su ma'i me tog lta bu la shing rta'i yan lag can gru gsum par sna tshogs rdo rje la chu skyes kyi ze'u 'brur zla ba'o/ /der rdo rje rnon po rtse gcig pas 'og gi cha brgyan pa dbus kyi char</text></item>
<item><p>230b5</p><section></section><text>sna tshogs rdo rjes mtshan pa rab tu 'phyang ba sgra dang ldan pa dril bu'i phreng ba dang sna tshogs pa'i phreng ba dang ldan pa ske'i char ro/ /steng gi char phul du byung ba'i rdo rje rtse mo lnga pas mtshon pa langs nas gnas pa'i kha T+wAM ga ni chos kyi dbyings kyi bdag nyid bdag med ma'i ngo bor sa bon yongs su gyur pa las blta bar bya'o/ /</text></item>
<item><p>230b6</p><section></section><text>de nas de'i 'og dang bar dang mgrin pa dang steng gi char las dang chos dang dam tshig dang phyag rgya chen po'i ngo bo ni/ chos kyi sgo dang drag po dang ye shes rgya mtsho dang mgo med do/ /de yang sna tshogs dang nag po dang dmar po dang dkar po'i kha dog tu rnam par bsgom mo/ /nyi zla 'gags pa las skyes pa'i las kyi rlung gis</text></item>
<item><p>230b7</p><section></section><text>bskul bas 'jig pa'i dus kyi me'i phung po shin tu 'bar ba ltar rnam par bsgom par bya'o/ /de nas de'i steng du gyur pa'i rdo rje'i dbus kyi ra'i rtse mo nas 'jig pa'i dus kyi me 'bar ba ltar langs pa dang / 'bar bas bsreg pa'i rnam par 'khrugs par bya ste/ 'khor lo gnas pa'i sangs rgyas dang rig</text></item>
<item><p>231a1</p><section></section><text>ma'i tshogs phyogs bcu'i de bzhin gshegs pa thams cad kyi sku gsung thugs dang ye shes kyi bdag nyid du 'khor lo gsum bsdus pa'i mtshan nyid ngo bo bde ba'i 'khor lor me 'bar bas mar zhu ba ltar yang dag par bsgom pa'o/ /de nas 'dzag pa'i bdud rtsi 'dzin pa gsos pa dang / sangs rgyas</text></item>
<item><p>231a2</p><section></section><text>dang rig ma'i tshogs bsregs shing mya ngan las 'das pa'i gzugs can brlan pa yang ji ltar chu 'dzin gyi tshogs las chu 'bab pa'i thig les tshim pa ni rma bya myos pa lta bu ste/ shin tu dga' bas gzhan gyi 'dod pas tshim pa bde ba chen por zhugs pa shes rab kyi rang bzhin las nam mkha'i khams</text></item>
<item><p>231a3</p><section></section><text>thams cad du spros bas dga' ba'i tshogs kyis gdungs pa'i gar de/ der yid song ba'i sngags pas ji srid 'dod pa lhun gyis grub par bsgom par bya'o/ /de dag ni bdag med ma'i man ngag las shes rab mchog gi bdag nyid kha T+wAM ga rol pa bsgom pa'i cho ga ste gsum pa'o// //de nas</text></item>
<item><p>231a4</p><section></section><text>rnal 'byor ma'i mtshan nyid gang du gsungs pas ji lta bu'i bsrung ba'i sngags bya ste/ 'tshe ba med pa'i khang pa la sogs pa ru stan bde ba la rdo rje skyil mo krung bsdams pas bdag med mar mos la rnam par dag pa'i sngags brjod do/ /de nas sprul pa'i 'khor lo'i dbus su srog song ba'i sems kyi</text></item>
<item><p>231a5</p><section></section><text>gzhir zla ba'i dkyil 'khor la sngar gsungs pa'i rang gi mtshan nyid can gyi bdag med ma rnam par bsgoms la/ de'i 'og gzhi la shing rta'i yan lag can yongs su smin pa'i kim+pa ka'i 'bras bu lta bu/ de yang me'i 'khor lo gru gsum pa de'i nang du pad+ma 'dab ma bzhi pa bsam par bya'o/ /de nas</text></item>
<item><p>231a6</p><section></section><text>de'i 'dab ma dang ze 'brul mkha' 'gro ma lnga'i rang bzhin yungs kar phra mo'i bde ba'i thig ler bsgom par bya'o/ /de la shar phyogs kyi 'dab ma la me long lta bu'i ye shes dang sangs rgyas sa'i rang bzhin rdo rje ma'i rang bzhin rab tu sbyor ba'i bde ba'i thig le'o/ /lho phyogs kyi 'dab ma la mnyam pa</text></item>
<item><p>231a7</p><section></section><text>nyid kyi ye shes dang sangs rgyas sa'i rang bzhin dkar mo'i rang bzhin can rtsa ba'i bde ba'i thig le'o/ /nub phyogs kyi 'dab ma la so sor rtog pa'i ye shes dang sangs rgyas sa'i rang bzhin chu'i rnal 'byor ma'i bdag nyid can yongs su bcad pa'i bde ba'i thig le'o/ /byang phyogs kyi 'dab ma la bya ba grub</text></item>
<item><p>231b1</p><section></section><text>pa'i ye shes dang / sangs rgyas sa'i rang bzhin rdo rje mkha' 'gro ma'i rang bzhin can gyi don gyi bde ba'i thig le'o/ /ze'u 'bru la shin tu rnam par dag pa chos kyi dbyings kyi ye shes dang sangs rgyas sa'i rang bzhin bdag med ma'i rang bzhin can chos thams cad don dam pa mchog tu bde ba'i</text></item>
<item><p>231b2</p><section></section><text>thig ler yid mnyam par bzhag pa'i sngags pas dus ring por bsam mo/ /de'i rjes la dbus kyi thig le las rnam par spros te dri ma med pa'i brgyad kyi phyed kyi 'od zer lcags kyu rnams kyis phyogs kyi thig le bkug pa rnams kyang dbus kyi thig le la zhugs par blta bar</text></item>
<item><p>231b3</p><section></section><text>bya'o/ /de nas ye shes lnga'i bdag nyid can don dam pa'i shes rab kyi rang bzhin du thig le'i gtso bo 'bar bar ji tsam 'dod pa bsgom mo/ /de nas 'od zer dmar po byung ba ni dpag bsam gyi shing gi yal ga ltar mngon par 'dod pa'i don bskyed cing / skyed par byed</text></item>
<item><p>231b4</p><section></section><text>pa'i me ltar bde ba skyed par byed pa'o/ /de nas sna'i rtse mo'i gtsug tor du khyer la dus ring mor bde bar gnas par bsam par bya'o/ /de nas de'i thig le ba thag ltar rang las byung ba'i skud pa'i ri mo'i rgyun gyis skas kyi khrem gnyer gyi lam la song ba dang / yid bzhin</text></item>
<item><p>231b5</p><section></section><text>gyi nor bu rin po che ltar bsam pa thams cad yongs su rdzogs pa ri bong can gyi dkyil 'khor ltar bdud rtsi'i rang bzhin gyi 'od zer gyi tshogs kyis nam mkha' ma lus par khyab ste/ mchog tu bde ba'i rang bzhin dang chos kyi sku'i bdag nyid dang bdag med ma'i rang bzhin du sna'i</text></item>
<item><p>231b6</p><section></section><text>rtse mor gnas par gyur cing 'bar ba dang bsgom par bya ba dang sgom par byed pa dang bsgom pa'i rnam par rtog pa'i skyon gyis byugs pa dang bral bar gyur pa'i sngags pas ci tsam brtan par nus pa'i bar du bsgom par bya'o/ /de dag ni bdag med ma'i man ngag las mchog tu bde</text></item>
<item><p>231b7</p><section></section><text>ba'i thig le bsgom pa'i cho ga ste bzhi pa'o// //de nas sngags pa dbang dang dam tshig dang ldan zhing snying rje la sogs pa'i yon tan dang ldan pas tshogs bsags te/ yid dang mthun pa'i phyogs su sngags pas stan la 'dug ste/ bsrung ba dang dkyil</text></item>
<item><p>232a1</p><section></section><text>'khor mchod pa'i cho gas bdag nyid bdag med mar mos la/ rang gi sprul pa'i rtsibs dang ldan par bdag med ma sngar bskyed pa gsungs pa bzhin bskyed la/ de'i lte ba la me tog man+da ra ba kha phye ba lta bu gru gsum pa thub pa'i dbang po'i gnas mchog tu lhag</text></item>
<item><p>232a2</p><section></section><text>par yum dang bcas pa dang / dang po'i mchog gi rang bzhin can 'od gsal bar bcu drug cha zhag gi gtso bo dang / rta bdun pa'i ri'i phur ba ltar kha sbyor du gsal bar blta'o/ /de las byung ba'i yongs su rtsom pa dang so sor 'byed pa dang rnam par spyod pa rnams su ston pa khab</text></item>
<item><p>232a3</p><section></section><text>lta bu shin tu rno ba'i nyi ma'i 'od zer ltar phra ba lta bu shin tu dmar po de kha sbyor lan gsum du dgrol te der nang du song bar bsam par bya'o/ /de nas de'i sbyor ba las skyes pa ni 'bar zhing dga' ba las bskyed pa skye ba can lta bu'i rgyal ba rnams don dam pa'i ye shes kyi thig le rnam</text></item>
<item><p>232a4</p><section></section><text>par bsam par bya'o/ /de nas de las byung ni sprul pa'i ri mo'i rang bzhin lha'i dbang po yang dbang phyug bde ba la dmigs pa'i mchog gzhan gyi don byed pa ni glang po che mo ltar rol zhing sgeg par 'gro ba ste/ yid bzhin gyi nor bu dmar po'i thur ma phra mo ltar ring bas sA la'i yal ga</text></item>
<item><p>232a5</p><section></section><text>lta bu legs par 'bar ba bdag med ma'i gzugs brnyan gyis bde ba chen po'i 'khor lo'i dbus su gnas pa'i de bzhin gshegs pa thams cad bsdus pa'i dpal dgyes pa'i rdo rje'i bdag nyid mgo med kyi gzugs kyi bcom ldan 'das kyi lus la reg par bsam par</text></item>
<item><p>232a6</p><section></section><text>bya'o/ /de nas de dag dga' bas bskyod pas gzugs brnyan reg pa las byung ba'i chags pas zhu bar gyur te/ dga' ba dang rjes su mthun pa'i tshul gyis 'bab cing rjes su 'gro ba'i thig le'i gzugs can dga' ba'i 'dod pa bsten par bya'o/ /de yang de'i sbyor</text></item>
<item><p>232a7</p><section></section><text>ba las yang dag par byung ba'i bde ba'i bdud rtsi myangs pa bcud dang / stobs su smin pas rgyas pa las spro zhing ma rgud cing legs pa mchog gi dga' ba tshogs bsdu ba byas pas/ nam mkha'i phyogs ma lus par gnas pa'i rgyu ba dang mi rgyu ba de yid gtad pa'i sngags</text></item>
<item><p>232b1</p><section></section><text>pas ji tsam nus pa de tsam du bsgom par bya'o/ /de dag ni bdag med ma'i man ngag las ye shes kyi thig le bsgom pa'i cho ga ste lnga pa'o// //de nas bsam gtan gyi khang par bde bar 'dug pas bya ba dag byas nas/ rnal 'byor ma'i mtshan nyid ji skad</text></item>
<item><p>232b2</p><section></section><text>gsungs pa'i bdag med ma'i rnal 'byor can gyis sngar gsungs pa'i sprul pa'i 'khor lo la A li bsdus pa'i rang bzhin gyi gzugs can chos kyi sku'i bdag nyid shes rab kyi ngo bo stong pa nyid kyi tshul can/ rnal 'byor ma ma lus pa'i bsdus pa'i tshul can gzugs</text></item>
<item><p>232b3</p><section></section><text>bdag med ma oM yig 'bar ba mngon par blta'o/ /chos kyi 'khor lor gnas pa yang kA li bsdus pa'i gzugs can longs spyod rdzogs pa'i sku'i bdag nyid thabs kyi ngo bo snying rje'i tshul can te/ de bzhin gshegs pa thams cad bsdus pa'i rang bzhin dpal he ru</text></item>
<item><p>232b4</p><section></section><text>ka'i ngo bo hUM yig 'bar ba rnam par bsgom par bya'o/ /de nas de las byung ba'i 'od zer gyi phreng ba pho nya mo lta bus gnyi ga'i 'dod pa'i don nyi ma lta bu bsgrub pas bkug ste/ de nyid du rjes su chags pa bsgom mo/ /de nas yang der sbyor ba'i rjes su chags pa dang shin</text></item>
<item><p>232b5</p><section></section><text>tu zhen pa de dang mi phyed pa'i ze'u 'bru rin po che rtse mor phyin cing gnas par dus ring por bsgom par bya'o/ /de nas de'i rjes la ma na sa'i gnas shing rta drang srong rta bdun pa cher 'tsher ba'i stobs las byung ba'i rlung dang / me'i sbyor bas zhu bar gyur pa dang / dngos po thams</text></item>
<item><p>232b6</p><section></section><text>cad kyi stong pa yang dag pa stong pa nyid dang / snying rje mi phyed pa'i byang chub kyi sems rnal 'byor pa rang gi mtshan nyid bum pa bzang po ltar 'dod pa'i don thams cad grub pa rnam par spros te/ bde ba'i rgyun du mnyam par snang bar byas pas snang ba dang ni snang ba sems</text></item>
<item><p>232b7</p><section></section><text>can ma lus pa snod du byas pa thig le'i gzugs der yid song ba'i sngags pas bsam par bya'o/ /de dag ni bdag med ma'i man ngag las lhan cig skyes pa'i yi ge mi 'gyur ba'i thig ler bsgom pa'i cho ga ste drug pa'o// //de nas bdag med ma'i rnal</text></item>
<item><p>233a1</p><section></section><text>'byor pas sngar bzhin pa'i sprul pa'i 'khor lo la bdag med mar yid kyis bskyed la/ de yang sprul pa'i 'khor lor pad+ma 'dab ma nang du bzhi phyir bcu bsgom mo/ /de nas de'i ze 'brul rnam par shes pa yid zhe sdang sangs rgyas kyi sa shin tu rnam par dag pa'i ye shes</text></item>
<item><p>233a2</p><section></section><text>kyi bdag nyid can bdag med ma'i ngo bo dbyangs yig dang po thig le dang bcas pa rnam par bsgoms la 'dab ma dag la de las spros pa ni rnal 'byor ma bcu bzhi'i rang bzhin can dbyangs yig bcu bzhi bsgom par bya'o/ /de la nang gi shar phyogs kyi 'dab ma la gzugs mig gti mug</text></item>
<item><p>233a3</p><section></section><text>sangs rgyas kyis me long lta bu'i bdag nyid rdo rje ma'i rang bzhin dbyangs yig gnyis pa'o/ /lho ru tshor ba sna nga rgyal sangs rgyas kyis mnyam pa nyid kyi bdag nyid dkar mo'i dbyangs yig gsum pa'o/ /nub tu 'du shes lce 'dod chags sangs rgyas kyi so sor rtog pa'i bdag nyid chu'i rnal</text></item>
<item><p>233a4</p><section></section><text>'byor ma ngo bo dbyangs yig bzhi pa'o/ /byang du 'du byed lus phrag dog sangs rgyas kyi bya ba grub pa'i bdag nyid can rdo rje mkha' 'gro ma'i ngo bo dbyangs yig lnga pa'o/ /phyi rol gyi dbang ldan du dga' ba la sogs pas gsum gyi bdag nyid can sbos mo'i rnag bzhin can dbyangs yig drug pa'o/ /</text></item>
<item><p>233a5</p><section></section><text>me'i mtshams su 'od 'phro ba la sogs pas gsum gyi bdag nyid can ri khrod ma'i rang bzhin dbyangs yig bdun pa'o/ /bden bral du ring du song ba dang mig g.yo ba'i rang bzhin can gtum mo'i ngo bo dbyangs yig brgyad pa'o/ /rlung legs pa'i blo gros dang chos kyi sprin gyi bdag nyid can g.yung mo'i</text></item>
<item><p>233a6</p><section></section><text>ngo bo dbyangs yig dgu pa'o/ /shar la sogs pa'i 'dab ma la dad pa la sogs pa dbang po bzhi'i bdag nyid can sgo skyong gi ngo bo dbyangs yig bcu pa bcu gcig pa bcu gnyis pa bcu gsum pa'o/ /nub dang bden bral gyi mtshams su reg pa dang shes rab dang dbang pa'i bdag nyid can sa spyod ma'i</text></item>
<item><p>233a7</p><section></section><text>rang bzhin dbyangs yig bcu bzhi pa'o/ /dbang ldan dang shar gyi mtshams su chos dang dad pa la sogs pa stobs lnga'i bdag nyid can mkha' spyod ma'i ngo bo dbyangs yig bco lnga pa'o/ /dbyangs yig de dag kyang 'od gsal ba bdud rtsi'i char bab par bsam par bya'o/ /de nas dbyangs yig dang</text></item>
<item><p>233b1</p><section></section><text>po 'od zer gyi phreng bas khyab ste lhag pa'i 'od zer skar mda'i rnam pas rnyed par rab tu blta'o/ /de nas nyi ma'i 'od dmar po spros pas mthong bas gsal te tho rangs kyi skar ma ltar thim par dbyangs yig bcu bzhi po de dag rnam par bsgom mo/ /dang po dbyangs yig kyang nyin mos 'jigs pa ltar thig le</text></item>
<item><p>233b2</p><section></section><text>phug tu zhugs par bsam mo/ /de yang thig le phug gi bur par zhugs pa dang nyi ma'i 'od kyis gdungs pas bsreg par bya ste/ nA da ring po legs pa'i dbyangs yig rnam par bsam par bya'o/ /de nas de'i nA das bskul bas sngags dang khyu mchog gi rwa yis brdungs pas zhu ba thag pa 'phyang ba</text></item>
<item><p>233b3</p><section></section><text>ltar ngang pa skyugs pa ste/ lhan cig skyes pa'i rlung gis bskyod pa tsha bas gdungs pa zhi ba ltar don dam par mchog gi gzugs las rnam par 'phros te/ bde ba chen po'i rgyun gyis srid pa ma lus pa la khyab pa der song ba'i yid can gyi sngags pas ji tsam nus pa'i bar du bsgom par bya'o/ /de dag ni</text></item>
<item><p>233b4</p><section></section><text>bdag med ma'i man ngag las yi ge cha'i sbyor ba thig ler bsgom pa'i cho ga ste bdun pa'o// //de nas mtshan nyid ji lta ba brjod pa'i sngags pas sngar gsungs pa'i bya ba thams cad bya ste/ bdag nyid bdag med mar mos shing sprul pa'i 'khor lo la mchog gi thabs dang shes rab kyi bdag nyid</text></item>
<item><p>233b5</p><section></section><text>zla ba nyi ma'i sbyor ba las yang dag par byung ba rlung med pa'i mar me mi g.yo ba ltar gyen du 'bar bas mun pa'i tshogs ma lus pa zhi zhing yul dang dbang po'i grong khyer bsregs te/ gzhan gyi rnal 'byor ma rab tu 'jug pa yang 'gog cing rnam par rtog pa nyung ba ma yin pa zad par byed de/ shing skam po'i yal</text></item>
<item><p>233b6</p><section></section><text>ga'i tshogs la phul du gyur pa'i shes rab me'i tshogs su 'bar bas yang bdag med ma'i rang bzhin gtum mo ltar mi reg pa gtum zhing rab tu gtum pa blta'o/ /de yang yid chags par gyur pa dang bde ba'i 'khor lo nam mkhar gnas pa'i ngang pa phye ma le ba ltar legs par snum zhing mar khu'i</text></item>
<item><p>233b7</p><section></section><text>mer snang ba'i sred pas blta ba dang chags pas zhu ste der thim par rnam par bya'o/ /de nas de'i me la mar bcug pa ltar rab tu 'bar zhing sdig pa dang nyon mongs pas gdungs pa ma lus pa bsal te rnam par spros pas bde ba chen po rgyas par spro ba gzer ltar dmigs pa thams cad zhi ste/</text></item>
<item><p>234a1</p><section></section><text>mi dmigs pa dang bsam du med pa dang brjod du med par gyur te der ci nus tsam gyi bar du bsgom mo/ /de dag ni bdag med ma'i man ngag las gtum zhing rab tu gtum pa'i chog ste brgyad pa'o// //de nas sngags pa dbang dang ldan pas sngar gsungs pa'i bsam gtan gyi khang</text></item>
<item><p>234a2</p><section></section><text>par stan bde ba la 'dug nas bsrung ba dang dkyil 'khor mchod pa la sogs pa'i cho ga byas la/ rang gi lus nyid sa dang pha rol tu pha phyin pa bsdus pa'i rang bzhin gnas la sogs pa bsdus te/ rnam pa sna tshogs 'bar ba nor bu'i rang bzhin thar pa chen po khang pa'i gzhal yas khang du rang gi lus nyid</text></item>
<item><p>234a3</p><section></section><text>mos par byas la/ der gnas pa'i rtsa kun yang dag par brten pa'i rtsa gsum pa ni bdag med mar mos so/ /de la mgrin pa na brtsams te g.yon na gnas pa'i kha 'og tu bltas nas lte ba'i 'khor lor song zhing chu 'bab brkyang ma zhes bya ba'i rtsa ste/ sku dang zla ba dang A li dang stong pa nyid dang lam du</text></item>
<item><p>234a4</p><section></section><text>'jug pa dang mtshan mo dang nub pa dang byang du rgyu ba rmi lam dang gzung ba dang shes bya dang don dam pa dang phra ba dang e yig dang dngos po med pas bsdus pa'i rang bzhin bdag nyid longs spyod rdzogs pa'i sku'i rang bzhin du mos par bya'o/ /lte ba nas bzung ste kha steng du bltas te g.yas nas rgyu ba'i mgrin</text></item>
<item><p>234a5</p><section></section><text>pa'i mthar thug gi bar du song nas khrag 'bab pa ro ma zhes pa'i rtsa ste/ gsung dang nyi ma dang kA li dang snying rje dang lam nas 'byung ba dang nyin par 'char pa dang lho nas rgyu ba dang sad pa dang 'dzin pa dang shes byed dang kun rdzob dang rags pa dang / baM yig dngos por bsdus pa'i rang bzhin thams cad kyi bdag nyid</text></item>
<item><p>234a6</p><section></section><text>can sprul pa'i sku'i ngo bor mos par bya'o/ /de nas dbus nas rgyu ba kha 'og tu bltas pa chu shing gi me tog ltar 'phyang ba snum pa dang ldan pa'i mar me lta bur byang chub kyi sems 'bab pa kun 'dar ma zhes bya ba'i rtsa ste/ thams cad bsdus pa'i ngo bo stong pa nyid dang snying rje mi phyed pa byang chub sems kyi bdag</text></item>
<item><p>234a7</p><section></section><text>nyid can chos kyi sku'i ngo bo gnyis su med pa rnam par shes pa tsam gyi rang bzhin du mos par bya'o/ /sprul pa'i 'khor lor son pa'i rtsa gsum po gcig gi rang bzhin de khor stong cha gsum pa lta bu'i bu gu can rwa bsdoms pa lta bu rdo rje'i rnam pa lta bu 'am/ yang na bya rog gdong can lta bu ste rtsa'i gtso bo sku</text></item>
<item><p>234b1</p><section></section><text>gsung thugs gcig pa'i rang bzhin can nam mkha' ltar spros pa med cing ma gos pa bde ba chen po'i sku'i rang bzhin du bdag med ma rnam par bsgom par bya'o/ /bsgoms pa'i stobs kyis kyang don dam par mngon sum du byed do/ /de dag ni bdag med ma'i man ngag las rtsa'i gtso bo bsgom pa'i cho ga</text></item>
<item><p>234b2</p><section></section><text>ste dgu pa'o// //de nas sngags pa dbang dang ldan pas sngar gsungs pa'i bsam gtan gyi gnas su zhugs shing stan bde ba la 'dug ste/ bsrung ba dang dkyil 'khor la sogs pa'i cho ga byas nas mnyam par gzhag pa'i yid kyis bdag med mar mos par bya'o/ /de nas sprul pa'i khang pa rgyun</text></item>
<item><p>234b3</p><section></section><text>du gnas pa can rang gi 'od kyi dkyil 'khor gyis bskor ba brtse ba dang bral bas gdungs te/ brtse ba dang phrad pas 'dod pa'i yi ge mchog gi rang bzhin du btsun mo chen mo bdag med ma/ zhes bya ba rnam par bsgoms la/ de la chos kyi khang pa rgyun du gnas pa'i gnas la gnas pa yang / nyi ma lta bu</text></item>
<item><p>234b4</p><section></section><text>'bar ba dang ldan pas 'dod pa lta bur 'khyud pa dang 'dod pa'i mchog tu gyur pa'i rje btsun dpal he ru ka zhes bya ba'i rgyal po chen po des 'od zer gyi pho nya btang ste lta bar byed do/ /de nas 'od zer gyi pho nya bkug nas khyer ba dang chags pa lta bur rjes su chags pa'i dga' bas rnyed de 'khyud pas</text></item>
<item><p>234b5</p><section></section><text>kyang thob pa ni dbul mos gter rnyed pa lta bu'am/ bkren pas dgos pa khyad par can gyi ston mo zos pa lta bu'am/ sos ka'i tshad pas gdungs pa la chu bsil bas dbang bskur ba lta bu ste/ mchog gi bde ba thob par gyur pas bsgoms pa'i stobs kyis don dam pa mngon du bya'o/ /de dag ni bdag</text></item>
<item><p>234b6</p><section></section><text>med ma'i man ngag las lhan cig skyes pa'i btsun mo bsgom pa'i cho ga ste bcu pa'o// //de nas sngar brjod pa'i mtshan nyid can gyi sngags pas ji skad gsungs pa'i bsam gtan gyi gnas su stan bde ba la 'dug nas bsrung ba'i 'khor lo la sogs pa'i cho ga bya ste/ bdag nyid bdag med mar mos</text></item>
<item><p>234b7</p><section></section><text>la lte bar sbrul lta bur 'khyil ba'i rnam par gnas pa gnyid log pa ltar ma sad pa chos kyi sku'i bdag nyid can bdag med ma'i ngo bo shes rab la longs spyod rdzogs pa'i sku'i bdag nyid can thams kyi rang bzhin dpal he ru ka'i ngo bo sna'i lam nas zhugs nas rlung gis rab tu mnan pas sad par bya'o/ /</text></item>
<item><p>235a1</p><section></section><text>de nas de dbyug pas reg pa'i sbrul mo ltar dbyu gu'i rnam pa ltar langs te kha'i bu ga nas me 'bar ba ltar blta'o/ /de nas des shin tu yang 'bar ba dang 'jig rten gsum yang bsregs par bsams te/ de'i stobs de lta bus bdud rtsi'i rang bzhin ri bong can du de ma thag tu zhu bar gyur pas</text></item>
<item><p>235a2</p><section></section><text>rgyun gyi rnam par blugs par bsgoms la/ de nas bsgoms pa'i stobs kyis don dam pa mngon sum du bya zhing nam mkha'i phyogs thams cad du spro'o/ /de dag ni bdag med ma'i man ngag las rlung gi shes rab bsgom pa'i cho ga ste bcu gcig pa'o// //de nas sngags pas dbang du gyur pa bsam</text></item>
<item><p>235a3</p><section></section><text>gtan gyi gnas su rab tu zhugs nas gnas dang bdag dang rnal 'byor bsrung ba'i cho ga bya zhing dkyil 'khor mchod pa'i cho ga yang bya ste/ chos thams cad rang bzhin gyis rnam par dag pa oM pra kr-i ti pa ri shud+d+ho\u0f85haM zhes brjod de bdag med par blta'o/ /de nas bdag med ma de nu ma nang du thim par gyur cing rang</text></item>
<item><p>235a4</p><section></section><text>gi pad+ma'i ze 'bru las skyes pa rdo rje 'gram gnyis ni dril bu ste chags pa dang bcas shing chags pa'i lta bas bltas pas gang yang rung ba ste Dom+bi nIr blta'o/ /de yang sbyor ba dang mthong ba dang bsgom pa dang khyad par dang mthar phyin pa'i lam gyi ngo bo ste/ rnam pa sna tshogs la sogs pa'i skad cig ma'i khyad par</text></item>
<item><p>235a5</p><section></section><text>las so/ /zla ba gang ba lta bu longs spyod rdzogs pa'i sku'i rang bzhin can lhan cig skyes pa thams cad kyi rang bzhin dpal he ru ka la 'khyud pa ni na ma mkha' lta bu'i chos kyi sku'i rang bzhin lhan cig skyes pa shes rab kyi ngo bor bdag med ma mngon sum du bya'o/ /mngon du byas</text></item>
<item><p>235a6</p><section></section><text>pa dang / /yan lag dang / nyin lag thams cad la'o/ /de las phyogs bcu'i dngos po thams cad du spros te/ rnam par spros pa thams cad bdag gi rang bzhin du bya'o/ /des bdag tu byas pa dang / sems tsam gyi bdag nyid du rnam par bsam mo/ /de bsams pa dang</text></item>
<item><p>235a7</p><section></section><text>rtog pa med par bya'o/ /de ltar yang bsgom pa thams cad la cho ga 'dis bsgom mo/ /de dag ni bdag med ma'i man ngag las lhan cig skyes pa gnyis bsgom pa'i cho ga ste bcu gnyis pa'o// //de nas tshogs bsags pa'i sngags pas phyag rgya chen po'i dngos</text></item>
<item><p>235b1</p><section></section><text>grub 'dod pas ji skad gsungs pa'i rnal 'byor gang yang rung ba'i sbyor ba la dmigs shing sems brtan par bya ste/ brtan par gyur pa dang sems kyi mtshan ma brtag ste mtshan ma yang lhun gyis grub par skyes pa'i dga' ba'i shugs kyis rgyun gang gi tshe mngon sum du gsal bar snang bar gyur pa de</text></item>
<item><p>235b2</p><section></section><text>yin te/ rnga dang rnga bo che dang rnga zlum dang zangs dung la sogs pa'i gsal bar grag pa'i sgra rnams kyis rig pa mi 'byung ba yang yin no/ /lcag dang thal mo dang khu tshur la sogs pas tshor ba mi 'byung ba'o/ /sbrang bu dang sbrang ma la sogs pas kyang gnod pa mi 'byung ba'o/ /de'i tshe sems</text></item>
<item><p>235b3</p><section></section><text>brtan par gyur par shes par bya'o/ /de nas brtan par gyur pa'i rnal 'byor pas ri phug gam chu 'gram mam/ rgya mtsho'i 'gram mam dur khrod dam bzhi mdo'am ma mo'i khyim mam lha khang ngam lha gnas rnying pa'am ldu ma ra dag ste/ rjes su mthun zhing dben pa 'tshe ba med pa dri ma med pa'i</text></item>
<item><p>235b4</p><section></section><text>chu dang ldan pa me tog dang 'bras bu'i tshogs kyis brgyan pa'i shing gi phreng bas bskor ba'i nags tshal gyi gnas su gnas te yi dam gyi rnal 'byor la dmigs shing dngos grub thams cad bsgrub par bya'o/ /grub pa dang sa la sogs pa 'byung ba chen po rnams rim bzhin du gcig la</text></item>
<item><p>235b5</p><section></section><text>gcig thim ste des kyang mtshan ma nye bar mtshon to/ /mtshan ma rnam par lnga yin te/ de bzhin du sa thim pas smig rgyu'i rnam pa'i mtshan ma skye bar byed do/ /chu thim pas ni du ba'i rnam pa'o/ /me thim pas ni srin bu me khyer gyi rnam pa'o/ /rlung gis ni mar me lta bu'o/ /de na</text></item>
<item><p>235b6</p><section></section><text>ston ka'i nam mkha'i dkyil lta bu 'od gsal ba snang ba med pa gsal ba tsam du gsal lo/ /de yang gsungs pa/ dang po smig rgyu lta bu ste/ /gnyis pa du ba'i rnam pa yin/ /gsum pa srin bu me khyer 'dra/ /bzhi pa mar me 'bar ba'o/ /lnga ba yang ni gsal</text></item>
<item><p>235b7</p><section></section><text>bar ldan/ /sprin med nam mkha' lta bu'o/ /de ni thim pa'i mtshan ma ste/ /'byung ba rnams ni ye shes so/ /zhes pa'o/ /de ltar shes shing mtshan ma rnyed pa mnyam par gzhag pa'i sngags pas sa bon gyi gzugs sam thig le'i gzugs sam mtshan ma phra mo'i gzugs</text></item>
<item><p>236a1</p><section></section><text>te/ lus dang yan lag la sems brtan par gyur pas bzhag na 'grub pa'o/ /de la sems lha mo'i mkhar du bkod de khams gsum du song bas kha dog legs pa'am mi legs pa'i gzugs mngon sum du mthong bar 'gyur ro/ /o d+ya na nam go dA ba rIr 'jig rten gsum du gnas</text></item>
<item><p>236a2</p><section></section><text>pa'i zin pa dang / ma zin pa dang / gnyi ga'i dbye bas phye ba'i sgra thams cad thos shing sgra ma lus pa gang gi yin pa shes par 'gyur ro/ /ko sa la ru zhim po la sogs pa'i dbye bas phye ba'i dri lhan cig pa dang sbyar ba can snom par 'gyur ro/ /ka ling+ga ra mngar ba la sogs pa'i dbye bas phye ba'i</text></item>
<item><p>236a3</p><section></section><text>ro ma lus pa myong bar byed do/ /byang chub kyi yan lag la rtsub pa la sogs pa'i dbye bas phye ba'i reg bya ma lus pa la reg par 'gyur ro/ /de bzhin tri sha ku ner lha'i btsun mo dgug pa sprul pa longs spyod do/ /kAny+tsi ru sngon gyi gnas dang pha rol gyi sems shes pa'o/ /lam+bA ka ru bstan bcos</text></item>
<item><p>236a4</p><section></section><text>thams cad rig pa dang lha'i skad dang sngags kyi yang skad rnams so/ /rA me dbang phyug tu nyi ma rengs pa dang 'char ba yang nub par byed do/ /de'i steng du zla ba'o/ /de'i steng du skar ma'i 'khor lo rnams so/ /po la gi ri ru lha thams cad mthong zhing bdag gi bka' bsgo ba yang 'grub par byed do/ /dzA lan+d+ha ra ru</text></item>
<item><p>236a5</p><section></section><text>dus gsum du mthong bar 'gyur ro/ /de bzhin du sprul pa'i 'khor lor sprul pa'i sku la thob cing chos kyi 'khor lor ni chos kyi sku'o/ /longs spyod kyi 'khor lor ni longs spyod rdzogs pa'i sku'o/ /bde ba chen po'i 'khor lor ni bde ba chen po'i sku 'thob par byed do/ /de ltar sku bzhi rnyed pas sangs rgyas rdo rje</text></item>
<item><p>236a6</p><section></section><text>'dzin pa dang / bdag med ma'i go 'phang thob par 'gyur te/ yang dag pa'i byang chub thob pas sgrib pa thams cad rab tu zhi zhing gzungs thams cad dang sa dang pha rol tu phyin pa dang / 'jig rten dang / 'jig rten las 'das pa'i dngos grub mngon sum du byed par 'gyur la dngos grub</text></item>
<item><p>236a7</p><section></section><text>mngon du gyur pas gzhan gyi don mthar phyin par 'gyur ro/ /de dag ni bdag med ma'i man ngag las sa bon la sogs pa'i phan yon rnam par gzhag pa'i cho ga ste bcu gsum pa'o// //de dag 'dod pa'i don bsgrub pa'i phyir bar chad zhi bar bya ba dang mar ngo'i bcu bzhi la 'khor</text></item>
<item><p>236b1</p><section></section><text>lo la yi ge dang thig le'i gzugs su bcom ldan 'das ma mchod de/ /de la mdun du dag par sbyangs pa'i bdud rtsis maN+Dal byugs la me tog gi tshom bu byas la de'i dbus su mchog gi snod gzhag par bya'o/ /de'i steng nas mnyam pa'i snod che bas kha bcad de dbus su bde byed kyi mig gi grwa'i 'khor</text></item>
<item><p>236b2</p><section></section><text>lo'i rnam pa la bdud rtsi dang sgron ma'i phye ma cho gas sbyangs te btab la/ der lcags gsum las byas pa'i thur mas chos 'byung gi nang du sna tshogs rdo rjes bris pas bskor te/ bdag med ma'i rang bzhin yi ge dang thig ler bcas pa rdo rje'i mchod rten sngags pas bla ma'i man ngag gis kha nub tu bltas</text></item>
<item><p>236b3</p><section></section><text>la bri bar bya'o/ /de nas dam tshig la ye shes gzhug par bya ste mchod pa'i rdzas lnga dang 'dod pa'i yon tan lnga khyad par du gyur pa dang / mchog tu gyur pa'i sgron ma dang sbyangs pa'i bdud rtsi rnams bza' ba dang gsol ba dang phyog pa dang 'jib pa'o/ /yang glu dang gar dang rol mo'i khyad par gyis</text></item>
<item><p>236b4</p><section></section><text>bskor ba dang phyag dang bstod pas kyang ci nus pas yongs su mchod do/ /de'i rjes la gzhon nu ma'am/ rdo rje rnal 'byor ma ste nag po 'am pri yang ku sngon mo ste cho ga bzhin mchod nas mchog tu gyur pa'i ston mo dang chang yang btung bar bya'o/ /de nas 'thor 'thung byas la go la dang yon phul la mnyam</text></item>
<item><p>236b5</p><section></section><text>par byas la bzod pa mdzod cig ces brjod la gshegs pa dang / bcom ldan 'das ma'i 'khor lo yang muHzhes brjod la gshegs su gsol te rang nyid ston mo bya'o/ /de dag ni bdag med ma'i man ngag las phyi rol mchod pa'i cho ga ste bcu bzhi pa'o// //</text></item>
<item><p>236b6</p><section></section><text>de nas dad pa dang bsnyen bkur du ldan pa'i slob mas maN+Dal dang phyag byas te/ snying rje dang ldan pa'i slob dpon la lan du mar gsol ba btab pa dang / mar ngo'i dus gnyis las gang yang rung ba cig la slob ma rjes su gzung bar bya'o/ /de la ji lta ba'i cho gas ji skad gsungs</text></item>
<item><p>236b7</p><section></section><text>pa'i bcom ldan 'das ma yang dag par mchod de/ yi dam gyi rnal 'byor yang byas la slob ma'i drung du 'dug go/ /de nas slob mas maN+Dal lnga bya zhing yon phul la me tog gi phreng ba bzung nas thal mo sbyar la langs shing bla ma mgo bo'i steng du gnas par mthong bar bsams pa dang /</text></item>
<item><p>237a1</p><section></section><text>de'i lus la g.yo ba'i rnal 'byor gang rung ba cig bya'o/ /de nas de kho na nyid gsum bzlas pa'i mchog tu gyur pas mchod par bsam zhing mar me chen po dang bdug spos kyis kyang rab tu bdug /bsgyings pa'i sngags kyis dril bu'i sgra dang ldan par dkrol zhing / oM lo le le hUM a zhes bsgyings</text></item>
<item><p>237a2</p><section></section><text>pa'i sngags kyis ji srid ma phebs kyi bar du dbab bo/ /phebs pa dang rim gyis sam cig car du ba mos reg pa lta bu'am ba spu ldang ba dang g.yo ba dang mchi ma 'byung bar 'gyur ro/ /yang na chang gi stobs kyis phog pa lta bu 'gyel ba dang mchog gi mya ngan las 'das pa thob pa ltar yang bde ba bskyed</text></item>
<item><p>237a3</p><section></section><text>pa'o/ /de nas bslang las dpar gyur pa dang slob mas maN+Dal byas la rnal 'byor dang / mchod pa dang sngags dang cho ga rnams rim gyis bstan no/ /dad pa dang bral ba rnams la ni ma yin no/ /des kyang bla ma'i bka' lung me tog dri ma med pa lta bu mgo thog tu bkur te/ de nas bzung ste</text></item>
<item><p>237a4</p><section></section><text>bcom ldan 'das ma dang bla ma dang rnal 'byor ma rnams la mnyam par gus pas bsnyen bkur bya'o/ /de dag ni bdag med ma'i man ngag las slob ma rjes su gzung ba'i cho ga ste bco lnga pa'o// //bdag med man ngag byas pa yi/ /bdag gi bsod nams gang byung ba/ /des</text></item>
<item><p>237a5</p><section></section><text>ni 'gro rnams myur ba ru/ /bdag med rgyal ba'i yum 'gyur shog /bdag byin gyis brlab pa'i rim pa bdag med ma'i man ngag rdzogs so// //'di yang dpal u rgyan gyi gnas na gnas pa'i lhan cig skyes pa'i rnal 'byor ma rnams kyi zhal nas byung ba/ /rnal 'byor</text></item>
<item><p>237a6</p><section></section><text>ma kun gyi thugs mchog tu gsang ba'i gzugs can snying po las shin tu snying po/ dge ba'i rtsa ba ma byas pa rnams ni ma dad cing bla ma'i zhabs kyi pad+ma la ma bsnyen pa dag gis mi thob ste/ 'di'i yon tan mtha' yas pa'i gzhi dang / bden par yid ches par byed pa'i yid bzhin gyi</text></item>
<item><p>237a7</p><section></section><text>nor bu ltar 'dod pa'i don grub pa/ chu'i rgyun ltar bsten pas 'bras bu ster ba can/ nam mkha' ltar ro mnyam pa 'di rna ba gcig nas gcig tu byung bas na bla ma dam pa'i man ngag las/ brjed par dogs pas rang dran pa'i don du bdag gis bris pas de'i phyir dpa' bo dang rnal 'byor ma</text></item>
<item><p>237b1</p><section></section><text>rnams la bzod par gsol zhing / gzhan yang de nyid rig pa rnams la yang bzod par gsol lo zhes pa'o/ /'di mdzad pa'i slob dpon yang brtan pa'i 'khor lo dpal 'jam pa'i dbyangs kyis byin gyis brlabs pa'i paN+Di ta chen po/ /dpal bzang po'i zhabs kyi pad+ma las skyes pa/</text></item>
<item><p>237b2</p><section></section><text>zhabs kyi rdul la brtse ba mchog tu gyur pa'i rdo rje rnal 'byor ma'i bka' drin las skyes pa paN+Di ta dpal ting nge 'dzin rdo rje zhabs zhes bya bas mdzad pa rdzogs so// //rgya gar gyi mkhan po de ba a ka ra tsan+d+ra dang / bod kyi lo tsA ba dpal ser rtsa bsod nams rgyal mtshan gyis bsgyur</text></item>
<item><p>237b3</p><section></section><text>pa'o// //mchog tu gsang ba'i tshul 'di ni/ /dman pa'i spyod yul ma yin pas/ /dri ma med pa'i blo yis ni/ /dam pa 'ga' yi don du bsgyur/ /bdag med ma'i man ngag rdzogs so//[]@#/ /rgya gar skad du/ nai rAt+tha maN+Da la tsakra sA d+ha naM/ bod skad du/bdag med</text></item>
<item><p>237b4</p><section></section><text>ma'i dkyil 'khor gyi 'khor lo'i sgrub thabs/ rdo rje bdag med ma la phyag 'tshal lo/ /bla ma'i rang bzhin dkyil 'khor rtse mo la/ /dang ba'i sems kyis gus pas rab btud de/ /'bum lnga las btus lha mo'i 'khor lo ni/ /zab mo'i don la bag chags skyes phyir bri/ /'dir rten gyi gang</text></item>
<item><p>237b5</p><section></section><text>zag ni so sor thar pa'i sdom pa dang / byang chub sems dpa'i sdom pa dang / rig pa 'dzin pa'i sdom pa dang ldan pas/ gnas nyin mo dur khrod/ mtshan mo rang gi khyim du bsgom par bya'o/ /de yang shis pa'i dus nam gyi brgyad cha la langs te/ khrus dang / chu sbyin byas nas/ maN+Dal phul te de</text></item>
<item><p>237b6</p><section></section><text>nas mchod pa dang / gtor ma la sogs pa bshams te/ 'bol ba'i stan la rdo rje skyil mo krung gis 'dug ste/ badzra nai rwa d+ma zhes brjod pas rang nyid skad cig gis bdag med mar bsgoms te/ de yang sku mdog sngon mo zhal gcig phyag gnyis ma/ phyag g.yas gri gug yu ba lcags las sam</text></item>
<item><p>237b7</p><section></section><text>zangs las byas pa/ g.yon pas thod pa phyi dkar ba la nang dmar ba khrag gis bkang ba kha TI ga dang bcas pa bsnams pa la/ phyag rgya lngas brgyan par bsams pa'i snying pad+ma 'dab brgyad kha bye ba'i nang du/ raM las nyi ma'i dkyil 'khor kyi steng du e sngon po bsams la/ de'i 'od zer gyis</text></item>
<item><p>238a1</p><section></section><text>bla ma rje btsun mi bskyod pa'i sku lta bu rdo rje 'chang dang lha mo rnams gnyis su med pa tha mi dad par rang bzhin gyis bzhugs pa gsal ba'am/ 'og min chos kyi dbyings kyi pho brang nas spyan drangs te dmigs la/ de la phyag 'tshal ba dang / phyi dang gsang ba dang de kho na nyid kyi mchod pa dang / sdig pa</text></item>
<item><p>238a2</p><section></section><text>bshags pa dang /bsod nams la rjes su yi rang ba dang / gsum la skyabs su 'gro ba dang / lam bsten pa dang / kun rdzob dang don dam byang chub mchog tu sems bskyed pa dang / dge ba'i rtsa ba byang chub tu bsngos la/ tshogs brten pa blos btang la gshegs su gsol bar bya'o/ /de yang / bla ma rdo rje can</text></item>
<item><p>238a3</p><section></section><text>mchod cing / /bdun po yongs su dag par bya/ /zhes gur las gsungs so/ /de'i rjes la/ dang por byams pa bsgom par bya/ /gnyis pa snying rje rnam bsgom zhing / /gsum pa bde ba bsgom pa dang / /kun gyi mthar ni btang snyoms so/ /de nas spro ba dang bsdu ba sngon du 'gro bas snod bcud thams cad stong</text></item>
<item><p>238a4</p><section></section><text>pa nyid du bsgoms la/ oM shu n+ya tA dz+nyA na badzra swa b+hA wa Ad+ma ko\u0f85haM zhes brjod pas/ stong pa nyid brtan par bya'o/ /de nas/ re phas nyi ma sngon du rnam bsgoms nas/ /nyi der hUM 'byung sna tshogs rdo rje ste/ /rdo rje de nyid kyis ni ra ba dang / /gur bcing ba yang rnam par bsgom pa nyid/ /de yi nang du bsam</text></item>
<item><p>238a5</p><section></section><text>bya ni/ /hUM las 'khor lo rtsibs bcu pa/ /rgya che khong stong mi g.yo ba/ /'khor ba'i bdag nyid bsgom par bya/ /nam mkha'i khams su b+ha ga bsam/ /dbus su rnam par bsgom pa ni/ /'khor lo sngon du ci rigs par/ /lha rnams ji ltar 'byung ba nyid/ /'khor lo sa dang chu ni sngon/ /ji ltar rigs par</text></item>
<item><p>238a6</p><section></section><text>byin za dang / /lha rnams kyi ni rlung chen dang / /hUM las 'khor lo'i thig le ni/ /ji ltar bsgom pa 'byung ba las/ /chos 'byung las skyes 'khor lo nyid/ /'phar ma gnyis dag skyon med pa/ /ze 'bru las ni gcig 'gyur te/ /gru gsum kyis ni phyi mar brjod/ /gru bzhi pa la sgo bzhi pa/ /ka ba brgyad kyis nye bar brgyan/ /dra ba</text></item>
<item><p>238a7</p><section></section><text>dra ba byed par ldan/ /dur khrod brgyad dang yang dag ldan/ /rdo rje'i thig gis rnam par spras/ /de dbus shi ba bco lnga'i ro/ /gdan gyi bdag nyid rnam par bsam/ /a la badzra nga rgyal bya'o/ /ro steng lnga gsum zla steng du/ /A li lnga gsum zhu ba las/ /des mtshan zla ba lnga gsum bskyed/ /de rjes brjod pa gnyis bsnan</text></item>
<item><p>238b1</p><section></section><text>pa'i/ /kA li lnga gsum zhu ba las/ /des mtshan snang byed lnga gsum bskyed/ /dbus kyi nyi zla'i bar du ni/ /nA da lhung bas a ru bsam/ /de las A li bcu bzhi ni/ /phyogs mtshams nyi zla'i bar du spro/ /A i yI u 'phar ma'i shar la sogs par spro'o/ /khru r-i dzA lo phyi'i 'phar ma'i puk+ka sI la sogs pa'i mtshams kyi'o/ /</text></item>
<item><p>238b2</p><section></section><text>th-I e e o go rI la sogs phyogs kyi'o/ /au aM 'og dang steng gi sa bon no/ /de las spro zhing bsdu ba las/ /gri gug bco lnga sa bon bsam/ /de las spro bsdus gcig tu 'dres/ /de las lha mo bco lnga'i sku/ /kun kyang kha dog nag por bskyed/ /zla ba me long ye shes ldan/ /rta bdun pa ni mnyam pa nyid/ /rang lha'i sa</text></item>
<item><p>238b3</p><section></section><text>bon phyag mtshan ni/ /so sor rtog par shes par bya/ /thams cad gcig gyur bya nan tan/ /rdzogs pa chos dbyings dag pa ste/ /mkhas pas cho ga gsungs pa yis/ /rnam pa lnga po bsgom pa nyid/ /de la bdag med rnal 'byor ma/ /kha dog nag mo drag chen mo/ /phyag rgya lnga yis rnam par brgyan/ /g.yas</text></item>
<item><p>238b4</p><section></section><text>par gri gug rnam par bsnams/ /g.yon pa nyid ni pad+ma'i snod/ /g.yas min bar ni kha TI ga /stag gi pags pas smad dkris pa'o/ /re zhig nang gi 'phar ma la/ /rnal 'byor ma lnga nges gnas pa/ /phung po lnga yi rang bzhin gyis/ /rnal 'byor rig pas rtag tu bsgom/ /dang por rdo rje gshin rje dkar/ /chu bdag chu</text></item>
<item><p>238b5</p><section></section><text>yi rnal 'byor ma/ /lus ngan rdo rje mkha' 'gro ma/ /dbus su bdag med rnal 'byor ma/ /de nas phyi yi 'phar mar bshad/ /dbang dkar gshin rje chom rkun ma/ /chu bdag phyogs su ro langs ma/ /lus ngan por ni g+hasma rI/ /dbang ldan du ni puk+ka sI/ /mer ni de bzhin ri khrod ma/ /bden bral gdol pa</text></item>
<item><p>238b6</p><section></section><text>mo gzhag cing / /rlung du g.yung mo rnam par gzhag /'og tu sa spyod mar bshad de/ /steng du mkha' spyod ma zhes brjod/ /bskyed pa'i rim pa nyid kyi phyogs/ /srid dang zhi ba'i rang bzhin gyis/ /lha mo 'di gnyis rnam par gnas/ /lha mo thams cad kha dog gnag /drag chen phyag rgya lnga yis brgyan/ /</text></item>
<item><p>238b7</p><section></section><text>zhal gcig spyan ni dmar ba rnams/ /lag par gri gug thod pas khyab/ /'khor lo rna cha mgul rgyan dang / /lag par lag gdub ska rags ni/ /sangs rgyas lnga ni rnam dag pas/ /'di lnga phyag rgya dag pa yi/ /ji ltar bdag med rnal 'byor ma/ /de ltar thams cad rnam par bshad/ /lag pa gcig</text></item>
<item><p>239a1</p><section></section><text>ni thod pas byel/ /g.yas pa na ni gri gug 'dzin/ /g.yon pas kha TI ga nyid do/ /stag gi pags pas smad dkris shing / /ro la zhon zhing gzi brjid 'bar/ /phyag gnyis gyen du dbu skra ser/ /nga rgyal la sogs skyon drug rnams/ /gcod phyir gri gug rnam par bsnams/ /dngos dang dngos med rnam</text></item>
<item><p>239a2</p><section></section><text>rtog gi /mgo bo'i pad+ma'i snod du ni/ /bdud rnams rnam pa bzhi yi khrag /dngos grub phyir ni btung bar bya/ /stong pa'i rnam pas kha TI ga /thabs kyi ro ni rnam par brtag /'dis ni 'khor lo rnam bsgoms na/ /dngos grub myur du thob par 'gyur/ /de rjes go cha'i rnal 'byor bsgom/ /dang por nag</text></item>
<item><p>239a3</p><section></section><text>por rab tu bsgom/ /gnyis pa dmar por rnam par bsgom/ /gsum pa la ni ser por bsgom/ /bzhi pa ljang gu de bzhin no/ /lnga par kha dog sngon po dang / /drug par dkar po'i lus can te/ /yan lag drug bsgom rnal 'byor pas/ /lhan cig skyes pa'i rang bzhin bsgom/ /de nas sngags gsum</text></item>
<item><p>239a4</p><section></section><text>du byin gyis brlab pa dang / ye shes sems dpa'i 'khor los byin gyis brlab pa dang / de nas dbang bskur bar byin gyis brlab par bya ba'i mthar a rnyi She kaiHku la pa tis nga rgyal bya'o/ /zhe sdang phyag rgyas bdag med ma/ /gti mug phyag rgyas rdo rje ma/ /ser sna'i phyag rgyas dkar mo nyid/ /</text></item>
<item><p>239a5</p><section></section><text>chags pas chu ma phyag rgyas gdab/ /phrag dog phyag rgyas mkha' 'gro ma/ /zhe sdang phyag rgyas puk+ka sbo/ /gti mug phyag rgyas ri khrod ma/ /ser sna'i phyag rgyas gdol pa mo/ /'dod chags phyag rgyas g.yung mo nyid/ /yang ni dkar mo zhe sdang rgyas/ /gti mug phyag</text></item>
<item><p>239a6</p><section></section><text>rgyas chos rkun ma/ /ser sna'i phyag rgyas ro langs ma/ /'dod chags phyag rgyas g+hasma rI/ /gti mug phyag rgyas sa spyod ma/ /'dod chags phyag rgyas mkha' spyod ma'o/ /de nas kha TI ga dang snyoms par 'jug pa'am/ dran pa tsam rmis rjes su chags pa'i</text></item>
<item><p>239a7</p><section></section><text>mchod pa byas la/ /a nu ra gas nga rgyal bya'o/ /de nas gtor ma ji lta ba bzhin du bdud rtsi byin gyis brlabs te myangs la/ a mr-i ta badzras nga rgyal bya'o/ /de nas mchod pa phyi dang / gsang ba dang / de kho na nyid kyis mchod de/ pU dza badzras nga rgyal bya'o/ /</text></item>
<item><p>239b1</p><section></section><text>de nas/ mos pa sna tshogs gdul dka' 'dul ba'i phyir/ /zhes bya ba la sogs pas bstod pa bya ste/ stu ti badzras nga rgyal bya'o/ /de nas rang byin gyis brlab pa ni/ lam cig car pa'am/ lam rim gyis pa'am/ lam nye bar bsgrub pa gsum gang mos dang /</text></item>
<item><p>239b2</p><section></section><text>lhan cig skyes pa'i rnal 'byor gyis rgyas btab la gsum tshogs pa gcig tu bsgom ste bla ma las blang bar bya'o/ /de nas 'khor rnal 'byor ma bcu bzhi ni/rang gtso mo'i sa bon las bsdus te/ de nas nang gis sa gdab bsgom mo/ /des skyon rnam dag dran pa ni/ /</text></item>
<item><p>239b3</p><section></section><text>gzugs phung rdo rje ma yin te/ /tshor ba la yang dkar mo brjod/ /'du shes chu yi rnal 'byor ma/ /'du byed rdo rje mkha' 'gro ma/ /rnam shes phung po'i rang bzhin gyis/ /bdag med rnal 'byor mar gnas so/ /gzugs la dkar mor rtag tu bshad/ /sgra la chos rkun</text></item>
<item><p>239b4</p><section></section><text>mar rab grags/ /dri yi cha la ro langs ma/ /ro la g+hasma rI rab grags/ /reg la sa spyod ma zhes brjod/ /chos kyi dbyings la mkha' spyod ma/ /rtag tu 'di rnams rnam dag pas/ /de nyid rnal 'byor pas 'grub 'gyur/ /mig la gti mug rdo rje ma/ /rna bar zhe sdang rdo rje ma/ /</text></item>
<item><p>239b5</p><section></section><text>sna la ser sna ma zhes bshad/ /lce la 'dod chags rdo rje ma/ /lus la phrag dog rdo rje ma/ /yid la bdag med rnal 'byor ma/ /sa ni puk+ka sI zhes bshad/ /chu khams rngon pa mo zhes brjod/ /me ni gtum mor shes par bya/ /rlung ni g.yung mor rab tu grags/ /zhe sdang</text></item>
<item><p>239b6</p><section></section><text>zhes bshad rdo rje ma/ /'dod chags chu yi rnal 'byor ma/ /phrag dog rdo rje mkha' 'gro ma/ /ser sna gsang ba'i dkar mo nyid/ /gti mug de bzhin rdo rjer bshad/ /zhe sdang la sogs rnam sbyong ba/ /bskyed pa'i rim pa'i phyogs las ni/ /'dis ni phung po sbyang bar bya/ /</text></item>
<item><p>239b7</p><section></section><text>bla ma slob dpon 'dod lha la/ /phyag 'tshal don du 'khor lo 'dzin/ /bla ma rdo rje 'dzin pa la/ /spyod tshig mi mnyan pa yi phyir/ /rna ba dag la rna cha 'dzin/ /sngags bzlas phyir ni mgul rgyan te/ /lag gdub srog chags gsod pa spangs/ /phyag rgya bstan phyir ska rags</text></item>
<item><p>240a1</p><section></section><text>nyid/ /sangs rgyas lnga yi phyag rgya yis/ /rtag tu lus la phyag rgyas gdab/ /phyag rgya'i rnam dag bshad par bya/ /'khor lo'i gzugs kyis mi bskyod pa/ /rna cha 'od dpag med kyi bdag /mgul gyi phreng ba rin chen bdag /lag gdub la ni rnam snang</text></item>
<item><p>240a2</p><section></section><text>mdzad/ /ska rags la ni don yod gnas/ /'di rnam dag pa phyag rgya lnga/ /de nas ngag gis bzlas pa ni/ /oM aHa A i yI u be+e r-i dzA lo drwa e i o sna e hUM swA hA/ zhes spyi dang bye brag gi mtshams su bzlas par bya'o/ /ngag gi brjod pas kyang skyon de nyid bzhi dang</text></item>
<item><p>240a3</p><section></section><text>ldan pas gtor ma btang ngo / /de nas smon lam gdab pa ni/ rigs su skye dang dam tshig dang la sogs pas bya'o/ /de nas spyod lam gyi rnal 'byor bya'o/ /thun dang po'i de bzhin du thun 'og ma rnams kyi bya ba la shes par bya'o/ /'di lta bu'i lha bco lnga las nyung bar 'dod na steng</text></item>
<item><p>240a4</p><section></section><text>'og gi dor ba bcu gsum bsgom/ de yang mangs na nang gi bzhi bzhag la lha dgu bsgom mo/ /de yang mangs na phyi rol brgyad dor la lha lnga bsgom mo/ /de yang mangs na dkyil 'khor gyi lte bar gtso mo rkyang pa bsgom pa ni bla ma na ro pa chen po'i zhal gyi lung ngo / /lha mo'i 'khor lo bris</text></item>
<item><p>240a5</p><section></section><text>pa'i dge bas ni/ /srid pa gsum gyi khongs su gtogs pa yi/ /sems can bdag med ma yi don rtogs nas/ /sdig bral mkha' spyod gnas su 'gro bar shog /bdag med ma'i dkyil 'khor gyi tsakra'i sgrub thabs rdzogs so// @#/ /rgya gar skad du/</text></item>
<item><p>240a6</p><section></section><text>shrI te badzra tan+d+ra me na swA tiSh+Tha na ku ru kul+le sA d+ha naM/ bod skad du/ dpal kye'i rdo rje'i rgyud kyi rim pa las/ bdag byin gyis brlab pa ku ru kul+le'i sgrub thabs/ dgyes rdor rgyud dang rjes 'brel pa'i/ /'jig rten gsum dbang sdud mdzad ma/ /ku ru kul+le la btud de/ /de yi sgrub thabs</text></item>
<item><p>240a7</p><section></section><text>gsal bar bshad/ /rgyud 'dir sgom pa'i skal ba dang ldan pa'i sngags pas/ snga dro mal nas langs te/ snying gar yi ge raM yongs su gyur pa las/ nyi ma'i dkyil 'khor la yi ge trIHdmar po bltas la de'i 'od zer gyis 'og tu 'chad pa'i bcom ldan 'das ma ku ru kul+le</text></item>
<item><p>240b1</p><section></section><text>mdun du dmigs la/ mchod pa lnga'i sprin phung gis yang dag par mchod de/ de'i mdun du/ dkon mchog gsum la bdag skyabs mchi/ /zhes bya ba la sogs pa'i tshigs bcad lan gsum du brjod par bya'o/ /de nas sdug bsngal gsum gyis sdug bsngal ba'i sems can</text></item>
<item><p>240b2</p><section></section><text>rnams yid kyis dmigs la/ sdug bsngal las ldog pa'i mtshan nyid can gyi snying rje chen po bsgom par bya'o/ /de nas chos dang gang zag gi ngo bo gzung ba dang 'dzin pa gnyis rang bzhin med par shes pa'i mtshan nyid can gyi stong pa nyid bsgoms la/ de sngags kyis byin gyis brlab</text></item>
<item><p>240b3</p><section></section><text>par bya ste/ oM shU n+ya tA dz+nyA na badzra swa b+hA wa At+ma ko\u0f85haM/ zhes pas so/ /de nas gnyis su med pa'i ye shes de nyid kyis nam mkhar nyi ma'i dkyil 'khor bltas la/ de'i dbus su yi ge hrIH dmar por gyur pa las ut+pal dmar po'i lte bar nyi ma la sa bon de nyid do/ /hrIH de las spro ba dang</text></item>
<item><p>240b4</p><section></section><text>bsdu ba byas nas de nyid du rab tu bstims te/ de thams cad yongs su gyur pa las bdag nyid ku ru ku l+ler blta ste/ pad+ma dmar po 'dab ma brgyad pa'i dbus su ro'i snying gar nyi ma'i dbus su skyil krung phyed pa'i gar gyis gnas ma/ nyi ma'i 'od kor can/ phyogs dang mtshams rnams su</text></item>
<item><p>240b5</p><section></section><text>dur khrod brgyad kyis bskor ba/ sku mdog dmar mo lo brgyad gnyis lon ma/ skra kham pa gyen du brdzes ma/ dbu la rgyal ba lnga'i rang bzhin gyi thod pa lnga 'dzin pa/ mi mgo rlon pa'i do shal can/ zhal mche ba gtsigs shing ljags 'dril ba/ dmar la zlum pa'i spyan gsum g.yon du yo ba/ khro ba dang</text></item>
<item><p>240b6</p><section></section><text>sgeg pa'i nyams can mi'i rus pa'i 'khor lo dang / rna rgyan dang / mgul rgyan dang / gdu bu dang / skar rags dang / dpung rgyan dang zhabs gdub kyis brgyan ma/ rtsa ba'i phyag gnyis kyis rna ba'i drung du ut+pala'i myu gu'i mda' dang bcas pa'i me tog dmar po'i gzhu 'gengs pa/ phyag lhag ma dag gis ut+pa</text></item>
<item><p>240b7</p><section></section><text>la dmar po'i zhags pa dang lcags kyu bsnams pa bsam par bya'o/ /de'i spyi bo dang / mgrin pa dang / snying gar oM AH hUM bltas te/ de nas rang gi snying ga'i nyi ma la gnas pa'i ut+pal dmar po'i lte ba'i nyi ma la hrIH dmar po bltas la/ de'i 'od zer gyis de bzhin gshegs pa thams cad bskul nas</text></item>
<item><p>241a1</p><section></section><text>spyan drangs te/ gsol ba btab pas/ de dag gis rin po che'i bum pa bdud rtsi lnga yis gang ba rnams kyis dbang bskur bas/ bcom ldan 'das 'od dpag tu med pas dbu brgyan te rgyas gdab pa'o/ /de nas rang gi snying ga'i sa bon las lha mo brgyad spros la/ rang rang gi</text></item>
<item><p>241a2</p><section></section><text>byang chub kyi sems la sogs pas yang dag par mchod de/ sa bon de nyid la bsdu bar bya'o/ /ak+Sha ra man+ta badzri a o/ na u so bin+du na tsi ta/ e so ba ra ma hA su kha he o/ na u phe Ti a na u ki ra ta/ zhes bya ba 'dis bstod par bya'o/ /de nas bdud rtsi myang ba'i cho gas bdud rtsi lnga dang sgron ma</text></item>
<item><p>241a3</p><section></section><text>ldar byas la/ yi ge hUM dkar po las byung ba'i ljags rdo rje'i rang bzhin du bsgoms te/ yi ge gsum gyis byin gyis brlabs la/ de lta bus bdag nyid ku ru kul+le'i ngo bo mnyes par bya'o/ /bsam gtan dang ma bral bas sngags bzla bar bya ste/ yi ge hrIH las bskor nas gnas pa'i oM</text></item>
<item><p>241a4</p><section></section><text>ku ru kul+le hrIH swA hA/ zhes bya ba yi ge brgyad kyi sngags kyi phreng ba mar me'i phreng ba 'bar ba ltar yid kyis mngon par bsam zhing / myur ba dang bul ba la sogs pa'i skyon med par tsan+dan dmar po'i phreng ba bgrang bar bya'o/ /sa ya gcig bzlas pas rigs drug gi 'khor lor</text></item>
<item><p>241a5</p><section></section><text>gtogs pa'i sems can rnams dbang du 'gyur ro/ /thun gzhan la ni bdag nyid ku ru ku l+ler bsams la/ mchod pa dang bstod pa la sogs pa bya ste/ nyan bshad la sogs pa'i bya ba thams cad bcom ldan 'das ma'i nga rgyal gyis bya'o/ /de nas bsam pa ji lta ba</text></item>
<item><p>241a6</p><section></section><text>bzhin du smon lam gdab par bya'o/ /'dir yang bla ma brgyud pa las byung ba'i man ngag bri bar bya ste/ rang gi snying ga'i sa bon bdud rtsi'i khu ba 'ba' zhig snying las langs te/ mgo'i g.yon nas bskor nas rna ba g.yas pa'i bu gnas 'thon nas/ lag pa g.yas pa'i gzhu'i</text></item>
<item><p>241a7</p><section></section><text>rgyud la gnas pa'i mda'i ltong gi bu gnas/ ut+pala'i me tog gi lte bar zhugs te/ de'i 'od zer gyis de rgyas par byas shing spros pas srid pa gsum gyi sems can gyi snying gar zhugs nas de'i pad+ma rnams bskul te/ bkug nas yang de nyid du gzhug par bya ste/ kha zum nas</text></item>
<item><p>241b1</p><section></section><text>mda' nas rna ba'i bu ga nas/ mgo bo'i g.yas su bskor nas dpral ba'i dbus su gnas pa a wa d+hU tI'i lam nas mgrin pa snying ga /lte ba'i mthar bde ba chen po'i gnas su man ngag bzhin du rab tu bcug ste/ de nas shes rab dang thabs kyi ting nge 'dzin dri ma med pa las byung ba'i bde ba</text></item>
<item><p>241b2</p><section></section><text>dam pas/ rang gi lus dang 'jig rten gsum gang bar bltas la/ de'i skad cig la tshigs su bcad pa dran par bya'o/ /gang la thog mtha' bar ma med/ /srid dang mya ngan 'das pa med/ /'di ni bde chen mchog gyur pa/ /bdag med gzhan yang yod ma yin/ /yang de</text></item>
<item><p>241b3</p><section></section><text>ltar sems can dbang du gyur par bya ste/ de dag phyag rgya chen po la mngon sum nyid du dgod par nus kyi bar du'o/ /de bzhin du bsgrub bya 'am bsgrub bya mo ku ru kul+le'i rang bzhin du bsgoms nas/ /sa bon de sngar bzhin bsgrub po'i mda'/ bsgrub bya'i lag par gnas pa'i me tog de'i</text></item>
<item><p>241b4</p><section></section><text>'od zer byis rgyas par byas la rna ba'i bu ga g.yas par zhugs te/ de ltar song nas der gnas te/ de kho na bzhin du rab tu zhugs nas gnas der phyin la de bzhin du gnas par bya'o/ /ku ru kul+le'i gzugs la yang / /yi ge hrIH ni myos par byed pa'i gdugs la gzhag pas bud med 'ju</text></item>
<item><p>241b5</p><section></section><text>bar 'gyur/ lce la de nyid rdzas kyis bris na blo gros bskyed de snying gi dbus su ni/ /sbrul gyis zin pa la ni yongs su bsgoms pas chos kyi yi ges dug spyod 'gyur/ /sgrol ma'i snying pos 'jig rten gsum las rgyal ba gser ldan rnams kyis shes par bya/ /de nas gdon mi za bar bsgrub bya</text></item>
<item><p>241b6</p><section></section><text>sgrub pa po'i dbang du gyur nas don rnams thams cad byed par 'gyur/ ku ru kul+le'i sgrub pa'i thabs/ /byas pa'i bsod nams gang yod des/ /skye bo thams cad byang chub la/ /dgod pa'i dbang du 'gyur bar shog /bdag byin gyis brlabs pa ku ru kul+le'i sgrub thabs slob dpon</text></item>
<item><p>241b7</p><section></section><text>lhan cig skyes pa'i rol pas mdzad pa rdzogs so// //[{Da}]oM ku ru kul+le'i hrIH swA hA nus pa ma nyams pas khams gsum dbang du byed par grags/ sngar gsungs pa'i ting nge 'dzin la gnas pas/ yi ge grangs kyi 'bum bzlas par bya ste/ me tog dang / bdug</text></item>
<item><p>242a1</p><section></section><text>pa dang / byug pa dang / dri dang / phye ma dang / gos la sogs pa gang la bsngags nas byin pa de dbang du 'dus par 'gyur ro/ /dri bzang po'i bdug spos kyis bdag la bdugs na/ skye bo thams cad dga' bar 'gyur ro/ /gang gi ming gis me tog dmar po</text></item>
<item><p>242a2</p><section></section><text>la sogs pas sbyin sreg byas na de dbang du 'gyur ro/ /bza' ba dang btung ba la mngon par bsngags te byin na de dbang du 'gyur ro/ /skyes bu chen po dbang du byed pa na/ yungs kar gyi sbyin sreg byas nas/ de nas tshes grangs rgyu skar bzang po la bcom ldan 'das ma'i mchod</text></item>
<item><p>242a3</p><section></section><text>pa byas nas gur kum dang / gi wang dang / ga pur la sogs pas gos sam gro ga la ut+pala'i 'dab ma'i rnam pa can gyi 'khor lo rtsibs bcu drug pa byas te/ 'khor lo'i dbus su sngags dang bcas pa'i bsgrub bya 'am bsgrub bya mo'i ming bri zhing / 'dab ma rnams la</text></item>
<item><p>242a4</p><section></section><text>ku ru kul+le zhes bya ba'i yi ge bzhis bskor ba'i bsgrub bya 'ba' zhig gi ming bri bar bya'o/ /phyi rol du oM yig gis lan gsum bskor ba'i 'khor lo skud pa dmar pos dkris la/ spra tshil las byas pa'i ling+ga'i snying gi dbus su bcug ste seng ldeng gi me la gdung bar byas na/</text></item>
<item><p>242a5</p><section></section><text>rkang pa 'gugs par byed do/ /skyes pa'am bud med dbang du byed na/ zangs kyi khab kyis rkang pa gnyis sam/ skye gnas su phug ste gdung bar byas na dbang du 'gyur bar the tshom med do/ /dad pa chen pos bcom ldan 'das ma la mchod la/ sngags kyi rgyal po bzlas</text></item>
<item><p>242a6</p><section></section><text>te/ de lta bu'i rim pas thams cad 'grub par 'gyur ro/ /bla ma'i man ngag rdzogs so// //paN+Di ta don yod rdo rje dang / lo tsA ba ba ri rin chen grags pas bsgyur ba'o// @##/ /rgya gar skad du/ he badzre d+ha ba ku ru kul+le sA d+ha naM/ bod skad du/ dgyes</text></item>
<item><p>242a7</p><section></section><text>pa'i rdo rje las byung ba'i ku ru kul+le'i sgrub thabs/ lha mo ku ru kul+le la phyag 'tshal lo/ /sngags pas dang por re zhig rang gi snying gar zla ba'i dkyil 'khor gyi steng du yi ge byAHdmar por bsams te/ de'i 'od kyis lha mos thog drangs pa'i sangs rgyas dang byang chub sems</text></item>
<item><p>242b1</p><section></section><text>dpa' du ma mdun gyi nam mkhar spyan drangs la/ de dag la yid las byung ba'am dngos su 'byor pa'i mchod pas ci rigs su mchod nas skyabs su 'gro ba la sogs pa'i sgo nas yan lag bdun pa bya'o/ /de'i rjes la tshad med pa bzhi sems can thams cad la g.yog par</text></item>
<item><p>242b2</p><section></section><text>bya ste/ de nas swa b+hA ba'i sngags kyis snod bcud thams cad stong pa nyid du rgyas btab ste/ de'i rjes su stong pa nyid kyi ngang las yi ge re las nyi ma'i dkyil 'khor bsams pa'i steng du hUM sngon po bsgom par bya'o/ /de yongs su gyur pa las sna tshogs rdo rje/ de yongs su</text></item>
<item><p>242b3</p><section></section><text>gyur pa las steng dang 'og dang phyogs dang phyogs mtshams thams cad rdo rje'i sa gzhi dang rdo rje'i ra ba dang rdo rje'i gur gyis bcing ste/ de nas sngags 'di brjod par bya'o/ /oM rak+Sha rak+Sha hUM hUM phaT phaT swA hA/ de nas rang gi snying gar pad+ma dmar po'i steng du zla ba'i dkyil 'khor</text></item>
<item><p>242b4</p><section></section><text>bsam/ de'i steng du sa bon rmi yi ge hrIHdmar po bsgom/ hrIHyongs su gyur pa las ut+pa la dmar po blta zhing / de'i steng du zla ba kha dog dmar po'i dkyil 'khor rgyas par bsgom/ de yongs su gyur pa las bdag nyid lha mo ku ru kul+le sku mdog dmar mor bskyed par</text></item>
<item><p>242b5</p><section></section><text>bya'o/ /de yang zhal gcig phyag bzhi phyag rgya lnga dang ldan ma stag gi pags pa'i smad g.yogs can/ skyil krung phyed pa'i bzhugs stangs kyis gnas pa/ dbu skra ser po gyen du brdzes pa/ sangs rgyas 'od dpag med kyis dbu brgyan pa can/ gzhu dang mda' ut+pa la'i zhags pa</text></item>
<item><p>242b6</p><section></section><text>dang lcags kyu'i phyag mtshan bsnams pa'o/ /de ltar bsgoms pa'i rnal 'byor pas sngags kyi bzlas pa bya ste/ oM ku ru kul+le hrIHswA hA/ zhes mi grag pa'i tshad du bzlas par bya'o/ /zla ba phyed kyis rgyal po 'du/ /khri yis phal pa dbang du byed/ /bye bas phyugs dang gnod sbyin sogs/ /lha min</text></item>
<item><p>242b7</p><section></section><text>'bum phrag bdun gyis so/ /dpal dgyes pa'i rdo rje la brten pa'i lha mo ku ru kul+le'i sgrub thabs/ slob dpon chen po lhan skyes sgeg pas mdzad pa rdzogs so// //dA na shI la nyid kyis bsgyur//[ ##]@##/ /rgya gar skad du/ he badzro d+b+ha ba ku ru kul+le yA pany+tsa ma ho pa de</text></item>
<item><p>243a1</p><section></section><text>shaH/ /bod skad du/ kye'i rdo rje las byung ba'i ku ru kul+le'i man ngag chen po lnga/ bcom ldan 'das kye'i rdo rje la phyag 'tshal lo/ /snying gi dbus las srog rlung mchog gis bskul bas rtsa dbus mchog gi nang zhugs gyen song zhing / /myur du spyi bo'i zla dbus</text></item>
<item><p>243a2</p><section></section><text>las 'thon rim gyis gsal bar 'gro can mgo yi g.yon skor te/ /g.yas kyi rna bug las 'thon myur du lag mda'i bu gar zhugs shing phyag rgya cher bsgoms nas/ /rdo rjes rab myur sa bon rgyal po bdag nyid 'od zer dmar po 'bar bas bsgrub bya yi/ /lag mda'i</text></item>
<item><p>243a3</p><section></section><text>rtse mo'i bu ga rgyas byed sngon du 'gro bas sgra 'dzin bu gar rab zhugs shing / /mgo yi g.yas kyi sna bug gsal bar 'gro ba can gyis snying gi mtsho skyes dbus gnas pa'i/ /hrIH sems myur du khyer nas rim bzhin rjes su lam de dang ni de nas 'thon nas ni/ /brtan par snying</text></item>
<item><p>243a4</p><section></section><text>dbus la gnas khyod kyis sa yi 'khor lo dang bcas lha ni dbang du sdud/ /gong bu dgug pa'o// //sngar bzhin mda' las 'thon nas bsgrub bya'i mtsho skyes g.yon gyi ngos zhugs shing / /gyen du song ste spyi bo'i zla ba rim bzhin 'dzag byas sngar bzhin zhugs/ /</text></item>
<item><p>243a5</p><section></section><text>mtsho skyes ze 'bru la gnas rnal 'byor pas ni brtan par bsgoms pa yis/ /chags pas 'dzag pa'i las kyis rgyal can ma yi skye bo myos par byed/ /rkang pa dgug pa'o// //sprul gyis bzung ba'i snying ga'i zla dbus gnas pa gsal bar mthong nas de'i/ /'od zer</text></item>
<item><p>243a6</p><section></section><text>bdud rtsi mang po'i rgyun gyi khrus kyis sprul gyi dug sel zhing / /rtsa bug 'od zer gang ba las kyang dug 'joms 'od ldan zla dbus gnas/ /de ltar sbrul gyis gzung ba la ni byams pas lha khyod dug ni 'joms/ /sbrul gyi dug sel ba'o// //mar me brtan pa'i rnam pa can/ /</text></item>
<item><p>243a7</p><section></section><text>brtan por dmigs pa'i sems kyis su/ /lce yi rtse mor bsam byas na/ /mi shes rab rib sel bar 'gyur/ /shes rab 'phel ba'o// //gsal bar rlung gi dkyil 'khor gnas shing lcags kyus snying la phug /ske la zhags pas bcings shing skra grol gcer bus g.yengs</text></item>
<item><p>243b1</p><section></section><text>pa can/ /lha mo khyod ni rnal 'byor stobs kyis nor 'dzin bkug nas ni/ /bdag gi rkang drung 'gyel zhing rtag tu khol po'i gnas skabs 'dzin/ /dmar po'i rnam can spros pa'i 'od kyi dra bas rnam par bcings/ /bdag gi rkang drung 'gyel zhing skra grol lag gi mda' bsnun nas/ /</text></item>
<item><p>243b2</p><section></section><text>g.yon pa'i rlung gis bkug ste bcings shing mtsho skyes nang du bcug /lte ba'i mtsho skyes dbus su zhugs te mos shing thal mo sbyar/ /sems dpa' pad+ma las 'dzag khrag gis spyi bor khrus byas la/ /rnal 'byor pa des bsgoms na lha dbang yang ni dbang du 'gyur/ /</text></item>
<item><p>243b3</p><section></section><text>dbang du bsdu ba'o// //kye'i rdo rje las byung ba'i ku ru kul+le'i man ngag chen po lnga slob dpon zhi ba 'tshos mdzad pa rdzogs so// //paN+Di ta hA na shI la nyid kyis bsgyur ro// //oM ku ru kul+le hrIH swA hA/ oM ku ru kul+le a mu kyAH paN+Di ma A kaR+Sha ya hrIH swA hA/ a mu kiM</text></item>
<item><p>243b4</p><section></section><text>sA d+h+yAM A kaR+Sha ya/ a mu kiM ba shIM na ya/ a mu kaM ba sh+yaM ku ru/ a mu ka ba sh+ya ku ru/ ma ma A kr-i Sh+TaM ku ru/ me A kr-i Sh+Ti ku ru/ At+ma kaM A kr-i Sh+TaM ku ru/ na mo mAM rak+Sha/ na mo me rak+Sha ku ru na maH na mo me shAM tiM ku ru na maH/ bau ShaT me puSh+Ti ku ru bau Sh+Ta/ ho de ba dat+taM me ba sh+yaM ku ru hoH</text></item>
<item><p>243b5</p><section></section><text>hrIH de ba da t+taM me A kaR+Sha ya hIH dzaH de ba da me A kaR+Sha ya dzaH me DA ki ma ma DA ki At+ma kaM// @##/ /rgya gar skad du/ A r+ya tA ra ku ru ku l+le sto tra/ bod skad du/ 'phags ma sgrol ma ku ru ku l+le'i bstod pa/ 'phags ma sgrol ma stobs po che la 'phyag 'tshal lo/ /mi 'gyur</text></item>
<item><p>243b6</p><section></section><text>mnyam pa'i ngang las g.yos kyang / /so sor rtogs pas 'gro ba'i don mdzad pa/ /dmar ba'i 'od 'phro nyi ma stong gi gzi/ /zhal gcig phyag bzhi ma la 'phyag 'tshal lo/ /hrIHlas byung ba'i lha mo ni/ /kha dog dmar zhing phya ga gzhi ma/ /mda' dang gzhu yi lag pa ma/ /lcags kyu</text></item>
<item><p>243b7</p><section></section><text>'dzin la 'phyag 'tshal bstod/ /bskal ba'i me dpung ltar 'bar 'od/ /zhal gcig spyan ni gsum pa ste/ /dbu skra dmar gyen du 'bar/ /u t+pal 'dzin pa phyag 'tshal bstod/ /phyed krung bcas pa'i gar gyis bzhugs/ /gtum pa'i khro tshul 'gying bag can/ /thod pa</text></item>
<item><p>244a1</p><section></section><text>lnga yi dbu rgyan can/ /stag lpags bsnams la 'phyag 'tshal bstod/ /mche gtsigs dmar po mi bzad sku/ /drag chen phya rgya lnga yis brgyan/ /brgya phyed phreng ba'i do shal can/ /bdud 'dzoms ma la bdag 'tshal/ /A li kI snyoms 'jug las/ /</text></item>
<item><p>244a2</p><section></section><text>bde la rtag dgyes byang chub dang / /'od dpag med kyis dbu la brgyan/ /gar gyis dgyes la bdag 'tshal/ /mda' dang gzhu yis bsdigs par mdzad/ /u t+pal yis dbang du byed/ /lcags kyus nyon mongs 'dam las 'dren/ /bdud dag phyag bzhi la phyag 'tshal/ /'phags</text></item>
<item><p>244a3</p><section></section><text>ma sgrol ma lha mo ku ru ku l+le'i bstod pa/ /slob dpon chen Do m+bi he ru kas mdzad pa rdzogs so// @##/ /rgya gar skad du/ ku ru ku l+le sA d+ha naM/ bod skad du/ ku ru kul+le'i sgrub pa'i thabs/ oM bcom ldan 'das 'phags ma lha mo sgrol ma la phyag 'tshal lo/ /re zhig dang po kho nar sems</text></item>
<item><p>244a4</p><section></section><text>dpa'i skyil krung bcas la/ bgegs bsal bar bya'o/ /sngags ni 'di yin te/ oM a mr-i ti hUM phaT swA hA/ de nas sangs rgyas dang byang chub sems dpa' nam mkha'i dkyil du dmigs la/ de ma thag tu skyabs su 'gro bar bya ste/ oM rat+na tra yaM sma sha ra naM kri twa/ oM swa b+hA ba shud+d+haH sarba</text></item>
<item><p>244a5</p><section></section><text>d+harmAH swa b+hA wa shud+ho\u0f85haM/ oM shU n+ya tA dz+nyA na badzra swa b+hA wa At+ma ko\u0f85haM/ de nas yi ge paM las pad+ma/ de'i steng du yi ge a las zla ba'i dkyil 'khor/ de la yi ge tAM de yongs su gyur pa las ut+pal/ de'i rjes la spyan drang bar bya ste/ oM b+ha ga wa ti sa ma ya shwa re sarbo t+ta ma ti ta dzaH a d+hi Sh+Tha naM</text></item>
<item><p>244a6</p><section></section><text>mi ku ru swA hA/ de las bcom ldan 'das ma zhal gsum pa phyag drug ma/ g.yas pa dang g.yon pa yang rtsa ba'i zhal ni gnag pa dang ser ba dang dmar ba'o/ /g.yas pa'i phyag rnams kyi dang po mi 'jigs pa sbyin pa la 'khor lo dkar pos mtshan pa'o/ /gnyis pa la mda'/ gsum pa la</text></item>
<item><p>244a7</p><section></section><text>lcags kyu'o/ /phyag g.yon pa rnams kyi dang po la ut+pal dmar po rin po che'i snye ma dang bcas pa'o/ /gnyis pa la gzhu/ gsum pa la zhags pa'o/ /sku mdog dmar po pad+ma dmar po'i gdan la bzhugs pa/ de bzhin gshegs pa lnga'i cod pan can/ sku la rgyan thams cad kyis</text></item>
<item><p>244b1</p><section></section><text>brgyan pa/ shar gyi phyogs su gsal ba'i sgrol ma/ lho ru rdzogs byed sgrol ma/ nub tu snang byed sgrol ma/ byang du kar+Na sgrol ma/ me'i mtshams su rin chen sgrol ma/ bden bral gyi mtshams su rgyal ba sgrol ma/ rlung gi mtshams su dkar mo sgrol ma/ dbang ldan gyi mtshams su dpa' bo'i</text></item>
<item><p>244b2</p><section></section><text>sgrol ma'o/ /'di rnams ni phyag bzhi pa mchog sbyin pa dang / ut+pal dang mda' dang gzhu bsnams pa'o/ /sku mdog dmar po pad+ma dmar po'i gdan la bzhugs pa/ de bzhin gshegs pa lnga'i cod pan can/ sku la rgyan thams cad kyis brgyan pa'o/ /de rnams kyi sngags ni/ oM ku ru</text></item>
<item><p>244b3</p><section></section><text>kul+le hUM hrIM swA hA/ oM pra san+na tA ri hUM hrIM swA hA/ oM ne san+na tA ri hUM hrIM swA hA/ oM dI pa tA ri hUM hrIM swA hA/ oM kar+Na tA ri hUM hrIM swA hA/ oM ma Ni tA ri hUM hrIM swA hA/ oM dza ya tA ri hUM hrIM swA hA/ oM gau rI tA ri hUM hrIM swA hA/ oM wI ra tA ri hUM hrIM swA hA/ shar phyogs kyi sgor ni rdo rje ro langs ma/ /mche ba</text></item>
<item><p>244b4</p><section></section><text>rnam par gtsigs pa/ zhal rnam par 'gyur ba/ 'jigs su rung pa'i cha byad can/ /phyag bzhi pa la/ mda' dang gzhu dang rdo rje lcags kyu dang zhags pa pi wang bsnams pa/ mi bskyod pa'i cod pan can/ lho'i sgor ni rdo rje dri 'dzin ma/ /zhal rnam par gtsigs pa/ dbu skra</text></item>
<item><p>244b5</p><section></section><text>'khyil ba/ gsus pa 'phyang ba/ phyag bzhi pa/ rdo rje dang dril bu dang lcags kyu dang zhags pa bsnams pa/ rin chen 'byung ldan gyi cod pan can no/ /nub kyi sgo ru gzhan gyis mi thub pa/ dbu skra gyen du brdzes pa/ gsus pa 'phyang ba/ phyag bzhi pa/ sdigs mdzub dang / lcags kyu</text></item>
<item><p>244b6</p><section></section><text>dang / zhags pa bsnams pa/ snang ba mtha' yas kyi dbu rgyan can/ byang gi sgor ni ral pa gcig ma/ dbu skra gyen du brdzis pa/ gsus pa 'phyang ba/ phyag bzhi pa/ tho ba dang / rdo rje dang / dgra sta dang / zhags pa bsnams pa/ don yod grub pa'i dbu rgyan can/ g.yas brkyang</text></item>
<item><p>244b7</p><section></section><text>g.yon bskum gyis gnas pas bzhugs pa/ sgo ma bzhi po rnams sku mdog dmar ba pad+ma'i gdan la bzhugs pa'o/ /'di rnams kyi sngags ni/ oM badzra wa ti li hUM phaT/ oM badzra g+han+d+ha ri hUM phaT/ oM badzra a pa rI dzi ta hUM phaT/ oM badzra e ka dza TA hUM phaT/ oM Ar+yA ba lo ki te shwa rA ya bo d+hi sa twA</text></item>
<item><p>245a1</p><section></section><text>ya/ ma hA sa twA ya/ ma hA kA ru Ni kA ya/ ta d+ya thA/ oM A gats+tsha A gats+tsha/ b+ha ga wa ti tA ri Ar+yA ba li ki te shwa ra sa t+ye na swA hA/ gu gul gyi spos la lan bdun yongs su bzlas nas spyan drang bar bya'o/ /na maH Ar+yA ba lo ki te shwa rA ya/ ta d+ya thA/ oM so ri so ra ba te he ra he ra</text></item>
<item><p>245a2</p><section></section><text>swA hA/ ar+g+ha'i sngags so/ /na maH Ar+yA ba lo ki te shwa rA ya/ ta d+ya thA/ oM ta ri ta ri ba ti sarba tsa tur+tha sA d+ha ne ta Sh+Tha tiSh+Tha/ yad kar+yAM sid+d+hi me ku ru swA hA/ me tog gi sngags so/ /na maH Ar+yA ba lo ki te shwa rA ya/ tad+ya thA/ me g+ha me g+ha swA ri do ga swA ku ru ku ru b+ha ra b+ha ra swA hA/ bdug spos kyi sngags so/ /</text></item>
<item><p>245a3</p><section></section><text>na maH Ar+yA pa li ki te shwa rA ya/ ta d+ya thA/ oM bok+ka bok+ka b+ha ma ne dz+wA la dzA la dI pa swA hA/ mar me'i sngags so/ /na maH Ar+yA ba lo ki te shwa rA ya/ ta d+ya thA/ oM ha ra ha ra ho ru ho ru gan+d+ha ba sa ni swA hA/ dri'i sngags so/ /na maH Ar+yA ba lo ki te shwa rA ya/ ta d+ya thA/ oM swa b+hA ba di ha di ha ku ru ku ru de shaM ba liM hUM phaT swA hA/</text></item>
<item><p>245a4</p><section></section><text>gtor ma'i sngags so/ /na maH Ar+yA ba lo ki te shwa rA ya/ ta d+ya thA/ he re he re ha ra ha ra sarba sa twa kA ru Ni shI g+h+raM A gats+tsha de ba tA b+ha ga wAn Ar+yA ba lo ke te shwa ra sa ma ya ma nu sma ra na swA hA/ me tog gi thal mo sbyar la gtor mar gzhug par bya'o/ /gshegs su gsol ba'i sngags ni/ oM pra</text></item>
<item><p>245a5</p><section></section><text>san+na ne span pra ti pra ka ra na ma ne dza ya gu re sa wi re ta ra we ta le gan+d+ha re sa badzra ha sta/ a pa rA dzi ta e ka dzA TaM na ma miH oM ta ra ta ra Ne hUM ha ra ha ra swA hA/ khyu mchog gi rwa'i 'jim pa la lag pa g.yon pa nyid kyis lan nyi shu rtsa gcig yongs su bzlas nas btab na dbang du byed par 'gyur ro/ /</text></item>
<item><p>245a6</p><section></section><text>bcom ldan 'das ma ku ru kul+le'i sgrub pa'i rdzogs so// //paN+Di ta bim pa dang / lo tsA ba gzhon nu 'od kyis bsgyur ba// @##/ /rgya gar skad du/ ku ru kul+le sA d+ha naM/ bod skad du/ myur mdzad ma'i sgrub thabs/ lha mo ku ru kul+le la phyag 'tshal lo/ /de zhig bsgom par bya</text></item>
<item><p>245a7</p><section></section><text>ba'i gnas sa phyogs dben zhing sems nyams dga' bar dri rnam pa lngas byugs te/ stan 'jam zhing rgya che ba la brtul zhugs can gyis mnyam par gzhag par bya'o/ /de nas snying gar yi ge raM las yongs su gyur pa'i nyi ma'i dkyil 'khor 'bar ba'i phreng bas 'khrigs pa rnam par</text></item>
<item><p>245b1</p><section></section><text>bsgom ste/ de'i lte ba la yi ge hrIH dmar po rnam par bsam mo/ /yi ge hrIH de las 'od zer gyi dra ba byung bas phyogs bcu na gnas pa'i sems can gyi khams la phog ste/ dpal ku ru kul+le'i gzugs su mngon par byas nas/ 'od zer gyi phreng ba de dag kyang yang 'dus te/ de nyid du zhugs par</text></item>
<item><p>245b2</p><section></section><text>bsgom par bya'o/ /de nas mdun gyi nam mkha' la lha mo ku ru kul+le ma lo bcu drug pa lta bu 'bar ba'i dbu skra kham pa gyen du brjes pa/ thod pa lngas dbu la brgyan pa/ ro'i steng du skyil mo krung phyed mar gar kyi stabs su bzhugs pa/ mche ba cung zad gtsigs shing lce lcib par mdzad pa/ 'khor</text></item>
<item><p>245b3</p><section></section><text>lo dang / snyan cha dang / mgul chu dang / dpung rgyan dang / phyag gdub dang / ska rags dang / zhabs gdub kyis brgyan pa/ stag gi sham thabs can spyan dmar po g.yo zhing 'dril ba/ mtha' yas mgon gyis dbu la brgyan pa/ phyag bzhi la gnyis kyis ut+pal dmar po kha ma bye ba'i</text></item>
<item><p>245b4</p><section></section><text>mde'u dang ldan pa'i mda' dang / me tog dmar po'i gzhu'i mda' gzhu 'gengs pa/ lhag ma'i phyag gnyis na me tog dmar po'i lcags khyu dang ut+pal bsnams pa rnam par bsam par bya'o/ /de nas bcom ldan 'das ku ru kul+le ma la mchod pa bya ba'i phyir/ rang gi snying gar nyi ma'i dkyil 'khor la</text></item>
<item><p>245b5</p><section></section><text>gnas pa'i yi ge hrIH las byung ba'i mchod pa'i me tog dang bdug spos dang mar me dang dri dang lha bshos rnam pa lngas mchod par bya'o/ /'di ni mchod pa'o/ /mchod pa byas nas dam pa'i snying rje dang lan pa'i rnal 'byor pas/ lus ngag yid gsum gyis gus pas btud de phyag bya'o/ /'di ni phyag btsal</text></item>
<item><p>245b6</p><section></section><text>ba'o/ /phyag btsal nas sdig pa bshags par bya ste/ sdig pa gang bgyis bgyid du stsal ba dang / bgyid pa la rjes su yi rang ba la sogs pa de dag bcom ldan 'das ma'i spyan sngar mngon sum du bshags par bgyi'o/ /'di ni sdig pa bshags pa'o/ /de nas bsod nams la rjes su yi rang bar bya ste/ brtul</text></item>
<item><p>245b7</p><section></section><text>zhugs can gyis sangs rgyas dang byang chub sems dpa' rnams kyi bsod nams gang lags pa de dag la bdag rjes su yi rang ngo / /de ni bsod nams la rjes su yi rang ba'o/ /de nas dkon mchog gsum la skyabs su 'gro ste/ sangs rgyas dkon mchog dang / chos dkon mchog dang / dge 'dun dkon</text></item>
<item><p>246a1</p><section></section><text>mchog rnams la gang du 'khor ba nas 'khor ba'i tshe bdag skyabs su mchi bar bgyi'o/ /'di ni dkon mchog gsum la skyabs su 'gro ba'o/ /de nas byang chub tu sems bskyed par bya ste/ gang dag srid pa'i 'khor ba na gnas pa'i sems can rnams drang par bya ba de'i phyir/ bdag gi gtso</text></item>
<item><p>246a2</p><section></section><text>bo thugs rdo rje bya'o/ /zhes bya ba ni byang chub tu sems bskyed pa'o/ /de nas tshangs pa'i gnas bzhi bsgom par bya ste/ sems can thams cad la bu gcig ba ltar gdung bar sems pa gang yin pa'i sems su bsgom pa 'di ni btang snyoms bsgom pa'o/ /de nas de rnams thams cad rang bzhin gyis mi</text></item>
<item><p>246a3</p><section></section><text>dmigs shing lus dang bral bar byed pa 'di ni stong pa nyid sgom pa'o/ /de nas sems tsam du ni byin gyis brlab pa'i gsang sngags oM shU n+ya tA dz+nyA na badzra swa b+hA wa At+ma ko\u0f85haM zhes bya ba 'dis sems byin gyis brlab pa'o/ /de nas sngon gyi smon lam gyi stobs kyis sems can gyi don la blo yis gzigs nas</text></item>
<item><p>246a4</p><section></section><text>sngags pa lha'i skur bskyed de/ gsang sngags sbas pa'i rim pa 'di ni lha'i sku zhes bya'o/ /de nas nam mkha'i ngos su yi ge raM las nyi ma'i dkyil 'khor 'od zer dra ba'i phreng bas 'khrigs pa bsgom par bya'o/ /'di ni nyi ma shar ba'o/ /de'i steng du yi ge hUM kha dog nag po yongs su gyur pa las/ sna</text></item>
<item><p>246a5</p><section></section><text>tshogs rdo rje las rdo rje ra ba dang / rdo rje gur dang / rdo rje bcing ba dang / sa gzhi rdo rje ra rnam par bsam par bya'o/ /'di ni bsrung ba'i 'khor lo'o/ /de'i dbus su chos kyi 'byung gnas kyi ye shes yi ge e lta bu kha dog dkar po bsgom par bya'o/ /de'i dbus su yi ge hrIH dmar po las byung ba'i pad+ma</text></item>
<item><p>246a6</p><section></section><text>dmar po 'dab brgyad pa/ de'i snying po'i steng du yi ge raM las yongs su gyur pa'i nyi ma dang ro'o/ /gzhan yang de dag gi steng du mtshan sum cu rtsa gnyis dang ldan pa'i zla ba nya gang zhing yongs su rdzogs pa dkar po'o/ /de'i steng du nyi ma'i dkyil 'khor dpe byad bzang po brgyad cu'i ngo bo kha dog dmar</text></item>
<item><p>246a7</p><section></section><text>po'o/ /de dag gi bar du yi ge hrIH kha dog dmar po yongs su gyur pa'i ut+pal dmar po kha ma 'bus pa'i nang du rang gi sems nyid zhugs par bsgom par bya'o/ /de nas zla ba dang dbyangs dang nyi ma rnams gcig tu zhu ba'i bdag nyid las sngon du brjod pa lta bu'i lha mo ku ru kul+le'i sku bsgom par</text></item>
<item><p>246b1</p><section></section><text>bya'o/ /rnam par bsgoms nas/ snying gar yi ge raM las nyi ma'i dkyil 'khor de'i lte bar hrIH yang bsgom par bya'o/ /de'i 'od zer rnams kyis mgon po mtha' yas bkug ste/ spyan drangs nas mchod pa 'dzin pa rnams kyis yang dag par mchod de/ dbang bskur bar gsol ba gdab po/ /</text></item>
<item><p>246b2</p><section></section><text>gsol ba gdab pa ni a b+hi Shiny+tsa tu mAM a mr-i ta nA tha zhes bya ba des mtha' yas kyi sa bon gyi bdud rtsi lngas yongs su gang ba'i bum pa thugs ka nas 'phro bar bsgoms te/ de nas bdud rtsi lngas gang ba'i bum pas dbang bskur zhing blugs pas bdag gi snying gar bum pa rnams zhugs te/ zhugs</text></item>
<item><p>246b3</p><section></section><text>pa'i rnal 'byor pa'i spyi bor mtha' yas bsgom mo/ /dus gsum du 'di bsgom zhing lha mo'i gsang sngags ba zlas brjod bya'o/ /de la gsang sngags ni oM ku ru kul+le hrIH swA hA/ lhag par yang tsan+dan dmar po'i phreng bas bzlas brjod bya'o/ /kha zas rnams ye shes rnam pa lnga'i bdud rtsis nan tan</text></item>
<item><p>246b4</p><section></section><text>gyis sbyong ste/ oM AH hUM de nyid gsum pa 'dis kha zas dang zhal byin gyis brlabs na 'dis zhal gyi gsang sngags 'grub po/ /de nas sngags pas skyes pa'am bud med dbang du bya bar 'dod na/ yar gyi ngo'i tshes gcig nas brtsams te bzlas brjod khri bya ste/ dus gsum du bcom</text></item>
<item><p>246b5</p><section></section><text>ldan 'das ma'i skur dmigs te/ smad dkris ras dmar po dang / lus la ras dmar po gyon nas rang gi snying gar nyi ma'i dkyil 'khor la gnas pa'i yi ge hrIH dmar po yongs su gyur pa las pad+ma dmar po 'dab ma brgyad pa rtsa ba 'dam nas skyes pa bsam par bya'o/ /'dab ma de</text></item>
<item><p>246b6</p><section></section><text>rnams la dbyangs kyi yi ge dang po brgyad las yongs su gyur pa'i bung ba brgyad khro zhing rgyas pa dga' zhing chags par rim pa bzhin bsams nas dbugs kyis bskyod de/ sna bug nas byung nas bsgrub bya'i sna bug g.yas par zhugs nas sgra sgrogs shing gar byas te gdungs shing pad+ma'i</text></item>
<item><p>246b7</p><section></section><text>'dab ma la yang dbyangs yig dang po brgyad kha dog cung zad dmar ba dang ldan pa rnam par blta bar bya'o/ /de ltar bltas nas de nas rnal 'byor pas ut+pal kha ma 'bus pa'i mde'u dang ldan pa'i mda' lta stangs dang bcas pa'i khu tshur gyis rdzogs par bkang ste/ pad+ma'i ze ba la</text></item>
<item><p>247a1</p><section></section><text>brdeg go/ /des bung ba de rnams rang gi dam tshig gis bskul nas/ dbyangs yig re re khyer te sna bug g.yon pa nas byung nas rnal 'byor pa'i sna bug g.yas par zhugs te/ snying gar rang dang gzhan gyi rnam par shes pa gcig tu gyur par bya'o/ /de nas ut+pala'i rtsa bas mgrin pa nas</text></item>
<item><p>247a2</p><section></section><text>bcings te/ lcags kyus mngal nas bzung nas drangs pas mi bzod par bsams te/ 'bar bas dbang du bsdu zhing rlung gi 'khor lo la bzhag ste/ rnal 'byor pa dga' ba'i sems kyis gsang sngags bzlas brjod bya zhing 'di ltar rnam par bsgom par bya'o/ /gsang sngags ni oM ku ru kul+le</text></item>
<item><p>247a3</p><section></section><text>hrIH che ge mo me ba sA mA na ya swA hA/ 'di ltar zla ba nya ba'i bar du mtshan mo kun du bzlas brjod bya'o/ /de nas nang par de 'ong bar 'gyur te/ chags pa dang bcas shing gcer bu skra bshig par 'gyur ro/ /gsang sngags kyi rgyal po 'dis bskul bas shin tu rgyas pa'i dngos grub kyang thob</text></item>
<item><p>247a4</p><section></section><text>par 'gyur ro/ /u rgyan gyi yul nas byung ba'i lha mo ku ru kul+le'i sgrub thabs rdzogs so// //rgya gar gyi mkhan po yul ma ga d+hAr skyes pa dpal byang chub chen por rab tu byung ba'i gnas brtan many+dzu shrI dz+nyA na dang / bod kyi lo tsA ba rong zom chos kyi bzang pos bsgyur cing zhus te gtan la phab</text></item>
<item><p>247a5</p><section></section><text>pa'o// @##/ /rgya gar skad du/ tra yod sha At+ma ku ru kul+le sA d+ha naM/ bod skad du/ myur mdzad ma'i sgrub thabs bcu gsum pa'i bdag nyid/ lha mo ku ru kul+le la phyag 'tshal lo/ /ku ru kul+le'i rtog pa bshad par bya ste/ re zhig dang por sngon du bsnyen pa 'bum bzlas brjod byas na/ de</text></item>
<item><p>247a6</p><section></section><text>nas dngos grub tu 'gyur ro/ /bris sku'i cho ga rab tu bstan par bya ste/ gru bzhi pa sgo bzhi pa twa ra na bzhis brgyan pa/ de'i dbus su ku ru kul+le dri bar bya ste/ sku mdog dmar po phyag brgyad pa/ dang po'i phyag gnyis kyis khams gsum rnam par rgyal ba'i phyag rgya bcings pa/ g.yas</text></item>
<item><p>247a7</p><section></section><text>kyi phyag na lcags kyu dang / mda' 'gengs pa dang / mchog sbyin mdzad pa dang / g.yon pa'i phyag na zhags pa dang / gzhu dang / ut+pal bsnams pa bri/ shar du zhu ba'i sgrol ma bri/ lhor grub pa'i sgrol ma bri/ byang du snyan sgrol ma bri/ me'i phyogs su gzhan gyis mi thub pa'i sgrol</text></item>
<item><p>247b1</p><section></section><text>ma/ srin po'i phyogs su rab tu snang ba'i sgrol ma/ rlung gi phyogs su dpa' bo'i sgrol ma/ dbang ldan gyi phyogs su skul byed ma bri'o/ /lha mo 'di rnams ni sku mdog dmar po/ de bzhin gshegs pa lngas dbu brgyan pa/ rgyan thams cad kyis brgyan pa phyag bzhi pa/ g.yas pa'i phyag mchog</text></item>
<item><p>247b2</p><section></section><text>sbyin pa dang mda' 'gengs pa/ g.yon pa'i phyag na ut+pal dang gzhu 'dzin pa'o/ /shar phyogs kyi sgor rdo rje ro langs ma gsus khyim che ba 'jigs pa'i zhal lce 'jib pa/ mi bskyod pas dbu brgyan pa/ phyag g.yas na sdigs mdzub dang lcags kyu dang / g.yon na rdo rje dril bu dang thod pa bsnams</text></item>
<item><p>247b3</p><section></section><text>pa/ zhabs g.yas brkyang bar bri'o/ /lho phyogs kyi sgor rdo rje phag mo gsus khyim che ba/ skra gyen du brdzes pa'i 'jigs pa'i zhal lce 'jib pa/ sku mdog dmar po rin chen 'byung ldan gyis dbu brgyan pa/ phyag g.yas na rdo rje dang lcags kyu/ g.yon dril bu dang zhags pa/ zhabs g.yas</text></item>
<item><p>247b4</p><section></section><text>brkyang ba'o/ /nub phyogs kyi sgor ral gcig ma skra thor tshugs su bcings pa/ gsum khyim che ba/ ma mchu tshems kyis mnan pa/ snang ba mtha' yas kyis dbu brgyan pa/ phyag g.yas na rdo rje dang lcags kyu/ g.yon na rdo rje dang dril bu dang zhags pa bsnams pa/ zhabs g.yas brkyang</text></item>
<item><p>247b5</p><section></section><text>ba bri'o/ /byang phyogs kyi sgor rdo rje dbyangs len ma/ don yod grub pas dbu brgyan pa/ zhal 'jigs pa gsus khyim che ba/ phyag g.yas na ral gri dang lcags kyu/ g.yon na rdo rje dril bu dang zhags pa zhabs g.yas brkyang ba'i bdag nyid sku bri bar bya'o/ /rim pa ji lta ba bzhin du rab tu gnas par</text></item>
<item><p>247b6</p><section></section><text>bya'o/ /'di rnams bsgom pa'i rim pa ni bcom ldan 'das ma'i sku de bzhin du rab tu bstan te/ de la nyi ma'i dkyil 'khor la gnas pa'i yi ge hrIH dmar po las yongs su grub par gyur pa'o/ /kha dog dmar po mos par gyur pa'i rkang pa'i drung du 'dug par dmigs par bya ste/ bdag gi</text></item>
<item><p>247b7</p><section></section><text>'od zer rnams kyis 'jig rten gsum gang bar bya ste/ yi ge yaM sngon po las yongs su gyur pa'i rlung gi dkyil 'khor gzhu lta bu rgyal mtshan gyis brgyan pa de'i steng du bsgrub bya bzhag na dbang du byed do/ /'jig rten gsum yang dbang du 'gyur ro/ /'jig rten gsum las rnam par</text></item>
<item><p>248a1</p><section></section><text>rgyal ba'i phyag rgyar gyur pa ni/ lag mthil gnyis rgyab sbyar te/ srin lag gnyis mdud pa bcing / mthe'u chung dang gung mo dang / mthe bong rtse sprad/ mdzub mo lcags kyu ltar byas pa 'di dpral ba'i gnas su gzhag pa ni 'jig rten gsum las rgyal ba'i phyag</text></item>
<item><p>248a2</p><section></section><text>rgya'o/ /'di ltar bsgom pa'i dus su gsang sngags bzlas pa ni/ oM ku ru kul+le hUM hrIH swA hA/ khrir bzlas brjod byas na 'gro ba thams cad dbang du 'gyur ro/ /khrag khrig gis sngags pa'o/ /'bum gyis rgyal po dbang du 'gyur ro/ /me tog ut+pal dang shing arkas sbyin sreg byas na</text></item>
<item><p>248a3</p><section></section><text>'dod pa'i don 'thob po/ /b+he ta'i me sbar la/ ma du ba dang 'bras kyi lag pan gyis lan brgya stong du sbyin sreg byas na/ rgyal po'i blon po yang dbang du 'gyur ro/ /ut+pal stong gis blon po chen po yang dbang du 'gyur ro/ /rtsi mar gyi mar me stong lha mo la phul bas rgyal pa yang dbang du 'gyur</text></item>
<item><p>248a4</p><section></section><text>ro/ /lha mo ku ru kul+le bdag nyid bcu gsum pa rdzogs so//[ {Da}]@##/ /bcom ldan 'das ma ku ru kul+le la phyag 'tshal lo/ /lha mo chen mo ku ru kul+le/ /mchog tu dga' ba'i gzugs can ma/ /'dod don thams cad bsgrub pa la/ /yang dag gus pas phyag 'tshal lo/ /ye shes 'dod pa'i bla</text></item>
<item><p>248a5</p><section></section><text>ma yis/ /slob ma'i bsod nams don du ni/ /de yi sgrub thabs mdor bsdus pa/ /rgyud kyi rim bzhin bdag gis bshad/ /dang po kho nar rnal 'byor pas lha'i khang par nye bar 'dug ste/ sa gzhi kun du dri bzang po'i maN+Dal byas la/ mdun du bla ma dang / sangs rgyas dang byang chub sems</text></item>
<item><p>248a6</p><section></section><text>dpa' dang / lha mo'i sku bsams la/ me tog dmar po dang / mar me la sogs pas yang dag par mchod de/ sdig pa bshags pa la sogs pa bya'o/ /sdig byas thams cad bdag gis bshags/ /dkon mchog gsum la skyabs 'gro bya/ /'gro ba'i bsod nams rjes yi rang / /sangs</text></item>
<item><p>248a7</p><section></section><text>rgyas byang chub yongs su bsngo/ /dang po byams pa'i bsam gtan bya/ /de bzhin gnyis pa snying rje bsgom/ /gsum pa dga' ba bsgom par bya/ /thams cad rjes la btang snyoms so/ /de rjes sngags 'di brjod par bya/ /oM shu n+ya tA dz+nyA na badzra swa b+hA wa Ad+mako\u0f85haM/ rang bzhin stong par rnam par bsgom/ /</text></item>
<item><p>248b1</p><section></section><text>sngon gyi smon lam rjes su dran/ /shes rab e yi gzugs can ma/ /nam mkha'i khams su bsam par bya/ /pad+ma dmar po 'dab brgyad bzang / /de yi steng du rnam par bsgom/ /nyi ma'i dkyil 'khor yang dag ldan/ /de steng yongs su bsgom pa ni/ /mchog gi sa bon yi ge hrIH/ /mchog tu dga'</text></item>
<item><p>248b2</p><section></section><text>ba'i gzugs can ma/ /sku mdog dmar po 'od zer 'bar/ /phyag bzhis rnam par brgyan pa'i sku/ /g.yas na mda' dang lcags kyu bsnams/ /de bzhin g.yon na ut+pal gzhu/ /lha mo thod pa'i dbu rgyan can/ /rgyan rnams kun gyis brgyan pa'i sku/ /de yi gzugs kyi bdag nyid ni/ /yang dag rnal</text></item>
<item><p>248b3</p><section></section><text>'byor rnam par bsgom/ /mchog tu dga' ba'i gzugs can ma/ /gar mkhan yid kyis rnam par bsam/ /gsang ba'i mchod pa khA su sogs/ /yongs su bskor ba dbus ma la/ /ar+g+haM la sogs sbyin pa dang / /sna tshogs mchod pa cho gas bya/ /snying ga'i sa bon 'od zer gyis/ /phyogs thams cad du</text></item>
<item><p>248b4</p><section></section><text>yongs su dgang / /'gro ba rang gi gzugs su byas/ /de bzhin rang la gzhug par bya/ /de nas sngags kyis bzlas par bya/ /phreng ba rang gi kha dog can/ /phyi dang de bzhin rang bdag nang / /spro dang bsdu ba bsgom par bya/ /oM ku ru kul+le sarba satA na me wa sa mA na ya hrIHswA hA/ 'di nyid bsgom pa byas pa yis/ /</text></item>
<item><p>248b5</p><section></section><text>'jig rten gsum po dbang du 'gyur/ /'bum gyis rgyal po dbang du 'gyur/ /khri yis 'jig rten dbang du 'gyur/ /bya dang phyugs ni bye bas so/ /bdun 'bum gyis ni lha ma yin/ /nyis 'bum gyis ni lha rnams so/ /brgya yis blon po dbang du 'gyur//'di ltar rig pa chen po'i 'dzab/ /nyin mtshan spyod lam</text></item>
<item><p>248b6</p><section></section><text>thams cad bya/ /me tog la sogs bye brag gis/ /rang nyid yang dag mchod par bya/ /byang chub yongs su bsngo bar bya/ /bdag nyid de yi nga rgyal bya/ /rang las ji ltar bde bar spyad/ /ku ru kul+le'i sgrub pa'i thabs/ /rdo rje brtse ba mkhas pa yis/ /sems can don ni bsgrub pa dang / /rdo rje mtshan gyis zhus phyir</text></item>
<item><p>248b7</p><section></section><text>byas/ /de ltar byas pa'i bsod nams kyis/ /'khor ba'i rgya mtsho 'jig rten kun/ /mchog tu dga' ba'i gzugs can ma/ /yang dag bde ba thob par shog /ku ru kul+le'i sgrub pa'i thabs slob dpon chen po kr-iSh+na badzras mdzad pa rdzogs so// //ye shes rgyal mtshan gyis bsgyur// //</text></item>
<item><p>249a1</p><section></section><text>@##/ /rgya gar skad du/ DA ki nI badzra pany+dza ra pany+tsa DA ga sA d+ha rna nA ma/ bod skad du/ mkha' 'gro ma rdo rje gur gyi mkha' 'gro rnam pa lnga'i sgrub pa'i thabs zhes bya ba/ dpal rdo rje sems dpa' la phyag 'tshal lo/ /'khor ba gang zhig shing chen po yi yal ga'i tshogs dang mtshungs pa</text></item>
<item><p>249a2</p><section></section><text>'di rnams ni/ /zhe sdang gtso bo'i nyon mongs rnams te 'gro drug rnams kyi skye las rgyal/ /gang de thub dka'i brtson 'grus la gnas rnam pa lnga yi sku 'chang ba/ /dus dgra rdo rje sems dpa' bcom ldan 'das la rtag tu 'dud/ /'gro ba ma lus pa yi 'dod pa mi gcod cing / /byang chub la ni</text></item>
<item><p>249a3</p><section></section><text>nges par 'jug pa lnga'i/ /'khor lo rnams ni drang bar ldan pa bri/ /de dag kyang ni bsod nams ldan pa'i rgyur/ /chu dang 'bras bu rnyed sla ba dang phug rnams dang / /gang yang rung bar 'jam pa'i stan gnas te/ /sngags pas gzhan gyi dbang du rgyal ba bsgom/ /blo yi bsam bya bsam par</text></item>
<item><p>249a4</p><section></section><text>bya ba ni/ /hUM oM traM ya khaM 'di dag ni/ /snying gar ji lta'i gdan la bsam/ /bla ma rdo rje mchod pa dang / /bdun po rnam par dag par bya/ /sdig pa bshags par bya ba dang / /yang na byed par sdom pa'o/ /sangs rgyas byang chub sems dpa' yi/ /bsod nams dag la rjes yi rang / /</text></item>
<item><p>249a5</p><section></section><text>de dag yongs su bsngo bar bya/ /dkon mchog gsum la yang dag brten/ /byang chub sems ni bskyed pa dang / /lam la brten te de nas ni/ /tshang pa'i gnas bzhi rnam bsgoms nas/ /sna tshogs stong par bsgom par bya/ /dngos po bden brdzun rnam dpyad pas/ /brtags</text></item>
<item><p>249a6</p><section></section><text>pas dmigs su med pa ste/ /des ni 'di ltar gzugs brnyan bzhin/ /dngos po thams cad bsgom par bya/ /oM shU n+ya tA dz+nyA na badzra swa b+hA wa at+ma ko\u0f85haM/ mdun du ra pha las ni nyi ma rnam par bsgom/ /nyi ma der ni hUM byung sna tshogs rdo rje ste/ rdo rje de nyid kyis ni rab dang gur bcing pa yang</text></item>
<item><p>249a7</p><section></section><text>ngo / /nam mkha'i khams kyi dbus gnas par/ /sna tshogs rdo rje bsgom par bya/ /der ni hUM yig las byung ba/ /srung ba'i 'khor lo bsam par bya/ /'khor zhing rab tu mi g.yo ba/ /'jig pa'i dus kyi me dang mtshungs/ /hUM yig bcu yi sbyor ba las/ /khro bo bcu ni rim bzhin</text></item>
<item><p>249b1</p><section></section><text>dgod/ /shar du gshin rje gshed po bsam/ /shes rab mthar byed yang ni lhor/ /pad+ma mthar byed chu bdag ste/ /byang du bdud rtsi 'khyil pa'o/ /'dod pa'i rgyal po dbang ldan du'o/ /me nyid du ni dbyug sngon can/ /bden bral du ni mi g.yo bsam/ /rlung nyid du yang stobs po che/ /</text></item>
<item><p>249b2</p><section></section><text>gtsug tor steng du bsam par bya/ /'og tu gnod mdzes rnam par bsgom/ /kun kyang zhal gcig phyag gnyis te/ /rdo rje khro bo drag chen po/ /snying gar khu tshur sdigs mdzub ste/ /g.yas pa rang gi mtshon cha 'phyar/ /gshin rje 'joms pa'i tho ba ste/ /dbyug pa rdo rje gzhan mi</text></item>
<item><p>249b3</p><section></section><text>thub/ /rta mgrin gyi ni pad+ma dmar/ /bdud rtsi 'khyil pa'i rdo rje'o/ /'dod pa'i rgyal po lcags kyu ste/ /dbyug pa sngon po rang ming can/ /stobs rgyal gyi ni tri shU la/ /mi g.yo ba yi rdo rje'o/ /gtsug tor 'khor los sgyur rgyal gyi/ /chos kyi 'khor lo bsam par bya/ /gtun shing</text></item>
<item><p>249b4</p><section></section><text>rdo rjes 'og gi'o/ /g.yon brkyang ba yi zhabs kyis gnas/ /in+d+ra nI la mtshungs pa'i mdog /gshin rje gshed po bsgom par bya/ /gzhan gyis mi thub ces bya ba/ /zla ba'i 'od zer dang mtshungs pa'o/ /pad+ma'i khro bo dmar chen po/ /bdud rtsi 'khyil pa nag po ste/ /mtshams</text></item>
<item><p>249b5</p><section></section><text>kyi khro bo nag po che/ /spyi bor rdo rje 'chang ba 'dzin/ /gshin rje rnam par snang mdzad nyid/ /rdo rje sems dpa' dbyug pa la'o/ /pad+ma zhes bya 'jig rten spyan/ /bdud rtsi 'khyil pa sems dpa'o/ /khro bo'i 'khor lo dbus gnas su/ /bdud las rgyal ba bsam par bya/ /'og</text></item>
<item><p>249b6</p><section></section><text>tu pad+ma bsam byas la/ /khro bo bcu ni bsgom par bya/ /dpag tshad brgyar ni 'jug pa yis/ /bgegs rnams skrod par bsam par bya/ /nam mkha'i khams kyi dbus gnas par/ /rlung gi dkyil 'khor bsgom par bya/ /rlung gi dkyil 'khor dbus gnas par/ /me yi dkyil 'khor/</text></item>
<item><p>249b7</p><section></section><text>bsgom par bya/ me yi dkyil 'khor dbus gnas par/ /brtul zhugs can gyis chu bsam bya/ /dbang chen gyi ni dkyil 'khor nyid/ /de yi steng du bsam par bya/ /dbang chen dkyil 'khor steng du ni/ /dbang nyid bsam par bya ba yi/ /buM yig sangs rgyas rnam par lnga/ /</text></item>
<item><p>250a1</p><section></section><text>gnas lnga ru ni bsam par bya/ /rdo rje can dang rtag pa nyid/ /gsum pa rdo rje nyi ma'o/ /bzhi pa 'dod chags rdo rje yi/ /lnga pa rta mchog rgyal po'o/ /sangs rgyas dkyil 'khor zlum po ste/ /rdo rje can gyi zla phyed 'dra/ /chos kyi rdo rje pad+ma mtshungs/ /nyi ma yid bzhin nor bu</text></item>
<item><p>250a2</p><section></section><text>mtshungs/ /rta mchog dpal ni zhes bya ste/ /gru gsum kun du de yi'o/ /rdo rje can gyi khru gsum ste/ /khru bzhi sangs rgyas dkyil 'khor ro/ /snang byed kyi yang khru lnga'o/ /pad+ma gar dbang gi ni drug /rta mchog rgyal po dkyil 'khor ni/ /khru bdun pa yi tshad yin no/ /cha ni brgyad pa</text></item>
<item><p>250a3</p><section></section><text>nyid kyis na/ /'khor lo'i sgo ru rab tu grags/ /khyud dang lha yi snam bu ni/ /sgo yi tshad du gzhal bar bya/ /sgo yi phyed kyi cha yis ni/ /logs dang 'gram ni nyid yin no/ /mchod snam nyid kyang de bzhin bya/ /dra ba dra phyed snam bu yang / /tshangs pa'i skud las cha gnyis bor/ /cha drug par ni</text></item>
<item><p>250a4</p><section></section><text>bya ba'o/ /sgo yi tshad tsam de bzhin dor/ /cha dgu ru ni rab brtags pa'o/ /sangs rgyas mgon po'i dkyil 'khor ni/ /shar gyi shar ni rab tu bstan/ /lhor ni sangs rgyas nyi ma yi/ /nub tu rdo rje 'dod chags so/ /byang du rta yi rgyal po'o/ /rdo rje sems dpa' dbus su'o/ /shar</text></item>
<item><p>250a5</p><section></section><text>du dkar po chen po ste/ /lho ru gser dang 'dra ba'o/ /nub tu dmar por shes par bya/ /de yi byang du ljang gu'o/ /gru bzhi pa la sgo bzhi pa/ /rta babs bzhi yis rnam par brgyan/ /thams cad kyi ni grwa yi char/ /sgo dang sgo khyud grwa rnams su/ /rdo rje rin chen gyis spras pa'o/ /dbus</text></item>
<item><p>250a6</p><section></section><text>su pad+ma dkar dmar te/ /A li kA li mnyam sbyor bar/ /rdo rje sems dpa' yi ni gdan/ /rang gi sa bon legs bltas la/ /'khor lo'i rnam par bsam par bya/ /sangs rgyas kun gyi yon tan ni/ /A li gzugs der de gzhug go/ /lha mo gzugs kyi yan lag ni/ /gru</text></item>
<item><p>250a7</p><section></section><text>gsum du ni zla ba blta/ /skar ma'i rnam pa'i gzugs kyis ni/ /ka la sogs pa rab tu gzhug /zla ba'i dkyil 'khor dbus su yang / /byang chub zla ba gnyis pa'o/ /hUM byung rdo rje bsgom par bya/ /'od zer dkar po'i phreng ba'o/ /de ltar so sor nges par ni/ /phyag mtshan lnga</text></item>
<item><p>250b1</p><section></section><text>la lnga rab dbye/ /rdo rje sems la mi phyed pa/ /rnam snang la ni chos 'khor lo/ /rin chen rgyal po'i rin chen te/ /pad+ma bzang po'i pad+ma dmar/ /don grub shes rab ral gri ni/ /shes rab rnon po'i rang bzhin no/ /sems dpa'i gzugs su yang dag 'byung / /dkyil 'khor bdag por rnam</text></item>
<item><p>250b2</p><section></section><text>bsgom bya/ /mkha' 'gro can gyi phyag rgya sogs/ /zla ba'i 'od zer nor bu'i 'od/ /mA ma kI sogs yang dag 'khyud/ /dkyil 'khor lnga yi dbus nyid do/ /'dod chags chen po'i tshul ming can/ /ting nge 'dzin la snyoms par zhugs/ /rang gi lus la zhugs pa dang / /de bzhin</text></item>
<item><p>250b3</p><section></section><text>gshegs pa kun gtso bo'i/ /srog dang rtsol dang mnyam zhes dang / /'byung dang 'jug pa'i ming can dang / /klu dang rus sbal kri lag can/ /lha sbyin dang ni nor las rgyal/ /sangs rgyas 'khor lo so sor zhu/ /sa bon brgyad ni bsam par bya/ /ming gi dang po gaM caM sogs/ /</text></item>
<item><p>250b4</p><section></section><text>yi ge las ni lha mo 'byung / /rdo rje mkha' 'gro'i dkyil 'khor du/ /dkar mo chom rkun ro langs ma/ /za phod sbos mo de bzhin du/ /ri khrod gtum mo g.yung mo'o/ /rdo rje rtag pa'i dkyil 'khor du/ /skam pa zhags pa ma nyid dang / /rda zlum ma dang lcags kyu 'dzin/ /me tog</text></item>
<item><p>250b5</p><section></section><text>la sogs mtshams kyi char/ /rdo rje nyi ma'i dkyil 'khor du/ /nyi lag ma dang mar me ma/ /rin chen sgrol ma glog lag ma/ /sgeg mo la sogs mtshams char ro/ /pad+ma chos 'byung lcags sgrog dang / /'khyud ma gar gyi dkyil 'khor du/ /gling bum sogs phyogs kyi char/ /</text></item>
<item><p>250b6</p><section></section><text>bdag nyid cha byad sbyor bas so/ /rta yi rgyal po'i dkyil 'khor du/ /rdo rje sgo lcags lde mig ma/ /sgo glegs ma dang gos 'dzin ma/ /de bzhin mtshams su spyan sogs so/ /bsdus pa'i dkyil 'khor ji lta bar/ /sgo skyong sgor ru dgod pa ste/ /lcags kyu zhags pa lcags sgrog</text></item>
<item><p>250b7</p><section></section><text>dang / /de bzhin rdo rje 'bebs pa'o/ /rdo rje mkha' 'gro de dag kun/ /rkang pa g.yon pa brkyang bas gnas/ /snying gar g.yon bcangs sdigs mdzub ste/ /zla ba nyi ma ro steng du/ /mi bskyod dkyil 'khor phyogs su ni/ /dkar mo lcags kyu sdigs mdzub ste/ /chom rkun rdo rje</text></item>
<item><p>251a1</p><section></section><text>zhags pa bcas/ /ro langs rdo rje lcags sgrog go/ /za phod rdo rje dril bu can/ /dkar dang ser dang dmar dang ljang / /sangs rgyas dbang gyur gzhan du ni/ /gcig las rim pa bzlog pa'o/ /puk+ka sI sogs lha mo rnams/ /mtshan ma dang ni mdog bshad bya/ /byang</text></item>
<item><p>251a2</p><section></section><text>sems bum pa ri rab dang / /me thab rgyal mtshan chen po'o/ /nag po dkar po nam mkha' mtshungs/ /khro bo mi bskyod dkyil 'khor du'o/ /me tog dkar po yin te spos/ /du ba mar me ser po'i 'od/ /byug pa dmar po lA s+ye dag /klu ma ser mo gar ma ljang / /bzhad ma dmar mo gling bu</text></item>
<item><p>251a3</p><section></section><text>ni/ /ser po pi wang dkar dmar ro/ /rnga 'dzin ljang gu rdza rnga ni/ /dkar mo rang gi phyag mtshan sbyor/ /ho yig dmar po 'od zer bcas/ /gnyis kyi dbus su yi ge gsum/ /dri yang na ni mnyam par zhugs/ /zhu bar gyur pas rjes su dran/ /mtshams kyi lha mo rnams kyis kyang / /</text></item>
<item><p>251a4</p><section></section><text>gtso bo la ni glu 'dis bskul/ /khyod ni zhe sdang rdo rje yongs skyong thugs dag cing / /shin tu rnam par dag pa'i chos kyis lha'i lus yang dag brgyan mdzad pa/ /puk+ka sI ni bdag la myur du gzigs la stong pa nyid spongs shig /khyod ni gti mug rdo rje yongs skyong sku dag cing / /gzugs brnyan chos kyis</text></item>
<item><p>251a5</p><section></section><text>lha yi lus ni yang dag brgyan mdzad pa/ /ri khrod ma ni bdag la mgon pos myur gzigs stong nyid spongs/ /rnam par 'dren pas 'jig rten don phyir skye ba gzigs par mdzod/ /khyod ni 'dod chags rdo rje yongs skyong gsung dag cing / /mchog tu so sor rtogs pas lha yi lus ni yang dag</text></item>
<item><p>251a6</p><section></section><text>brgyan mdzad pa/ /gtum mo bdag la myur du gzigs nas stong pa nyid spongs la/ /rnam par 'dren pas 'jig rten don phyir skye pa bzhes par mdzod/ /khyod ni sangs rgyas thams cad yongs skyong gzugs sku ba/ /bya ba grub pas thams cad mnyam pas bdag nyid brgyan mdzad pa/ /g.yung mo</text></item>
<item><p>251a7</p><section></section><text>bdag la myur du gzigs la stong pa nyid spongs shig /rnam par 'dren pas 'jig rten don phyir skye ba bzhes par mdzod/ /sbos mo sogs kyi gnas 'dug pa'i/ /me tog la sogs rang gis glus/ /mtshams kyi lha mo rnams kyis bskul/ /de ltar gtso mo gzhan dag la'ang / /bskul</text></item>
<item><p>251b1</p><section></section><text>te sad pas sngon gyi ni/ /smon lam dran pa'i stobs kyis te/ /hUM maM dag las langs par bsam/ /thugs kye mkha' 'gro stobs chen po/ /zhal brgyad zhabs ni bzhi pa ste/ /phyag ni bcu drug dag gis brgyan/ /dbang sngon lta bu'i 'jigs pa dang / /sgeg cing khro bo'i gzugs dag</text></item>
<item><p>251b2</p><section></section><text>ste/ /skyil krung phyed pa'i gar gyis gnas/ /rus pa'i rgyan gyis rnam par brgyan/ /dang po'i zhal ni nag po ste/ /gnyis ni dkar dang dmar pa'o/ /spyi bo'i dbus ma gtsigs pa ste/ /lhag ma'i zhal ni bung ba mtshungs/ /bdud bzhi po ni mnyam par mnan/ /spyi bor rdo rje nag po</text></item>
<item><p>251b3</p><section></section><text>'dzin/ /glang po rta bong glang rnga mo/ /mi dang de bzhin seng byi la/ /g.yas pa'i thod pa brgyad rnams la/ /gnyis 'thung la sogs rim shes bya/ /sa dang chu dang me dang rlung / /nyi ma zla ba nyid dang ni/ /mthar byed dang ni nor sbyin nyid/ /g.yon pa'i thod pa brgyad rnams la'o/ /gri</text></item>
<item><p>251b4</p><section></section><text>gug thod pa phyag mtshan pa'i/ /mA ma kI dang gnyis med sbyor/ /aM laM dag las ltag par dkar/ /zhal gnyis gnag dang dmar ba'o/ /zla ba'i gdan la yang dag bzhugs/ /sangs rgyas spyan gyis mgul nas 'khyud/ /zhabs bzhi la sogs thun mong bas/ /zhal</text></item>
<item><p>251b5</p><section></section><text>brgyad la sogs ma bstan to/ /khyad par spyi gtsug 'khor lo sogs/ /phyag mtshan dag kyang brjod pa'o/ /spyi bor chos kyi 'khor lo 'dzin/ /'jigs su rung zhing 'jigs par mdzad/ /rma bya ma he chu srin dang / /nya yi rgyal po rus sbal dang / /lhag pa'i klu dang ngang pa dang / /</text></item>
<item><p>251b6</p><section></section><text>ri bong ltag pa'i g.yas rnams la'o/ /rtsangs pa thu bo sprin shugs dang / /mig sman 'dra dang byi ba dang / /g.yag dang dri ldan sa ra sa/ /g.yon pa'i thod pa brgyad la'o/ /traM taM dag la rin rgyal ming / /sku mdog ser po bsgom par bya/ /g.yas dang g.yon gyi zhal nag</text></item>
<item><p>251b7</p><section></section><text>po/ /dmar po spyi bor rin chen 'dzin/ /ka raN+Da dang 'khor lo dag /ne tso dang ni tsa ko ra/ /byi'u khra hor mo 'ol ba dang / /ri skegs rin chen g.yas dag na'o/ /stobs kyi rgyu dang dung skyong dang / /rigs ldan pad+ma che/ /'jog po dang ni nor rgyas dang / /mtha' yas g.yon</text></item>
<item><p>252a1</p><section></section><text>pa dag na'o/ /shin tu sbyangs pa'i gser bsregs bzhin/ /sgrol ma yis ni mgul nas 'khyud/ /aM paM dag las bzhengs shing dmar/ /rta mgrin rnam par bsgom par bya/ /g.yas pa'i zhal ni nag po ste/ /g.yon pa zla 'od dri ma med/ /spyi bor pad+ma dmar po 'dzin/ /gos</text></item>
<item><p>252a2</p><section></section><text>dkar mo dang gnyis med sbyor/ /dom dang bya rgod de bzhin bse/ /ba men dang ni stag nyid dang / /spre dang chu srin ce spyang dag /rdo rje chos kyi g.yas dag la'o/ /bya rog 'ug pa chu skyar ser/ /sa ra sa dang de bzhin ra/ /ri dgas phag pa thod pa rnams/ /g.yon pa dag tu rtag tu gnas/ /</text></item>
<item><p>252a3</p><section></section><text>taM khaM dag las bzhengs shing ljang / /rta rgyal rta gdong dran par bya/ /spyi bor ral gri dkar po 'chang / /sgrol ma yis ni mgul nas 'khyud/ /g.yas pa'i zhal ni nag po ste/ /g.yon pa'i zla 'od dri ma med/ /gza' lhag phur bu mjug rings dang / /sgra gcan mig dmar nyi ma dang / /spen</text></item>
<item><p>252a4</p><section></section><text>pa zla ba thod rnams su/ /rta yi rgyal po g.yas dag tu'o/ /dbang po tshangs pa de bzhin drag /'dod lha dang ni thod pa 'dzin/ /gcer bu dang ni thags bzangs ris/ /stobs ldan zhes bya g.yon na'o/ /lha mo rnams ni phyag gnyis brjod/ /gri gug thod pa nyid yin no/ /rdo rje nyid kyi</text></item>
<item><p>252a5</p><section></section><text>thams cad kyi/ /snying gar ye shes gnas dgod bya/ /ye shes sems dpa'i sbyor ba yis/ /sangs rgyas byang chub rab bsgrub bya/ /rang sngags yi ge mtshan ma dang / /phyag rgyar btags pa las byung pa/ /dam tshig snying gar ye shes te/ /bsnyen pa'i sbyor bar rab btags pa'o/ /</text></item>
<item><p>252a6</p><section></section><text>oM d+har+m+ma d+hA tu swa b+hA wa At+ma ko\u0f85haM/ ye shes 'khor lo rang dkyil la/ /lcags kyu la sogs pas dgug cing / /gzhug pa dang ni bcing ba dang / /mnyes pa nyid du bsgom par bya/ /spyan la gti mug rdo rje dgod/ /zhe sdang rdo rje rna ba gnyis/ /sna la ser sna rdo rje dang / /ngag</text></item>
<item><p>252a7</p><section></section><text>la 'dod chags rdo rje can/ /phrag dog rdo rje de bzhin lus/ /yid la bdag med rnal 'byor ma/ /phyag gnyis zhal ni gcig pa yin/ /sna tshogs gzugs can btsun mo rnams/ /phyag gnyis gri gug mgo bo ste/ /srog song steng du yang dag gnas/ /mkha' spyod dang ni sa spyod gnyis/ /</text></item>
<item><p>252b1</p><section></section><text>de bzhin zhabs 'og gnas pa mo/ /thugs dang gsung dang sku dag la/ /sku gsung thugs kyi yi ger dran/ /oM khe tsa ri badzra swa b+hA wa At+ma ko\u0f85haM/ de bzhin du b+hU tsa ri badzra swa b+hA wa At+ma ko\u0f85haM/ de bzhin du pA tA la bA si ti swa b+hA wa At+ma ko\u0f85haM/ sku gsung thugs kyi rdo rje ma/ /gsum</text></item>
<item><p>252b2</p><section></section><text>dang rdo rje ma sogs lnga/ /rig ma brgyad po de rnams kyis/ /mkha' 'gro dbang bskur rab tu grags/ /mkha' 'gro lnga dang yang dag ldan/ /dam tshig lnga yis gang ba yin/ /bum pas rig ma brgyad pa yis/ /mkha' 'gro lnga la dbang bskur te/ /bzhi pa spyi bor 'khor lo</text></item>
<item><p>252b3</p><section></section><text>dang / /rin chen pad+ma ral gri 'dzin/ /thugs kyi mkha' 'gro'i spyi bor ni/ /sangs rgyas lnga ni 'dzin par bsgom/ /de rnams kyi ni dkyil 'khor pa/ /rdo rje'i rjes rim dkyil 'khor kun/ /thugs dang rtag pa rin chen dang / /dpag med lha mo'i spyi bor 'dzin/ /oM sarba ta thA</text></item>
<item><p>252b4</p><section></section><text>ga ta a b+hi She ka swa b+hA wa at+ma ko\u0f85haM/ g.yo zhing 'bar bas thod pa ru/ /lcags kyu'i sa bon lnga las byung / /lce la rdo rje nas 'bras tsam/ /rdo rje bdud rtsi myong ba'o/ /oM sar+b+ba ta thA ga ta a mr-i ta swa da badzra swa b+hA wa At+ma ko\u0f85haM/ /ye shes las ni mchod sna tshogs/ /brgyad</text></item>
<item><p>252b5</p><section></section><text>po nges par phyung ba yis/ /lha mos 'khor lo la ni mchod/ /'khor lo'i bdag nyid gtso bo la'o/ /oM sar+b+ba ta thA ga ta pU dza badzra swa b+hA wa At+ma ko\u0f85haM/ khyod ni rnal 'byor ma rnams yongs su bskor/ /khyod ni nyid kyi thugs kyis mchog ni yongs brnyes te/ /khyod kyis rgyu dang mi rgyu</text></item>
<item><p>252b6</p><section></section><text>'gro ba kun sgrub cing / /snying rje'i thugs kyis sems can sad par mdzad/ /sgyu ma'i spros pas dgos pa sgrub pa po/ /he ru ka dpal thugs ni dgyes pa ste/ /oM sar+b+ba ta thA ga ta stu ti badzra swa b+hA wa At+ma ko\u0f85haM/ gzhal yas sangs rgyas rnam snang mdzad/ /dbang ni mi bskyod de</text></item>
<item><p>252b7</p><section></section><text>bzhin gshegs/ /bdud rtsi myang ba snang mtha' yas/ /bstod pa rin chen 'byung ldan dpal/ /mchod pa don yod grub par brjod/ /rjes su chags pa rdo rje sems/ /yan lag drug bsgom rnal 'byor pa/ /rang byin brlabs pa rab tu grub/ /grub pa'i sngon du mtshan ma rnams/ /</text></item>
<item><p>253a1</p><section></section><text>rim pa mngon du mtshon par bya/ /dang po sprin dang 'dra bar snang / /gnyis pa du ba lta bu ste/ /gsum pa me khyer rnam pa la/ /bzhi pa mar me gsal ba'o/ /lnga pa rtag tu snang ba ni/ /sprin med nam mkha' lta bu'o/ /phyi nas sgyu ma'i rnam pa ste/ /rmi lam rnam pa skad cig</text></item>
<item><p>253a2</p><section></section><text>yin/ /snying ga'i nang song zla ba ni/ /zla ba'i gzugs la mi shigs pa/ /sna tshogs 'od zer gyis ni bskor/ /de las rdo rje bsgom par bya/ /rdo rjes bdag med mkha' 'gro ma/ /bsgoms te cho ga yis ni bskul/ /mkha' 'gro ma yi sna yi mthar/ /yungs kar rnam pa bsgom pa ni/ /</text></item>
<item><p>253a3</p><section></section><text>'gro ba thams cad yungs kar la/ /khams gsum rgyu dang mi rgyu ba/ /de ltar yid kyis sgom byed pa'o/ /rang byin brlab par rab grub pa'o/ /ru drAk+Sha dung bse ru dang / /bo de tse dang bad 'bras bu/ /mu tig sogs dang byi ru la/ /bsam gtan ldan pas sngags bzlas bya/ /oM d+ha ra d+ha ra d+hA ra</text></item>
<item><p>253a4</p><section></section><text>ya d+hA ra ya/ /mar+d+ha mar+d+ha/ /badzra d+h+r-i ka phaT swA hA/ oM sA swa ta/ e hi e hi dzin dzi ka phaT swA hA/ oM badzra sU R+Ya ta mo ba ti ma na sa ma ya s+t+waM a haM/ /rat+na d+h+r-i ka phaT swA hA/ oM badzra d+ha rmA sa ma ya stAM hu lu hu lu A ro l-i ka phaT swA hA/ oM phu phu phu hi hi pra dz+nyA d+h+r-i ka phaT swA hA/ gang tshe rnal 'byor bsam</text></item>
<item><p>253a5</p><section></section><text>gtan du be/ /de tshe dag pa rjes su dran/ /snying rje yis ni spyan dag dmar/ /spyan gyi rnam dag rdo rje gsum/ /zhal rnams rnam thar brgyad po yin/ /phyag ni stong pa bcu drug go/ /bsdu ba'i dngos po bzhi pos ni/ /zhabs ni bzhi po brjod pa'o/ /phyag rgya yis ni sangs rgyas lnga/ /khro bo</text></item>
<item><p>253a6</p><section></section><text>gdug ba 'dul ba'o/ /bden pa rnam pa bzhi pos ni/ /rus pa ru ni yongs gyur pa'o/ /gzugs pung rdo rje ma ru gyur/ /tshor bar gsang ba'i gau rI ma/ /'du shes de bzhin chu ma ste/ /'du byed rdo rje mkha' 'gro ma'o/ /rnam shes nyid ni bdag med ma/ /phung po don dam par ni med/ /</text></item>
<item><p>253a7</p><section></section><text>skye mched drug tu 'gyur ba ni/ /zhe sdang rdo rje rdo rje ma/ /chu ma ro yi rdo rje yin/ /phrag dog rdo rje gti mug ma/ /rdo rje rdo rje mkha' 'gro ma/ /ser sna gsang pa'i gau rI ma/ /yid la bdag med rnal 'byor ma'o/ /sa ni puk+ka sI ru brjod/ /chu khams ri khrod ma ru'o/ /me ni gtum mor</text></item>
<item><p>253b1</p><section></section><text>shes bya ste/ /rlung ni g.yung mor rab tu grags/ /gzugs ni dkar mor rtag tu bshad/ /sgra la chom rkun ma rab grags/ /dri yi cha la ro longs ma/ /ro la g+hasma rI yi gzugs/ /reg las spyod ma ru brjod/ /chos kyi khams la mkha' spyod ma'o/ /glo dang dbugs dang de bzhin</text></item>
<item><p>253b2</p><section></section><text>smyo/ /khong skran mdze dang rkang shu dang / /mchin pa mchir pa'i rang bzhin kyang / /glang po la sogs rab tu grags/ /rdzi ma 'byi dang so nad dang / /mkhris pa khrag dang de bzhin rlung / /bad kan 'dzag dang lus gas dang / /skya rbab 'bras ni rma bya sogs/ /rkang bam tshil nad rlig skrangs</text></item>
<item><p>253b3</p><section></section><text>dang / /rgyu ma 'phel dang lhog pa dang / /'khru dang rims dang rab 'gas dang / /ka ran+da sogs rab tu grags/ /brjed byed dang ni pho mtshan lcags/ /chu sri ba dang rdo chu can/ /bshang nad skran dang sgro nad dang / /mig ser ngom la sogs pa'o/ /rlung dang mkhris pa ma zhu ba/ /skya</text></item>
<item><p>253b4</p><section></section><text>rim rab rib mchil mas gang / /gzhog phyed na dang lkog 'bras dang / /rlung rgyas gza' lag la sogs pa'o/ /lhag ma rnal 'byor ma yi tshogs/ /bsdus pa ru ni bsam par bya/ /'dod don grub par byed dang bgegs/ /zhi bar byed dang dge bar ro/ /sngags dang phyag rgyas yang</text></item>
<item><p>253b5</p><section></section><text>dag dgug /lha sogs phyir na gtor ma bya/ /nam mkha'i khams kyi dbus gnas par/ /pad+ma 'dab brgyad bsgom par bya/ /dbang po shar gyi 'dab mar bsam/ /mthar byed lho ru dgod pa'o/ /chu bdag nub kyi 'dab ma la/ /byang du gnod sbyin dgod par bya/ /mer ni byin za chen</text></item>
<item><p>253b6</p><section></section><text>po nyid/ /bden bral mtshams skyong de bzhin no/ /rlung du gnas med bsam par bya/ /dbang ldan du ni 'byung po'i gtso/ /zla nyi tshangs pa lha tshogs dang / /tshangs pa yi ni rig pa mchog /tshangs pa mdun na 'don nyid dang / /dga' ldan 'thab bral gnas pa dang / /rgyal po</text></item>
<item><p>253b7</p><section></section><text>chen por gyur pa dang / /gzhan 'phrul dbang byed gnas nyid dang / /gang zhig 'phrul dga'i lha rnams dang / /dag pa'i gnas su gang gnas dang / /bde ba can du yang dag gnas/ /'og min gnas su gnas pa dang / /'od zer can gyi 'jig rten dang / /sum cu rtsa gsum</text></item>
<item><p>254a1</p><section></section><text>gnas pa rnams/ /de kun steng du bsam pa ste/ /chos 'byung gi ni nang song ba'o/ /stobs kyi rgyu dang dung skyong dang / /de bzhin mtha' yas nor rgyas bu/ /'jog po dang ni rigs ldan dang / /pad+ma pad+ma bzang po rnams/ /lha min dmyal ba thams cad de/ /chos 'byung gi ni</text></item>
<item><p>254a2</p><section></section><text>'og tu'o/ /oM las tshangs pa la sogs lha/ /hUM yig las ni ma chags sogs/ /a las stobs kyi rgyu la sogs/ /zhal gcig phyag ni gnyis rnams so/ /steng gi lha rnams dkar po che/ /dbang po la sogs nag po mtshungs/ /stobs kyi rgyu sogs dmar po che/ /rang mtshungs</text></item>
<item><p>254a3</p><section></section><text>rig mas lus sprad ldan/ /lag gnyis rdo rje dril bur 'brel/ /g.yas brkyang ba yi stan la gnas/ /tshangs sogs rtag pa'i phyag rgyas gdab/ /mchod sbyin brgya sogs rdo rje yis/ /stobs kyi rgyu sogs gar dbang ste/ /kun kyang rigs gsum las skyes so/ /dkar mo yis ni dgug</text></item>
<item><p>254a4</p><section></section><text>pa nyid/ /chom rkun ma yi zhags pa gzhug /ro langs ma ni lcags sgrog 'ching / /za phod dril bus dbang du byed/ /de nas mchod yon zhal bsil sbyin/ /sngags 'di yis ni dbul bar bya/ /oM AH hUM/ phyi nas 'thor 'thung sbyin pa ste/ /sngags 'dis gshegs su gsol bar bya/ /</text></item>
<item><p>254a5</p><section></section><text>oM badzra s+t+wa sa ma ya/ ma nu pA la ya/ badzra satwa twe no pa tish+tha/ dr-i D+ho me b+ha wa/ su to Sh+yo me b+ha wa/ su po Sh+yo me b+ha wa/ a nu ra k+to me b+ha wa/ hr-i da ya m+me a d+hi tiSh+Tha sar+b+ba sid+d+hiM me pra ya ts+tsha/ sar+b+ba ka rma su tsa me tsi tataM shre yaH ku ru hUM ha ha ha ha hoH b+hag wa'+na sar+b+ba ta thA ga ta badzra mA me mu ny+ta badzrI b+ha wa ma hA sa ma ya</text></item>
<item><p>254a6</p><section></section><text>satwa aH muH/ nyi shu gnyis kyi lha rnams tshogs dag dang / /dkyil 'khor lnga yi gtso bo mkha' 'gro lnga/ /byas pa'i bsod nams thob pas dge ba rnams/ /des ni 'gro rnams mkha' 'gro lngar byed shog /mi thub zla ba'i gsung gis rnam spras pas/ /dkyil 'khor rnam pa lnga yi</text></item>
<item><p>254a7</p><section></section><text>rgya mtsho rnams/ /dba' rlabs chen po bcom par gyur pa ni/ /rmongs pa'i yul rnams med pa ru ni gyur/ /mi thub zla bas rnam par spras pa'i mkha' 'gro lnga'i sgrub pa'i thabs zhes bya ba rdzogs so// //rgya gar mkhan po li la badzra dang / bod kyi lo tsA bsod nams</text></item>
<item><p>254b1</p><section></section><text>rgyal mtshan gyis/ /rang gi dam chos gsal bar byed pas na/ /rang dang gzhan gyi don du legs par bsgyur// @##/ /rgya gar skad du/ shrI DA ki nI badzra pany+dza ra saM ha ra Na maN+Dal a nu re nA sA d+ha naM/ bod skad du/ dpal mkha' 'gro ma rdo rje gur gyi dkyil 'khor bsdus</text></item>
<item><p>254b2</p><section></section><text>pa zhes bya ba'i rjes su 'brang ba'i sgrub thabs/ bcom ldan 'das rdo rje mkha' 'gro la phyag 'tshal lo/ /gcig dang du mar spyad pa'i snying pos nyid kyi dngos grub la 'khrul zhi mdzad pa/ /shes rab yan lag 'dus pas bskyed pa rdo rje'i rtse mo'i bu gar gsal zhing 'od 'bar ldan/ /</text></item>
<item><p>254b3</p><section></section><text>thugs rje shar par dag pa'i 'khor lor mdzad pas sems can don la brtul bas bcings pa'o/ /bden pa'i mtshan nyid kyi brgyan kye rdo rje la bdag gi spyi bos phyag 'tshal lo/ /rol bcas zhabs ni 'dam skyes ldan/ /rdo rje mkha' 'gro ma phyag 'tshal/ /sgrub pa'i thabs</text></item>
<item><p>254b4</p><section></section><text>kyi man ngag ni/ /rang dran phyir na bri bar bya/ /de nas gzhan yang sdug bsngal ba'i sems can mang po la dmigs nas/ snying rje'i ro shin tu rgyas pa la 'jug par byed pa dang / bdag dang gzhan rnam par brtags pas sems can rnam par rgyas par gyur pa dang / /sbyin pa la sogs</text></item>
<item><p>254b5</p><section></section><text>pa'i rnam pa bcu por sems kyi rgyun yongs su dag pa can dang / rnam pa gsum gyi sgo nas bla ma mnyes par byed pa'i skyon rnams la sogs pa dang bral ba dang / yang dag par rdzogs pa'i byang chub bsgrub pa la brtson 'grus kyi mthu yis sems rtag tu non pa dang / dpal dang ldan pa'i</text></item>
<item><p>254b6</p><section></section><text>mkha' 'gro ma gur gyi dkyil 'khor du dbang bskur zhing cho ga bzhin du rjes su gnang ba thob pa'i sngags thun mtshams kyi dang por langs te/ rang gi snying gar re pha las byung ba'i nyi ma'i dkyil 'khor la dam pa'i dang po sa bon rnam par bkod de bzhag la/ dur khrod la sogs pa'i</text></item>
<item><p>254b7</p><section></section><text>phyogs la lar tsan+dan la sogs pa'i dkyil 'khor gru bzhi pa byas te/ me tog rnam pas nye bar mdzes pa byas pa'i sa'i char zhing chen la sogs par rdo rje skyil mo krung gis nye bar 'dug ste/ lag pa'i lo ma dag ting nge 'dzin gyi phyag rgyar yang dag par bsdus te 'dug nas</text></item>
<item><p>255a1</p><section></section><text>yi ge hUM las 'od zer gyi tshogs kyis bla ma dang sangs rgyas dang byang chub sems dpa' rnams nam mkha'i bar snang gi dkyil 'khor du bzhugs par dmigs la mchod pa la sogs pa bya'o/ /de la mchod pa ni 'di lta ste/ 'od kyi sgo nas nges ston pa'i/ /pad+ma'i lag</text></item>
<item><p>255a2</p><section></section><text>ldan rnam par sgeg /sgeg sogs lha mo rnams kyis ni/ /yang dag par ni mchod par bya/ /thog med srid par skyes pa yi/ /sdig sogs cho ga bzhin bshags bya/ /bde gshegs tshogs kyi spyan sngar ni/ /bdag gi sdig pa'i phung po bshags/ /thub sogs sras dang</text></item>
<item><p>255a3</p><section></section><text>bcas rnams kyi/ /srid gsum skye bo dngos rnams kyi/ /bsod nams phun sum tshogs pa la/ /dad pas rjes su yi rang ngo / /rnam rtog kun ni rab bcom pa'i/ /rgyal ba rnams la bdag dbul lo/ /srid pa byed par nges 'joms pa'i/ /byang chub sems su sems gcig ste/ /phyogs</text></item>
<item><p>255a4</p><section></section><text>bcu kun tu nges par ni/ /chos kyi 'khor lo bskor bar bgyi/ /zhi ba'i dkon mchog gsum 'di la/ /da lta nyid nas skyabs su mchi'o/ /srid gsum skye bo la phan pa'i/ /rin chen lam ni bdag gis bsten/ /dngos rnams rang bzhin gyis stong zhing / /mtshan ma med cing rgyu med</text></item>
<item><p>255a5</p><section></section><text>par/ /gang phyir brtags pas rnam grol bas/ /smon pa dang ni dral bar 'gyur/ /de ltar kun gyi rnam gsal zhing / /sgyu ma lta bur rnam bsams nas/ /ma rig la sogs skyon sogs pa/ /de 'gog pas ni 'gog par 'gyur/ /oM shU n+ya tA dz+nyA na badzra swa b+hA ba At+ma ko\u0f85haM/ zhes</text></item>
<item><p>255a6</p><section></section><text>brjod la nga rgyal bya'o/ /bsod nams ye shes dag gis brtags pas bsags pa'i dbang la sku gsung nyid 'dod na/ /nyi ma la gnas sna tshogs rdo rje kha gyes 'jigs pas sa bon hUM las skyes mtshan pa'i/ /'di las ra ba la sogs bzhi po rnams ni skyes bar rab tu bsam byas par/ /</text></item>
<item><p>255a7</p><section></section><text>b+h+ruM zer las byung rtsibs bcu ldan pa'i 'khor lo mi g.yo lta bur 'khor ba byas nas ni/ /de la chu skyes nyi mar mnyam med gshin rje mthar byed la sogs hUM dang mtshan mas bskyed/ /g.yon brkyang pa yi zhabs kyis rnam par rol cing g.yo can rnams ni mnan par bsam/ /de yi dbus su</text></item>
<item><p>255b1</p><section></section><text>hUM dang rdo rje las skyes rdo rje hUM mdzad de/ /an+da rnyil 'od 'dra ba'i gong bu lta bur sku mdzes gyur/ /sna tshogs na bza'i rgyan gyis brgyan/ /rnam par 'jigs shing sgeg pa'o/ /pad+ma'i phyag ni rab sprel te/ /phyag rgya'i mchog ni thugs kar mdzad/ /rin chen dbu rgyan dang ldan par/ /thugs</text></item>
<item><p>255b2</p><section></section><text>kyi rdo rje rab tu bzhugs/ /lha mo dka' zlog ma yi nu ma rgyas pa'i dkyil 'khor dang / /mos pa med pa'i dgra bo'i ri bos mtshan ma can gyi yan lag gi/ /dam par rab tu bsdus pa'i gnas su mtshan ma can gyi zhe sdang la/ /g.yon brkyang ba yi chu skyes zhabs kyis rab tu mnan cing rnam</text></item>
<item><p>255b3</p><section></section><text>par sgeg pa ste/ /ji skad bshad pa'i ye shes rnam par dag pa'o/ /gshin rje mthar byed dang / gzhan gyis mi thub pa dang / rta mgrin dang bdud rtsi 'khyil pa ste/ dpa' bo 'di rnams sngon po dang / dkar po dang / dmar po dang / mig sman lta bu la sma ra dmar ser dang / smin</text></item>
<item><p>255b4</p><section></section><text>ma rab tu 'khyug pa dang / dbu skra gyen du brdzes pa dang / nags tshal chen po lta bus lus brgyan pa/ gsus pa ldir zhing sku thung ba dang / smad stag gi pags pas dkris shing seng ge'i pags pa bsnams pa kha nas 'bar ba'i dug 'phro ba can gyi klu rnams kyis sku la mdzes pa'o/ tho ba</text></item>
<item><p>255b5</p><section></section><text>dang dbyug pa dang / mtsho las skyes pa dang / rdo rje rnam par gyes pa ni phyag gi pad+ma rnams na'o/ /rnam par snang mdzad dang / thugs dang tshe dpag tu med pa dang / don yod grub pa rnams kyis yan lag gi mchog la brgyan pa'o/ /de rnams shar dang / lho dang / nub dang / byang du</text></item>
<item><p>255b6</p><section></section><text>bsam par bya'o/ /me dang / bden bral dang / rlung dang / dbang ldan gyi grwa rnams su ni/ 'dod pa'i rgyal po dang / dbyug pa sngon po dang / stobs po che dang mi g.yo ba rnams mdog sngon por ro/ /lcags kyu dang / dbyug pa sngon po dang / rtse gsum pa dang / ral gri rnams ni</text></item>
<item><p>255b7</p><section></section><text>rim pa bzhin du phyag gi lo ma rnams la'o/ /mi bskyod pa la sogs pas dbu brgyan cing rin po che bzang po rnams kyis brgyan pa'o/ /stobs po che dang dbyug pa sngon po yang gshin rje gshed po ji lta bar khro ba rnam par gtsigs pa'o/ /steng du ni b+h+rUM dang 'khor lo las phyung ba'i</text></item>
<item><p>256a1</p><section></section><text>gtsug tor 'khor los sgyur ba gser btso ma'i kha dog dang mnyam pa/ phyag na 'khor los rnam par mdzes pa/ rin po che la sogs pas brgyan cing rin po che'i dbu rgyan la rnam par snang mdzad gnas pa'o/ /'og tu gnas pa ni gnod mdzes te/ sngon po gsal shing 'dzin pa/ rin</text></item>
<item><p>256a2</p><section></section><text>po ches dbu brgyan pa la mi bskyod pa gnas pa/ rnam pa sna tshogs pa'i rgyan dang ldan pa'o/ /thams cad kyang nyi ma'i dkyil 'khor gyi 'od dang ldan pa/ sdug bsngal la sogs pa shes pa bcu po rnam par dag pa ste/ bdud kyi dkyil 'khor rnam par gnon pa'o/ /thams cad kyi phyag g.yon</text></item>
<item><p>256a3</p><section></section><text>pa rnams ni klu'i zhags pa dang ldan pa'i sdigs mdzub snying gar bkod pa can du bsam mo/ /'di ni srung ba'i 'khor lo'i gtso bo gang 'dod pas srung ba'i 'khor gtso bo bya'o/ /de nas srung ba'i 'khor lo'i gtso bo zhu ste/ ri bong 'dzin gyi gong bur gyur pa'i gyen du gnas pa gru gsum</text></item>
<item><p>256a4</p><section></section><text>pas nye bar mdzes shing phyogs kyi sgo kun du rab tu gsal ba can/ nang gi nam mkha'i rang gi ngo bo rnam par dag par rdo rje pad+mo chos kyi 'byung gnas rnam par bsam mo/ /der yaM raM baM laM zhes bya ba'i sa bon rnams kyis rim pa ji lta bar rlung dang me dang chu dang sa 'dzin pa'i dkyil 'khor rnams</text></item>
<item><p>256a5</p><section></section><text>su so sor bya ba'i don te/ 'byung po dang / dbang po rnams rnam par dag par bsam pa'o/der b+h+rUM dang 'khor lo las byung ba'i rnam par snang mdzad bsams te/ rlung la sogs pa'i dkyil 'khor rnams gcig tu gyur pa'i gong bu las/ de bzhin gshegs pa kun gyi yon tan rnam par dag</text></item>
<item><p>256a6</p><section></section><text>pa dang / /khams gsum thams cad ro gcig pa'i gzugs bsod nams dang ye shes kyi tshogs phun sum tshogs pa'i gnas su 'gyur ro/ /oM sarba ta thA ga ta dz+nyA na a la ya badzra swa b+hA wa At+ma ko\u0f85haM/ zhes 'dis nga rgyal dang ldan par bya ste/ gzhal yas khang brtsegs pa bsgom par</text></item>
<item><p>256a7</p><section></section><text>bya'o/ /de'i steng dbus su A li dang kA li nyis 'gyur du bltas la/ de yongs su zhu bas zla ba dang nyi ma'i dkyil 'khor te/ me long lta bu'i ye shes dang / mnyam pa nyid kyi ye shes dang / skyes bu chen po'i mtshan sum cu so gnyis dang / dpe byad bzang po brgyad cu rnam par dag pa'i rang</text></item>
<item><p>256b1</p><section></section><text>bzhin du rab tu go bar bya'o/ /de sa bon hUM dang a las skyes pa'i sna tshogs rdo rje dam pas mtshan pa'i mtsho nas skyes pa'i snod dag la des mtshan pa ni don gyi dngos po thams cad so sor rtog pa'i rang bzhin no/ /de'i 'od zer gyis thub pa'i tshogs rnams su 'thon nas 'gro ba kun gyi shin</text></item>
<item><p>256b2</p><section></section><text>tu sdug bsngal zhi bar mdzad de byon pas rab tu zhugs pa ni bya ba nan tan gyi ye shes so/ /shin tu rnam par dag pa'i bdag nyid ni/ badzra At+ma ko\u0f85haM/ zhes nga rgyal dang ldan par bya'o/ /de dag ni 'byung ba rnams dang / dbang po lnga'i rang bzhin yan lag dag par khong du chud par bya'o/</text></item>
<item><p>256b3</p><section></section><text>de skad du yang gsungs pa/ sangs rgyas gnas bzhi rdzogs nas ni/ /rnam pa lnga po bsgom par bya/ /zhes pa ste/ tshig 'dis ni dbang po lnga ni mtshan ma la sogs pa ldan pa la bshad do/ /de lta bu'i bcom ldan 'das ni dpe med pa rgyal ba'i tshogs kyi rdul phra rab yongs su bsdus pa'i</text></item>
<item><p>256b4</p><section></section><text>sku'i yan lag gi mdangs ston ka'i zla ba lta bu/ kun du nam mkha' dang mnyam pa/ stong pa dang snying rje dbyer med pa'i rang bzhin las byung ba ste/ zhal gsum ni sngon po dang / dmar po dang dkar po la/ lha mo lnga po ni nag por ro/ /de dag ni mchog bde ba'i dngos po rdo rje 'dzin pa chen</text></item>
<item><p>256b5</p><section></section><text>po bsam pa'o/ /de'i thugs ka'i 'od kyi tshogs rnams kyis de bzhin gshegs pa'i tshogs rnams drangs te bcug la gzugs la sogs pa'i lha mo rnams su phyung ste/ rang gi lha mor bcug par bya'o/ /de'i pad+ma'i lte bar dpal he ru ka'i dkyil 'khor rdzogs par byas te/</text></item>
<item><p>256b6</p><section></section><text>grib ma dang sgyu ma lta bur 'jig rten na grags pa'i dri za'i skyes bu drangs te bcug pas dbang bskur te/ thabs cig lha mo'i pad+ma'i lte bar 'dug nas/ yi ge hoH 'bar ba gnyis kyi bar du bcug pa'i yi ge gsum po rnam par bsams la/ 'dod chags chen po'i yi ge rnams 'od du</text></item>
<item><p>256b7</p><section></section><text>zhu bas da dngul chu lta bur song bar bltas la/ thog ma med par grub pa'i spos byed ma la sogs pas rmi lam dang sgyu ma lta bu rnams kyis bskul bar bsam mo/ /khyod ni rdo rje'i skyon rnams yongs su skyong mdzad dag pa'i thugs/ /shin tu rnam par chos kyis rab tu brgyan byas bzang</text></item>
<item><p>257a1</p><section></section><text>po'i sku/ /spos mo bdag la di ring gzigs te stong pa dor mdzod la/ /'dren pa 'jig rten pa yi rgyu las skyes pa bzhengs mdzod cig /khyod ni rdo rje gti mug yongs dag mdzad pa'i sku/ /gzugs brnyan lta bu'i chos kyis rab tu brgyan pa chos kyi sku/ /ri khrod ma bdag</text></item>
<item><p>257a2</p><section></section><text>la gzigs mgon po stong pa dor mdzad la/ /mgon po 'dren pa 'jig rten pa yi rgyu las skyes pa bzhengs mdzod cig /khyod ni rdo rje chags pa yongs su skyong mdzad dag pa'i gsung / /nges par so sor rtog pas rab tu brgyan pa bzang po'i sku/ /gtum mo bdag la di ring /</text></item>
<item><p>257a3</p><section></section><text>gzigs te stong pa dor mdzad la/ /mgon po 'dren pa 'jig rten rgyu las skyes pa bzhengs mdzod cig /khyod ni sangs rgyas skyong mdzad thams cad gzugs/ /thams cad mnyam pa nyid kyis rab tu brgyan mdzad cing / /sme mo bdag la di ring gzigs te stong pa dor mdzad la/ /'dren</text></item>
<item><p>257a4</p><section></section><text>pa 'jig rten pa yi rgyu las skye ba bzhengs mdzod cig /ces so/ /de lta bu'i snying rje chen po sngon du bskyed pa'i bsam pa'i thugs kyis rnal 'byor pa thig le las nyams par gzigs nas/ hUM dang aM gi sa bon dag gis mtshan pa'i mtsho las skyes pa'i snod la sna tshogs rdo rjes mtshan</text></item>
<item><p>257a5</p><section></section><text>par gyur par bsams te/ rnam par rtog pa dang bcas pa ting nge 'dzin la sogs pa rnam pa lnga po rang gi ngo bos spro ba dang bsdu ba'i dngos po sngon du gnas te der brtan par byas pas/ de bzhin gshegs pa thams cad rnam par dag pa'i sku dpal he ru ka ste zhabs bzhi pos bdud</text></item>
<item><p>257a6</p><section></section><text>bzhi mnan pa/ nags kyi yan lag lta bu'i phyag bcu drug po rnams ni thod pa'i tshogs rnams bsnams pa/ sku dang rtsa ba'i zhal ni 'jig pa'i dus kyi char sprin ltar sngo ba'o/ /chu skyes kyi zhal g.yas pa dang g.yas pa ma yin pa dag ni ri bong 'dzin pa yongs su rdzogs pa lta bu dang /</text></item>
<item><p>257a7</p><section></section><text>nyin mo byed pa gsar du shar ba lta bu'i 'od dang mtshungs par ldan pa'o/ /steng ma nyid ni rab tu rnam par gtsigs pa'o/ /lhag ma bzhi po rnams ni bung ba'i yan lag ltar shin tu 'jigs pa'o/ /spyan nyi shu rtsa bzhi'i phreng bas rnam par mdzes shing skyil krung phyed pa'i gar gyis</text></item>
<item><p>257b1</p><section></section><text>bzhugs pa/ stag gi pags pa'i smad dkris can dbu'i lcang lo dmar ser 'bar ba gyen du brdzes pa nags tshal lta bu can mchog tu bzang po'i rdo rje 'chang ba/ phyag rgya lnga yis rnam par brgyan pa'i shin tu mdzes par bsam par bya'o/ /glo dang dbugs dang rims nad dang / /glo khrag mdze nad</text></item>
<item><p>257b2</p><section></section><text>'brum bu dang / /spos nad mchin nad rang bzhin te/ /glang po rta bong ban glang dang / /rnga mo mi dang seng rgyal dang / /de bzhin du ni byi la rnams/ /g.yas pa'i thod pa brgyad rnams ni/ /gnyis 'thung la sogs rim bzhin shes/ /sa dang chu dang rlung dang ni/ /me dang zla ba nyi ma nyid/ /</text></item>
<item><p>257b3</p><section></section><text>mthar byed nor sbyin nyid rnams ni/ /g.yon pa'i thod pa brgyad rnams la/ /sa sogs rim bzhin shes bya ste/ /dbang phyug la sogs rnam dag pa'o/ /kun bzang yang dag bsgom pa ni/ /rang lhag lha yi sgrub pa'i thabs/ /zhes gsungs pa 'dis ni rtog pa dang bcas</text></item>
<item><p>257b4</p><section></section><text>pa la sogs pa'i bsam gtan lnga po dmigs par bya'o/ /srid pa dang mya ngan las 'das pa'i tshogs rnam par spangs par stong pa nyid snying rje dbyer mi phyed pas na chos kyi dbyings su nga rgyal bya'o/ /oM d+harma d+ha tu swa b+hA wa At+ma ko\u0f85haM/ zhes pas so/ /de'i rjes su mig dang / rna ba dang / sna</text></item>
<item><p>257b5</p><section></section><text>dang / /lce dang / lus dang snying ga rnams su ri bong 'dzin gyi dkyil 'khor ro/ /de rnams kyi steng du oM hUM trAM hrIH khaM hUM sa bon dang gri gug yongs su zhub las/ dkar po dang / sngon po dang / ser po dang / dmar po dang / ljang gu dang / nam mkha'i mdog can/ gti mug dang / zhe sdang</text></item>
<item><p>257b6</p><section></section><text>dang / ser sna dang / phra ma dang / 'dod chags dang / phrag dog dang / rdo rje bdag med rnams te/ gri gug dang thod pa 'dzin pa srog thung ba'i steng du gnas par dgod do/ /snying ga dang / mgrin pa dang / spyi bor ni hUM aM oM zhes pa'i sa bon te/ de rnams las skyes pa'i mkha' spyod ma</text></item>
<item><p>257b7</p><section></section><text>dang / sa spyod ma dang / sa 'og na spyod pa rnams kha dog sngon po dang / dmar po dang / dkar po rnams rnam par bkod de spro ba la sogs sngon du byas nas byin gyis brlab par bya'o/ /oM khe tsa ri tsit+ta badzra swa b+hA wa at+ma ko\u0f85haM/ oM b+hU tsa ri wA ka badzra swa b+hA wa At+ma ko\u0f85haM/ oM pA tA la wA</text></item>
<item><p>258a1</p><section></section><text>si ni kA ya badzra swa b+hA wa At+ma ko\u0f85haM/ zhes pa 'dis nga rgyal byas la/ de nas rang gi snying gar dam tshig sems dpa' ji bzhin pa'o/ /ye shes sems dpa'i thugs ka'i mtshan ma dang sa bon 'od kyi tshogs kyis thub pa'i tshogs la mchod de/ de las rnam par spros pa'i</text></item>
<item><p>258a2</p><section></section><text>'od las lha mo'i tshogs rnams pad+ma'i lag pa na bum par byang chub kyi sems kyi chus gang ba bsnams pa rnams phyung ste/ bdag nyid la dbang bskur ba 'di ltar nga rgyal bya'o/ /oM sarba ta thA ga ta a b+hi she ka badzra swa b+hA wa At+ma ko\u0f85haM zhes brjod do/ /de bzhin gshegs pa lnga rnams kyis dbu</text></item>
<item><p>258a3</p><section></section><text>rgyan du dbang bskur bar bsam par bya'o/ /dga' ba dang mchog tu dga' ba dang / bral ba'i dga' ba dang / rang bzhin gyi dga' ba dang / yan lag bzhi po rnams kyi sku ste/ rnam pa sna tshogs dang rnam par btsir ba dang mtshan nyid dang bral ba rnams ni/ blo dman pa la sogs pa'i gzugs</text></item>
<item><p>258a4</p><section></section><text>kyi rnam par grol ba'o/ /de nyid kyi mdun du dbu mar gyur pa'i rdo rje bdag med ma ste/ g.yas pa lcug ma'i phyag na gdug pa can la bsdigs pa'i mdzub mo dang gri gug go/ /lha dang lha ma yin gyi khrag gis gang ba'i thod pa bsnams pa'i lcug ma g.yon pas ni rgyal ba'i bdag po'i mgul</text></item>
<item><p>258a5</p><section></section><text>pa nas 'khyud pa ste/ zhal gcig ma'o/ /de yongs su sbyang ba ni/ oM hUM aM swA hA zhes bya ba rnams ni sku dang thugs dang rin po che dang pad+ma dmar po dang las kyi rigs rnams kyi bdag nyid de mgo bo dang / snying ga dang / lte ba dang / gsang ba dang / brla gnyis po dang / yan lag rnams</text></item>
<item><p>258a6</p><section></section><text>byin gyis brlab par bya'o/ /hUM aM zhes pa'i sa bon dag gis pad+ma dang lte ba dag par bya'o/ /hUM aM zhes pas ni rdo rje dang rin po che bskyed do/ /phaT ser po dag ni bu ga dag tu'o/ /de nas oM sarba ta thA ga tA nu rA ga Na badzra swa b+hA wa At+ma ko\u0f85haM zhes pa 'dis nga rgyal dang ldan par bya ste/ bde</text></item>
<item><p>258a7</p><section></section><text>bar gshegs pa rnams bdag nyid la zhugs pa'i cho gas rjes su chags par bya'o/ /de dag ni dang po rnal 'byor ro/ /snying ga'i sa bon gyi 'od kyi dra bas thub pa'i tshogs rnams drangs te/ bdag nyid la bcug la lha mo'i pad+ma'i lce bar gtsub shing gtsubs pas bskyed pa'i rnal 'byor ma'i</text></item>
<item><p>258b1</p><section></section><text>'khor lo la brtan par byas nas bla ma'i man ngag rjes su shes pas bzung ste kun du spro bar bya'o/ /de la sa bon gaM yongs su zhu ba las ri bong 'dzin pa dang 'dra ba la/ g.yas pas lcags kyu bsnams shing / pad+ma'i phyag g.yon na gdug pa rnams la sdigs mdzub brtson par mdzad ma ste/</text></item>
<item><p>258b2</p><section></section><text>me long lta bu'i ye shes dang / gzugs kyi phung po dang / dad pa rnam pa gsum dag pa'i ser mo shar sgor gzhag par bya'o/ /de bzhin du sa bon tsaM las gser btso ma dang mtshungs shing g.yas pa na tshe chen po'i rdo rje zhags pa can gyi chom rkun ma lho phyogs kyi sgor bzhag ste/ mnyam pa nyid kyi</text></item>
<item><p>258b3</p><section></section><text>ye shes dang / tshor ba'i phung po dang / brtson 'grus rnam par dag pa'i gzugs can bsam par bya'o/ /sa bon baM las ro langs ma nyi ma 'char ka dang 'dra ba ma sku mdzes ma ste/ 'du shes kyi phung po dang / so sor rtog pa'i ye shes dang 'dra ba rnam par dag pa'i rang bzhin can/ g.yas pa'i</text></item>
<item><p>258b4</p><section></section><text>phyag gi lo ma ni rdo rje lcags sgrog bsnams pa/ yang dag par rdzogs pa'i byang chub 'ching bar mdzad pa mo nub kyi sgor ro/ /sa bon g+haM las nor bu ljang ser ltar gsal ba'i sku rab tu mdzes ma'i za nus ma/ phyag g.yas pa'i lo ma na rdo rje dril bu 'khrol ma ste/ 'du byed kyi phung po dang / bya ba</text></item>
<item><p>258b5</p><section></section><text>nan tan gyi ye shes dang / ting nge 'dzin rnam par dag pa'i rang bzhin ma byang gi sgor ro/ /dbang ldan dang me dang bden bral dang / rlung gi mtshams su ni spos byed ma dang / ri khrod ma dang / drag 'dzin ma dang / sme mo rnams te/ kha dog ni sngon po dang / dkar mo dang / sngo bsangs dang /</text></item>
<item><p>258b6</p><section></section><text>sna tshogs kyi mdog can no/ /de las sa bon paM las spos byed ma/ seng ge rgyal mo dang / yang dag par rdzogs pa'i byang chub kyi sems kyi dril bu 'dzin ma ste/ sa'i khams dang / snying rje chen po la sogs pa'i rang bzhin no/ /sa bon shaM las ri khrod ma phyag gnyis na mtsho las</text></item>
<item><p>258b7</p><section></section><text>skyes pa'i snod la dge slong gnas pa dang / ri bong bsnams pa ste/ chu'i khams dang byams pa chen po la sogs pa'i rang bzhin no/ /sa bon tsaM las drag 'dzin ma rol pa dang bcas la/ phyag dag gi lo ma na 'khor lo dang me thab bsnams pa ste/ me'i khams dang dga' ba chen</text></item>
<item><p>259a1</p><section></section><text>po rnam par dag pa'i rang bzhin no/ /sa bon DaM gis sme mo phyag g.yas pa dang g.yon pa gnyis na rdo rje rgyal mtshan chen po bsnams pa'o/ /rlung gi khams dang btang snyoms chen po la sogs pa rnam par dag pa'i gzugs can no/ /de dag sna tshogs pa'i mtsho las skyes</text></item>
<item><p>259a2</p><section></section><text>pa nyin mor byed pa'i dkyil 'khor gyi steng du/ tshangs pa dang / brgya byin dang / khyab 'jug dang / drag po dang / gshin rje dang / ku be ra dang / bden bral dang / thags bzangs ris rnams kyi rang bzhin mthil du 'dam skyes kyi zhabs rnams g.yon brkyang pa'i rol pas non pa dang / mi'i</text></item>
<item><p>259a3</p><section></section><text>rus pa'i rgyan gyis brgyan pa dang / dbu skra dmar ser gyen du 'bar zhing dbu la thod dang ldan pas sems can gyi don la thugs rje chen pos mchog tu brtson pa mchog tu dga' bas rnam par sgeg pa spyan gsum pa can no/ /de lta bur kun du rdzogs pa'i dkyil 'khor la rnam par</text></item>
<item><p>259a4</p><section></section><text>bltas te/ snying ga'i sa bon gyi 'od kyi lcags kyus rgyal ba'i tshogs rnams kyi dkyil 'khor gyi gzungs drangs nas/ shar gyi sgo'i glor bltas la/ oM ar+g+haM/ pra tI ts+tsha swA hA zhes pas mchod yon dbul bar bya'o/ /oM pA d+yaM pra tI ts+tsha swA hA zhes pas zhabs bsil dbul te/ gdan du me</text></item>
<item><p>259a5</p><section></section><text>tog phul la yang dag par mchod par bya'o/ /de nas oM badzra gau rI A kaR+Sha ya dzaH/ oM badzra tsau rI pra be sha ya hUM/ oM badzra be tA lI ban+d+ha baM/ oM badzra g+hasma rI to sha ya hoH/ 'di rnams kyis dgug pa dang / gzhug pa dang / bcing ba dang / mnyes par byas te/ mig la sogs pa byin gyis brlabs</text></item>
<item><p>259a6</p><section></section><text>pa dang / sku gsung thugs byin gyis brlab pa byas nas/ dbang bskur ba'i phyir na/ rnam par snang mdzad dang / rin chen 'byung ldan dang / 'od dpag med dang / rdo rje can rnams dang / spos byed ma la sogs pa rnams kyi dbu rgyan la yang thugs dang sku dang rdo rje rin po che dang / rdo rje tshe</text></item>
<item><p>259a7</p><section></section><text>dpag tu med pa rnams dbu rgyan du bsam par bya'o/ /de nas snying ga'i sa bon gyi 'od zer gyi lcags kyus ser mo la sogs pa rnams bkug ste drangs nas/ rang gi lha mo'i pad+ma'i dkyil du yid bzhin gyi nor bu lta bur bsam zhing cung zhig srog bsdams te rnam par bsam mo/ /</text></item>
<item><p>259b1</p><section></section><text>de ltar rang gi rig ma'i ba spu'i bu gnas ser mo la sogs pa lha mo'i tshogs 'thon pa rnams kyis zla ba la sogs pa rnams kyis gang ba'i snod rnam par 'gyur ba'i phyag gi pad+mor bsnams pa rnams kyis nam mkha'i dkyil kun du rab tu gang ste sgyu ma lta bu la sogs par mkhas pa rnams kyis</text></item>
<item><p>259b2</p><section></section><text>bltas la/ dbye ba'i rnam par rtog pa las rnam par grol bar bya'o/ /oM sarba ta thA ga ta pU dza badzra swa b+hA wa At+ma ko\u0f85haM zhes pas de'i nga rgyal du bya'o/ /de nas sgra brnyan lta bu'i tshogs kyis thams cad bstod pa byed par blta ste/ khyed ni rnal 'byor ma yi tshogs kyis yongs su bskor/ /khyod</text></item>
<item><p>259b3</p><section></section><text>ni rang gi thugs kyis yongs su brnyes ldan pa/ /khyod ni rgyu dang mi rgyu 'gro ba kun sbyangs shing / /sems can rnams la thugs rje'i thugs stobs mdzad pa'o/ /sgyu ma'i spros pa rnams la rdo rje 'phel mdzad cing / /e ma'o brnyes ldan thugs kyi rdo rje he ru ka dpal bstod/ /ces pa'o/ /</text></item>
<item><p>259b4</p><section></section><text>oM sarba ta thA ga ta stu ti badzra swa b+hA wa At+ma ko\u0f85haM zhes pas nga rgyal du bya'o/ /de'i rjes su aM las skyes pa rlung gi dkyil 'khor yaM gis mtshan pa'o/ /de'i steng du raM las skyes pa'i me'i dkyil 'khor raM gyis mtshan pa'o/ /de'i steng du a las byung ba'i pad+ma'i snod yaM gis mtshan pa'o/ /</text></item>
<item><p>259b5</p><section></section><text>de'i steng du bdud rtsi lnga dang sgrol ma rnams la de bzhin gshegs pa rnams kyis mtshan pa sbar zhing spros pas dri ma rnams dang bral te/ de nas hUM las d+haM hUM gis mtshan pa/ shel gyi rnam pa lta bus byin gyis brlab pa'o/ /da la yi ge oM gyis ye shes kyi bdud rtsi'i rang bzhin drangs pa dbyer</text></item>
<item><p>259b6</p><section></section><text>med pa'i sngags kyi ro mchog dang ldan pa rnam pa smin pa nus pa'i rang bzhin du bltas te/ lce la rdo rje hUM gis mtshan pa bsams nas snying gar sa bon gyi thig ler dkyil 'khor rab tu bkod la rab tu tshim par bya'o/ /oM badzra dzi hwa hUM zhes pa'i sngags kyis lce byin gyis brlab</text></item>
<item><p>259b7</p><section></section><text>po/ /oM sarba ta thA ga ta a mr-i ta A satwa badzra swa b+hA wa At+ma ko\u0f85haM zhes pas nga rgyal dang ldan par bya'o/ /de dag ni dkyil 'khor rgyal po mchog gi ting nge 'dzin to/ /snying ga'i 'od zer rnams kyis de bzhin gshegs pa thams cad dpal he ru ka'i gzugs su byas te/ dkyil</text></item>
<item><p>260a1</p><section></section><text>'khor la thim/ dkyil 'khor pa ni bdag la thim/ bdag ni ye shes sems dpa' la thim/ ye shes sems dpa' ni mtshan ma la'o/ /mtshan ma ni sa bon la'o/ /sa bon ni thig le la'o/ /thig le ni dkyil 'khor gyi 'khor lo skad cig tsam gyis yongs su rdzogs</text></item>
<item><p>260a2</p><section></section><text>par bsams la/ spro ba la sogs pa de bzhin du bya ste/ 'di ni thig le'i rnal 'byor ro/ /sems can thams cad ni de bzhin gshegs pa thams cad bcug ste zhu ba la pad+ma'i lte ba'i rtse mor rang gi mtshan ma'i dbus su rin po che sna lnga la nyungs kar lta bu'i tshad tsam gyi nang du dkyil 'khor</text></item>
<item><p>260a3</p><section></section><text>gyi 'khor lo rdzogs par byas pa las brtan zhing brtan la ji srid du mtshan ma lnga po skyes pa'i bar du bsam par bya'o/ /de nas phyis ni rjes su rnal 'byor gyis spro zhing bsdu ba la sogs pa ste/ 'di ni phra mo'i rnal 'byor ro/ /ye shes yud tsam gyis bsgrubs la 'od zer mtha' yas pa'i</text></item>
<item><p>260a4</p><section></section><text>tshogs rnams spro zhing rang gzhan rnams mthong bar 'gyur ba 'dir yang dag par rdzogs par gyur pa'i bar de srid du bsgom par bya'o/ /skyon ni nyin dang mtshan med par sngags kyi bzlas pa man ngag ji lta ba bzhin bya'o/ /sngags kyi bzlas pa de yang mi nus na/ oM d+ha ra d+hA ra ya/ marda ma rda/</text></item>
<item><p>260a5</p><section></section><text>badzra d+h+r-i ka hUM phaT ces pas sngags kyi bzlas par bya'o/ /skyo na nyams dang ldan par bya ste/ spyi bor zla ba la gnas pa'i yi ge oM las bdud rtsi'i rgyun 'dzag pas nye bar tshim par bya'o/ /lha mo'i glu yis bde zhing rab spro rol byas nas/ /mchod pa la sogs pa ni bsam</text></item>
<item><p>260a6</p><section></section><text>par bya'o/ /gang gi tshe na ldang bar 'dod pa na/ /ngag dang lus kyi g.yeng ba med par ni/ /'khor lo 'di ni mchod cing bstod nas ni/ /mkhas pas langs te 'gro ba'i don byas nas/ /'dod pa'i yon tan lnga po gdod nas dag cing dri ma med par ni/ /gzugs sogs lha mo'i</text></item>
<item><p>260a7</p><section></section><text>dngos sam yi dam lha la rdor 'dzin nam/ /sku rdo rje la sogs pa bde gshegs gnas su 'dir ni 'jug par bya/ /snying rje'i ngo bo bdud rtsi'i mchog 'thungs rtag tu yang dag bde/ /mya ngan 'das pa'i yang dag khyer bar bya ba 'di kun ma nor bya/ /nyes pa zad pa bya phyir rang nyid</text></item>
<item><p>260b1</p><section></section><text>thugs rje'i ro dbang gyur pas dpal ldan las kyi rdo rje bsgom/ /snying gar zla bar yi ge khaM las skyes shing de yis mtshan pa'i sna tshogs rdo rje bsam byas te/ /de las 'thon pa'i 'od zer rnams kyi tshogs las byung ba'i lha mo rnams kyis dbang bskur bya/ /de bzhin gshegs sgra'i gzugs</text></item>
<item><p>260b2</p><section></section><text>su 'khor lor gnas de bgegs rnams kun ni rab tu gzhig par bya/ /mnga' bdag tho rangs langs te mchod pa la sogs bzlas pa dang ni bsgom pa cho ga bzhin du bya'o/ /phyi 'bred 'khor lo sems la btsud nas rig pa dang ni bcas par rtag tu nyal bar bya/ sems can rnams ni</text></item>
<item><p>260b3</p><section></section><text>rdzogs pa'i byang chub rgyu ru rtag tu dge ba 'ang thams cad bsngo ba yin/ /nyin rang dang ni mtshan dag phyed du yang ni langs la de bzhin rgya chen por ni bsam par bya'o/ /yan lag drug dang ting 'dzin gsum ni de ltar bsgom par bya'o/ /yan lag drug po ji ltar bsgom zhe na/ 'di</text></item>
<item><p>260b4</p><section></section><text>skad gsungs pa/ sangs rgyas gnas bzhi rdzogs nas ni/ /rnam pa lnga po bsgom par bya/ /rnam pa lnga po bsgom byas te/ /kun du bzang po bsgom par bya/ /rang lhag lha yi sgrub pa'i thabs/ /dkyil 'khor de bzhin dgod bya ste/ /mchod bstod bdud rtsi myang sogs rnams/ /</text></item>
<item><p>260b5</p><section></section><text>rim pa ru ni sgom byed pa/ /rnal 'byor yan lag drug tu 'dod/ /ces gsungs pas so/ /'dir yang kha cig tu ni kun du bzang po'i dkyil 'khor gyi bdag nyid du bzhengs par 'dod do/ /gzhan gyis ni khu ba las skyes par 'dod do/ /kha cig ni 'bras bu'i dngos po</text></item>
<item><p>260b6</p><section></section><text>dkyil 'khor gyi bdag nyid du 'dod do/ /ting nge 'dzin gsum po 'dir go bar bya'o/ /de nas rnal 'byor pa gang zhig bsdus pa'i dkyil 'khor mtha' dag bsgom par 'dod na ni rnam par snang mdzad zhu ba las dkyil 'khor lnga po so so'i dbyibs dang gdan du bcas pa bsgom</text></item>
<item><p>260b7</p><section></section><text>pa la/ gtso bo lnga'i gnas rnams so sor mngon par byang chub ba rnam pa lnga lnga'i tshul ni mthun la/ rang rang gi sa bon dang / mtshan ma dang / de'i kha dog rnams mi mthun pa las rgyu'i bcom ldan 'das lnga bskyed de/ cho ga bzhin du zhu ba las so so'i mtshams rnams kyi lha</text></item>
<item><p>261a1</p><section></section><text>mo rnams kyi rgyud las 'byung ba'i glu'i tshig gis bskul nas/ yang so so'i mtshan ma dang sa bon las so so'i sku rnams ji ltar gsungs pa bzhin du rdzogs pa/ de la pad+ma la sogs pa byin gyis brlabs pa dang / gsang gnas byin gyis brlabs pa'i yan lag so sor</text></item>
<item><p>261a2</p><section></section><text>byas te/ dbus ma'i dkyil 'khor gdon pa lugs dang mthun par rang rang gi dkyil 'khor gyi lha mo rnams kyi rang rang gi ming gi yi ge dang po rnams kyis phyag mtshan dang kha dog dang dbyibs su ldan pa ji skad gsungs pa bzhin du rdzogs par byas te/ rang rang gi gnas su dgod par bya'o/ /</text></item>
<item><p>261a3</p><section></section><text>de rnams la ye shes kyi dkyil 'khor bstims nas mig byin gyis brlab pa la sogs pa nas/ bdud rtsi myang ba yan chad spyir mthun/ yang na zhe sdang he ru ka'i rig ma'i gsang ba nas/ so so'i gtso bo dang bcas pa rang rang gi sa bon las bton la gzhan ni gong ma dang mthun/ sa bon rnams</text></item>
<item><p>261a4</p><section></section><text>ni b+h+rUM AM dzrIM khaM gtso bo bzhi'o/ /saM paM baM aM sgom bzhi'o/ /paM duM daM maM mtshams ma rnams kyi'o/ /suM duM raM taM rdo rje nyi ma'i sgo ma rnams kyi'o/ /laM haM nraM griM mtshams ma rnams kyi'o/ /paM daM ya Sh+laM pad+ma gar gyi dbang phyug gi sgo ma bzhi'o/ /baM biM muM muM mtshams rnams kyi'o/ /taM kuM kaM paM</text></item>
<item><p>261a5</p><section></section><text>rta mchog gi sgo ma rnams kyi'o/ /laM maM paM taM mtshams kyi'o/ /kye'i rdo rje ni shin tu gsal lo/ /sngags kyi phreng ba zlos na snying po dang nye ba'i snying po rnams te rgyud las gsungs so/ /bdag dang bdag gi lta ba'i tshogs dang nyon mongs la sogs chu na gnas pa lta bus g.yeng pa</text></item>
<item><p>261a6</p><section></section><text>rnams/ /'khor ba'i chu bo'i dbus na gnas shing srog mtha' lta bur sdug bsngal skye ba kun/ /mgon po he ru ka yi sgrub thabs brjod cing byas pas bsod nams skyes pa gang yin pa/ /de yis 'jig rten pa rnams de bzhin nyid du rtag tu khyer zhing grol bar 'gyur bar shog/ /</text></item>
<item><p>261a7</p><section></section><text>rgyud rgyal rdo rje gur gyi sgrub pa'i thabs/ /dad dang brtson 'grus gnyis kyis 'gro kun la/ /phan pa'i bsam pas bsgyur ba'i bsod nams kyis/ /'gro kun rdo rje gur du 'jug par shog/ /mkha' 'gro ma rdo rje gur gyi sgrub thabs dkyil 'khor bsdus pa'i rjes su 'brang ba zhes bya ba/</text></item>
<item><p>261b1</p><section></section><text>slob dpon chen po lha'i brtul zhugs zhes bya bas mdzad pa rdzogs so// //mar pa chos kyi blo gros kyis bsgyur ba'o// //ston pa shAkya thub pa yis/ /rgya gar rdo rje gdan drung du/ /rA dza zas gtsang srid bor nas/ /dam chos me bzhin rab sbar te/ /brtson par byas de thugs</text></item>
<item><p>261b2</p><section></section><text>la zhog /[]@##/ /rgya gar skad du/ da sha tat+t+wA/ bod skad du/ de kho na nyid bcu pa/ byang chub sems dpa' 'jam dpal gzhon nur gyur pa la phyag 'tshal lo/ /he ru ka dpal mgon po dang / /bla ma la gus phyag byas te/ /dgyes pa'i rdo rje las gsungs pa/ /</text></item>
<item><p>261b3</p><section></section><text>de nyid bcu ni mdor bsdus bshad/ /srung ba dbang bskur gtor ma bzlas dgar dang / /phyir bzlog dag dang dkyil 'khor sgrub pa dang / /sdig sbyong ba dang gshegs su gsol ba ste/ /de nyid bcu zhes sangs rgyas rnams kyis gsungs/ /de la don ni 'di yin te/ srung pa'i</text></item>
<item><p>261b4</p><section></section><text>'khor lo zhes bya ba ni/ yi ge paM ser po'i sa bon las byung ba'i sna tshogs pad+ma la/ yi ge a las nyi ma la gnas pa'i sa bon b+h+rUM ser po de yongs su gyur pa'i 'khor lo rtsibs bcu/ de'i dbus kyi lte ba la gnas pa'i nyi ma'i dkyil 'khor gyi steng du hUM sngon po yongs su gyur pa</text></item>
<item><p>261b5</p><section></section><text>las rdo rje hUM mdzad dang / cho ga bzhin du sa bon gyi yi ge bcu rtsibs bcu la gnas pa de las bskyed pa'i khro bo bcu po yin no/ /de la shar gyi rtsibs la gshin rje gshed sngon po tho ba bsnams pa'o/ /lho'i rtsibs la shes rab mthar byed be con dkar po bsnams pa'o/ /nub kyi rtsibs</text></item>
<item><p>261b6</p><section></section><text>la pad+ma mthar byed pad+ma dmar po bsnams pa'o/ /byang gi rtsibs la bgegs mthar byed rdo rje nag po 'dzin pa'o/ /dbang ldan gyi rtsibs la 'dod pa'i rgyal po nag po lcags kyu 'chang ba'o/ /ma'i rtsibs la dbyug pa sngon po phyag na dbyug pa nag po bsnams pa'o/ /bden</text></item>
<item><p>261b7</p><section></section><text>bral gyi rtsibs la stobs po che phyag na rtse gsum bsnams pa'o/ /rlung gi rtsibs la mi g.yo ba ral gri nag po 'chang ba'o/ /steng gi rtsibs la gtsug tor 'khor los sgyur ba rnam par snang mdzad kyi cod pan can 'khor lo dkar po bsnams pa'o/ /'og gi rtsibs la</text></item>
<item><p>262a1</p><section></section><text>gnod mdzes rgyal po mi bskyod pa'i cod pan can phyag na rdo rje nag po bsnams pa'o/ /rdo rje hUM mdzad kyi dbu la mi bskyod pas brgyan pa/ rdo rje nag po bsnams pa'o/ /shar la sogs pa'i khro bo bzhi po dag la ni/ go rims bzhin du rnam par snang mdzad dang / mi bskyod pa dang /</text></item>
<item><p>262a2</p><section></section><text>snang ba mtha' yas dang / don yod grub pa'i cod pan can no/ /rim pa de bzhin nyid du dbang ldan la sogs pa'i 'dod pa'i rgyal po dang / dbyug pa sngon po dang / stobs po che dang / mi g.yo ba dag la ni/ mi bskyod pa dang / rnam par snang mdzad dang / 'od dpag med dang / don</text></item>
<item><p>262a3</p><section></section><text>yod grub pa'i cod pan can no/ /khro bo thams cad zhal gcig phyag gnyis pa ste/ g.yon gyi mdzub mo dag ni sdigs mdzub dang bcas pa dang / g.yas pa rang gi phyag mtshan 'chang ba khro ba dang bcas pa'i zhal gdangs spyan zlum pa dmar ba/ skra ser la gyen du brdzes pa/ gzugs</text></item>
<item><p>262a4</p><section></section><text>khro ba bdud rnams bsdigs par mdzad pa/ nyi ma la bzhugs shing / nyi ma'i dkyil 'khor gyi 'od can dag go/ /gshin rje mthar byed dang shes rab mthar byed dang / pad+ma mthar byed dang / bgegs mthar byed dag ni sbom la gsus pa ldir ba/ sbrul gyis brgyan pa/ smin ma ser po gyen du</text></item>
<item><p>262a5</p><section></section><text>brdzes pa yin la/ gzhan rnams rol pa'i sku mdog yin no zhes bya ba ni de kho na nyid dang po'o// //da ni dbang bskur ba de brjod par bya ste/ go rims bzhin du dkyil 'khor gyi khang par dkyil 'khor byas la/ dkyil 'khor du 'jug pa'i cho ga dang / dkyil 'khor bsgrubs la/</text></item>
<item><p>262a6</p><section></section><text>rgyags pa dang nga rgyal dang dregs pa cung zad med pa/ shin tu dad pas blta ba la/ chu dang / cod pan dang / rdo rje dang / bdag po dang ming la sogs pa bdun pos dbang bskur ba'i slob ma la cho ga bzhin du gsang ba'i dbang sbyin par bya'o/ /de'i rjes la shes rab ye shes kyi dbang bskur</text></item>
<item><p>262a7</p><section></section><text>gyi cho ga dang ldan pa bdun po thob pa dang / gsang ba'i dbang bskur pa thob pa dang / shes rab ye shes la sems rab tu dga' ba dang / shes rab dang sbyor ba'i bde ba'i brdas bstan pa la/ shes rab yang dag par gtad pa'i cho gas lung las gsungs pa bzhin shes rab gtad</text></item>
<item><p>262b1</p><section></section><text>par bya'o/ /shes rab ye shes yang dag par gtad pa blangs pa'i bde ba'i brda gang yin pa de ni shes rab ye shes kyi dbang bskur ba'o/ /de nas kyang 'og tu bla ma dam pas bstan pas rig par bya ba de ni dbang bskur ba bzhin yin no/ /de kho na nyid gnyis pa'o// //da ni de kho na nyid gsum pa</text></item>
<item><p>262b2</p><section></section><text>gtor ma bshad par bya ste/ gsang sngags hUM brjod pas dpal he ru ka'i rnam par gyur pa dang / thams cad du bsrung ba de'i gnas dang / dkyil 'khor mdun du bsam mo/ /gong ma gong ma'i rim pas chos 'byung sum brgyud kyi dbus su chud pa/ pad+ma dmar po 'dab ma brgyad pa</text></item>
<item><p>262b3</p><section></section><text>bsams la de'i steng du gau rI la sogs pa la dpag tu med pa'i 'jig rten na gnas pa'i khyab 'jug dang / lha chen po dang / dbang phyug chen po dang / nyi ma dang / zla ba la sogs pa 'jig rten mtha' yas pa rnam par nyams par byed pa'i skye gnas thams cad 'khor dang bcas pa thams</text></item>
<item><p>262b4</p><section></section><text>cad spyan drangs la sa bon gyi yi ge aM yongs su gyur pa las/ phyag gnyis pa rdo rje dang dril bu bsnams pa/ sku mdog dkar po rang gi shes rab kyis 'khyud pa'i lus can g.yas brkyang pas bzhugs pa/ yan lag bzhis byin gyis brlabs pa/ rnam par snang mdzad kyi cod</text></item>
<item><p>262b5</p><section></section><text>phan can/ ar+g+ha dang btung ba la sogs pas bstabs pa/ zas la chags pa med pa'i sems kyis bsgom par bya'o/ /dbus su phyogs skyong ba rang gi phyogs su gyur pa'i 'dab mar chud pa rnams sa bon gyi yi ge hUM yongs su gyur pa las/ nag po chen po mi bskyod pa'i cod pan</text></item>
<item><p>262b6</p><section></section><text>can no/ /'og tu stobs kyi rgyu dang / mtha' med dang / nor rgyas kyi bu dang / 'jog po dang / rigs sbyin dang / dung dang / pad+ma dang / pad+ma chen po rang rang gi phyogs kyi 'dab mar chud pa/ lha ma yin dang bcas pa/ sa bon yi ge a yongs su gyur pa las/ mdog dmar po snang ba</text></item>
<item><p>262b7</p><section></section><text>mtha' yas kyi cod pan can yin la/ lhag ma ni snga ma bzhin no/ /de'i 'og tu bza' ba dang / btung ba bdud rtsi la sogs pa bdud rtsi nyid du bsgrub par bya'o/ /de la rim pa ni 'di yin te/ yaM las rlung gi dkyil 'khor du ba'i mdog can gzhu'i dbyibs lta bu dang / de'i steng du</text></item>
<item><p>263a1</p><section></section><text>raM las byung ba'i me'i dkyil 'khor dmar po/ /de'i steng du yi ge a yongs su gyur pa las byung ba pad+ma'i snod bzang po bza' ba la sogs pas bkang ba/ sa bon lngas byin gyis brlabs pa 'bar ba dang dro ba dag gis zhu bar gyur pa/ de'i steng du sa bon gyi yi ge oM</text></item>
<item><p>263a2</p><section></section><text>yongs su gyur pa'i zla ba yongs su zhu ba'i bdud rtsir byas la/ dri dang / me tog dang / spos dang / rgyal mtshan dang / gdugs dang / gos la sogs pa dang / btung ba la sogs pa dang bcas pa/ slob dpon dril bu brdung bar phyogs pas/ oM in+da ya ma dza la yak+Sha zhes bya ba la</text></item>
<item><p>263a3</p><section></section><text>sogs pas gtor ma sbyin par bya zhing / de nas rang gi snying ga'i ye shes sems dpa'i thugs ka'i sa bon las byung ba'i gau rI la sogs pa'i phyag na mchod pa sna tshogs pa thogs pa la sogs pas bya zhing / de'i 'og tu mi bskyod rdo rje ye shes zhes bya ba la sogs pa'i tshigs su</text></item>
<item><p>263a4</p><section></section><text>bcad pas bstod par bya'o/ /bstod ma thag tu oM badzra sa twas ma ya/ ma nu pA la ya/ badzra satwa twe no pa tiSh+Tha/ dr-i D+ho ma b+he wa/ su poSh+d+yo me b+ha wa/ su toSh+d+yo me b+ha wa/ a nu rak+to me b+ha wa/ sarba sid+d+him+me pra yats+tsha sarba karma su tsa me/ tsit+taM shre yaH ku ru hUM ha ha ha ha hoH b+ha ga wAn sarba ta thA ga ta</text></item>
<item><p>263a5</p><section></section><text>badzra mA me muny+tsa/ badzrI b+ha ba ma hA sa ma ya satwa aH muHzhes bya ba'o/ /sngags kyis gshegs su gsol bar bya'o/ /da ni gtor ma bsdus te bstan par bya/ lha'i rnal 'byor ba dril bu brdung ba la gzhol bas/ chos 'byung gru gsum gyi dbus su pad+ma dmar po la gong du smos pa'i lha'i</text></item>
<item><p>263a6</p><section></section><text>de kho na nyid go rims bzhin du gau rI la sogs pas bkug la/ yud tsam gyis sngar bsgrubs pa'i gtor ma dang / dbang po la sogs pa'i sngags kyis tshim par bya ba ste/ lhag ma ni snga ma bzhin no/ /mdor bsdus pa'i gtor ma'o/ /gtor ma'i de kho na nyid de gsum pa'o// //da ni</text></item>
<item><p>263a7</p><section></section><text>bzlas pa bshad par bya ste/ ting nge 'dzin gsum sngon du 'gro ba'i rang gi lha'i rnal 'byor dang ldan pa'i rnal 'byor pas lhan cig skyes pa bsgom pa'i de ma thag tu rang gi lha dran pas/ rang gi snying gar ye shes sems dpa'/ de'i thugs kar nyi ma la gnas pa'i hUM gi sa bon las byung</text></item>
<item><p>263b1</p><section></section><text>ba'i 'od zer gyis sems can thams cad kyi lus ngag tu gtogs pa'i dri ma bsal nas bdag nyid la slar zhugs te/ rang gi 'dod pa'i lha'i sngags bzlas so/ /yang de bzhin du blta bar bya'o/ /gsang sngags bzlas shing mchod pa la sogs pa byas nas ldang bar bya'o/ /sngags</text></item>
<item><p>263b2</p><section></section><text>bzlas pa'i de kho na nyid de bzhi pa'o// //dgar ba yang brjod par bya ste/ bstan pa la gnod par byed pa dang / bla ma dang sangs rgyas bslus pa dang / pha dang ma gsod pa la 'tshel ba mthong nas gzhan gyi las dge ba dang mi dge ba mngon par shes pa yod pa'i rnal 'byor ba snying rje dang</text></item>
<item><p>263b3</p><section></section><text>ldan pa'i sems kyis/ sbyin pa dang dgug pa la sogs pas nan tan du gnyer ba na/ bdag nyid ngan pa mi byed na yang / de bzhin du las byed pa la yang du don du gnyer bar bya'o/ /gal te tshig mi nyan na/ de'i tshe brtse ba dang ldan pas dpal dgyes pa'i rdo rje las gsungs pa'i</text></item>
<item><p>263b4</p><section></section><text>drag po'i las bya ste/ de la rim pa ni 'di yin te/ thun mtshams su ting nge 'dzin gyi sbyor ba dang ldan par ye shes sems dpa'i thugs ka'i sa bon las 'od 'phros pas/ sangs rgyas dpag tu med pa spyan drangs te/ rang bzhin gyi gnas nas bkug la/ de rnams kyi spyan sngar de lta</text></item>
<item><p>263b5</p><section></section><text>bu'i las byed pa de'i bsgrub bya bltas nas/ sangs rgyas rnams la bsgrag par bya'o/ /de'i 'og tu dkyil 'khor ba dang bcas pa spyan drangs la/ mchod pa dang / bstod pa dang / bdud rtsi myang ba byas la/ ye shes sems dpa'i thugs ka'i sa bon gyi 'od zer gyis rang gi</text></item>
<item><p>263b6</p><section></section><text>'khor lo'i gtso bo spyan drangs la/ rdo rje'i lam nas pad+mar zhugs par gyur pas/ zhags pa dang / lcags kyu dang / tho ba thogs pa'i gau rI'i gzugs su byung bar blta'o/ /gau rI rang gi 'od zer gyi gzugs su spros pas bsgrub bya de'i sngags dang phyag rgya la sogs pa bsal nas/</text></item>
<item><p>263b7</p><section></section><text>zhags pas bcings shing lcags kyus drangs nas/ 'khor lo mdun du bkug la/ rnal 'byor pa des ye shes sems dpa' de la/ bdag gi ngo bo'i dbang dang ni/ /mi bskyod ngo bo la chags pas/ /smad pa'i las rnams kun 'byung ba'i/ lus 'di khyod kyis spang bar bya/ /zhes don</text></item>
<item><p>264a1</p><section></section><text>du gnyer bar byas nas ni/ gau rI lcags kyu zhags pa yis/ /ye shes sems dpa' de phyung nas/ /gau rI lag pa'i lcags kyu yis/ /bsgrub bya'i lte ba'i rtsa ba nas/ /rgyu ma ma lus drangs nas ni/ /dka' thub can gyis de ma thag /drag po'i las la sbyar bar bya/ /</text></item>
<item><p>264a2</p><section></section><text>yang ni dud 'gro'i gzugs byas la/ /gcer 'greng kha nas khrag skyug pa/ /'dar ba skyabs med pa/ til mar gyis byugs pa/ gos med pa/ skra gyen du brdzes pa/ de'i bshang ba'i lam du me khab kyi gzugs can rab tu zhugs par bsams la/ snying gar me'i sa bon bsams nas</text></item>
<item><p>264a3</p><section></section><text>de ma thag tu bsgral bar bya'o/ /ye shes sems dpa' yang mi bskyod par bsgrubs la/ cho ga'i rim pa ji lta ba bzhin du mchod pa dang bstod pa bdud rtsi myang ba byas nas mi bskyod pa'i sangs rgyas kyi zhing du blta bar bya'o/ /dgar ba'i de kho na nyid de lnga pa'o// //da ni bsgom pa'i</text></item>
<item><p>264a4</p><section></section><text>phyir bzlog pa bstan par bya ste/ gtso bo gtsug tor 'khor los sgyur ba/ phyag gnyis pa rang gi phyag mtshan dang sdigs mdzub dang / khro ba dang bcas pa nyi ma'i gdan la g.yon brkyang bas bzhugs pa/ khro bo'i gzugs can/ dbang bskur ba la sogs pa la/ dgra bo'i tshogs la</text></item>
<item><p>264a5</p><section></section><text>bsdigs pa/ g.yon du 'khor ba g.yo bar rnam par bsams la/ na maH sa man+ta bud+d+hA nAM/ na maH sa man+ta d+harmA nAM/ na maH sa man+ta saM g+hA nAM/ oM si tA ta pa tre/ oM bi ma la/ shaM ka ra/ oM pra t+yad+hi ra/ badzra uSh+NI Sha tsakra warti/ sarba yan+t+ra/ man+ta/ man+tA/ mU la karma/ ban+d+ha naM/ tA Da naM/ kI la nAM wA</text></item>
<item><p>264a6</p><section></section><text>ma ma kr-i te/ ye na ke na tsi ta/ kr-i tan+ta ta/ sarbAn+du/ ts+tsh+n+di ts+tsh+n+di/ b+hin+da b+hin+da/ tsi ri tsi ri/ gi ri gi ri/ ma ra ma ra/ hUM hUM hUM hUM hUM hUM hUM hUM hUM hUM phaT phaT phaT/ nyal ba'i dus su lan bdun bdun bzlas nas bsgom par bya'o/ /bsgom pa'i phyir bzlog pa'i de kho na nyid de drug pa'o// //grog</text></item>
<item><p>264a7</p><section></section><text>la sogs pa la 'khor lo rtsibs bcu pa bris la/ rtsibs dang po la na maH sa man+ta bud+d+he b+h+yo/ na maH mud+ga ra ha stA ya/ taN+Da maN+Dal/ A k+She pa ka ra ya/ che ge mo rak+Sha ku ru hUM phaT/ lho'i rtsibs la na maH saman+ta bud+d+he b+h+yo/ ma hA daN+Da d+ha ra pi bi su rA su ra marda na b+hU taM ni rma tha che ge mo rak+Sha</text></item>
<item><p>264b1</p><section></section><text>ku ru hUM phaT/ nub kyi rtsibs la/ na maHsa man+ta bud+d+he b+h+yo/ hu lu hu lu ma hA pad+ma a mr-i te ku ru bi ShaM che ge mo ma ma rak+Sha ku ru hUM phaT/ byang gi rtsibs la/ na maH saman+ta bud+d+he b+h+yo/ na mo badzra kro d+ha ya/ ma hA daMSh+To t+ka Ta b+hai ra bA ya/ badzra san+to ha darbA ya/ oM a mr-i ta kuN+Da la che ge mo rak+Sha ku ru hUM phaT/ dbang ldan gyi</text></item>
<item><p>264b2</p><section></section><text>rtsibs la/ na maH sa man+ta bud+d+he b+h+yo/ oM ya ma daN+DA ya nI la daN+DA ya/ ku ru ku ru/ mu ru mu ru/ sarba duSh+TAn mA ra ya mA ra ya che ge mo rak+Sha ku ru hUM phaT/ me'i rtsibs la/ na maH sa man+ta bud+d+he b+h+yo/ na mo me hA kA lA ya/ u ts+tshu sma kro d+hA ya/ g+ha d+ha ra tsA ya/ sarba nA ga ma hA hr-i dA yA ya che ge mo rak+Sha ku ru hUM</text></item>
<item><p>264b3</p><section></section><text>phaT/ bden bral la/ na maH sa man+ta bud+d+he b+h+yo/ na mo mo tsa ya A kaR+Sha ya/ tset+ta ya/ mot+ta/ g+ha g+ha/ g+hA ta ya g+hA ta ya/ che ge mo rak+Sha ku ru hUM phaT/ rlung gi phyogs la/ na maH sa man+ta d+ha rmA NAM/ na maH sa man+ta saM g+hA nAM/ a mr-i ta ta phaT traM/ oM bi ma la/ oM suM b+ha ni suM b+ha hUM/ gr-i h+NA pa ya hUM/ A</text></item>
<item><p>264b4</p><section></section><text>na ya go/ b+ha ga wAn bid+yA rA dza che ge mo rak+Sha ku ru hUM hUM hUM hUM hUM hUM hUM hUM hUM hUM phaT phaT phaT/ 'khor lo'i mu khyud la sngags 'di bri bar bya'o/ /na maH sa man+ta bud+d+hA hAM na maH sa man+ta d+harmA NAM/ na maH sa man+ta saM g+hA nAM/ a mr-i ta ta phaT traM/ oM bi ma la/ oM shang+ka ra/ oM pra t+yaM gi ra/ oM uSh+NiSha tsakra</text></item>
<item><p>264b5</p><section></section><text>warti/ sarba yan+ta/ man+t+ra/ mU la karma/ ban+d+ha ban+d+ha/ ta Da naM/ kI la naM bla/ ba la kr-i te/ ye na ke na tsid kr-i taM/ tad sarba ts+tshin+d+ha ts+tshin+d+ha/ tsi ri tsi ri/ gi ri gi ri/ ma ra ma ra/ hUM hUM hUM hUM hUM hUM hUM hUM hUM hUM phaT phaT phaT/ bsrung ba'i sbyor ba 'dis 'khrul 'khor dang sngags la sogs pa 'jig</text></item>
<item><p>264b6</p><section></section><text>par byed pa yin te/ srung pa'i 'khor lo byas pa dpung par gdags par bya'o/ /khams gsum pos zil gyis non par mi 'gyur ro/ /bris pa'i phyir bzlog pa ste de kho na nyid bdun pa'o// //de ma thag du dkyil 'khor gyi sgrub pa brjod par bya'o/ /sngags pa nub tu kha bltas te/</text></item>
<item><p>264b7</p><section></section><text>dkyil 'khor gyi bsgrub pa brtsam par bya'o/ /ye shes sems dpa'i thugs ka'i sa bon gyi 'od zer gyis nam mkha' la gnas pa'i dkyil 'khor spyan drangs nas rang gi rig ma'i pad+mar zhu bar gyur par bsam mo/ /zhu ba de las rang gi sa bon gyi dkyil 'khor du 'khor lo'i gtso</text></item>
<item><p>265a1</p><section></section><text>bo la sogs pa go rims bzhin du spro bar bya'o/ /de'i 'og tu mig la sogs byin gyis brlabs la/ mchod pa dang bstod pa dang bdud rtsi myang ba la sogs pa bya'o/ /dkyil 'khor gyi de kho na nyid bsgrub pa ste brgyad pa'o// //da ni bsdigs pa'i rab tu sbyor ba brjod par</text></item>
<item><p>265a2</p><section></section><text>bya ste/ rnal 'byor pa'i sems bsgom pa cung zhig brtan par gyur cing mtshan ma cung zhig rnyed par gyur pas zla ba drug gi bar du bsgom par bya'o/ /de lta na yang gal te ma grub na/ de'i tshe rang gi 'dod pa'i lha nyid kyi rnal 'byor sngon du 'gro ba can gyi ji skad brjod pa'i cho gas dam tshig</text></item>
<item><p>265a3</p><section></section><text>la tshogs pa sngon du 'gro bas zla ba bco brgyad bsgom par bya'o/ /de lta na yang gal te grub par ma gyur na/ de'i tshe thun mtshams su ni bsdigs pa'i sbyor ba brtsam par bya ste/ de la rim pa ni 'di dag yin no/ /mi bskyod pa'i sbyor ba dang ldan pa'i rnal 'byor pa ting nge 'dzin gsum dang ldan</text></item>
<item><p>265a4</p><section></section><text>pas/ dkyil 'khor nag pos yongs su bskor ba/ gzhal yas khang nag pos bsgrubs la bsgom mo/ /de'i 'og tu mchod pa dang bstod pa dang bdud rtsi myang ba byas nas/ ye shes sems dpa'i thugs ka'i sa bon gyi 'od zer gyis de bzhin gshegs pa'i 'khor lo spyan drangs te/</text></item>
<item><p>265a5</p><section></section><text>pad+ma'i dkyil 'khor du lhung bar gyur pa'i me'i dkyil 'khor gyis yongs su bskor ba 'jigs shing skrag pa/ rab tu 'dar bar gyur pa bltas la/ de'i sa bon gyi 'od zer gyis de bzhin gshegs pa'i tshogs shes rab chags pas zhu bar gyur pa/ rdo rje'i lam nas byung ba yongs su gyur</text></item>
<item><p>265a6</p><section></section><text>pa las/ gshin rje gshed phyag gnyis pa/ phyogs brgyad nas/ oM a badzra tsa ra/ a kro na ma kI la ya hUM phaT ces bya bas phur bus gdab par bya'o/ /'di ni mi bskyod pa'i cho ga yin no/ /de dag thams cad la gdab par bya ba dang / 'debs pa po dang / 'debs par byed pa zhen pa</text></item>
<item><p>265a7</p><section></section><text>med pa byas nas 'grub par 'gyur gyi gzhan du ma yin no/ /bsdigs pa bsgrub pa ste de kho na nyid dgu pa'o// //de'i 'og tu gshegs su gsol ba brjod par bya ste/ de la rim pa ni 'di yin no/ /dkyil 'khor gyi khang pa nas byung la/ zhi ba'i sbyin sreg byas nas/ yang dkyil 'khor</text></item>
<item><p>265b1</p><section></section><text>gyi khang bar zhugs nas/ mchod pa sna tshogs pas dkyil 'khor mchod par bya'o/ /spros pa dang bcas pa'i dril bu dkrol lo/ /hUM khyed kyis sems can don kun mdzad/ /rjes su mthun pa'i dngos grub gsol/ /sangs rgyas yul du gshegs nas ni/ /slar yang 'byon par</text></item>
<item><p>265b2</p><section></section><text>mdzad du gsol/ /muHzhes bya ba'i tshigs su bcad pa/ de'i 'og tu sa tshon gyi dkyil 'khor lo sangs rgyas kyi zhing du gshegs par bsam/ yi ge gsum gyi mtha' can gyi dkyil 'khor gyi tshon phyags la/ dri zhim pa'i snod du bcug pa/ rgya mtshor 'bab pa'i chu bo la</text></item>
<item><p>265b3</p><section></section><text>dor bar bya'o/ /dkyil 'khor gyi sa ba'i rnam lngas byugs shing / yi ge gsum gyi mtha' can gyi cho gas gtor ma sbyin par bya'o/ /gshegs su gsol ba'i de kho na nyid de bcu ba'o// //de nyid bcu pa nges byas pas/ /bdag gis bsod nams gang bsags pa/ /des ni 'gro</text></item>
<item><p>265b4</p><section></section><text>bas mi shes pa'i/ /rab rib rnams ni zhi byed shog/ /mkha' 'gro ma rdo rje gur gyi man ngag de kho na nyid bcu pa zhes bya ba/ slob dpon chen po dri med grags pas mdzad pa rdzogs so// //mar pa chos kyi blo gros kyis bsgyur pa//[]@##/ /rgya gar skad du/ badzra</text></item>
<item><p>265b5</p><section></section><text>tA ra sA d+ha naM/ bod skad du/ rdo rje sgrol ma'i sgrub thabs/ bcom ldan 'das rin chen 'byung ldan la phyag 'tshal lo/ /phun sum tshogs pa kun spel ma/ /sgrol ma la ni gus phyag 'tshal/ /de yi sgrub thabs man ngag bzhin/ /mdor bsdus nas ni bri bar bya/ /dang por re zhig</text></item>
<item><p>265b6</p><section></section><text>rnal 'byor pas me tog dri zhim pa la sogs pas nyams dga' ba'i bsam gtan gyi khang pa la sogs par zhugs te/ stan bde ba la skyil mo krung bcas nas rang gi snying gar aM yig yongs su gyur pa las zla ba'i dkyil 'khor ro/ /de'i steng du tAM yig ser po las byung ba'i</text></item>
<item><p>265b7</p><section></section><text>rdo rje'o/ /rdo rje la tAM yig gi sa bon gnas pa'o/ /de'i 'od zer gyis bkug pa'i bcom ldan 'das ma'i 'khor lo nam mkha'i phyogs su mngon par bltas te/ rang gi snying ga'i sa bon las 'thon pa'i me tog ma la sogs pa'i lha mo rnams spros la/ me tog la sogs</text></item>
<item><p>266a1</p><section></section><text>pa rnams kyis mchod par bya'o/ /de nas bcom ldan 'das ma'i 'khor lo de nyid kyi mdun du sdig pa bshags pa la sogs pa bya ste/ bdag gi sdig pa thams cad ni so sor bshags par bgyi'o/ /sangs rgyas dang byang chub sems dpa' dang / 'phags pa dang so so skye</text></item>
<item><p>266a2</p><section></section><text>bo thams cad kyi dge ba thams cad la rjes su yi rang ngo / /bdag gi dge ba thams cad kyang bla na med pa yang dag par rdzogs pa'i byang chub tu yongs su bsngo bar bgyi'o/ /'di nas bdag byang chub ma thob kyi bar du rkang gnyis rnams kyi mchog sangs rgyas la skyabs su mchi'o/ /zhi ba'i</text></item>
<item><p>266a3</p><section></section><text>mchog theg pa chen po'i chos la skyabs su mchi'o/ /phyir mi ldog pa'i tshogs byang chub sems dpa'i dge 'dun la skyabs su mchi'o/ /e ma'o sems can thams cad kyi don dang / phan pa dang / bde ba dang / ji srid mthar thug pa'i mya ngan las 'das pa'i dbyings su sangs rgyas kyi</text></item>
<item><p>266a4</p><section></section><text>byang chub la rab tu gzhag pa'i phyir/ bdag bla na med pa yang dag par rdzogs pa'i byang chub tu mngon par 'tshang rgya bar bgyi'o/ /de nas bdag gi bla na med pa yang dag par rdzogs pa'i sangs rgyas kyi lam la brten par bgyi'o/ /de nas gsum la skyabs su 'gro ba'i tshigs su bcad pa</text></item>
<item><p>266a5</p><section></section><text>bklag par bya'o/ /de nas sems can thams cad la bde ba nye bar sdud pa'i rnam pa ni byams pa'o/ /sdug bsngal thams cad sel ba'i rnam pa ni snying rje'o/ /lha'i bde ba dang mi 'bral ba'i rnam pa ni dga' ba'o/ /nyon mongs pa'i gnyen po la nye bar sdud pa'i rnam pa btang snyoms</text></item>
<item><p>266a6</p><section></section><text>bsgom par bya'o/ /de nas chos thams cad yid la dmigs nas rnam par dpyad par bya ste/ 'di dag ni sems nyid de/ des na de'i rnam pa ni 'khrul snang ngo / /rmi lam ji bzhin te/ sems las phyi rol na med do/ /sems las phyi rol gyi gzung ba'i dngos por med cing sems</text></item>
<item><p>266a7</p><section></section><text>'dzin par mi 'gyur ro/ /de'i phyir chos thams cad kyi lus ni sems so/ /gzung ba dang 'dzin pa de rnams don dam par ni stong pa nyid do/ /de ltar gcig tu nges par chos thams cad kyi rnam pa ni 'khrul pas bskyed pa 'khrul pa'i mtshan ma'o/ /de rnams kyi rang bzhin nyid ni gnyis</text></item>
<item><p>266b1</p><section></section><text>su med pa'i rnam par rig byed kyi ngo bo 'ba' zhig pa rnams so/ /dag pa'i shel lta bu dang / ston ka'i nyi ma gung gi dri ma med pa'i nam mkha' lta bu mtha' yas par blta bar bya'o/ /'di brjod de 'jig rten las 'das pa stong pa nyid kyi ye shes spros med rnam rtog med pa'o/ /de nas de'i sngags</text></item>
<item><p>266b2</p><section></section><text>kyis byin gyis brlab par bya'o/ /oM shU n+ya tA dz+nyA na badzra swa b+hA wa At+ma ko\u0f85haM/ de nyid ni bcom ldan 'das ma shes rab kyi pha rol tu phyin ma'o/ /de nyid ni mchog gi bsrung ba'o/ /de nas de'i rgyu mthun du gyur pa'i rnam pa dang ldan pa'i bsrung ba dag pa 'jig rten pa'i ye shes kyi rang bzhin</text></item>
<item><p>266b3</p><section></section><text>bsgom par bya ste/ de la raM las nyi ma/ nyi ma de'i steng du hUM las byung ba'i sna tshogs rdo rje'o/ /rdo rje de nyid las rdo rje'i ra ba dang / gur bcings par bsgom mo/ /yang sna tshogs rdo rje'i 'od zer 'jig pa'i dus kyi me lta bu bzod par dka' ba phyogs thams cad du tshan cher spros pas/ thad</text></item>
<item><p>266b4</p><section></section><text>kar ni rdo rje ra ba gru bzhi 'bar bas gtams/ steng du ni rdo rje'i gur/ 'og tu ni rdo rje'i rang bzhin gyis gzhi dang / 'og thams cad gtams par blta'o/ /de nas nyi ma dang sna tshogs rdo rje'i 'od kyis yang phyogs mtshams su thug par spros pas/ yang phyi'i sgo'i mtshams bcing</text></item>
<item><p>266b5</p><section></section><text>bar bya'o zhes pa ni tshigs bcad kyi don to/ /de'i dbus su 'byung ba chen po nam mkha'i rang bzhin chos kyi 'byung gnas zhes pa/ rdo rje 'chang chen po'i rang bzhin ston ka'i ri bong 'dzin ltar dkar ba/ 'og phra ba/ steng yangs pa/ zur gsum pa/ nang nam mkha'i rang bzhin no/ /de'i dbus</text></item>
<item><p>266b6</p><section></section><text>su sna tshogs pad+ma'i 'dab ma'i lte ba la gnas pa'i sna tshogs rdo rje yangs pa'o/ /de'i gzhi ma la 'byung ba chen po bzhi'i dkyil 'khor gyi rnam pa bzhi po lha mo bzhi'i rang bzhin rnams steng nas steng du blta'o/ /de la dang po yaM gi yi ge las rlung gi dkyil 'khor gzhu'i dbyibs can nag</text></item>
<item><p>266b7</p><section></section><text>po du ba'i mdog can/ rtse zur gnyis su g.yo ba'i ba dan gyis mtshan pa'o/ /de'i steng du raM yig las me'i dkyil 'khor gru gsum pa dmar po zur dur gyis mtshan pa'o/ /de'i steng du baM yig las chu'i dkyil 'khor zlum po dkar po bum pas mtshan pa'o/ /de'i steng du laM yig</text></item>
<item><p>267a1</p><section></section><text>las dbang chen gyi dkyil 'khor gru bzhi ser po zur rnams su rdo rje rtse gsum pas mtshan pa'o/ /de'i steng du b+hUM yig las skyes pa'i 'khor lo'o/ /da ni sgom pa po de nyid 'jig rten las 'das pa'i ye shes khyab pa po nyid du gnas te/ de nas sna tshogs rdo rje'i gzhi'i</text></item>
<item><p>267a2</p><section></section><text>dbus kyi 'byung ba chen po bzhi yongs su gyur pa las skyes pa'i sangs rgyas kyi zhing yongs su dag pa bsdus pa'i gzugs thar pa chen po'i grong rnam par snang mdzad kyi rang bzhin rin po che sna tshogs pa'i rang bzhin gyi khang pa brtsegs pa/ gru bzhi pa la sgo bzhi pa/ /ka ba brgyad kyis nye bar</text></item>
<item><p>267a3</p><section></section><text>mdzes/ /stegs bu bzhi yis yongs su bskor/ /rta babs bzhi yis brgyan pa ste/ /dra ba dra phyed me long dang / /dar dang me tog bla bres dang / /rnga yab rdo rje'i srad bus mdzes/ /sangs rgyas 'od tshogs 'phro ba ste/ /ba dan sna tshogs g.yo ba'i rtser/ /dril bu'i sgra ni</text></item>
<item><p>267a4</p><section></section><text>phyogs su sgrogs/ /mchog tu gyur pa'i 'dod pa lnga/ /nye bar spyod pas dgyes pa'o/ /rim gnyis gcig la pad+ma bsgom/ /gnyis pa gru gsum dag tu shes/ /de'i dbus su A li nyis 'gyur yongs su gyur pa las zla ba'i dkyil 'khor ro/ /de'i steng du tAM yig</text></item>
<item><p>267a5</p><section></section><text>yongs su gyur pa las rdo rje/ de'i lte ba la tAM yig go/ /de nas yang Da D+ha da d+ha nyis 'gyur dang ldan pa'i kA li nyis 'gyur yongs su gyur pa las nyi ma'o/ /gnyis ka 'dus pa bde ba chen po mchog tu dga' ba dang ldan pa zla ba'o/ /zla ba me long ye shes ldan/ /rta bdun pa ni</text></item>
<item><p>267a6</p><section></section><text>mnyam nyid ldan/ /rang lha'i sa bon mtshan ma dag go/ /so sor rtog par brjod pa'o/ /thams cad gcig gyur bya nan tan/ /rdzogs pa chos nyid dag pa'o/ /'di ni mngon par byang chub pa rnam pa lnga'o/ /de nas sa bon gyi 'od zer gyis sems can rnams rang gi yi</text></item>
<item><p>267a7</p><section></section><text>dam lha'i 'khor lo'i rnam par bkug ste de nyid la zhugs pa dang / mtshan ma dang sa bon yongs su gyur pa las rnal 'byor pas lha mo sgrol ma bsgom par bya ste/ phyag brgyad ma la zhal bzhi ma/ /rgyan rnams kun gyis rnam par brgyan/ /gzhon nu ma yi mtshan gyis 'bar/ /</text></item>
<item><p>267b1</p><section></section><text>kha dog gser dang mtshungs par bsgom/ /dbang bskur rdo rje nyi ma 'khrungs/ /sangs rgyas bzhi yi dbu rgyan che/ /lang tsho gzhon la bab pa'i dus/ /gser gyi rna cha g.yo bag can/ /sna tshogs pad+ma'i gdan la bzhugs/ /'od zer dmar pos rnam par brgyan/ /rdo rje de bzhin</text></item>
<item><p>267b2</p><section></section><text>zhags pa dang / /dung dang mda' ni g.yas na 'dzin/ /rdo rje lcags kyu ut+pal/ /gzhu dang sdigs mdzub g.yon na 'dzin/ /rdo rje sgrol ma'i rnal 'byor dag /sems can don kun pha rol phyin/ /rdo rje skyil krung sbyor ba yis/ /sa gsum po ni bsgrub par bya/ /pad+ma'i</text></item>
<item><p>267b3</p><section></section><text>phyogs bzhi'i 'dab ma la/ /shar du me tog sgrol ma ste/ /kha dog dkar po yid 'ong ma/ /oM yig ye shes las rdzogs ma/ /phyag na me tog phreng ba 'dzin/ /zhal gcig phyag ni gnyis ma ste/ /rgyan rnams kun gyis rnam par brgyan/ /lhor ni spos kyi sgrol ma ste/ /mdog</text></item>
<item><p>267b4</p><section></section><text>nag mo la gzugs mdzes ma/ /bdug spos snod kyis phyag brel ma/ /rgyan rnams kun gyis rnam par brgyan/ /nub tu mar me'i sgrol ma ste/ /phyag na mar me'i kong bu 'dzin/ /kha dog ser zhing cher brgyan ma/ /gser gyi rna cha g.yo bag can/ /byang du dri yi sgrol ma ste/ /dri</text></item>
<item><p>267b5</p><section></section><text>yi dung phor phyag na bsnams/ /lha mo kha dog 'od dmar mtshungs/ /snying po'i dkyil 'khor du bsgom bya/ /de nas sgo skyong ma rnams bsam/ /lcags kyu sogs kyis rab phye ba'o/ /g.yas pa'i phyag na lcags kyu ste/ /g.yon pas sdang la sdigs mdzub mdzad/ /</text></item>
<item><p>267b6</p><section></section><text>nyi ma'i dkyil 'khor dbus su bzhugs/ /kha dog dkar mo yid 'ong ma/ /lcags kyu ma'o/ /g.yas kyi phyag na zhags pa ste/ /g.yon gyis sdang la sdigs mdzub mdzad/ /dkyil 'khor dmar po'i dbus su bzhugs/ /gzugs ni dkar skya yid 'ong ma/ /zhags</text></item>
<item><p>267b7</p><section></section><text>pa ma'o/ /g.yas kyi phyag na lcags sgrog ste/ /g.yon gyis sdang la sdigs mdzub mdzad/ /rdo rje dkyil 'khor dbus su bzhugs/ /kha dog dmar por bsgom par bya/ /rdo rje lcags sgrog go/ /rdo rje dril bus phyag brel zhing / /g.yon gyis sdang la sdigs mdzub mdzad/ /</text></item>
<item><p>268a1</p><section></section><text>'od kyi dkyil 'khor dbus su bzhugs/ /ma rgad dang ni ut+pal mtshungs/ /rdo rje dril bu ma'o/ /cho ga'i sbyor bas mtshams rnams kyi/ /char ni mtshan ma bzhi rnams te/ /byang sems snod dang ri rab dang / /me thab dang ni rgyal mtshan che/ /steng du gtsug</text></item>
<item><p>268a2</p><section></section><text>tor rnam rgyal te/ /kha dog dkar la gzugs mdzes ma/ /g.yas kyi phyag na 'khor lo ste/ /g.yon gyis sdang la sdigs mdzub mdzad/ /'og tu gnod mdzes rnam bsgom bya/ /g.yas kyi phyag na sbrul zhags te/ /g.yon gyis gdug la sdigs mdzub mdzad/ /mdog nag drag</text></item>
<item><p>268a3</p><section></section><text>shul che ba'o/ /de ltar bsams te sngags spro zhing bzlas par bya'o/ /oM tA re tut+tA re tu re swA hA/ /pha rol phyin pa bcu yi gnas/ /yi ge bcus ni lha mo bcur/ /'bad pa yis ni bsgoms gyur na/ /las kun rab tu sgrub par byed/ /mig la gti mug rdo rje dgod/ /rna bar</text></item>
<item><p>268a4</p><section></section><text>zhe sdang rdo rje ste/ /de bzhin phrag dog rdo rje snar/ /kha la 'dod chags rdo rje'o/ /reg la ser sna rdo rje ste/ /snying gar bdag med rnal 'byor ma'o/ /skye mched rnams su shes bya ste/ /nyon mongs mun pa kun sel ba'o/ /'di ni mig sogs byin brlabs te/ /zhal gcig</text></item>
<item><p>268a5</p><section></section><text>phyag ni gnyis par shes/ /sna tshogs gzugs ldan btsun mo ni/ /gri gug thod pas phyag rnams brel/ /srog song steng na yang dag bzhugs/ /de nas lus ngag yid byin brlab/ /oM yig sku yi rdo rje ste/ /rgyal po chen pos rnam par brgyan/ /hUM yig thugs kyi rdo rje</text></item>
<item><p>268a6</p><section></section><text>ste/ /rgyal chen rdo rje sems dpa' bzhugs/ /AH yig de nyid dam pa ste/ /ngag lam gsal bar byed par 'dod/ /ma mo 'di kun nyid kyi ni/ /snying gar ye shes rang bzhin dgod/ /ye shes sems dpa'i sbyor ba yis/ /sangs rgyas byang chub thob par 'gyur/ /rang</text></item>
<item><p>268a7</p><section></section><text>sngags yi ge las byung ba'i/ /phyag rgya mtshan ma yongs su brtag /spro dang bsdu ba byas pa yis/ /dkyil 'khor ba yi rnam par byung / /nam mkha'i dbyings kyi dbus bzhugs pa/ /ye shes dkyil 'khor bsgom par bya/ /kun nas sna tshogs gzugs su ni/ /ye shes lnga</text></item>
<item><p>268b1</p><section></section><text>yi yon tan bkod/ /mchod pa chen pos mchod bya zhing / /bsnyen bkur chen pos bkur sti bya/ /sgo skyong ma yi sbyor ba yis/ /ye shes rgya mtsho bsgrub bya ste/ /ye shes 'khor lo la mnyam gzhug /rnal 'byor sangs rgyas kun mnyam par/ /skad cig gis ni gnyis med 'gyur/ /</text></item>
<item><p>268b2</p><section></section><text>oM badzra aM ku shI A kaR+Sha ya dzaH oM badzra pA shI pra be sha ya hUM/ oM badzra s+pho Ta ban+d+ha ya baM/ oM badzra A be sha pa shi ku ru hoH rang gi snying ga'i sa bon las 'thon pa'i 'od zer lcags kyu lta bu rnams kyis khams gsum na bzhugs pa'i sangs rgyas rnams</text></item>
<item><p>268b3</p><section></section><text>spyan drangs te ma mo brgyad rnams kyis yang dag par mchod la/ byang chub rdo rje sangs rgyas la/ /mchod chen ji ltar sbyin pa ltar/ /bdag kyang bskyab pa'i don gyi phyir/ /nam mkha' rdo rje deng bdag stsol/ /de bzhin gshegs pa thams cad kyis bdag la dbang bskur du gsol zhes dbang bskur zhu bas/ dbang</text></item>
<item><p>268b4</p><section></section><text>bskur ba ni rdo rje che/ /khams gsum pa yis phyag byas pa/ /sangs rgyas kun gyi gsang gsum gyi/ /gnas las byung ba sbyin par bya/ /zhes 'don ci sangs rgyas he ru ka'i gzugs can rnams kyis de bzhin gshegs pa lnga'i bdag nyid bdud rtsi lnga 'dzin pa'i bum pa lngas dbang bskur ro/ /dbang</text></item>
<item><p>268b5</p><section></section><text>bskur ba na me tog gi char 'bab par 'gyur ro/ /rnga bo che'i sgra sgrogs so/ /gur gum gyi char 'bebs so/ /gzugs rdo rje ma la sogs pas mchod par byed do/ /spyan ma la sogs pas rdo rje'i glus stod par byed do/ /dbang bskur bas spyi bor rdo rje nyi ma</text></item>
<item><p>268b6</p><section></section><text>bskyed do/ /dbu rgyan gyi phyogs bzhir de bzhin gshegs pa rnam par snang mdzad dang / mi bskyod pa dang / 'od dpag med dang / don yod grub pa rnams so/ /rim pa dbus ma'i lha mo bzhi dang / sgo skyong ma rnams kyi dbu rgyan la yang rim pa bzhin no/ /gtsug tor la ni rin chen</text></item>
<item><p>268b7</p><section></section><text>dbang phyug go/ /gnod mdzes kyi dbu rgyan la ni mi bskyod pa'o/ /zhe sdang rdo rje phyag 'tshal 'dud/ /gti mug rdo rje phyag 'tshal bstod/ /ser sna rdo rjes bdag la skyobs/ /'dod chags rdo rje bdag la stsol/ /nga rgyal che dang phrag dog che/ /mgon po dam tshig rdo rje kun/ /</text></item>
<item><p>269a1</p><section></section><text>las kun rab tu sgrub pa po/ /rdo rje can kun bdag dgyes mdzod/ /bstod pa'o/ /gtsang zhing gtsang ma las byung ba'i/ /lha rdzas dge ba'i me tog 'di/ /bdag ni gus pas 'bul lags kyis/ /bzhes nas bdag la dgyes par mdzod/ /me tog go/ /nags tshal</text></item>
<item><p>269a2</p><section></section><text>bcud 'di yid 'ong ba/ /gang zhig dri bzang bdug spos mchog /bdag ni gus pas 'bul lags kyis/ /bzhes nas bdag la dgyes par mdzod/ /bdug spos so/ /srin po 'joms shing dag byed la/ /dge zhing mun pa rnam sel ba/ /bdag ni gus pas 'bul lags</text></item>
<item><p>269a3</p><section></section><text>kyis/ /bzhes nas bdag la dgyes par mdzod/ /mar me'o/ /gtsang zhing skye gnas gtsang las byung / /lha rdzas dge ba'i dri bzang 'di/ /bdag ni gus pas 'bul lags kyis/ /bzhes nas bdag la dgyes par mdzod/ /dri bzang ngo / /de'i rjes su yaM yig sngon po</text></item>
<item><p>269a4</p><section></section><text>yongs su gyur pa las rlung gi dkyil 'khor gzhu lta bu ba dan gyis mtshan pa'o/ /sa bon raM dmar po las byung ba'i me'i dkyil 'khor gru gsum pa'o/ /steng du aH yig dmar po las byung ba'i pad+ma'i snod do/ /sa bon b+hUM AM dzrIM khaM hUM rnams yongs su gyur pa las/ dri dang nyi</text></item>
<item><p>269a5</p><section></section><text>ma dang zla ba dang sman dang chu'i mtshan nyid can sa bon de rnams kyis byin gyis brlabs pa grangs ji bzhin du de bzhin gshegs pa lnga'i rang bzhin bdud rtsi lnga'o/ /sa bon go ku da ha na zhes pa lnga yang bsam mo/ /de'i steng mtho gang tsam 'phags par zla ba la gnas pa'i hUM yig las</text></item>
<item><p>269a6</p><section></section><text>byung ba'i rdo rje rtse lnga pa chen po dkar ba bsam/ de'i 'og ma oM yig rnam par bsam mo/ /rlung gis bskul bas me'i dkyil 'khor gyi me'i steng gi rdo rje'i mes de dag thams cad bskol bar bsams te/ de'i rlangs pas oM dang rdo rje zhu bas de nyid du bdud rtsi mar khu lta bur ro mnyam</text></item>
<item><p>269a7</p><section></section><text>par gyur par bsams nas/ de'i steng du oM yig dkar po bsams pa'i 'od kyis 'jig rten gsum gyi khongs na gnas pa'i bdud rtsi thams cad bkug ste de'i nang du chud par bsgom/ chos kyi dbyings dang mnyam pa'i de bzhin gshegs pa thams cad kyi thugs ka na</text></item>
<item><p>269b1</p><section></section><text>gnas pa'i ye shes kyi bdud rtsi bkug ste/ de nyid dang lhan cig tu byas nas/ de'i steng de nyid gsum bsam zhing de nyid kyis mngon par bsngags te/ dkyil 'khor pa thams cad kyi thugs kar dkyil 'khor gyi 'khor lo bsams nas/ de dag gi ljags la shin tu dkar ba'i hUM</text></item>
<item><p>269b2</p><section></section><text>las skyes pa'i rdo rje dkar po nas 'bru'i tshad tsam pa bsams te/ bdud rtsi lnga po des dkyil 'khor pa rnams dang bdag nyid mchod par bya'o/ /des dkyil 'khor rdzogs pa'o/ /thun mtshams gsum du bsgom zhing ldang bar bya ste/ rtag tu lha'i skur gnas par bya'o/ /de la</text></item>
<item><p>269b3</p><section></section><text>'di ni bzlas pa'i sngags so/ /oM tA re tut+tA re tu re swA hA/ sngags 'di mchog dang gtso bo ste/ /sangs rgyas kun gyis phyag mdzad pa/ /bklags pas 'grub byed drag po ste/ /rdo rje gur gyis gsungs pa'o/ /de nas gzhan yang gzungs sngags ni/ /na maH Ar+yA ba lo ki</text></item>
<item><p>269b4</p><section></section><text>te shwa rA ya/ bo d+hi satwA ya/ ma hA sarwA ya/ ma hA kA ru Ni kA ya/ tad+ya thA/ oM tA re tut+tA re tu re sarba du Sh+Ta pra duSh+Ta/ na ma kri te dzaM b+ha ya/ staM b+ha ya/ mo ha ya/ ban+d+ha ya/ hUM hUM hUM phaT phaT phaT sarba duSh+Ta staM b+ha ni tA re swA hA/ sngags 'dis bla gos kyi gra zur la lan bdun mngon par</text></item>
<item><p>269b5</p><section></section><text>bsngags te mdud pa bcings nas 'brog dgon par song yang gang gis kyang bag tsha bar mi 'gyur te/ /stag dang chom rkun dang / chu srin dang sbrul dang / glang po che dang / ma he dang / dom dang / ba men la sogs pa rnams mtshan dran pa tsam gyis rlag pa dang zhum par byed do/ /</text></item>
<item><p>269b6</p><section></section><text>sngags 'dis ut+pala'i sbyin sreg ji srid lan brgya rtsa brgyad du bya'o/ /oM tA re tut+tA re t+tu re a mu kaM me ba sha mA ma ya swA hA/ yang sngags de nyid kyis khra'i sgro la lan sum cu rtsa gnyis su bzlas te/ dgra'i khyim du sbas na nyi ma bdun gyis skrod par byed do/ /oM tA ra tut+tA re</text></item>
<item><p>269b7</p><section></section><text>tu re tsa la pra tsa la sI g+h+ra gA mi ni de ba tang+ta uts+tshA Ta ya hUM phaT/ de nas gzhan yang sbyor ba 'byung ste/ oM tA re tut+tA re tu re a mu kA b+hi d+hA naM ku mA re ma hA mud ba bI he na s+yaH pra ti pra yats+tsha tu swA hA/ myos byed gtum po'i sa bon dang / /smyo bar byed pa nyid dang ni/ /a sho ka yi lo ma</text></item>
<item><p>270a1</p><section></section><text>dang / /me tog stong phrag lngar bsreg pa'am/ /sbrang rtsi bu ram mar bcas pa'i/ /sbyin sreg bu mo 'grub par bsngags/ /zhag bdun tshe na rnal 'byor pas/ /rang 'dod pa yi bu mo thob/ /de nas gzhan yang sbyor ba 'byung ste/ oM tA re tut+tA re tu re a mu kA b+hi d+hA naM</text></item>
<item><p>270a2</p><section></section><text>swa swA na dA kaR+Sha ya mA na ke dzaH sngags 'dis rgya shug gi tsher ma rang byung gi me tog tu sbags te stong phrag lnga sbyin sreg byas na/ mi'i bdag po'i bu mo yang 'gugs par 'gyur ro/ /de nas gzhan yang sbyor ba 'byung ste/ zla mtshan gyis gos pa'i ras la/ bcom ldan 'das ma zhal</text></item>
<item><p>270a3</p><section></section><text>gcig phyag gnyis ma lcags kyu dang ut+pal dang zhags pa phyag na bsnams pa'i rnam par bris te/ de'i mdun du/ lha rdzas dge ba'i me tog 'di/ zhes pa la sogs pas mchod par bya'o/ /phyi nas bsgom pa dang ldan par sngags bzlas par bya ste/ oM tA re tut+tA re tu re amu kAM ka n+yaM ma me</text></item>
<item><p>270a4</p><section></section><text>pi si haM swa pa nAM ka tha ya hUM phaT/ stong phrag lngas 'ong bar 'gyur ro/ /zhags pa yis ni mgul bcings te/ /lcags kyu yis ni rnam drangs nas/ /bsgrub bya rkang 'og tu bsams nas/ /bran mo'i tshul du spyod par byed/ /de nas gzhan yang rab tu sbyor ba 'byung ste/ sgrol</text></item>
<item><p>270a5</p><section></section><text>ma'i gzungs kyis lan bdun mngon par bsngags pa byas nas/ bdag gi mig gnyis la mig sman bzhin du byugs te/ rgyal po'i khyim du zhugs na rgyal po des slob ma bzhin du bsnyen bkur byed par 'gyur ro/ /'gal ba mi smra zhing bka' drin stsol bar 'gyur ro/ /</text></item>
<item><p>270a6</p><section></section><text>snyan par smra bar byed cing bran bzhin du nye bar 'gro ste/ khros pa yang dbang du 'gyur ro/ /'di ni mngon sum du mthong ba ngo mtshar dang bcas pa'o/ /de nas gzhan yang rab tu sbyor ba 'byung ste/ sgrol ma'i gzungs lan brgyar brjod nas/ sbrul kha gnyis pa'i so dug thal bar bya ste/</text></item>
<item><p>270a7</p><section></section><text>ba dmar mo'i mar khur arka'i shing bal gyi sdong bu byas nas rab tu sbar zhing mig sman dbab par bya'o/ /mig sman rdo rje nyid ma dang / rdo rje chos dag dang mnyes la rta mchog gi sha chen gyis bdug par bya'o/ /thal ba dang lhan cig mig la bskus te/ rdo rje'i mig gis</text></item>
<item><p>270b1</p><section></section><text>gang la bltas pa de/ gal te pad+ma gar gyi dbang phyug mi 'bab na de'i tshe bdag sgrol ma ma yin zhing / bdag gis sangs rgyas bcom ldan 'das rnams bkrongs par 'gyur ba lags so/ /de nas gzhan yang rab tu sbyor ba 'byung ste/ byis pa so ma skyes pa'i lce blangs la/ sgrol ma'i</text></item>
<item><p>270b2</p><section></section><text>gzungs lan bdun mngon par bsngags pa byas nas/ shing b+h+r-ing+ga ra dza'i rtsa ba gi wang dang lhan cig tu byas nas/ dpral bar thig le yongs su byas na/ gang dang gang la bltas pa de dang de dbang du byed do/ /de nas gzhan yang rab tu sbyor ba 'byung ste/ lto ba'i srin bu la</text></item>
<item><p>270b3</p><section></section><text>gzungs lan bdun mngon par bsngags pa byas nas/ rdo rje chos dang lhan cig go la ldan par bu mo gang la byin na sbyin pa mchog 'di zos pa tsam gyis mi spong ba dang / gzhan la mi dga' ba dang / gzhan du mi 'gro ba dang / skyes pa gzhan mi 'dod pa dang / rang gi bdag</text></item>
<item><p>270b4</p><section></section><text>po yang spong ngo / /de nas gzhan yang sbyor ba 'byung ste/ mar khu chen pos bdag nyid la byugs te/ 'od dpag med bsgoms nas sgrol ma'i gzungs bzlas par bya'o/ /bzlas pa'i mthar 'bras sA lu btags pas bskus te/ dril phyis byas pa'i dri ma la snum khur</text></item>
<item><p>270b5</p><section></section><text>byas nas gang la byin pa de 'tsho chas lnga dang bral yang mi spong ngo / /de nas gzhan yang sbyor bar 'gyur te/ zla ba gzas gzung ba'i dus su sgrol ma'i gzungs bzlas pa byed cing bsnyen par byas te/ de las byung ba'i 'jig rten dbang phyug blangs la/ dung gi phye ma dang bsnol</text></item>
<item><p>270b6</p><section></section><text>te rab tu myos ma gang zhig la byin na/ ji srid lnga dang bral yang de rjes 'brang ngo / /de nas gzhan yang sbyor ba 'byung ste/ sgrol ma'i gzungs sngags kyis ma da na'i 'bras bu la lan brgya rtsa brgyad yongs su bzlas la/ myos byed kyi 'bras bu de dang rta mgrin lhan cig byas te</text></item>
<item><p>270b7</p><section></section><text>gang la bskus pa de dbang du 'gyur ro/ /de nas gzhan yang rab tu sbyor ba 'byung ste/ oM tA re tut+tA re tu re a mu ka s+ya ban+d+ha na mug tiM ku ru muHswA hA zhes bya ba'i sngags 'dis/ shing arka'i lo ma la bsgrub bya'i ming nang du chud par bris la/ nya khyi ba'i khyim du sbas na de</text></item>
<item><p>271a1</p><section></section><text>bcings pa las nges par grol bar 'gyur ro/ /rdo rje sgrol ma'i sgrub thabs 'di/ /bris pas bsod nams gang bsags pa/ /de yis 'jig rten 'di rnams ni/ /bde gshegs nyid du 'gro bar shog /'di ni dpal rin chen 'byung gnas zhi ba'i zhabs kyis</text></item>
<item><p>271a2</p><section></section><text>mdzad pa'o/ /paN+Di ta chen po bud+d+ha shrI dz+nyA na dang / paN+Di ta chen po shAkya shrI b+ha dra la zhus shing mnyan nas/ yul dbus kyi sgra bsgyur ba chag lo tsA ba dge slong dgra bcom gyis bsgyur ba'o// @##/ /rgya gar skad du/ AR+Ya badzra tA ra sA d+ha naM/ bod skad du/ 'phags</text></item>
<item><p>271a3</p><section></section><text>ma rdo rje sgrol ma'i sgrub thabs/ bcom ldan 'das ma 'phags ma rdo rje sgrol ma la phyag 'tshal lo/ /phun sum tshogs kun skyed byed pa'i/ /sgrol ma la btud gus pas de/ /man ngag bzhin du bsdus nas su/ /de yi sgrub thabs bri bar bya/ /thog mar re zhig rnal 'byor pas dri</text></item>
<item><p>271a4</p><section></section><text>zhim po'i me tog la sogs pa thogs te/ yid du 'ong ba'i bsam gtan gyi khang par rab tu zhugs te/ bde ba'i stan la 'dug nas skyil krung bcas te/ sna la blta zhing lte ba'i rtsa ba la sems rtse gcig tu bya zhing / rang gi snying gar oM yongs su gyur pa las zla ba'i dkyil 'khor gyi</text></item>
<item><p>271a5</p><section></section><text>steng du yi ge tAM ser po yongs su gyur pa las byung ba'i rdo rje la gnas pa'i tAM yig bsgom par bya'o/ /de las 'od zer dra ba lcags kyu lta bu spros pas 'og min gyi gnas kyi bar du gnas pa'i bcom ldan 'das ma'i dkyil 'khor gyi 'khor lo mdun gyi nam mkhar rnam par bltas te/</text></item>
<item><p>271a6</p><section></section><text>de nas rang gi snying ga na gnas pa'i sa bon las 'phros pa'i me tog ma la sogs pa'i lha mo rnams kyis me tog la sogs pas dkyil 'khor la gnas pa'i lha mo'i tshogs la mchod yon phul la mchod par bsams te/ oM AH badzra puSh+pe taM badzra tA re badzra puSh+paM pra tI ts+tsha hUM</text></item>
<item><p>271a7</p><section></section><text>swA hA/ oM AH badzra puSh+pe oM rat+na saM b+ha ba badzra puSh+paM pra tIts+tsha hUM swA hA/ dbus su'o/ /oM AH badzra puSh+pe oM badzra puSh+pa tA re badzra puSh+paM pra tI ts+tsha swA hA/ oM AH badzra puSh+pe oM bai ro tsa na puSh+paM pra tI ts+tsha hUM swA hA/ shar du'o/ /oM AH badzra puSh+pe ta d+hU pa tA re badzra puSh+paM pra tI ts+tsha hUM swA hA/ oM AH badzra puSh+pe</text></item>
<item><p>271b1</p><section></section><text>hUM/ ak+Sho b+h+ya badzra puSh+pe dza pra tI ts+tsha hUM swA hA/ lho ru'o/ /oM AH badzra puSh+pe re dI pa tA re badzra puSh+paM pra tI ts+tsha hUM swA hA/ oM AH badzra puSh+pe hriH a mi tA b+hA badzra puSh+paM pra tI ts+tsha hUM swA hA/ nub tu'o/ /oM AH badzra puSh+pe ru gan+d+ha tA re badzra puSh+paM pra tI ts+tsha hUM swA hA/ oM AH badzra puSh+pe khaM a mo g+ha sid+d+he/ badzra puSh+paM pra tI ts+tsha hUM swA hA/</text></item>
<item><p>271b2</p><section></section><text>byang du'o/ /oM AH badzra puSh+pe ta badzrAM ku shi badzra puSh+paM pra tI ts+tsha hUM swA hA/ oM AH badzra puSh+pe oM bai ro tsa na badzra puSh+paM pra tI ts+tsha hUM swA hA/ dkyil 'khor rim pa gnyis pa'i shar du'o/ /oM AH badzra puSh+pe re badzra pA shi badzra puSh+paM pra tI ts+tsha hUM swA hA/ oM AH badzra puShe hUM ak+Shob+h+ya badzra puSh+paM pra tI ts+tsha hUM</text></item>
<item><p>271b3</p><section></section><text>swA hA/ lho ru'o/ /oM AH badzra puSh+pe tu badzra s+pho Ta badzra puSh+paM pra tI ts+tsha hUM swA hA/ oM AH badzra puSh+pe hrIH a mi tA b+hA badzra puSh+paM pra tI ts+tsha hUM swA hA/ nub tu'o/ /oM AH badzra puSh+pe re badzra g+haN+De badzra puSh+paM pra tIts+tsha hUM swA hA/ oM AH badzra puSh+pe khaM a mo g+ha sid+d+he badzra puSh+paM pra tI ts+tsha hUM swA hA/ byang du'o/ /</text></item>
<item><p>271b4</p><section></section><text>oM AH badzra puSh+pa sarba uSh+NI Sha bi dza ye badzra puSh+paM pra tI ts+tsha hUM swA hA/ oM AH badzra puSh+pe oM rat+na saM b+ha ba badzra puSh+paM pra tI ts+tsha hUM swA hA/ dkyil 'khor gyi steng du'o/ /oM AH badzra puSh+pe hA suM b+ha badzra puSh+paM pra tI ts+tsha hUM swA hA/ oM AH badzra puSh+pe hUM a kaSho b+h+ya badzra puSh+paM pra tI ts+tsha hUM swA hA/ dkyil 'khor</text></item>
<item><p>271b5</p><section></section><text>gyi 'og tu'o/ /oM AH badzra puSh+pe g+ha bo d+hi tsit+ta g+ha Ta badzra puSh+paM pra tI ts+tsha hUM swA hA/ oM AH badzra puSh+pe hUM a k+Sho b+h+ya badzra puSh+paM pra tI ts+tsha hUM swA hA/ me'i mtshams su'o/ oM AH puSh+pe puM su me ro badzra puSh+paM pra tI ts+tsha hUM swA hA/ oM AH badzra puSh+pe oM bai ro tsa na badzra puSh+paM pra tI ts+tsha hUM</text></item>
<item><p>271b6</p><section></section><text>swA hA/ srin po ru'o/ /oM AH badzra puSh+pe baM/ bah+ni kuN+Da badzra puSh+paM pra tI ts+tsha hUM swA hA/ oM AH badzra puSh+pe hrIH a mi tA b+hA badzra puSh+paM pra tI ts+tsha hUM swA hA/ rlung du'o/ /oM AH badzra puSh+pe d+h+waM ma hA d+h+wa dza puSh+paM pra tI ts+tsha hUM swA hA/ oM AH badzra puSh+pe khaM a mo g+ha sid+d+he badzra puSh+paM pra tI ts+tsha hUM swA hA/</text></item>
<item><p>271b7</p><section></section><text>dbang ldan du'o/ /gong bzhin du bdug spos dang mar me dang lha bshos la sogs pa nye bar bshams te/ de nas bcom ldan 'das ma'i 'khor lo'i mdun phyogs tsam du phyag 'tshal ba dang / sdig pa bshags pa dang / phyis mi byed par dam bca' ba dang / bsod nams</text></item>
<item><p>272a1</p><section></section><text>la rjes su yi rang ba dang / skyabs su 'gro ba dang / byang chub tu sems bskyed pa dang / lam rgyud la bsten pa dang / bdag dbul ba dang / mya ngan las mi 'da' bar gsol ba gdab pa dang / chos kyi 'khor lo bskor ba la sogs pa bla na med pa'i mchod pa'i yan</text></item>
<item><p>272a2</p><section></section><text>lag bdun pa bya ba'i tshig ni/ rnam rtog ma lus nub pa'i rgyur gyur pa'i/ /rtag tu srid zhi mnyam nyid lta ldan pa'i/ /bde ba dpe med ro ni shar ba yi/ /rnal 'byor ma yi 'khor lo phyag 'tshal lo/ /thog ma med pa'i dus nas yang yang 'khor bar skyes par gyur cing / /gang dang</text></item>
<item><p>272a3</p><section></section><text>gang du skyes par gyur pa de dang der sdig pa gang zhig bgyis pa'i las thams cad so sor bshags so/ /bcom ldan 'das ma'i mdun du yang phyis mi byed par dam bca' ba'i ched du/ bdag gis sdig pa mi dge ba'i las de dag thams cad bshags par byas pas/ de byang</text></item>
<item><p>272a4</p><section></section><text>chub chen po'i bar du phyis mi byed par bgyi'o/ /phyis mi byed par dam bca'o/ /'khor ba 'dir skyes pa dang / skye ba thog ma med pa nas sems can kun gyis gang bsod nams bgyis pa dang / bgyid du stsal ba dang / rjes su yi rang ba la rjes su yi rang ngo / /de dag</text></item>
<item><p>272a5</p><section></section><text>thams cad bla na med pa yang dag par rdzogs pa'i byang chub tu yongs su bsngo bar bgyi'o zhes bsngo ba'o/ /'di ni bdag byang chub snying po la mchis kyi bar du rkang gnyis rnams kyi mchog sangs rgyas la skyabs su mchi'o/ /theg pa chen po'i chos ma lus pa la skyabs su mchi'o/ /phyir</text></item>
<item><p>272a6</p><section></section><text>mi ldog pa'i byang chub sems dpa'i tshogs dge 'dun la skyabs su mchi'o/ /gsum la skyabs su 'gro ba'o/ /e ma'o/ /bdag gi bla na med pa yang dag par rdzogs pa'i byang chub tu mngon par rdzogs par 'tshang rgya bar bgyi ba ni/ sems can thams cad kyi don du phan pa dang /</text></item>
<item><p>272a7</p><section></section><text>ji srid du mthar phyin pa'i mya ngan las 'das pa'i dbyings la rab tu gnas pa'i phyir ro/ /de srid du byang chub mchog tu sems bskyed do/ /bdag bla na med pa'i byang chub kyi rdo rje theg pa'i lam bsten par bgyi'o/ /sems can gyi don du lam rgyud la bsten pa'o/ /de nas</text></item>
<item><p>272b1</p><section></section><text>bdag ming 'di zhes bya ba chos kyi dbyings na gnas pa'i lha mo'i tshogs dang bcas pa'i sgrol ma la bdag dbul bar bgyi'o/ /bdag dbul ba'o/ /thugs rje chen po de dag gis dus dang rnam pa thams cad du bdag la byin gyis rlob cing yongs su skyong ba dang grub pa'i mchog bdag la stsol</text></item>
<item><p>272b2</p><section></section><text>bar gyur cig ces gsol ba gdab po/ /srid zhi mnyam nyid la chags kun rtog rlabs/ /dngos kun ma lus mkha' ltar gzigs gyur pa'i/ /brtse ba'i chu yis rab rgyas thugs ni rgya mtsho'i mchog /lha mo rnams kyis bdag la brtse bar mdzad par zhu zhu ba'o/ /de nas/ bdag ni</text></item>
<item><p>272b3</p><section></section><text>bsod nams mi ldan bkren chen te/ /bdag la mchod pa'i yo byad gzhan gang med/ /de phyir bdag don gzhan don sems rnams ni/ /mgon pos 'di ni bdag la gzung du gsol/ /zhes 'di ni bzod par gsol ba'o/ /de nas oM na maH AR+Ya' ba lo ki te/ shwa rA ya/ bo d+hi satwA ya</text></item>
<item><p>272b4</p><section></section><text>ma hA satwA ya/ ma hA kA ru Ni kA ya/ tad+ya thA/ oM hi ri hi ri/ su ru su ru/ mu ru mu ru/ sarba satwAr+tha kA ru Ni ke shI g+h+raM gats+tsha/ de ba twA b+hu pa naM/ AR+Ya' ba lo ki te shwa rA ya/ sa ma ya/ ma nu smA ra swA hA/ zhes pa 'dis snyim pa me tog gis bkang pa phul la gshegs su gsol lo/ /de'i rjes</text></item>
<item><p>272b5</p><section></section><text>la tshangs pa'i gnas bzhi bsgom ste/ sems can thams cad la bu gcig pa ltar chags pa ni byams pa'i mtshan nyid do/ /ngan song gi mtshan nyid rgya mtsho chen po'i nang du lhung ba'i sems can rnams mthong nas bdag gi grogs po rnams yin par shes nas sdug bsngal</text></item>
<item><p>272b6</p><section></section><text>can rnams bsgral te zhes pa ni snying rje'o/ /rdzogs pa'i byang chub tu sems chen po bskyed de 'di ltar bdag gis sgrol ma'i gzugs thob par byas la/ sems can thams cad rdzogs pa'i byang chub la rab tu gnas par bgyi snyam pa ni dga' ba'o/ /bla na med pa'i mya ngan</text></item>
<item><p>272b7</p><section></section><text>las 'das pa'i bde ba'i ye shes byed par mi nus pas/ de bas na sems can thams cad la phan pa'i don du rnyed pa dang / ma rnyed pa dang / snyan pa dang / mi snyan pa dang / bstod pa dang / smad pa dang / bde ba dang / sdug bsngal la sogs pa dngos po rnams la ma chags par gyur pas ji</text></item>
<item><p>273a1</p><section></section><text>ltar 'dod pa'i don mngon par bsgrub pa ni btang snyoms so/ /de nas chos thams cad kyang yid kyis dmigs pa rnam par dpyad de/ 'di ni bdag gi sems kho na nyid kyi rnam pa dang des de 'khrul pas so sor snang ste rmi lam ji bzhin no/ /sems las tha dad sems</text></item>
<item><p>273a2</p><section></section><text>kyi gzung ba med pas 'dzin pa yang med do/ /de ltar sems kyi rang bzhin gyi chos rnams so/ /de dag gi gzung ba dang 'dzin pa dang bral ba 'di dag rnams stong pa nyid don dam yin la/ 'di ltar mtha' gcig pas shin tu brten pa 'khrul pas kun tu gzhag pa rang 'khrul pa'i</text></item>
<item><p>273a3</p><section></section><text>rtags chos thams cad kyi rnam pa spangs te/ de dag gi rang bzhin stong pa kho na 'ba' zhig sems nyid gnyis med kyi mtshan nyid shel ltar dag pa dang gsal ba dri ma med pa ston ka'i nam mkha' phyed pa lta bu mtha' yas par dmigs te/ 'di ltar don dam byang chub kyi sems dang</text></item>
<item><p>273a4</p><section></section><text>'jig rten las 'das pa'i stong nyid kyi ye shes spros pa med pa dang rtog pa dang bral ba'o/ /de nas 'di la sngags kyi byin gyis brlab pa ni/ oM shU n+ya tA dz+nyA na badzra swa b+hA wa At+ma ko\u0f85haM/ zhes pas byin gyis brlabs la/ bdag dang gzhan gyi stong pa nyid la lhag par mos te de kho na shes rab</text></item>
<item><p>273a5</p><section></section><text>kyi pha rol tu phyin pa ste/ de kho na srung ba'i mchog go/ /de nas de dang mthun pa'i rnam pa dang bcas pa 'jig rten dag pa'i rang bzhin bsrung ba chos 'byung ye shes kyi rjes su dran pas bsgom par bya ste/ stong pa nyid kyi ngang las raM yongs su gyur pa las nyi ma'i dkyil 'khor gyi steng du hUM</text></item>
<item><p>273a6</p><section></section><text>yongs su gyur pa las sna tshogs rdo rje/ de'i 'od zer las byung ba'i 'dod pa ji lta bas rgyas par shin tu 'bar ba rdo rje'i ra ba rgya gram gru bzhi pa/ de'i steng du 'od zer des sprul pa'i rdo rje'i gur dang de'i 'og tu rdo rje'i rang bzhin gyi sa gzhi sa 'og gi bar du blta bar bya ste/ de nas nyi ma</text></item>
<item><p>273a7</p><section></section><text>dang sna tshogs rdo rje gnyis 'od zer du gyur pas phyogs dang phyogs la spros la gcig tu gyur pas phyi rol du mtshams bcing bar bya'o/ /de'i 'od zer gyis bgegs bskrad nas/ oM me di nI badzra'i b+ha ba badzra ban+d+ha hUM/ oM badzra prA ka ra hUM paM hUM/ oM badzra pany+dza ra hUM yaM hUM/ oM badzra bitA na</text></item>
<item><p>273b1</p><section></section><text>hUM khaM hUM/ oM badzra sha ra jA la trAM shaM trAM/ oM badzra dz+wa lA na lArka hUM hUM hUM/ rdo rje gur gyi dbus su 'byung ba chen po nam mkha'i rang bzhin/ chos 'byung rdo rje 'chang chen po'i rang bzhin ston ka'i zla ba ltar dkar ba 'og tu phra ba steng du rgyas pa/ e'i rnam pa can gyi nang du nam mkha'i gzugs nang du</text></item>
<item><p>273b2</p><section></section><text>bcug pa can/ 'od zer gyi khyams dang ldan par bsgom te/ de'i dbus su nam mkha'i rang bzhin can/ sna tshogs pad+ma'i ze 'bru la gnas pa'i rdo rje rgya gram rgyas pa/ de'i dkyil du khyab par byed pa'i 'byung ba chen po bzhi'i dkyil 'khor rnams lha mo bzhi'i rang bzhin te gong dang gang</text></item>
<item><p>273b3</p><section></section><text>du blta'o/ /de la dang por yaM yongs su gyur pa las rlung gi dkyil 'khor gzhu'i dbyibs lta bu rtse mo gnyis la g.yo ba'i ba dan can no/ /de'i steng du raM yongs su gyur pa las me'i dkyil 'khor gru gsum pa dmar po raM yig gis mtshan pa'o/ /de'i steng du baM yongs su gyur pa</text></item>
<item><p>273b4</p><section></section><text>las chu'i dkyil 'khor dkar la zlum pa bum pas mtshan pa'o/ /de'i steng du laM yongs su gyur pa las sa'i dkyil 'khor ser po gru bzhi pa zur la rtse gsum pa'i rdo rjes mtshan pa'o/ /de'i steng du b+h+rUM dang ldan pa'i 'khor lo yongs su gyur pa las bdag nyid 'jig rten las 'das pa'i</text></item>
<item><p>273b5</p><section></section><text>ye shes sgyu ma lta bus khyab nas gnas pa thams cad khyab par byed par shes nas/ rdo rje rgya gram gyi dbus su sems 'byung ba chen po bzhi yongs su gyur pa las 'byung ba yongs su dag pa'i sangs rgyas kyi zhing bsdus pa rang bzhin thar pa'i sgo chen po lta bu rnam par snang mdzad kyi rang</text></item>
<item><p>273b6</p><section></section><text>bzhin can/ rin chen sna tshogs kyi gzhal yas khang zur bzhi pa sgo bzhi pa ka brgyad kyis brgyan pa/ 'dod yon gyi snam bu bzhi dang ldan pa/ rta babs bzhi dang ldan pa/ dra ba phyed dang ldan pa/ dar dang me long dang / rnga yab dang / ba dan sna tshogs dang / dril bu la sogs</text></item>
<item><p>273b7</p><section></section><text>pas brgyan pa'o/ /'dod yon mchog gis nye bar mdzes pa/ dga' byed rim pa gnyis pa dang / /ze 'bru gcig par gyur pa dang / /zur gsum gyis ni gzhan nyid dran/ /rim pa'i dbus su pad+ma yin/ /'dab ma brgyad pa ze 'brur bcas/ /de'i dbus su gdan gyi</text></item>
<item><p>274a1</p><section></section><text>steng du dbyangs yig bco lnga gyur pa las byung ba'i zla ba'i dkyil 'khor me long lta bu'i ye shes kyi rang bzhin no/ /de'i steng du gsal byed sum cu rtsa bzhi yongs su gyur pa las/ nyi ma'i dkyil 'khor mnyam nyid ye shes kyi rang bzhin no/ /de'i dbus su tAM las</text></item>
<item><p>274a2</p><section></section><text>byung ba'i gser gyi mdog lta bu'i rdo rje rtse dgu pa'i lte ba la sa bon gyis mtshan pa so sor rtog pa'i rang bzhin can du bsgoms te/ sa bon de las spros pa'i 'od zer gyis bcom ldan 'das ma'i 'khor lo'i rnam pas de bzhin gshegs pa thams cad spros la sems can gyi don byas te/</text></item>
<item><p>274a3</p><section></section><text>de dag dang lhan cig tu byas pa bkug nas sa bon dang phyag mtshan la thim par bsam pa ni bya ba grub pa'i rang bzhin no/ /de nas zla ba dang nyi ma dang sa bon yongs su gyur pa las bcom ldan 'das ma chos dbyings rnam par dag pa'i rang bzhin 'khor lo dang bcas pa'i rdo rje sgrol ma</text></item>
<item><p>274a4</p><section></section><text>bsgom par bya ste/ zhal bzhi pa phyag brgyad pa rgyan thams cad kyis brgyan pa/ gser lta bu'i mdog can ma shin tu mdzes ma/ gzhon nu ma'i lha'i mtshan nyid kyis 'bar zhing sangs rgyas bzhi'i cod pan can/ nyi ma'i rdo rje dbang bskur ba las byung ba'i lang tsho la bab pa/ gser gyi rna</text></item>
<item><p>274a5</p><section></section><text>cha g.yo ba can/ /sna tshogs pad+ma la gnas pa/ 'od zer dmar po'i rgyab yol can/ /rdo rje dang / zhags pa dang / mda' dang / dung dkar po rnams ni phyag g.yas na'o/ /de bzhin du g.yon pa rnams kyis ut+pal ser po dang / gzhu dang / lcags kyu dang / sdigs mdzub po/ /</text></item>
<item><p>274a6</p><section></section><text>rdo rje skyil krung rnal 'byor gyis/ /srid pa gsum ni bsgrub par bya/ /dang po'i zhal ni gser mdog ste/ /g.yas pa dkar po kho na'o/ /byang gi zhal ni dmar po ste/ /nub kyi sngon po kho na nyid/ /dkyil 'khor bdag po'i zhal nas su/ /snying ga'i sa bon las byung ba'i/ /</text></item>
<item><p>274a7</p><section></section><text>sngags las byung ba'i lha mo bcu/ /sa bon dbye bas spros pa ni/ /oM tA re tu t+tA re swA hA/ shar gyi la sogs pa phyogs kyi pad+ma'i 'dab ma rnams la ni zla ba'i dkyil 'khor la gnas pa'i oM tA re tu ta yig gnas so/ /shar la sogs pa'i sgo rnams su nyi ma'i dkyil 'khor</text></item>
<item><p>274b1</p><section></section><text>la gnas pa'i tA re tu re'i yi ge rnams so/ /steng du nyi ma'i dkyil 'khor la gnas pa'i yi ge swA+o/ /'og tu nyi ma'i dkyil 'khor la gnas pa'i yi ge hA+o/ /sa bon de dag yongs su gyur pa las sa bon gyis mtshan pa'i phyag mtshan rnams bsgoms te/ de las 'od zer spro</text></item>
<item><p>274b2</p><section></section><text>ba dang bsdu ba byas la/ de'i sa bon yongs su gyur pa las lha mo rnams so/ /sa bcu po yi rang bzhin gyis/ /lha mo bcur ni yongs shes bya/ /rdo rje skyil krung sbyor ba yis/ /zhal gcig phyag gnyis de rnams su/ /shar du zla ba gnas pa yi/ /yid du 'ong ba sku</text></item>
<item><p>274b3</p><section></section><text>mdog dkar/ /me tog phyag dang ldan pa yin/ /oM las byung ba'i sgrol ma bsgom/ /de bzhin rnam snang cod pan can/ /sa'i khams dang / sbyin pa'i pha rol tu phyin pa'i rang bzhin can no/ /lho ru spos kyi sgrol ma ni/ /tA las byung ba sku mdog gnag /spos phor phyag na</text></item>
<item><p>274b4</p><section></section><text>'dzin pa la/ /rgyan rnams kun gyis brgyan pa ste/ /de bzhin mi bskyod cod pan can/ /nam mkha'i khams dang tshul khrims kyi pha rol tu phyin pa'i rang bzhin can no/ /nub tu mar me'i sgrol ma ni/ /sku mdog dmar mo rgyan dang ldan/ /mar me'i gong bu 'dzin pa ni/ /</text></item>
<item><p>274b5</p><section></section><text>zla bar gnas pa re las byung / /de bzhin mtha' yas cod pan can/ /me'i khams dang brtson 'grus kyi pha rol tu phyin pa'i rang bzhin can no/ /de bzhin byang du zla bar gnas/ /tu yig las byung dri sgrol ma/ /dri chab dung phor phyag na 'phyar/ /sku mdog sngon mo rgyan</text></item>
<item><p>274b6</p><section></section><text>gyis brgyan/ /de bzhin don grub cod pan can/ /rlung gi khams dang bzod pa'i pha rol du phyin pa'i rang bzhin can no/ /mi bskyod la sogs rab dbye bas/ /mtshams kyi 'dab mar phyag mtshan ni/ /rdo rje 'khor lo pad+ma bsnams/ /ral gri de bzhin kha dog dbye/ /de nas</text></item>
<item><p>274b7</p><section></section><text>sgo skyong ma rnams bsgom/ /lcags kyu la sogs rab dbye bas/ /shar sgo'i phyogs kyi rim pa yis/ /nyi mar gnas pa rgyan gyis brgyan/ /lcags kyu dkar mo shar sgo ru/ /sa bon tA las byung ba ni/ /g.yas pa lcags kyu 'dzin pa ste/ /g.yon pa sdang la</text></item>
<item><p>275a1</p><section></section><text>sdigs mdzub mdzad/ /de bzhin rnam snang cod pan can/ /sa'i khams dang bsam gtan gyi pha rol du phyin pa'i rang bzhin can no/ /lho ru zhags pa sku mdog ser/ /sa bon re las byung ba yin/ /zhags pa sdigs mdzub bcas pa'i phyag/ /dkyil 'khor dmar</text></item>
<item><p>275a2</p><section></section><text>po kun du bstan/ /de bzhin mi bskyod cod pan can/ /nam mkha'i khams dang shes rab kyi pha rol tu phyin pa'i rang bzhin can no/ /nub tu dmar mo lcags sgrog ma/ /sa bon tu yig las byung ba'i/ /lcags sgrog sdigs mdzub bcas pa'i phyag/ /rdo rje dkyil 'khor kun du</text></item>
<item><p>275a3</p><section></section><text>gnas/ /de bzhin mtha' yas cod pan can/ /me'i khams dang thabs kyi pha rol tu phyin pa'i rang bzhin can no/ /byang du dril bu ljang gu ma'o/ /sa bon re las byung ba yis/ /rdo rje dril bu'i phyag dang ldan/ /g.yon du sdigs mdzub 'od la gnas/ /de bzhin don yod cod</text></item>
<item><p>275a4</p><section></section><text>pan can/ /rlung gi khams dang smon lam gyi pha rol tu phyin pa'i rang bzhin can no/ /zur gyi cha la phyag mtshan rnams/ /bdag mal sogs rnam dag pas/ /byang sems bung ba ri rab dang / /me thab dang ni rgyal mtshan bsnams/ /steng du gtsug gtor rnam rgyal ma/ /nyi mar</text></item>
<item><p>275a5</p><section></section><text>gnas pa swA las byung / /dkar mo 'khor lo skor 'dzin ma/ /g.yon pas sdang la sdigs mdzub mdzad/ /de bzhin rin 'byung cod pan can/ /chu'i khams dang stobs kyi pha rol tu phyin pa'i rang bzhin can no/ /nyi mar gnas pa hA las byung / /klu zhags 'dzin pa sku</text></item>
<item><p>275a6</p><section></section><text>mdog sngo/ /g.yon pas sdigs mdzub 'jigs byed pa/ /gnod mdzes ma ni 'og tu bsgom/ /de bzhin mi bskyod cod pan can/ /nam mkha'i khams dang ye shes kyi pha rol tu phyin pa'i rang bzhin can no/ /de ltar dkyil 'khor yongs su rdzogs par blta ste/ /</text></item>
<item><p>275a7</p><section></section><text>thams cad mig la sogs par byin gyis brlab par bya ste/ mig tu gti mug rdo rje bskyed/ /zhe sdang rdo rje snyan gnyis la/ /de bzhin sna la ser sna ma/ /kha ru 'dod chags rdo rje ma/ /phrag dog rdo rje de bzhin du/ /nyon mongs kun gyi mun sel ma/ /skye mched la ni rnam par</text></item>
<item><p>275b1</p><section></section><text>shes/ /yid la bdag med rnal 'byor ma/ /zhes pas mig la sogs pa byin gyis brlabs pa'i rjes la sku gsung thugs byin gyis brlab par bya ste/ /oM yig gis sku byin gyis brlab pa dang / AH yig gis gsung byin gyis brlab pa dang / hUM yig gis thugs byin gyis brlab par</text></item>
<item><p>275b2</p><section></section><text>bya'o/ /de nas lha mo kun gyi snying gar gnas pa'i zla ba'i dkyil 'khor la rang rang gi sa bon blta ste/ de nas rang rang gi snying ga'i sa bon gyi 'od zer gyis ye shes sems dpa'i gzugs kyi sgrol ma mdun gyi nam mkha' la spyan drangs la/ sngar bzhin du a r+g+ha la sogs pa phul</text></item>
<item><p>275b3</p><section></section><text>nas/ /me tog sgrol ma la sogs pa lha mo rnams spros pas de rnams kyi phyi nang gsang ba de kho na nyid kyi mchod pas mchod de/ de nas dam tshig gi phyag rgya bstan par bya ste/ de nas ye shes kyi dkyil 'khor sgo skyong gi rnal 'byor gyis dam tshig gi dkyil 'khor du oM badzra aM ku</text></item>
<item><p>275b4</p><section></section><text>shi A kaR+Sha ya dzaH oM badzra pA she A be sha ya hUM/ /oM badzra sh+po Te ban d+hA/ oM badzra A be she ba shi ku ru ho/ oM b+ha ga ba ti sa ma ye shwa ri sarba bud+d+ha ma te tA ri ni a d+hi Sh+Tha na me ku ru swA hA/ zhes pa'i sngags 'di rnams kyis dgug pa dang / gzhug pa dang / bcing ba dang / dgyes par bya'o/ /chu</text></item>
<item><p>275b5</p><section></section><text>dang 'o ma'i rig pas gcig tu byas la tha mi dad par bya'o/ /de nas yang rang gi snying ga'i sa bon gyi 'od zer gyis/ /bde ba can gyi zhing khams na gnas pa'i de bzhin gshegs pa lnga dang / gzhan yang bdud rtsi lngas yongs su gang ba'i gser gyi bum pa dang / rol mo la sogs pas yongs su</text></item>
<item><p>275b6</p><section></section><text>brgyan pa bkug la/ mchod de dbang bskur bar gsol ba gdab pa ni/ bde gshegs tshig mchod bdud rtsi dbang bskur gyis/ /de bzhin gshegs pa thams cad bdag la dbang bskur du gsol/ /gsol ba gdab pa ni/ byang chub rdo rje sangs rgyas la/ /ji ltar che ba'i che</text></item>
<item><p>275b7</p><section></section><text>sbyin ltar/ /bdag kyang bskyab pa'i don gyi phyir/ /nam mkha' rdo rje deng bdag stsol/ /gsol ba'o/ /da nas de bzhin gshegs pa de dag gis dpal he ru ka'i gzugs su sprul pas bdud rtsi rnam pa lnga'i rang bzhin de bzhin gshegs pa lnga'i bdag nyid can bum pa rnam pa lnga</text></item>
<item><p>276a1</p><section></section><text>yis bdag la dbang bskur bar bsam mo/ /ji ltar bltams pa tsam gyis ni/ /de bzhin gshegs kun khrus gsol ltar/ /lha yi chu ni dag pa yis/ /de bzhin bdag gis khrus bya'o/ /dbang bskur rdo rje chen po ni/ /khams gsum kun gyis phyag byas ma/ /</text></item>
<item><p>276a2</p><section></section><text>sangs rgyas kun gyi gsang gsum pa'i/ /gnas las byung ba sbyin par bya/ /zhes pa la sogs pa 'dis dbang bskur ba byas la/ me tog gur kum gyi char dbab pa dang / lha'i rol mo'i sgra dang / spyan ma la sogs pas glu blang ba dang / gzugs kyi rdo rje ma la sogs pas bstod pa</text></item>
<item><p>276a3</p><section></section><text>dang / /lha rnams kyis mchod pa dang / rnam par snang mdzad la sogs pas rjes su gnang bar byas pa'o/ /de nas spyan ma la sogs pas bum pa rnams bzung ste/ rang gi dkyil 'khor du rab tu bzhugs so/ /oM sarba ta thA ga ta a b+hi She ka sa ma ya shri ye hUM/ zhes brjod pas</text></item>
<item><p>276a4</p><section></section><text>rin chen 'byung ldan te/ gzhan rnams la rim pa ji lta bas so/ /me tog sgrol ma la sogs pa bzhi la rnam par snang mdzad dang / mi bskyod pa dang / snang ba mtha' yas dang / don yod grub pa rnams so/ /de bzhin du rdo rje lcags kyu ma la sogs pa bzhi la'o/ /gtsug tor</text></item>
<item><p>276a5</p><section></section><text>rnam par rgyal ma dang gnod mdzes ma gnyis la rin chen dbang phyug dang / de bzhin gshegs pa mi bskyod pa gnyis so/ /de'i rjes su mgo bo la/ oM tA re 'o/ /kha la oM tA re 'o/ /mig la oM tA re'o/ /mgrin pa la oM tA re'o/ /snying la oM tA re Ni/ zhes pa 'dis sbyar bas me long gi</text></item>
<item><p>276a6</p><section></section><text>gzugs brnyan ltar shin tu gsal ba spros pa'i 'od zer gyi tshogs kyi nam mkha' la ri mo bris pa lta bu bdag nyid gsal bar bsgoms te/ spro ba dang bsdu ba'i sbyor ba bya'o/ /de nas sems can thams cad kyi don ched du 'thor 'thung dang gtor ma byin gyis brlab pa la</text></item>
<item><p>276a7</p><section></section><text>sogs pa bya ste/ gdan la skyil krung bcas la thabs dang shes rab kyi snyoms par 'jug pas yi dam lha'i rnal 'byor du dmigs te/ chang gi snod las mthe bong dang / srin lag gnyis kyis A li thigs pa gcig blangs la/ lag pa gnyis mnyes te/ snod kyi nang</text></item>
<item><p>276b1</p><section></section><text>du lag pa g.yon pa bzhag la/ ha yig gis mdog bsgyur bar bya ste/ lag pa g.yas pa yang de'i steng du bkab la hoH yig gis dri ngan pa bsal bar bya'o/ /de bzhin du lag pa gnyis ka gzhag pa'i 'og tu hrIH yig zhu bas bdud rtsir gyur nas rdzogs par byas te sbyang ngo / /de</text></item>
<item><p>276b2</p><section></section><text>nas lag pa g.yon pa'i mthe bong dang srin lag gnyis kyis thigs pa blangs te/ chos kyi dbyings kyi phyag rgyar lhag par mos pas zur gsum pa'i maN+Dal bya ste/ de'i dkyil 'khor du baM bris la byang sems spro ba'i rim pa ltar rten dang brten pa'i rang bzhin gyi dkyil 'khor rnam par</text></item>
<item><p>276b3</p><section></section><text>bsams te/ mchod pa la sogs pa'i sngags dang A li'i rdzas kyis yang dag par mchod cing bstod do/ /oM ha hoHhrIHswA hA/ zhes pa'i sngags 'dis lan gsum brjod de/ mgo la gtor ba dang / dpral bar thig le dang / lce la sngags kyis 'thor 'thung bya ste/ gtor ma'i</text></item>
<item><p>276b4</p><section></section><text>snod nas bcom ldan 'das ma la lan gsum phul la/ las kyi dbye ba dang / kha dog gi dbye bas gtor ma byin gyis brlab par bya ba ni hUM las byung ba'i chos 'byung gi nang du baM las skyes pa'i sna tshogs pad+ma'i steng du/ yaM yongs su gyur pa las rlung gi dkyil 'khor gzhu lta bu/ de'i</text></item>
<item><p>276b5</p><section></section><text>steng du raM dmar po yongs su gyur pa las me'i dkyil 'khor zur gsum pa steng du 'bar bas mtshan pa/ de'i steng du aH las byung ba'i pad+ma'i snod kyi dbus su b+hUM AM dzrIM khAM hUM lAM mAM pAM tAM pAM zhes pa'i sa bon bcu po de dag go ku da ha na/ bi ra shu ma mu'i sa bon bcu po de dag</text></item>
<item><p>276b6</p><section></section><text>gis byin gyis brlabs pa can du rnam par bltas la/ oM las byung ba'i zla ba'i dkyil 'khor gyi steng du hUM las byung ba'i rdo rje hUM gis mtshan pa bsgoms te/ de'i steng du oM dkar po'i kha chod bltas te/ rlung g.yos pas me 'bar zhing / rdo rje las gzhan pa'i rdzas rnams</text></item>
<item><p>276b7</p><section></section><text>zhu nas thod par gnas te/ de nas rdo rjes lan bzhi'am lnga dkrugs pas de yang rnam par zhu nas gnas te/ de'i rjes su de nyid rnam pa gsum gyis mtha' yas shing mthar thug pa'i 'jig rten gyi khams na gnas pa'i byang chub sems dpa' rnams rjes su chags nas de dag</text></item>
<item><p>277a1</p><section></section><text>gis ye shes kyi bdud rtsi bkug nas rab tu zhugs te/ de nyid gsum gyis byin gyis brlabs pas bdud rtsir gyur te/ bsil bar 'gyur bar blta'o/ /de nas/ oM AH sarba ta thA ga ta dz+nyA na a mr-i te hUM zhes pa'i sngags 'dis rdo rje dang ldan pa'i phyag gis gtor snod la reg</text></item>
<item><p>277a2</p><section></section><text>ste/ rang gi snying ga'i sa bon gyi 'od zer gyis bkug pa'i lha mo'i 'khor lo la gnas pa'i lha rnams la bstan par byas la/ oM pra ba ra sat+kA raM ar+g+haM pra tI ts+tsha swA hA/ zhes pa'i sngags 'dis dung gi phyag rgyas mdun du mchod yon dbul lo/ /oM pra ba ra sat+kA raM pA t+ya pra tI ts+tsha swA hA/ zhes pa'i sngags</text></item>
<item><p>277a3</p><section></section><text>'dis skam pa'i phyag rgyas zhabs gnyis la zhabs bsil dbul lo/ /gong bzhin du bdud rtsi myang ba'i cho gas gtor ma nye bar bya ba la sogs pa bdud rtsir byas la/ oM badzra tA re b+ha ya ha re bi g+hAM shAn+ti ka re/ pra kr-i te b+ha swA re/ sarba du Sh+Da sA d+ha ni i meM ba liM pra tI ts+tsha maM sarba sa twA nA ny+tsa ra k+ShaM</text></item>
<item><p>277a4</p><section></section><text>ku ru/ shAn+tiM ku ru/ puSh+TiM ku ru/ ba liM ku ru/ ra k+Sha ra k+Sha maM sarba twAM Sh+tsa hUM hUM hUM phaT phaT phaT swA hA/ zhes pas gtor ma nye bar bshams te/ hUM dkar po yongs su gyur pa las byung ba'i ljags rdo rje'i 'od zer gyi sbu gu nas 'phru tsam gyis gsol bas dkyil 'khor gyi bdag bo 'khor dang</text></item>
<item><p>277a5</p><section></section><text>bcas pa tshim par bsam mo/ /de nas kha bshal ba la sogs pa byas la/ oM badzra satwa sa ma ya/ ma nu pA la ya/ badzra satwa twe no pa tiSh+Tha/ dri D+ho me b+ha ba/ su po Sh+yo me b+ha ba/ su to Sh+yo me b+ha ba/ a nu ra k+to me b+ha ba/ sarba sid+d+hi m+me pra ya ts+tsha sarba ka rma su tsa me/ tsit+taM shre yaH/ ku ru hUM</text></item>
<item><p>277a6</p><section></section><text>ha ha ha ha hoH b+ha ga wAM sarba ta thA ga ta badzra mA me muny+tsa/ badzrI b+ha ba ma hA sa ma ya sa twa aH zhes brjod pas 'dod pa'i don la gsol ba gdab ste/ lha mo tshad ma dam tshig tshad ma dang / /de rnams gsung yang tshad ma mchog dang ni/ /bden pa des ni lha mo 'di rnams kyis/ /bdag la</text></item>
<item><p>277a7</p><section></section><text>rjes su 'dzin pa'i rgyur gyur shog /srid dang zhi la chags kun rtogs pa'i rlabs bcom zhing / /dngos kun ma lus rang bzhin nam mkha' ltar gzigs pa/ /brtse ba'i chu yis rab rgyas thugs ni rgya mtsho'i mchog /lha mo rnams kyis bdag la shin tu brtser mdzad gsol/ /zhes</text></item>
<item><p>277b1</p><section></section><text>pa 'di rnams brjod la bzod par gsal to/ /oM khyed kyis sems can don kun mdzad/ /sangs rgyas yul du gshegs su gsol/ /sangs rgyas yul du gshegs nas kyang / /slar yang sems can don la byon/ /zhes pa 'dis g.yas pa'i rgyab tu g.yon pa'i mthe bong dang /</text></item>
<item><p>277b2</p><section></section><text>srin lag gis se gol lan gsum brdabs pa'o/ /de nas lam gyi bzhi mdor gtor ma btang ngo / /gtor ma dbul ba'i cho ga'o/ /de'i rjes su gzhan yang bza' ba'i cho ga ni/ 'dis bza' bar byas te/ lto ba'i me thab kyi steng du me'i sa bon las byung ba'i me la bza' ba la</text></item>
<item><p>277b3</p><section></section><text>sogs pa'i rdzas lag pa'i gzar bus sbyin sreg bya'o/ /hUM dkar po las byung ba'i ljags rdo rje nas 'bru tsam gyis 'khor lo dang bcas pa'i sgrol ma'i gzugs kyi sbyar bas dgang blugs kyis sbyin sreg dbul bar bya'o/ /mgrin pa'i lam de dag thams cad lto ba'i thab la</text></item>
<item><p>277b4</p><section></section><text>rab tu zhugs te/ lto ba'i mes zhu nas bdud rtsir gyur te/ bdud rtsi des bcom ldan 'das ma 'khor dang bcas pa tshim par gyur par bsam mo/ /khyad par nang gi sbyin sreg gi cho ga'o/ /de nas bdud rtsi myangs nas lha'i bdag nyid can rdzogs pa'i rnal 'byor pa sbro bsdu sngon du 'gro bas/</text></item>
<item><p>277b5</p><section></section><text>bsgoms pas skyon myur ba dang / bul ba dang / mi gsal ba dang / chad lhag dang / rtog pa ngan pa spangs la bzlas pa ni/ oM tA re tut+tA re tu re swA hA/ zhes brjod pa ni rang gi snying ga'i sa bon las spros pa'i sngags 'khor lo bskor ba'i sbyor bas kha nas 'thon te/ sangs rgyas kyi</text></item>
<item><p>277b6</p><section></section><text>yon tan gyi tshogs dang / nor bu dang / sngags dang / sman dang / zla ba dang / skar ma dang / bri ba bstan bcos dang / sgyu rtsal gyi yon tan la sogs pa'i nus pa blangs nas/ yang snying ga'i zla ba la rab tu zhugs te/ rang dang gzhan thams cad kyis mi shes pa'i mun pa</text></item>
<item><p>277b7</p><section></section><text>bsreg pa'i bdag nyid du bsam par bya ste sngags bzlas par bya'o/ /thun gsum du bsgom par bya'o/ /skyon langs te rtag tu lha'i rnam par bsam par bya'o/ /gang gi tshe sngags bzlas pa las ldang bar 'dod pa de'i tshe sngags kyi phreng ba rang gi snying ga'i sa bon la thim</text></item>
<item><p>278a1</p><section></section><text>par byas la/ mchod pa sngon du 'gro bas smon lam btab ste/ bsod nams yongs su bsngos la yi ge brgya ba lan gsum brjod do/ /de nas lha mo'i nga rgyal bya ste/ chos thams cad kyang de'i gzugs su bltas la/ ji ltar bde bar gnas par bya'o/ /</text></item>
<item><p>278a2</p><section></section><text>nyal ba'i dus su yang bla ma dang / sangs rgyas dang / sems can de rnams sangs rgyas su bltas la yang dag par mchod de/ brkyang phyag gis 'dud pa'i bsam pas seng ge'i nyal stabs kyi tshul gyis 'od gsal du snyoms par 'jug pa'i rnal 'byor gyis bsam pas nyal bar bya'o/ /</text></item>
<item><p>278a3</p><section></section><text>de nas tho rangs kyi thun la lha mo'i glu'i sgras rab tu bskul bas langs te/ thams cad snga ma bzhin du bya'o/ /'di ni sngags mchog dam pa yin/ /sangs rgyas kun gyis phyag byas pa'i/ /bklags pas 'grub byed bzang po ni/ /rdo rje gur las gsungs pa'o/ /rdo rje sgrol ma'i bdag rnal 'byor/ /sems can don</text></item>
<item><p>278a4</p><section></section><text>kun mthar phyin pa/ /rdo rje skyil krung sbyor ba yis/ /khams gsum 'di ni bsgrub par bya/ /de nas gzhan yang gzungs sngags 'di/ /oM na maH AR+YA ba lo ki te shwa rA ya/ bo d+hi satwA ya/ ma hA sa twA ya/ ma hA kA ru Ni kA ya/ tad+ya thA/ oM tA re tut+tA re tu re sarba duSh+Ta pra duSh+TaM ma ma kr-i ta/ dzaM b+ha</text></item>
<item><p>278a5</p><section></section><text>ya dzaM b+ha ya/ staM b+ha ya staM b+ha ya/ me ha ya/ mo ha ya/ ban+d+ha ya ban+d+ha ya/ hUM hUM hUM phaT phaT phaT sarba duSh+Ta staM b+ha ni tA re swA hA/ sngags 'di'i nye bar spyod pa'i cho ga bshad par bya'o/ /sngags 'dis gos kyi thu ba la lan bdun mngon par bzlas la mdud pa byas te nags 'thug</text></item>
<item><p>278a6</p><section></section><text>por phyin kyang gang gis kyang 'jigs par mi 'gyur te/ stag dang / chu srin dang / chom rkun dang / seng ge dang /sbrul dang / glang po che dang / ma he dang / dom dang / ba men la sogs pa rnams kyang 'di'i mtshan dran pa tsam gyis rnam par 'jig par 'gyur ro/ /de nas me</text></item>
<item><p>278a7</p><section></section><text>tog sgrol ma'i rab sbyor ni/ oM tA re tut+tA re tu re che ge mo bdag gi dbang du gyis shig swA hA/ zhes pa'i sngags 'dis ut+pal dmar po brgya rtsa brgyad la sbyin sreg byas na gang 'dod pa de dbang du 'du bar 'gyur ro/ /spos kyi sgrol ma'i rab sbyor ni/ oM tA re tut+tA re tu re tsa la</text></item>
<item><p>278b1</p><section></section><text>pra tsa la shI g+h+raM gA mi ni de ba dat+ta uts+tsha Ta ya hUM/ zhes pa'i sngags 'dis bya rog gi sgro la lan sum cu rtsa gcig bzlas nas dgra po'i sgo la sbas pas zhag bdun gyis skrod par 'gyur ro/ /mar me'i sgrol ma'i rab sbyor ni/ oM tA re tut+tA re tu re a mu ka a b+hi d+ha naM ku maM raM mi h+yaM bi b+ha he na</text></item>
<item><p>278b2</p><section></section><text>ya s+ya si twa pra yats+tsha tu swA hA/ ma da na dang gtum pa'i sa bon dang / de bzhin smyon ba'i 'bras bu dang / /mya ngan med pa'i me tog la/ /stong phrag lnga ru sbyin sreg bya/ /bu ram sbrang rtsi mar sbyin sreg /bu mo bsgrubs la khyad par 'phags/ /de nas rnal 'byor zhag bdun</text></item>
<item><p>278b3</p><section></section><text>bar/ /bdag 'dod bu mo rnyed par 'gyur/ /zhes so/ /dri'i sgrol ma'i rab sbyor ni/ oM tA re tut+tA re tu re a mu ka swa s+thA nA da ma ma ra Sha A kaR+Sha ya dzaH zhes pa'i sngags 'dis khaM khri'i tsher ma dang / rang byung gi me tog sbyin sreg bya'o/ /sngags 'dis rgyal po'i bu mo yang dbang</text></item>
<item><p>278b4</p><section></section><text>du 'gyur ro/ /rdo rje lcags kyu ma'i rab sbyor ni/ ra dza sa la'i ras la zhal gcig phyag gnyis pa lcags kyu dang zhags pa 'dzin pa bris la/ de'i mdun du mchod pa bya ste/ gtsang zhing gtsang ma las byung ba'i/ /lha yi me tog dge rnams ni/ /gus pas bdag ni 'bul</text></item>
<item><p>278b5</p><section></section><text>lags na/ /bzhes te bdag la dgongs su gsol/ /spos bzangs dri dang ldan pa yis/ /'di ltar nags tshal yid 'ong ba/ /gus pas bdag ni 'bul lags na/ /bzhes te bdag la dgongs su gsol/ /gtsang zhing dge la mun pa sel/ /srin po 'joms pa'i mar me 'di/ /bdag gis gus pas 'bul</text></item>
<item><p>278b6</p><section></section><text>lags na/ /bzhes nas bdag la dgongs su gsol/ /gtsang zhing gtsang ma las byung ba'i/ /dge ba'i lha rdzas dri rnams 'di/ /bdag gis gus pas 'bul lags na/ /bzhes nas bdag la dgongs su</text></item>
<item><p>278b7</p><section></section><text>gsol/ /zhes brjod pas bsgom pa dang ldan pas sngags brjod pa ni/ oM tA re tut+tA re tu re ma ma swA ba naM a mu ki daR+Sha ya hUM phaT/ ces stong phrag lnga bzlas la zhags pas ske la bcings pa dang lcags kyus snying la phug ste/ ut+pal de nyid kyis rkang pa gnyis bcings la</text></item>
<item><p>279a1</p><section></section><text>bkug ste/ rkang 'og bsgrub bya bsams nas su/ /khol mo lta bur longs spyad bya/ /zhes so/ /rdo rje zhags pa'i rab sbyor ni/ sgrol ma'i gzungs kyis srin lag la lan bdun bzlas pa byas la bdag gi mig gnyis la phyis te/ de nas rgyal po'i drung du phyin na</text></item>
<item><p>279a2</p><section></section><text>rgyal po de slob ma lta bur 'gyur pas dad par byed pa dang / ngan du mi smra bar sbyin pa ster te/ mthun pa'i gtam smra ba/ khol po lta bur 'gyur ba dang / khros kyang dbang du 'gyur ro/ /'di ni yid ches par mthong bar gyur pas ngo mtshar che'o/ /rdo rje lcags sgrog ma'i rab sbyor ni/</text></item>
<item><p>279a3</p><section></section><text>sgrol ma'i gzungs sngags lan brgya rtsa brgyad bzlas la/ mgo gnyis pa'i sbrul gyi thal ba byas la/ ba dmar mo'i mar dang / shing a rka'i bal gyis sdong bu byas la/ de las mar me byas la snag tsha byas te/ snag tsha de rdo rje nyi ma dang / rdo rje chos rnams kyis bsres</text></item>
<item><p>279a4</p><section></section><text>la mnyes te rta mchog gi spos btang ngo / /thal ba de dang bcas pas mig gnyis la byugs la/ rdo rje'i mig des gang mthong ba de la gal te pad+ma gar gyi dbang phyug 'dzag par ma gyur na/ de'i tshe bdag sgrol ma ma yin zhing / sangs rgyas bcom ldan 'das thams cad bdag</text></item>
<item><p>279a5</p><section></section><text>gis gsad par 'gyur ro zhes so/ /rdo rje lcags sgrog ma'i rab sbyor gnyis pa ni/ bu chung so ma skyes pa'i lce blangs la/ sgrol ma'i gzung sngags lan bdun bzlas te/ sdo b+h+r-ing+ga rA dza dang gi wang dang gnyis lhan cig tu byas te/ dpral bar thig le byas na/ gang dang gang</text></item>
<item><p>279a6</p><section></section><text>mthong ba de dbang du 'gyur ro/ /rdo rje dril bu'i rab sbyor ni/ lto ba'i srin bu la sgrol ma'i gzungs sngags lan bdun bzlas te/ rdo rje chos dang lhan cig byas te/ taM pu la dang bcas pa sbyin par bya'o/ /rnal 'byor mchog de mid na mi spong zhing / gzhan la yang mi chags</text></item>
<item><p>279a7</p><section></section><text>te gzhan du yang mi 'gro zhing rang gi bdag po yang spangs te/ rang gi chung ma lta bur spyad par 'gyur ro/ /rdo rje dril bu ma'i rab sbyor gnyis pa ni/ bdag nyid sgrol mar bsgoms la tshil chen gyi byug pa bya zhing sngags khri tsho gcig bzlas pa byas la/ bzlas pa'i rjes su</text></item>
<item><p>279b1</p><section></section><text>'bras mkhar ma can gyi 'dag pas dri mas thon la/ des snum khur du byas la/ gang la sbyin pa de 'tshog chas lnga dang bral yang mi spong ngo / /gtsug tor rnam par rgyal ma'i rab sbyor ni/ zla ba gzas zin pa'i dus su sgrol ma'i gzungs sngags bzlas shing brtan par bya ste/ de las byung</text></item>
<item><p>279b2</p><section></section><text>ba'i 'jig rten dbang phyug dang / dung dkar gyi thal ba dang bsres te rab tu mos nas 'tshog chas lnga dang bral yang mi spong ngo / /gtsug tor rnam par rgyal ma'i rab sbyor gnyis pa ni/ sgrol ma'i gzungs sngags kyis shing thog ma ngan la lan brgya rtsa brgyad bzlas te/ rdog ma'i 'bru dang</text></item>
<item><p>279b3</p><section></section><text>rta mgrin gnyis lhan cig tu byas nas gang la byugs pa de dbang du 'du bar 'gyur ro/ /snod mdzes ma'i rab sbyor ni oM tA re tut+tA re tu re a mu ka s+ya ban+d+ha na muk+ti ku ru mu swA hA/ shing arka'i 'o ma la bsgrub bya'i ming dang bcas pa bris la/ ku li rta'i tshang la sbas na/ bcings pa</text></item>
<item><p>279b4</p><section></section><text>las grol bar 'gyur ro/ /rdo rje sgrol ma'i sgrub thabs 'di/ /bdag gis byas pa'i bsod nams gang / /thob des kun kyang 'jig rten 'dir/ /bde gshegs go 'phang thob par shog /rdo rje gur las byung ba gru ba thob chen po sna tshogs dmar po zhabs kyis mdzad pa rdzogs</text></item>
<item><p>279b5</p><section></section><text>so// //rgya gar shar phyogs kyi paN+Di ta chen po dA na shI las rang 'gyur du mdzad pa'o// @#/ /rgya gar skad du/ badzra tA ra sA d+ha naM/ bod skad du/ rdo rje sgrol ma'i sgrub thabs/ bcom ldan 'das sgrol ma la phyag 'tshal lo/ /sbyin sreg dang ni</text></item>
<item><p>279b6</p><section></section><text>las kyi cho ga yis/ /'dod pa'i don kun sgrub par byed pa yi/ /rdo rje sgrol ma sgrub pa'i thabs/ /de nas yang dag bshad bya ba/ /de la sngags kyi tshig 'di yin te/ 'di lta ste/ na mo rat+na tra yA ya/ na maH Ar+yA wa lo ki te shwa rA ya/ bo d+hi sa twA ya/ ma hA sa twA ya/ ma hA kA</text></item>
<item><p>279b7</p><section></section><text>ru Ni kA ya/ ta d+ya thA/ oM tA re tut+tA re tu re sarba duSh+Ta pra dush+TAM ma ma kr-i te dzaM b+ha ya/ staM b+ha ya/ mo ha ya/ ban+d+ha ya/ hUM hUM hUM phaT phaT phaT/ sarba duSh+Ta staM b+ha ni tA re swA hA/ de la yang dang po re zhig rang gi snying gar zla ba la sa bon tAM bsams te/ de'i 'od zer gyis bla ma dang sangs rgyas dang byang</text></item>
<item><p>280a1</p><section></section><text>chub sems dpa' spyan drangs te/ mchod pa rnam pa sna tshogs kyis yang dag par mchod la/ sdig pa bshags pa la sogs pa bya zhing / gsum la skyabs su 'gro ba'i tshigs bcad rdzogs par bya'o/ /de nas tshangs pa'i gnas bzhi bsgoms la/ oM shU</text></item>
<item><p>280a2</p><section></section><text>n+ya tA dz+hA na badzra swa b+ha wa A t+ma ko\u0f85haM zhes bya ba'i sngags brjod par bya'o/ /de nas paM las skyes pa'i pad+ma dang zla ba'i steng du tAM gi sa bon bsams te/ de yongs su gyur pa las/ ma mo'i dkyil 'khor dbus gnas pa'i/ /lha mo sgrol ma bsgom par bya'o/ /zhal bzhi ma la phyag brgyad ma/ /</text></item>
<item><p>280a3</p><section></section><text>rgyan rnams kun gyis brgyan pa yi/ /gser gyi mdog can bsgom par bya/ /gzhon nu ma yi mtshan nyid 'bar/ /sna tshogs pad+mar mnyam gnas pa'i/ /zla ba'i gdan la yang dag bzhugs/ /ser dang dkar dang dmar dang gnag /g.yas skor gyi ni zhal bzhi'o/ /spyan gsum</text></item>
<item><p>280a4</p><section></section><text>rdo rje skyil krung gnas/ /'od dmar sangs rgyas bzhis dbu brgyan/ /rdo rje mda' dung mchog sbyin ni/ /g.yas pa'i phyag na bsnams pa'o/ /ut+pal gzhu dang rdo rje lcags kyu zhags/ /sdigs mdzub g.yon pa'i phyag na 'phyar ba'o/ /rdo rje skyil krung rnal 'byor gyis/ /sa gsum po yang</text></item>
<item><p>280a5</p><section></section><text>bsgrub par bya/ /de mdun me tog sgrol ma ni/ /mdog ni dkar zhing yid 'ong ma/ /oM yig las ni yang dag rdzogs/ /me tog snod ni phyag na bsnams/ /zhal gcig phyag ni gnyis pa ste/ /rgyan rnams kun gyis rnam brgyan pa'o/ /lho phyogs bdug spos sgrol ma ni/ /gzugs mdzes</text></item>
<item><p>280a6</p><section></section><text>mdog ni gnag pa ste/ /bdug spos snod ni phyag bsnams shing / /rgyan rnams kun gyis rnam par brgyan/ /nub phyogs mar me sgrol ma yang / /mdog ni ser zhing yid 'phrog ma/ /bzang po mar me'i snod bsnams shing / /gser gyi rna cha rab tu g.yo/ /byang phyogs dri yi sgrol</text></item>
<item><p>280a7</p><section></section><text>ma ni/ /dri yi dung chos phyag na bsnams/ /lha mo mdog ni dmar 'dra ba/ /snying po'i dkyil 'khor la bsgom bya'o/ /'di kun zhal gcig phyag gnyis ma/ /rgyan rnams kun gyis rnam par brgyan/ /rdo rje skyil mo krung gis ni/ /lha mo drug po 'di kun bzhugs/ /cung zad zhal</text></item>
<item><p>280b1</p><section></section><text>ni gtsigs pa ste/ /'gying bag bcas pas yang dag gnas/ /'di ltar dkyil 'khor kun bsams la/ /rang gi snying ga'i sa bon gyi/ /'od kyis ye shes spyan drangs te/ /dzaH hUM baM hoH'i sngags kyis ni/ /dgug pa la sogs bya ba'o/ /shar gyi sgo ru bsam pa ni/ /rdo rje lcags kyu 'od</text></item>
<item><p>280b2</p><section></section><text>dkar ma/ /phyag na rdo rje lcags kyus mtshan/ /yid du 'ong ba'i bdag nyid do/ /lho sgor rdo rje zhags pa ma/ /gnag cing shin tu 'dod la dga'/ /bzang po'i rgyan gyis brgyan pa'i lus/ /rdo rje zhags pa 'chang ba'i mchog /rdo rje lcags sgrog dmar ser ma/ /rdo rje lcags</text></item>
<item><p>280b3</p><section></section><text>sgrog phyag bsnams shing / /sna tshogs rgyan gyis brgyan pa ni/ /nub kyi sgor ru bsam par bya/ /byang sgor rdo rje dril bsnams ma/ /mdog dmar bzang po yi ni gzugs/ /dge zhing brtan par blta bar bya/ /steng du gtsug tor rnam rgyal ma/ /gzugs bzang mdog ni ser</text></item>
<item><p>280b4</p><section></section><text>ba ste/ /byang chub 'bras bu sbyin byed pas/ /de nas sngags pas 'khor lo 'chang / /snying po'i dkyil 'khor 'og tu ni/ /dge zhing 'od 'bar ba yi gzugs/ /klu yi zhags pa phyag na bsnams/ /zhal gcig phyag ni gnyis ma ste/ /thams cad mkhyen pa'i yid 'ong ma/ /</text></item>
<item><p>280b5</p><section></section><text>mdog gnag rnam par bsgom par bya'o/ /yi ge bcu pa 'di yis ni/ /lha mo bcu ni rnam par sprul/ /pha rol phyin bcu dag pa ste/ /chos kun rab tu sgrub par byed/ /de la yi ge bcu pa ni/ /oM tA re tu t+tA re tu re swA hA/ de bzhin du sku gsung thugs byin gyis brlab pa dang / dbang bskur ba</text></item>
<item><p>280b6</p><section></section><text>dang / thig le dang / phra mo dang / bzlas pa la sogs pa bsgom par bya'o/ /sangs rgyas kun gyis phyag byas pa/ /sngags mchog 'di ni gtso bo ste/ /bzang po brjod pas 'grub par 'gyur/ /rdo rje gur las gsungs pa'o/ /'dir sngags 'di nye bar spyod pa ni sngags 'di</text></item>
<item><p>280b7</p><section></section><text>yis gos kyi thu ba bzung ste/ lan bdun bsngags la mdud ba bya ste/ 'jigs pa dang bcas pa'i sa gang du 'gro yang 'jigs par mi 'gyur ro/ /stag dang rkun ma dang chu srin dang seng ge dang sbrul dang glang po che dang ma he dang dred dang ba lang la sogs pas kyang gnod pa byed mi nus so/ /</text></item>
<item><p>281a1</p><section></section><text>de bzhin du sngags 'dis ut+pal lan brgya rtsa brgyad sbyin sreg byas na gang 'dod pa de dbang du 'gyur ro/ /oM tA re tu t+tA re tu re a mu kaM me ba sha ma nA ya swA hA/ de bzhin du sngags 'dis khwa'i sgro la lan sum cu rtsa gnyis bzlas nas dgra bo'i khang par sbas na/ de zhag bdun</text></item>
<item><p>281a2</p><section></section><text>gyis skrod par 'gyur ro/ /oM tA re tu t+tA re tu re tsa la pra tsa la shI g+h+raM gA mi ni de ba dat+ta ya uts+tsha Ta ya hUM phaT/ ces pa ni bskrad pa'i cho ga'o// //de bzhin du sbyor ba gzhan yang oM tA re tut+tA re tu re a mu kaM a b+hi naM ku ma ri ma gya mu dra tha he na ha s+yeHpi ta pa rA yats+tsha ru swA hA/ myos byed gtum</text></item>
<item><p>281a3</p><section></section><text>po'i sa bon dang / /de bzhin smyo byed 'bras bu dang / /mya ngan med kyi me tog la/ /stong phrag lnga ni sbyin sreg bya/ /mar dang sbrang rtsi bu ram gyis/ /sbyin sreg bu mo bsgrubs la bsngags/ /de nas zhag bdun sbyor ba yis/ /rang 'dod bu mo thob par 'gyur/ /de nas sbyor ba gzhan yang oM tA</text></item>
<item><p>281a4</p><section></section><text>re tu t+tA re tu re a mu kaM a mu kA a b+hi d+hA nAM swa na ta A kaR+Sha yA ma ma an+ti ke dzaHzhes bya ba'i sngags 'dis rgya shug gi tsher ma la stong phrag lnga rang byung gi me tog la bsnugs shing sbyin sreg byas na 'dis ni rgyal po'i bu mo yang 'gugs par byed do/ /de nas gzhan yang sbyor ba 'di yin te/</text></item>
<item><p>281a5</p><section></section><text>rang byung gi me tog gis bskus pa'i ras la bcom ldan 'das zhal gcig phyag gnyis ma/ lcags kyu dang ut+pala'i zhags pa phyag na bsnams pa bris la/ de'i mdun du lha rdzas bzang po 'di zhes bya ba la sogs pas mchod pa byas la bcom ldan 'das la bzlas pa bya'o/ /oM</text></item>
<item><p>281a6</p><section></section><text>oM tA re tut+tA re tu re a mu ki mi pa sing haM swa pa naM ka tha a hUM phaT/ stong phrag lnga bzlas pas 'ong bar 'gyur ro/ /zhags pas ske nas bcings te/ lcags kyus phug la rkang pa gnyis nas ut+pal yis bcings la/ bsgrub bya kun tu bkug ste/ rkang pa'i 'og tu bsams la/ bran mo'i</text></item>
<item><p>281a7</p><section></section><text>gzugs kyis longs spyad par bya'o/ /de nas sbyor ba gzhan yang sgrol ma'i gzungs kyis lan bdun bsngags te/ bdag nyid kyi mig gnyis la byugs la/ rgyal po'i rigs kyi nang du zhugs na rgyal po dang bcas pas bla mar byed do/ /dbang du byed par 'gyur ro/ /de nas gzhan</text></item>
<item><p>281b1</p><section></section><text>yang sbyor ba ni sgrol ma'i gzungs kyis brgya rtsa brgyad brjod do/ /sbrul gyi rgyal po mgo gnyis pa'i mgo thal bar byas te/ ba dmar mo'i mar la arka'i spra ba'i sdong bu byas te/ me sbar la dud pa bsag par bya'o/ /dud pa de dang rdo rje nyi ma dang / rdo rje chos dang bsres shing mnyes la rta mchog</text></item>
<item><p>281b2</p><section></section><text>gis bdug par bya'o/ /de nas thal ba dang lhan cig tu mig la bskus nas gang rdo rje mig gis bltas pa de'i pad+ma rA ga 'dzag par 'gyur ro/ /gal te de ltar ma gyur na ni bdag nyid sgrol mas sangs rgyas bcom ldan 'das nges par spong ba yin no/ /de nas sbyor ba gzhan yang lto ba'i srin bu la</text></item>
<item><p>281b3</p><section></section><text>gzungs kyis lan bdun bzlas la rdo rje chos dang lhan cig tu byas la sag rtsi dang sbyar la sbyin no/ /de longs spyad na cho ga mchog 'dis rang gi chung ma bzhin du gtong bar mi 'gyur ro/ /de nas sbyor ba gzhan yang so ma brjes pa'i bu chung gi lce blangs la sgrol ma'i gzungs kyis lan bdun bsngags</text></item>
<item><p>281b4</p><section></section><text>la/ /b+h+r-ing+ga rA dza dang gi wang gcig tu byas te dpral bar thig le byas la de gang la bstan pa de dbang du 'gyur ro/ /sbyor ba gzhan yang zhag chen pos rang gi lus la byugs te bsgom pa dang ldan pas sgrol ma'i gzungs khri tsho gcig bzlas par bya'o/ /bzlas pa'i mthar 'bras sA lu'i zan gyis</text></item>
<item><p>281b5</p><section></section><text>dril phyis byas la de gang la byin pa de ji srid 'tsho'i bar du dbang du 'gyur ro/ /sbyor ba gzhan yang zla ba gzas zin pa'i dus su sgrol ma'i gzungs bzlas shing sngon du bsnyen pa byas la de las byung ba'i spyan ras gzigs kyi dbang phyug tu du nga gi phye mas dgang bar bya'o/ /de gang la byin pa de ji</text></item>
<item><p>281b6</p><section></section><text>srid 'tsho'i bar du rjes su 'jug par 'gyur ro/ /sbyor ba gzhan yang sgrol ma'i gzungs smyo byed kyi 'bras bu la lan brgya rtsa brgyad bsngags te/ 'bras bu de dang rta mgrin dang lhan cig tu gang la byin pa de dbang du 'gyur ro/ /sbyor ba gzhan ni oM tA re tut+tA re tu re a mu ka sa ban+d+ha na mu k+ti ku ru swA hA/ sngags</text></item>
<item><p>281b7</p><section></section><text>'dis arka'i 'dab ma la bsgrub bya'i ming bar du bcug ste bris la srin bu ka ka ru'i khung bur sbas na bcings pa las grol bar 'gyur ro/ /rdo rje sgrol ma'i sgrub thabs rdzogs so/ @##/ /rgya gar skad du/ shrI badzri tA re sA d+ha naM/ bod skad du/ dpal rdo rje sgrol ma'i</text></item>
<item><p>282a1</p><section></section><text>sgrub thabs/ dpal rdo rje sgrol ma la phyag 'tshal lo/ /tshangs sogs 'jig rten mthu chen gtsug gi nor bu dang / /sa bcu'i rgyal sras dbang thob gzhon nu'i cod pan gyis/ /zhabs pad la gtugs ma lus phongs las sgrol mdzad yum/ /dpal ldan ye shes</text></item>
<item><p>282a2</p><section></section><text>lha mo rgyal rgyur cig /'jig rten dbang phyug dpal ldan ma/ /rten cing 'brel 'byung stong nyid skyes/ /'gro skyob ma de'i sgrub thabs bri/ /re zhig sgrub pa po 'phags ma sgrol ma chen mo la dad pa thob pas/ nags tshal dang phug dang dur khrod la sogs par dben pa'i yid kyis snying</text></item>
<item><p>282a3</p><section></section><text>rje'i stan la 'dug la/ dang po kho nar chos thams cad rten cing 'brel par 'byung ba'i rang bzhin skye ba med par bsgom par bya'o/ /de nas snying rje chen pos bskul te/ paM las pad+ma a las zla ba'i steng du dbyangs dang gsal byed kyis rnam par brgyan pa'i rang gi rnam par mi rtog pa'i bdag</text></item>
<item><p>282a4</p><section></section><text>nyid tAM ljang gur bsgom mo/ /de las 'od 'phros pas phyogs bcu'i sems can thams cad kyi gdung bzhi bar byas nas byams pa dang snying rje dang dga' ba dang btang snyoms la bzhag ste/ slar 'dus pas tAM la thim par blta'o/ /de ma thag tu dpal rdo rje sgrol ma chen mo sku mdog</text></item>
<item><p>282a5</p><section></section><text>ljang gu'am in+t+ra bcag pa'am ston gyi nam mkha' dri ma med pa lta bu/ lang tsho la bab pa'i cha lugs/ sgeg cing zhi la yid du 'ong ba dpe med pa bsams te/ skyil krung phyed pas brtan pa'i sku 'gying ma/ phyag g.yas mchog sbyin ma/ g.yon pas ut+pal sngon po rgyas pa'i sdong bu thugs</text></item>
<item><p>282a6</p><section></section><text>kar 'dzin pa/ cod pan la sogs pa rin po che rnam pa du ma 'od 'bar bas nye bar mdzes shing / rang bzhin gyi 'od kyi dkyil 'khor khor yug 'dom gsum mnga' ba/ zhal 'dzum pa'i cha byad blta bas mi ngoms pa/ spyan mnga' zhing thams cad gzigs pa'i bdag nyid ma/ nu ma</text></item>
<item><p>282a7</p><section></section><text>'bur zhing rked pa rnam par phra ba la brla rab tu rgyas ma/ tshon brgya rtsa gcig gis spras pa'i na bza' sham thabs can/ rin po che'i me tog dang rdo rje'i phreng ba do shal brgyus pa'o/ /de nas thugs kar nyid kyi sa bon gyi yi ge bltas nas/ de'i 'od zer gyis ye shes kyi 'phags ma</text></item>
<item><p>282b1</p><section></section><text>byang chub sems dpa'i tshogs kyis bskor ba spyan drangs te/ phyag 'tshal ba dang / ji snyed 'byor ba dang blos sprul pa'i mchod pas mchod la/ sdig pa bshags pa la sogs pa bya ste dngos grub blangs nas ro gcig tu gzhug par bya'o/ /de'i rjes la snying po can gyi mthar sngags 'di</text></item>
<item><p>282b2</p><section></section><text>dang / gzungs 'di nye bar bkod la rtse gcig tu bzlas so/ /oM tA re tut+tA re tu re swA hA/ na mo rat+na tra yA ya/ na maH Ar+yA wa lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tad+ya thA/ oM tA re tut+tA re tu re sarba du Sh+TAM/ pra duSh+TAM/ ma ma kr-i te/ dzaM b+hA ya/ s+t+raM b+hAM ya/ mo</text></item>
<item><p>282b3</p><section></section><text>hA ya/ ban+d+hA ya/ hUM hUM hUM/ phaT phaT phaT/ sarba duSh+Ta staM b+ha ni tA re swA hA/ snying po'i sngags la ni 'bum phrag bcu bsnyen zhing / gzungs sngags la ni 'bum phrag gcig gam gsum la sogs pa ci rigs par shes par bya'o/ /de nas las la sbyar ba yang de nyid do/ /stobs bskyed pa'i phyir</text></item>
<item><p>282b4</p><section></section><text>gtor ma sbyin pa ni/ bcom ldan 'das ma'i nga rgyal la gnas pas/ ut+pa las mtshan pa'i snod du bza' ba bzang po dang tshod ma dang bcas pa sbyar te/ bgegs bsal zhing yi ge bzhis dri ma bsang ba dang / bdud rtsir bsgyur ba dang / spel ba dang / mngon par dgyes</text></item>
<item><p>282b5</p><section></section><text>pa'i rgyur lan gsum du byin gyis brlabs la/ pad+ma kha phye ba'i phyag rgyas dbul bar bya'o/ /oM a kA ro mu khaM sarba d+ha r+m+mANAM d+ya nut+pa n+na twAta oM AH hUM tAM phaT swA hA/ oM na maH sarba bud+d+hA bo d+hi satwA nAM/ a pra ti ha ta shA sa nA naM/ he he b+hag wa ti badzra tA ra ma hA sA hA/ sarba</text></item>
<item><p>282b6</p><section></section><text>bud+d+hA wa lo ki te i daM ba liM gr-i haN a mraM ta khA hi khA hi/ tiSh+Tha t-iSh+Tha hUM hUM phaT phaT swA hA/ ban+d+ha ban+d+ha/ ha na ha na/ da ha da ha/ gardza gardza/ bi spo Ta ya/ bi s+pho Ta ya/ sarba big+h+nan bi nA ya ka /ma hA ga Na pa ti j+'+ai wi tAn+ta ka rA ya hUM hUM phaT phaT swA hA/ rnam dag rdo rje sgrol ma che/ /</text></item>
<item><p>282b7</p><section></section><text>skye bo dman la lha mo'i tshul/ /de nyid 'od kyi rnam pa las/ /rang bzhin rnam pa gzhan yod min/ /khams gsum 'od kyis bsdus nas ni/ /dpal mo nyid la mngon par thim/ /sku yang dbyangs dang gsal byed ma/ /de yang rdo rje 'dzin ma la'o/ /rim gyis</text></item>
<item><p>283a1</p><section></section><text>de yang thig le ste/ /thig le stong pa yi ge med/ /de nyid sems kyi mtshan nyid de/ /rang sems gdod nas ma skyes pa'o/ /dpal ldan ye shes sgrol ma'i sgrub thabs ni/ /mtshan ma mchog mthong bla ma las thob ji bzhin du/ /sgrub po rnams la phan</text></item>
<item><p>283a2</p><section></section><text>phyir bdag gis bris pa yis/ /'gro ba ma lus myur du 'phags ma mnyes byed shog/ /dpal ldan rdo rje sgrol ma'i sgrub thabs/ slob dpon dge ba'i mgon pos mdzad pa rdzogs so// //paN+Di ta chen po bud+d+ha shrI b+ha dra dang / lo tsA ba gnu bas byams pa dpal gyis</text></item>
<item><p>283a3</p><section></section><text>bsgyur ba'o// @##/ /rgya gar skad du/ sa ma ho ma bi d+hi nA ma/ bod skad du/ ro bsreg pa'i cho ga zhes bya ba/ bcom ldan 'das rdo rje mkha' 'gro la phyag 'tshal lo/ /rdo rje gur las gsungs pa ste/ /rdo rje dril bu lag tu sbyin/ /dbu rgyan mgo la bzhag</text></item>
<item><p>283a4</p><section></section><text>nas su/ /rdo rje sdom pa sngon bya zhing / /bum pa'i dbang ni bskur bar bya/ /mig sogs gti mug la sogs dang / /rdo rje gsum ni gnas gsum dgod/ /rdo rje thab khung sbyin pa yis/ /yang dag 'dus byas mnyam par brtsam/ /zhag bdun dag ni lon nas ni/ /</text></item>
<item><p>283a5</p><section></section><text>rus pa'i tshogs ni nye bar bsdu/ /'o ma dri zhim chus bkrus te/ /mchod rten dag ni rab tu bya/ /de la 'di'i don dang po khrus byas la/ dbu rgyan dang gos la sogs pa byin te/ ji lta ba bzhin du dkyil 'khor bris la/ dkyil 'khor bsgrub pa la sogs pa bya ste/ chu dang /</text></item>
<item><p>283a6</p><section></section><text>dbu rgyan dang / rdo rje dang / bdag po dang / ming dang / bum pa'i dbang bskur te/ yi dam lha'i gzugs su bskyed la/ ye shes sems dpa' gzhug pa sngon du 'gro bas/ mig la sogs pa byin gyis brlab pa la sogs pa byas la/ sngags kyi phreng ba mang po</text></item>
<item><p>283a7</p><section></section><text>bzlas te/ mchod pa dang / bstod pa dang / bdud rtsi myang ba byas nas sngags mang po bzlas la/ ji lta ba bzhin gyi me thab tu me lha bskyed la/ de'i snying gar rdo rje sems dpa'am/ yi dam lha'i 'khor lo dang bcas pa la/ ro'i ye shes sems dpa'</text></item>
<item><p>283b1</p><section></section><text>gshegs su gsol/ de'i dam tshig sems dpa' 'khor dang bcas pa'i 'khor lo dang ro gcig tu lhag par mos la/ yang dag par 'dus byas so zhes bya ba'i don to/ /gal te de ltar ma byas na mchod rten gzhig pa'i nyes par 'gyur ro/ /dam tshig dang ldan pa</text></item>
<item><p>283b2</p><section></section><text>rnams kyis ro bsreg pa'i cho ga /rdo rje gur nas gsungs pa rdzogs so// //rgya gar gyi mkhan po slob dpon a wa d+hU tI pa dang / bod kyi lo tsA ba dge slong ba ris bsgyur cing zhus pa'o// //blo gros chen pos mdzad gsung / bdun tshigs ni zhag bdun bdun zhing</text></item>
<item><p>283b3</p><section></section><text>khrus bya'o/ /slob mas slob dpon bsreg tu mi rung / gal te gzhan med na de bzhin gshegs pa thams cad kyis bsregs par bsam mo/ /rus pa la khrus byed na/ rang nyid yi dam lhar bskyed la/ rang gi snying ga nas 'od 'phros pas/ ye shes pa bkug la rus pa la gzhug</text></item>
<item><p>283b4</p><section></section><text>yang snying ga nas 'od zer gyis lha mo'i tshogs nam mkha' la bltas la/ de rnams kyis bum pa bzung nas khrus byas par bsam mo/ /ji ltar bltams pa zhes bya ba la sogs pa'i sngags dang bcas pa brjod cing khrus bya'o/ /dbang bskur nas ro khrus bya/</text></item>
<item><p>283b5</p><section></section><text>lhar bskyed la ye shes pa gzhug /de la dbang bskur de dus rang gis tshig bshad brjod/ de yang de'i slob ma snying nye bas bya'o/ /rus pa de bum chus zhag bdun la nyi ma re re la khrus 'khor gsum gsum du bdun phrag bdun du bya'o/ /yi ge brgya pa bzlas</text></item>
<item><p>283b6</p><section></section><text>shing bya gsungs// @##/ /rgya gar skad du/ Sh+ma shA neSh+Ta/ bod skad du/ ro bsreg bya ba/ bcom ldan 'das 'jig rten dbang phyug la phyag 'tshal lo/ /mngon sum rdo rje 'dzin mdzad pa/ /rdo rje slob dpon phyag 'tshal nas/ /de yi yongs</text></item>
<item><p>283b7</p><section></section><text>su bor ba'i ro/ /'dus byas cho ga bshad par bya/ /sangs rgyas byang chub sems dpa' yis/ /ma shes par ni bsregs gyur na/ /mchod rten bshig pa lta bur 'gyur/ /gang yang bsod nams ma yin zhes/ /mkhas pa rnams kyis brgyud</text></item>
<item><p>284a1</p><section></section><text>rim bzhin/ /de rnams legs par 'dus bya ste/ /gzhan du na ni dmyal bar ltung / /rdo rje slob dpon 'ga' zhig ni/ /shi ste ro ru gyur nas kyang / /mchod pa yang dag sngon 'gro 'di/ /dur khrod du ni gzhug par bya/ /de nas gnas pa'i sa yi ni/ /dag</text></item>
<item><p>284a2</p><section></section><text>byed sngags kyis 'dus byas te/ /slar yang cho ga bzhin bsgrub pa/ /dkyil 'khor yang dag bri bar bya/ /de yi gtso bo de nyid kyis/ /dbang bskur lnga ni sbyin par bya/ /rdo rje slob dpon dbang bskur yang / /phyi nas cho ga mkhas pas sbyin/ /me tog spos la sogs</text></item>
<item><p>284a3</p><section></section><text>pas mchod/ /yang dag mchod nas bstod par bya/ /mi bskyod pa ni ye shes che/ /rdo rje dbyings ni zhes bya ba la sogs pa'i tshul gyis so/ /de ltar mchod cing bstod nas kyang / /badzra muHzhes rab brjod de/ /'gro ba'i bla ma rang gnas su/ /gshegs su gsol</text></item>
<item><p>284a4</p><section></section><text>bar bsam par bya/ /ji skad gsungs pa'i mtshan nyid ldan/ /zhi ba la sogs yang na ni/ /las kun byed pa'i thab khung du/ /lte bar bgegs dgra'i mtshan ma'i rnal 'byor pa/ /sngags kyis sbar ba'i me nang du/ /mthe'u chung khru gang tshad kyi shing / /dbul zhing</text></item>
<item><p>284a5</p><section></section><text>mar dkar blugs par bya/ /de la 'di ni me sbar ba'i sngags so/ /oM dz+wA la dz+wA la hUM/ ku sha shar phyogs rtse bstan nas/ /hUM bzlas g.yas skor nyid du dgram/ /de bzhin du ni sngar gyi me/ /thab khung ku sha dbul bar bya/ /thab khung bdag med par dmigs la/ /</text></item>
<item><p>284a6</p><section></section><text>raM skyes zhi ba bsam par bya/ /dkar po zhal ras dkar ba dang / /g.yas g.yon sngo dang dmar ba'o/ /sbom thung ral ba'i cod pa can/ /g.yon pa spyi blugs be con bsnams/ /g.yas kyis mi 'jigs bgrang phreng 'dzin/ /pad+ma ra skyes me dkyil du/ /me lha</text></item>
<item><p>284a7</p><section></section><text>bzhugs par bltas nas kyang / /ye shes me lha spyan drang bya/ /de la 'di ni me lha spyan drang ba'i sngags so/ /oM e h+ye hi ma hA b+hU ta de ba r-i Shi dwi dza sa ta ma/ gr-i hi hwA gu ti ma hA ra asmiM san+ni hi to b+ha bA/ dzaH hUM baM hoH zhes brjod pas/ spyan drangs la sogs rim nyid</text></item>
<item><p>284b1</p><section></section><text>kyis/ /mchod yon zhal bsil sogs phul nas/ /gcig nyid dam tshig la gzhug go/ /lha yi sku ru 'khrungs pa yi/ /me lha'i lce la raM bkod de/ /dgang blugs phul te phyi nas ni/ /mkhas pas gsang sngags 'di bsngags so/ /de la 'di ni sngags so/ /oM ag+na</text></item>
<item><p>284b2</p><section></section><text>ye A dI pya A dI pya a bi Sha ma hA shri ye ha bya ka bya bA ha nA ya swA hA/ bsang gtor 'thor 'thung phul nas kyang / /me tog la sogs mchod par bya/ /bdag nyid 'dod pa'i lha yi sku/ /me yi thugs kar bsgom par bya/ /mchod pa dam pa sngon 'gro ba/ /yon chab zhabs</text></item>
<item><p>284b3</p><section></section><text>bsil la sogs dbul/ /de phyir mar gyi dgang blugs rnams/ /bdud rtsir bsams nas dbul bar bya/ /shi ba'i ro la dri zhim chus/ /khrus gsol mar gyis byugs pa ni/ /n+ya gro d+ha sogs yam shing la/ /sngags 'di brjod cing bsreg par bya/ /oM AH badzra sa</text></item>
<item><p>284b4</p><section></section><text>twa a mu kaM badzra tsar+ya su khA ba ti pra pA ya swA hA/ zhes pa'i sngags so/ /'thor 'thung na bza' ser po dang / /so rtsi 'dag rdzas byed pa dbul/ /dril bu rab tu dkrol nas su/ /bstod pa dang ni mchod pa bya/ /de nas sngags pa mnyam gzhag pas/ /thugs kar me tog thal</text></item>
<item><p>284b5</p><section></section><text>sbyar te/ /dmar sogs skyon rnams zhi ba'i phyir/ /bzod par gsol zhes yang dag brjod/ /gang yang bdag blo gti mug pas/ /lhag pa ma tshang gang byas pa/ /gang yang lus can skyabs gyur pa'i/ /dpal ldan de nyid kyis bzod mdzod/ /gus pas bzod pa</text></item>
<item><p>284b6</p><section></section><text>gsol ba'i mthar/ /rang gi gnang ba bsgom par bya/ /yi ge brgya pa brjod nas kyang / /me lha mnga' bdag gshegs su gsol/ /nyi ma de yang gnyis pa la/ /'o mas me la blugs byas nas/ /'bad pas rus bu kun btus te/ /gtsang ma'i snod du bcangs</text></item>
<item><p>284b7</p><section></section><text>byas nas/ /de nas rus bu btus pa rnams/ /mkhas pas ba yi 'o mas bkru/ /'jim pa bsres nas sA ts+tsha gdab/ /snying po mchod rten brtsig par bya/ /de la sku gdung rgyal po'i mchod rten brtsigs/ /sangs rgyas mtha' yas mchog gis byin gyis brlabs/ /gtsang ma'i</text></item>
<item><p>285a1</p><section></section><text>snod du legs par bcangs byas nas/ /sangs rgyas kyis gsungs rim par rab gnas mdzad/ /tsha ngas pa la sogs rnams kyang gus pas 'dud/ /de bas skye bo bshes gnyen spyan sngar 'dud/ /byang chub cho ga yis ni khas 'ches pas/ /de ni mchod rten rgyas pa chen</text></item>
<item><p>285a2</p><section></section><text>po ste/ /don che'i rgyu ru gus pas yang dag mchod/ /dur khrod mchod rten byas pas ri bo can las khyad par 'phags pa de yis ni/ /dge ba gang zhig bsags pa de yis 'gro ba gsum du son pa'i skye bo rnams/ /dngos po dgra sogs btul ba'i shes rab mchog mnga' thugs</text></item>
<item><p>285a3</p><section></section><text>rje skye ba mchog tu brtse/ /'jig rten gsum gtsug dpal ldan rdo rje sems dpa' ring por mi thogs 'grub par shog /ro bsreg pa dge slong ta thA ga ta rak+Shi tas mdzad pa rdzogs so// //rgya gar gyi mkhan po de nyid dang / lo tsA ba dge slong dar ma blo gros kyis bsgyur ba'o//[]@#/ /gdung bsreg pa'i</text></item>
<item><p>285a4</p><section></section><text>cho ga bzhugs// @##/ /dpal rdo rje mkha' 'gro la phyag 'tshal lo/ /lag na rdo rje dril bu byin nas ni/ /dbu la legs pa'i dbu rgyan ni/ /byin nas rdo rje sdom pa yang / /sdom pa byin pa'i man ngag nyid/ /mig la sogs par gti mug sogs/ /gtor gsum go 'phang gsum la</text></item>
<item><p>285a5</p><section></section><text>gzhag /rdo rje thab khung sbyor ba yis/ /gdung bsreg pa yang yang dag bya/ /nyi ma gsum pa'i nyin par ni/ /rus pa'i tshogs ni legs par bsdu/ /'o ma dri zhim gyis khrus bya/ /des ni mchod rten bya ba'o/ /'di'i don ni dang por dri zhim pos khrus bya ba dang / gos la</text></item>
<item><p>285a6</p><section></section><text>sogs pa byas pa'i dbu rgyan sbyin pa dang / dkyil 'khor bri ba dang / dkyil 'khor bsgrub pa la sogs pa byas nas/ chu dang / dbu rgyan dang / rdo rje dang / bdag po dang / ming dang / bum pa rnams kyis dbang bskur nas rang gi lhag pa'i lha'i gzugs su bskyed la/ ye shes</text></item>
<item><p>285a7</p><section></section><text>sems dpa' dgug pa la sogs pa sngon du 'gro bas mig la sogs pa byin gyis brlab pa la sogs pa byas nas/ sngags kyi tshogs mang po bzlas pa bya ba dang / mchod pa dang / bstod pa dang / bdud rtsi myang ba byas nas/ sngags kyi bzlas pa mang po bya ba dang / ji lta</text></item>
<item><p>285b1</p><section></section><text>ba bzhin du me thab me lha bskyed la de'i thugs kar rdo rje sems dpa' 'am/ rang gi lhag pa'i lha 'khor dang bcas pa dkyil 'khor bskyed de shi ba'i lus kyi ye shes sems dpa' gshegs su gsol/ de'i dam tshig sems dpa' dang ye shes kyi dkyil 'khor dang bcas</text></item>
<item><p>285b2</p><section></section><text>pa ro gcig tu gyur par lhag par mos shing gdung bsreg par bya zhes bya ba'i don to/ /gang de ltar mi byed na de'i tshe mchod rten bshig pa nyid du 'gyur ba'o/ /gdung bsreg pa'i cho ga rdzogs so// //rgya gar gyi mkhan po chen po a shrI dz+nyA na dang / lo tsA ba dge</text></item>
<item><p>285b3</p><section></section><text>slong dpal gyi snying pos bsgyur ba'o// //gur gyi don a sho kas man ngag tu brtsams so// @##/ /rgya gar skad du/ shrI ma hA rat+na kA la nA ma sA d+ha naM pa yi kA/ bod skad du/ dpal rin po che'i char yang zhes bya ba'i sgrub pa'i thabs/ dpal rdo rje sems</text></item>
<item><p>285b4</p><section></section><text>dpa' la phyag 'tshal lo/ /shar ba ma yin nub pa min/ /dngos po med pa rtag tu shar/ /thams cad kun khyab brjod du med/ /rang rig bdag nyid phyag 'tshal lo/ /rnal 'byor rnams kyis rnyed dka' ba/ /mkhas pa kun gyis rnyed mi nus/ /gang gi drin gyis rnyed slar</text></item>
<item><p>285b5</p><section></section><text>'gyur/ /bla ma'i zhabs la phyag 'tshal lo/ /mi shogs khol nas bcings pa rnams/ /rdo rje rkang pa'i dba' rlabs kyis/ /phyogs rnams thams cad la khyab pa'i/ /sus 'di gting ring pa yi chu/ /gter gting dpag dka' shin tu dka'/ /de la gzung bar</text></item>
<item><p>285b6</p><section></section><text>ga la nus/ /de bas dpal ldan thig chen po'i/ /thig le yi ni chu yi gter/ /dbus su snyoms pa de las ni/ /yon tan gter ni rin chen rgyal/ /shes rab dpal gsang bdag gis ni/ /rin thang chen po di ring drang / /rim pa gnyis kyi go rims kyi/ /ye shes</text></item>
<item><p>285b7</p><section></section><text>mkha' 'gro bsgom pa 'di/ /bla ma'i lung gis rang gis min/ /skal ldan 'grub don bdag gis brtsam/ /rdzogs pa'i ye shes mkha' 'gro la/ /de la bskyed pa gzhung ma yin/ /phyag dang gzugs sogs brjod pa yis/ /de las kun rdzob skye bar 'gyur/ /</text></item>
<item><p>286a1</p><section></section><text>de la kun rdzob rigs ma yin/ /don dam pa la 'gog pa yin/ /gal te bsgom pa goms pa las/ /kun rdzob skyon med 'ong 'gyur na/ /don dam pa yis phyogs la ni/ /kun rdzob de ni skyon du 'gyur/ /brtan pa las ni don grub na/ /the tshom</text></item>
<item><p>286a2</p><section></section><text>med par log pa yin/ /de ni dpal rin rdor zhabs kyis/ /bdag med sgrub thabs gsungs pa'o/ /de ni go rims bdag gis ni/ /cung zad tsam ni bshad par bya/ /bsgoms las de ni rtog pa ste/ /rtog med pa ni gang na'ang med/ /rtog pa med pa'i</text></item>
<item><p>286a3</p><section></section><text>gang ming ci/ /thams cad yang dag rtog spangs pa/ /rtog pa med las gang gzhan ni/ /sgom pa mchog ni yod pa'am/ /gal te de la yod na ni/ /'khrug pa med pa de la min/ /slob dpon mkhas pa kam+pa las/ /snang ba'i phreng las de skad gsungs/ /</text></item>
<item><p>286a4</p><section></section><text>bzang ba dang ni ngan pa yi/ /rtog pa'i bye brag de la ci/ /rten gyi bye brag tha dad med/ /me yis tsha ba'i bya ba ltar/ /tsan+dan rang ni 'bar na yang / /reg pa byas na 'tshig par 'gyur/ /de bas rtog pa mnyam pa yin/ /de la bye brag cung zad med/ /rtog pa yin</text></item>
<item><p>286a5</p><section></section><text>na de nyid med/ /de nyid yang dag rtog pa spangs/ /de nyid min pa spang don du/ /de kho na nyid gnas pa la/ /bsgom pa gzhan ni bsnyen byed na/ /de ni bsgom pa ji ltar yin/ /de bzhin \u0f37nyid la bsgom pa med/ /de nyid ma yin de yin bsgom/ /de nyid ma yin bsgoms bslabs</text></item>
<item><p>286a6</p><section></section><text>las/ /de nyid ma yin gsal bar 'gyur/ /de nyid gsal ba ga la ste/ /de ni mtshan med de yang min/ /de nyid min pa bsgom rigs pas/ /de kho nyid ni bsgom bya ste/ /de nyid bsgom pa rigs pa yin/ /bsgom pa gnyis ni ngal ba'i don/ /yang na de med kyis de ni/ /</text></item>
<item><p>286a7</p><section></section><text>nam yang de ni rnyed ma yin/ /rnyed pa'i don du 'bad byas te/ /de la bsgom pa'i don ci'i phyir/ /de ni dpal rin rdor zhabs kyis/ /dpal bsgom rim pa'i nang nas gsungs/ /gang gis gang don rnyed dka' ba/ /de yis nam yang rnyed ma yin/ /ji ltar mgon med mi gcig ni/ /</text></item>
<item><p>286b1</p><section></section><text>bdag ni rgyal por sgom byed pa/ /log pa'i ye shes gti mug gis/ /de yis rgyal sa rnyed mi 'gyur/ /in+d+ra b+hU ti rgyal chen pos/ /ye shes grub las de skad gsungs/ /rdzogs pa yi ni rab bsgom yis/ /bskyed pa yi ni sgom byed na/ /rgyu med las ni rnyed pa med/ /rgyu yi nang nas</text></item>
<item><p>286b2</p><section></section><text>don mi 'byung / /rang las ma yin gzhan las min/ /gnyi ga las min rgyu med min/ /yod min med min yod med min/ /'o na gang nas byung ba yin/ /rten cing 'brel pa de las ni/ /skye bar sgom pa byed pa na/ /rten 'brel las skyes skye ba min/ /thams cad mkhyen pas de</text></item>
<item><p>286b3</p><section></section><text>skad gsungs/ /klu sgrub snying po'i zhal snga nas/ /skye dang mi skye stong par gsungs/ /de lta'i gzhung lugs yod na yang / /de bzhin bskyed pa gzhung lugs so/ /nad pa sos pa'i thabs de ni/ /smra ba po ni ci yin rtog /de yi thabs ni mi byed na/ /nam yang sos par mi</text></item>
<item><p>286b4</p><section></section><text>'gyur ro/ /rjes su smra ba rdzogs byas dang / /yon tan yod pa'i smra ba po/ /de yi smra ba nyan byed na/ /kun du bkra shis 'grub par 'gyur/ /sgom pa'i rim pa mdzad pa yi/ /de yi zhal nas de skad gsungs/ /mngon sum dang ni rjes su dpag /sangs rgyas pa ni de gzung ngo / /nges pa pa dang</text></item>
<item><p>286b5</p><section></section><text>rjes su dpag /bden pa de las rnyed pa'o/ /stong pa nyid ni rnyed pa gang / /de las rnyed par ga la 'gyur/ /dngos po yin na nges yod de/ /dngos po las ni rnyed pa yod/ /dngos por mthong pa'i phyir na ni/ /de la stong par ji skad smra/ /stong pa'i ming ni ci yang min/ /de skad yin</text></item>
<item><p>286b6</p><section></section><text>na de la smra/ /stong pa cang min de ltar min/ /thams cad stong pa yin pa po/ /dngos po nyid ni stong pa yin/ /dngos po med pa'i rang bzhin no/ /rang bzhin gang la yod pa ni/ /de ni mtshan ma yin par bshad/ /dngos po gcig pu'i ngo bo ste/ /de spangs pa ni stong par</text></item>
<item><p>286b7</p><section></section><text>bstan/ /ngo bo nyid bral stong pa ste/ /ye shes zhabs kyi rim par yod/ /dngos po med pa'i dngos po ni/ /thams cad kun la yod pa'o/ /bcom ldan 'das kyis de bzhin gsungs/ /dpal ldan ye shes rgya mtshor gnas/ /ji ltar gla rtsi'i dngos po ni/ /</text></item>
<item><p>287a1</p><section></section><text>gnyis su dgyes pa yod pa ste/ /sra ba'i dngos po de dang gcig /dri yi dngos po de dang gnyis/ /sra ba'i dngos po spangs pa gang / /de ni dngos po min par gsungs/ /sra ba'i dngos po med pa la/ /de las dri ni mi rnyed na/ /ci ste de las dri mi rnyed/ /rang gi dpe la bltas</text></item>
<item><p>287a2</p><section></section><text>pa yis/ /ji ltar dri med phra pa'i ras/ /bdug byas de la bag chags yod/ /gla rtsi gzhan ma'i gnas su gzhag /de la dri yod yin nam min/ /de skad dngos po med pa la/ /dngos po thams cad yod pa'o/ /de bzhin rgyu mtshan med pa la/ /bden pa'i 'bras bu yod pa'o/ /ji</text></item>
<item><p>287a3</p><section></section><text>ltar chu sbyin bu ga las/ /rdo rje me ni gsal bar skyes/ /de bzhin gzugs min la gzugs yod/ /de bzhin dngos min dngos po yi/ /'khrul pa'i dngos po'i gzugs yin na/ /de la nyes skyon ci yang med/ /'khrul pa la yang yon tan yod/ /'khrul gzhan de yis med par</text></item>
<item><p>287a4</p><section></section><text>byed/ /sngags dang sgom pa byed pa pos/ /dug la dug med mtshan ma na/ /dug gi 'khrul pa med pa 'di/ /dug med 'khrul pa bstan pas so/ /bla ma yi ni bla ma yis/ /de ni bsgom pa'i rim las gsungs/ /rtog pa'i sems ni 'byung ba gang / /rtog pa yis ni dag</text></item>
<item><p>287a5</p><section></section><text>par byed/ /de bzhin kye yi rdo rje'i rgyud/ /rdo rje snying po las 'di gsungs/ /gang 'di dug gi dum bu yis/ /sems can thams cad 'chi bar 'gyur/ /dug de yi ni de nyid kyi/ /dug gis dug ni med par byed/ /ji ltar me yis tshig pa la/ /me yis yang dang yang bsro bya/ /de</text></item>
<item><p>287a6</p><section></section><text>bzhin 'dod chags mes bsregs la/ /'dod chags me yis yang bsreg bya/ /ji ltar rna bar chu song la/ /phyi ma'i chu yis gdab par bya/ /de bzhin chos can rtog pa ni/ /dngos po yis ni dag par byed/ /dngos po bag chags bzung bas ni/ /chos can bag chags</text></item>
<item><p>287a7</p><section></section><text>med par byed/ /goms pa yis ni kun med de/ /phyi nas de yang med pa'o/ /de nas dri med ye shes ni/ /'bad mi dgos par gsal pa'o/ /rang las skyu ru ra ltar mthong / /dpal ldan ye shes rgyud las gsungs/ /ji ltar 'di yi dpe yis ni/ /shing gi</text></item>
<item><p>287b1</p><section></section><text>yal ga'i zla ba ltar/ /mdzub mo gang gis mchod byed pa/ /de las de ni skye 'gyur ram/ /mdzub mo la sogs bya ba tsam/ /de yis de ni gsal bar 'gyur/ /ji ltar mun pa'i mu tig gcig /mar me med na mthong mi 'gyur/ /mar mes de ni mthong ba las/ /mar me las</text></item>
<item><p>287b2</p><section></section><text>ni me skye'o/ /mar me yis ni blta ba las/ /mar me de la sgom mi byed/ /de yi de ni rigs pas rdzogs/ /rnyed 'gyur de la sgom mi byed/ /de nas thar 'dod pa la 'di/ /lam rab shin tu gsal bar bya/ /rgya mtsho chen po'i gsang ngos sam/ /yang na dur khrod</text></item>
<item><p>287b3</p><section></section><text>mchog dang ni/ /yang na dgyes pa'i ri phug dang / /thams cad bdag nyid dgon chen por/ /yang dag rnal 'byor pa yis ni/ /mgon po he ru ka mnyes bya/ /langs nas dang po rnal 'byor pas/ /snying rje'i rlan gyis brlan sems kyis/ /tshangs pa yi ni gnas</text></item>
<item><p>287b4</p><section></section><text>bzhi ni/ /dga' ba yod pa bsgom par bya/ /de nas rang snying ga pad la/ /zla ba'i dkyil 'khor bsgom par bya/ /de dbus sems kyi sa bon ni/ /sna tshogs 'od dang ldan pa bsgom/ /de yi 'od rnams snang ba las/ /bla ma dang ni sangs rgyas dang / /rang lha nam mkha'</text></item>
<item><p>287b5</p><section></section><text>khyab mthong ba/ /chu zla lta bu'i rang bzhin can/ /sna tshogs mchod pa dbul ba ni/ /byas nas skyabs su 'gro bar bya/ /dkon mchog gsum la sogs pa ni/ /rdo rje gsum gyi ye shes dag /de yi bsod nams kyi ni tshogs/ /yang dag par ni 'phel bar</text></item>
<item><p>287b6</p><section></section><text>'gyur/ /ye shes tshogs ni 'phel don du/ /stong pa nyid ni bdag nyid yin/ /thams cad rmi lam lta bur blta/ /skad cig ma yi sgyu 'phrul can/ /ji ltar chu zla lta bu dang / /dri za'i grong khyer lta bu'o/ /gcig dang du mas rnam dpyad na/ /sbyor ba med pas</text></item>
<item><p>287b7</p><section></section><text>mtshan nyid med/ /'das pa dang ni ma 'ongs med/ /da ltar yang na de bzhin no/ /'das pa de ni 'gags pa yin/ /ma 'ongs pa ni ma byung ste/ /da ltar mi gnas khab rtse la/ /nam yang gnas pa med pa'o/ /de lta bur ni thams cad bsam/ /de nas 'di ni dpyad par bya/ /stong pa las</text></item>
<item><p>288a1</p><section></section><text>ni thams cad 'byung / /stong pa'i ngang du thams cad nub/ /dag pa'i ngo bo stong pa ste/ /stong pa'i rang bzhin du ni bstan/ /dag pa sku ru brjod pa ste/ /gsung ni stong pa'i ngo bo yin/ /rang bzhin thugs su bshad pa ste/ /de ni rnal 'byor pa yis bsam/ /sprin med nam mkha'i dngos po</text></item>
<item><p>288a2</p><section></section><text>la/ /sems ni mi g.yo bar ni gzhag /de yis don byed yang dag pa'i/ /gsang sngags 'di ni brjod par bya/ /oM swa b+hA wa shud+d+haH sarba d+harmAH swa b+hA wa shud+d+ho\u0f85haM/ oM shU n+ya tA dz+nyA na badzra swa b+hA wa At+ma ko\u0f85haM/ de yis ye shes kyi ni tshogs/ /sku gsung thugs ni rnam par dag /tshogs</text></item>
<item><p>288a3</p><section></section><text>chen gnyis ni rdzogs pa yis/ /skad cig gcig gis byang chub thob/ /bsod nams de ni mchog yin te/ /de bzhin ye shes chad pa'o/ /de gnyis dbus su byang chub ni/ /rang bzhin ye shes mtshan nyid do/ /de nas paM byung pad+ma dang / /raM las byung pa'i nyi dkyil du/ /hUM</text></item>
<item><p>288a4</p><section></section><text>las khro bo'i rdo rje ni/ /spro ba'i bdag nyid can gyis bsam/ /dang po'i sum+b+ha ni sum+b+ha/ /gr-ih+Na gr-ih+Na de bzhin no/ /gr-ih+NA pa ya gnyis su bya/ /A na ya ho de bzhin te/ /b+ha ga wAn badzra bid+yA rA dza ste/ /'di yis phyogs ni bcing bar bya/ /oM dang hUM gnyis ming spel la/ /mthar yang hUM</text></item>
<item><p>288a5</p><section></section><text>phaT sbyor bar bya/ /sum+b+ha'i sku bdag sngags pa yis/ /shar la sogs par sngags gdab bya/ /sna tshogs rdo rje'i sa gzhi ni/ /hUM las 'phro bar bsam par bya/ /de yi 'od zer gsal ba yis/ /rtsig pa dang ni bla bre'o/ /steng gi mda' yi dra ba ni/ /rdo rje me lce 'bar ba'o/ /dang po</text></item>
<item><p>288a6</p><section></section><text>yi ni bzhi pa gnyis/ /g+hA ta ya ni gnyis par bya/ /sarba duSh+TAM de nas gdab/ /kI la ya ni gnyis bya ste/ /sarba pA paM de nas ni/ /badzra kI la de nas dran/ /de nas badzra d+ha ra gdab/ /adz+nyA pa ya de bya'o/ /kA ya bAka tsit+ta badzra ste/ /ka'i la ya ni de nas dran/ /badzra mung+ga badzra dang / /kI la ku ha de</text></item>
<item><p>288a7</p><section></section><text>nas so/ /oM yig dang ni hUM phaT mthar/ /dbus su hUM gis ldan par bya/ /mi shigs pa yi rdo rje'i gur/ /de yi sngags kyis bsgom par bya/ /rdo rje'i gur gyi dbus su ni/ /chos dbyings phyag rgya b+ha ga dngos/ /de ni dbus su bsgom bya ste/ /rlung la sogs pa'i dkyil 'khor bzhi/ /de yi steng du ye shes</text></item>
<item><p>288b1</p><section></section><text>me/ /hUM gi dngos po'i bdag nyid bsam/ /rlung sogs yongs su gyur pa las/ /mchog gi gzhal yas khang du gyur/ /gru bzhi pa la sogs ldan ni/ /dpal ldan he ru ka yi gnas/ /gtum drag dur khrod la sogs ni/ /de yi phyi rol bskor ba'o/ /pa ta pu ta ri sogs kyi/ /shing rnams kyis ni rab tu</text></item>
<item><p>288b2</p><section></section><text>brgyan/ /khwa gzugs la sogs dpa' bo ni/ /shing rnams la gnas byin gyis rlob/ /sna dang kha gnas la sogs ni/ /nang ni dur khrod phyi rol lo/ /gsang ba'i nang ngam yang na lus/ /dbugs byed phyi rol na dur khrod/ /mthus byed ma rnams kyi ni rtsi/ /pa ta la sogs shing yin no/ /dur khrod nang du</text></item>
<item><p>288b3</p><section></section><text>pad+ma ni/ /sna tshogs 'dab ma brgyad pa'o/ /lte ba'i nang gi phyag rgya ni/ /gru gsum b+ha ga'i gzugs can no/ /rdor mtsho ma dang legs dgyes rdor/ /de bzhin rdo rje glang chen ma/ /gru gsum la ni bsgom bya ste/ /nang du ma yin phyi rol min/ /srid dang mya ngan 'das pa'i steng / /snang ba dang ni snang ba mched/ /</text></item>
<item><p>288b4</p><section></section><text>dbyangs yig dpe byad las byung ba/ /sems can zhu ba'i rang bzhin can/ /de yi hUM bruM mthong ba ni/ /dpal rdor sems dpa'i bdag nyid do/ /'od kyi rigs dang ldan pa yi/ /rang bzhin gyis dag yongs su gyur/ /de nas smon lam gzhan don du/ /bya yi rnal 'byor rang don min/ /de ltar shes pas</text></item>
<item><p>288b5</p><section></section><text>lha mo yi/ /bstod par shes las yang dag 'byung / /bde chen legs dgyes mgon po bzhengs/ /rdo rje legs dgyes bdag dga' mdzod/ /mgon po khyod min bdag ro 'dra/ /thugs rje ro yis bdag skye mdzod/ /kye ma mgon po stong pa'i mtshan/ /rdo rje mtsho ma bdag</text></item>
<item><p>288b6</p><section></section><text>dga' mdzod/ /pad+ma kha phyi rol cig rol/ /mgon po stong pa'i rang bzhin min/ /a la la la a la la la/ /a la la la legs dgyes mgon/ /rdo rje glang chen ma dga' mdzod/ /khyod rang gis gsungs bdag min na/ /sangs rgyas 'byung bar mi 'gyur ro/ /glu 'di yis</text></item>
<item><p>288b7</p><section></section><text>ni ngor mdzad nas/ /spro hUM snang las yang dag 'phros/ /de las rdo rje gri gug ni/ /yongs su gyur pas de nas nyid/ /dpal ldan he ru che mgon po/ /lha mos 'khyud par gyur pa'o/ /bung ba'i mdog la phyag bcu drug /zhal bcu drug la spyan gsum pa/ /sngo dang ser dang dmar dang ljang / /</text></item>
<item><p>289a1</p><section></section><text>zhal bzhi g.yon nas bskor ba'o/ /gzhan ni sku mdog de dang 'dra/ /steng gi zhal ni 'jigs par ldan/ /thod pa'i phreng bas dbu la brgyan/ /zla phyed dbu rgyan gyis mtshan pa/ /thod rlon phreng ba'i dbu rgyan can/ /nyi ma'i gdan la khro tshul ldan/ /phyag rgya drug gis yan lag</text></item>
<item><p>289a2</p><section></section><text>brgyan/ /nyi ma bye ba'i 'od dang mtshungs/ /g.yas brkyang steng 'og zhabs mnga' ba/ /gar dgu dang ni ldan pa'o/ /zhabs ni rnam pa bzhi rnams kyis/ /bdud bzhi yi ni steng na bzhugs/ /gshin rje pags pa'i sham thabs la/ /thod pa'i du ma bu'i ske rags bcings/ /</text></item>
<item><p>289a3</p><section></section><text>phyag ni 'khyud pa'i g.yas pa dang / /rdo rje dang ni dril bu g.yon/ /phyag gnyis brkyang bas tshangs pa'i pags/ /gzhan gnyis mda' gzhu 'gengs pa'o/ /'khor lo rin chen ral gri dang / /rtse gsum nyi ma g.yas na bsnams/ /Da ma ru dang sta re zla/ /thod pa'i snod</text></item>
<item><p>289a4</p><section></section><text>dang kha T+wAM ga /ye shes mkha' 'gro dbang phyug gi/ /g.yon du de ni shes par bya/ /legs dgyes dbang mo de dang 'dra/ /yang na phyag ni bzhi dang ldan/ /zhal gcig pa la spyan gsum pa/ /gcer bu dang ni thugs rje che/ /skra ni grol zhing nu ma sra/ /sgeg pa la sogs rgyan dang</text></item>
<item><p>289a5</p><section></section><text>ldan/ /sdigs mdzub yod pa'i gri gug ni/ /g.yas pa'i phyag gis 'dzin pa mda'/ /kha T+wAM ga dang kA pa la/ /khrag gis bkang pa g.yon na bsnams/ /'khyud pa'i sgeg pa'i sbyor ba yis/ /gzhan ma rdo rje mda' gzhu'o/ /yan lag phyag rgya drug gis brgyan/ /thod dum ska rags dag</text></item>
<item><p>289a6</p><section></section><text>gis brgyan/ /byin pa gnyis kyis legs 'khyud cing / /bde ba chen po'i gnas na bzhugs/ /gru gsum gnas kyi rnal 'byor ma/ /drug phyed bcom ldan 'das kyi gzhi/ /zhal dang rjes su mthun par bsam/ /ljang gu gcig gis spangs pa'o/ /zhal gcig pa la spyan gsum pa/ /g.yon</text></item>
<item><p>289a7</p><section></section><text>brkyang pa yi gnas pas bzhugs/ /phyag bzhi pa la 'jigs chen ma/ /phyag rgya lnga yis brgyan pa'o/ /dbu skra ral pa gcer bu dang / /thod pa'i do shal brgyan pa'o/ /ro steng gnas pa 'od 'bar ma/ /la la la sogs dag pa'o/ /rang byung ro dang ga bur dang / /de yis pad snod bkang</text></item>
<item><p>289b1</p><section></section><text>pa'o/ /g.yas pa yi ni phyag na thogs/ /kha T+wAM ga ni g.yon na'o/ /b+ha ga'i phyag rgya'i dbu steng du/ /mdzub mo tshangs pa'i bu ga'i dkyil/ /bde chen dang ni me 'khor lo/ /gnas gcig par ni brda yis mtshon/ /bde ba chu skyes me 'khor lo/ /phyi rol ma yin nang du min/ /sprul pa'i 'khor</text></item>
<item><p>289b2</p><section></section><text>lo'i rigs pas na/ /sprul pa dang ni bde chen po/ /gang na bcom ldan 'das ni bzhugs/ /de ni bde ba chen pos brjod/ /rdo rje 'dzin pa nyid kyis ni/ /de bzhin gsang ba'i rgyud las gsungs/ /gang na bde ba bdag nyid bzhugs/ /de ni bde ba chen po'o/ /de yi shar phyogs</text></item>
<item><p>289b3</p><section></section><text>o D+yan du/ /lha mo 'jigs ma de spyi bor/ /dzA lan+d+har byang du steng / /dpa' bo ma ni spyi bo gtsug /nub tu pul+lI ra mA ste/ /chang 'thung ma ni mtshog mar ro/ /lho ru kA ma rU pa ste/ /'jigs byed ma ni smin phrag dbus/ /de ni gnas ni bzhi yin te/ /nye ba'i gnas kyang de bzhin no/ /</text></item>
<item><p>289b4</p><section></section><text>me yi phyogs su mA lA ba/ /pho nya ma ni sna rtser ro/ /bden bral phyogs su sin+d+d+hu ste/ /stobs ma mig gnyis la ni gnas/ /rlung gi phyogs su nA gar te/ /rta mgrin ma ni sna gnyis su/ /dbang ldan phyogs su sing+ga la/ /rta rna ma ni kha pad du/ /de ni bde chen 'khor lo ste/ /rdo rje gri gug gis ni</text></item>
<item><p>289b5</p><section></section><text>bskor/ /gnyis pa longs spyod 'khor lo ste/ /dmar po pad+ma'i phreng bas bskor/ /de yi shar phyogs su ma ni/ /glang chen rna ba'i kosko'o/ /byang phyogs de wI ko TI ste/ /lto ba ma ni mgrin gling bur/ /nub phyogs pa ni ku lu tA/ /me mar rgyab kyi gling bu ro/ /lho phyogs a rbu dar ni ste/ /chu rgyun</text></item>
<item><p>289b6</p><section></section><text>'bebs ma 'o ma'i snod/ /de ni zhing dang nye ba'i zhing / /de bzhin tsha n+do nye tsha n+do/ /me'i phyogs ha ri ka la ste/ /zla ba de ni snying gar ro/ /bden bral phyogs su gu ta par/ /nyi 'od ma ni lte bar ro/ /rlung gi phyogs su lam+pA kar/ /dung rna ma ni gsang bar ro/ /dbang ldan phyogs su kA ny+tsi ka/ dung gtsug</text></item>
<item><p>289b7</p><section></section><text>ma ni rgyal mtshan dbus/ /shar phyogs su ni dkar dmar te/ /dung steng ma yi rgyal mtshan rtser/ /byang phyogs ji mi ka ra ste/ /stobs chen ma ni gzhang pad du/ /nub phyogs su ni kung rkan te/ /bya rgod ma ni brla gnyis dran/ /lho phyogs su ni bin+d+ra ste/ /rgod kha ma ni pus gnyis su/ /me phyogs yi</text></item>
<item><p>290a1</p><section></section><text>dgas 'dus pa ste/ /hor pa ma ni rje ngar du/ /bden bral phyogs su rgya mtsho'i ngogs/ /hor mig ma ni rkang bol dran/ /rlung phyogs tsa ri tra ni ste/ /'og 'gro ma ni mthe bor ro/ /dbang ldan ku ra ba ra ste/ /mig dmar ma ni sor mor ro/ /'dus pa dang ni nye ba'i 'dus/ /</text></item>
<item><p>290a2</p><section></section><text>dur khrod de bzhin nye dur khrod/ /de ni chos kyi 'khor lo ste/ /nag po rdo rje phreng bas bskor/ /de yi shar phyogs kas ma ra/ /skra dmar ma ni lus thams cad/ /byang gi phyogs su ke'u ra ta ste/ /rin chen ma ni rkang mthil du/ /nub phyogs su ni ni pa la/ /pu ron mo ni lhag par dran/ /lho</text></item>
<item><p>290a3</p><section></section><text>phyogs kar na ku rtsa ste/ /dmar po mo ni rkang par ro/ /me yi phyogs su sa bla ste/ /nag mo chos 'khor lte bar ro/ /bden bral phyogs su sa stengs te/ /ri bong ma ni lte snying du/ /rlung gi phyogs su sa 'og ste/ /ri dgas ma ni sprul snying por/ /dbang ldan phyogs su ri rab rtse/ /ra ma mo ni gsang</text></item>
<item><p>290a4</p><section></section><text>snang ngo / /bi la nye ba'i bi la bar/ /de bzhin sbyor dang nye ba'i sbyor/ /de ni sprul pa'i 'khor lo ste/ /dkar po 'khor lo'i phreng bas bskor/ /'khor lo bzhir gtogs rnal 'byor ma/ /zhal gcig pa la phyag bzhi pa/ /sdigs mdzub ldan pa'i gri gug ni/ /thams cad kun gyis phyag g.yas</text></item>
<item><p>290a5</p><section></section><text>bsnams/ /kha T+wAM ga dang ka pA la/ /khrag gis bkang pa g.yon na'o/ /phyag gzhan dag ni gnyis gnyis kyis/ /mda' gzhu khengs par 'gengs pa'o/ /gru gsum gtogs pa gzhan ji ltar/ /gnas su gtogs pa de ltar ro/ /ji ltar 'khor lo rnams kyi mdog /rnal 'byor pa yang</text></item>
<item><p>290a6</p><section></section><text>de ltar ro/ /rdo rje ro langs rdor 'dra ba/ /rdo rje rtse mo rdor zlum ma/ /gnag dang dmar dang ser dang dkar/ /shar sgo la sogs gnas na bzhugs/ /chu srin nya dang seng ge dang / /'ga' ru ra ni g.yas na thogs/ /ka pA la dang kha T+wAM ga /g.yon gyi phyogs su dran pa'o/ /gzhan gnyis</text></item>
<item><p>290a7</p><section></section><text>rdo rje mda' gzhu ni/ /rna ltag tu ni 'gengs par dran/ /rdo rje ske rags de pag bcing / /rdo rje ser po dang ni gnyis/ /rdo rje rgod ma gsum pa ste/ /rdo rje nyi ma bzhi pa'o/ /rnga dang de bzhin gling bu dang / /rgyud mangs dang ni rdza rnga dang / /rdza rnga chung ngu chal chung dang / /taM bu ra dang ka ran</text></item>
<item><p>290b1</p><section></section><text>to/ /de rnams phyag ni gnyis gnyis shes/ /mtshams kyi lha mo'i rim par ro/ /bcom ldan 'das ni mnyes byed gnas/ /gzugs gnyis pa la yid 'phrog ma/ /brkyang la sogs pas de rnams ni/ /ji ltar 'jigs pa'i lha mo rnams/ /gnas la sogs pa sar shes bya/ /</text></item>
<item><p>290b2</p><section></section><text>bdun gnyis kyi ni grangs yin no/ /sa rnams de yi dbang phyug mgon/ /'khor lo'i dngos por rtag tu bzhugs/ /g.yas dang g.yon gnyis bskor ba yi/ /lha mo rnams kyi mchod pa'i rim/ /de lta bu yi 'khor lo che/ /bdag nyid dang ni bcas par bsgom/ /yang na</text></item>
<item><p>290b3</p><section></section><text>rgyud kyi man ngag bsgom/ /'di ni 'khor lo drug kyang yod/ /bde ba chen po la sogs lnga/ /me yi 'khor lo yod pas so/ /sgo dang mtshams ni mnyam ldan pa/ /de ni rlung 'khor drug pa'o/ /'khor lor gtogs pa'i lha mo kun/ /rtse re rnam par dag pa'o/ /bde chen rnam dag</text></item>
<item><p>290b4</p><section></section><text>'khor lo bzhi/ /gzhan ma gnyis ni rang rang ngo / /bde chen 'khor lo kun ka la/ /bskyed pa'i gnas su bstan pa'o/ /de bas bde chen 'khor lo ste/ /'khor lo rnam dag gzhung yin no/ /de nas phung po rnam dag 'di/ /rnal 'byor pas ni rtse gcig gis/ /gzugs ni</text></item>
<item><p>290b5</p><section></section><text>longs spyod rdor shes bya/ /tshor ba ye shes rdo rje ste/ /'du shes snang ba rdo rje dang / /'du byed 'od kyi rdo rje dang / /rnam shes phung po'i ngo bo ni/ /rdo rje sems dpar rtag tu bzhugs/ /mig gnyis rdo rje mkha' 'gro ma/ /rna ba sprin gyi rdo rje ma/ /sna la srog gi rdo rje ma/ /kha la ro yi rdo rje ma/ /</text></item>
<item><p>290b6</p><section></section><text>rag pa dga' ba'i rdo rje ma/ /yid ni ye shes dbang phyug ma/ /shes rab thabs kyi sbyor ba yis/ /gnyis med pa yi dngos po'i gzugs/ /he ru ka dpal bcom ldan 'das/ /de bzhin gshegs pa nyid du bzhugs/ /sa ni dga' ba'i rdo rje ma/ /chu yi khams ni stobs mar bshad/ /</text></item>
<item><p>290b7</p><section></section><text>me ni 'byung ba rdo rje ma/ /rlung ni lcags sgrog rdo rje ma/ /nam mkha'i khams ni rnal 'byor ma/ /pad+ma'i lte ba yin par bshad/ /phung po khams dang skye mched kyi/ /dag pa yin par 'di bstan to/ /rigs chen bshad pa'i rgyud las ni/ /de lta bu yi dag par grags/ /rdor gsum</text></item>
<item><p>291a1</p><section></section><text>yig gsum ye shes ni/ /dgong mi'i gnas su yi ge yis/ /ye shes sems dpa' dgug par bya/ /dam tshig sems dpa' la ni bstim/ /de ni gnyi ga ro gcig bya/ /ji ltar chu la chu gzhag bzhin/ /mthe'u chung lu gu rgyud kyi dngos/ /dbus su mthe bos brtan par bya/ /</text></item>
<item><p>291a2</p><section></section><text>mdzub mo gnyis ni rtse sbyar bsgreng / /cung zad tsam ni dgug pa'i dngos/ /srog rlung ji ltar de ltar bzung / /tshangs pa'i bu ga'i steng du'o/ /rkang pa mnan cing gyen du blta/ /ha ha yi ni sgra sgrogs shing / /nam mkha'i dbyings kyi dbus nas ni/ /ye shes sems dpa' dgug par bya/ /</text></item>
<item><p>291a3</p><section></section><text>phyag rgya de ni rgya chen te/ /ye shes thig le'i rgyu da las gsal/ /shes pa tsam gyis ye shes chen/ /the tshom med par rnyed par 'gyur/ /oM sarba bI ra dang po ste/ /yo gi nI yang de bzhin no/ /kA ya bA ka ni tsit+ta dang / /badzra swa b+hA wa de bzhin du/ /at+ma ko\u0f85haM de nas ni/ /ye shes</text></item>
<item><p>291a4</p><section></section><text>sems dpa' rnam par dag /phyi rol sngags yig yod pa yi/ /cho ga 'dir ni ma bshad do/ /phung po lnga yi dag pa yis/ /de la go cha dgos ma yin/ /go cha byang chub sems yin te/ /de yi bsdam pa de ni rab/ /de yi thabs kyi tshig gcig ni/ /cung zad tsam ni</text></item>
<item><p>291a5</p><section></section><text>bdag gis bshad/ /char yang gnas na srog gi rlung / /shes nas gyen du 'gog par bya/ /rlung ma gnyid ma sbyor ba yis/ /'byed pa dang ni 'dzums pa des/ /ye shes me ni de yis rtogs/ /rang bde ba ni mchog gi dngos/ /de yis gtum mo 'bar ba yin/ /shes rab rang rig mtshan</text></item>
<item><p>291a6</p><section></section><text>nyid do/ /mtshan ma'i ye shes bsreg pa ste/ /phung po skye mched sogs 'du shes/ /de nas gyen du 'gro 'gyur te/ /rtog pa med pa'i bde chen gnas/ /rnam par rtog pa'i sde ye shes/ /rang gi 'od kyis zhu bar byed/ /de la 'di lta bur ni bsam/ /dngos pos min na nam yang min/ /</text></item>
<item><p>291a7</p><section></section><text>bde ba chen po rnyed 'gyur te/ /de bas dngos po dngos med pa'o/ /'di bcad byam nas de nas ni/ /sngar tshig pa ni yang sos bya/ /brlag dang longs spyod dbang gis ni/ /thig le gsum ni rab dga' ba/ /'khor lo re rer shes bya ste/ /lte ba'i nang du phyi rol min/ /thig le</text></item>
<item><p>291b1</p><section></section><text>gsum ni rin chen sker/ /thig le bco lngar de ni dran/ /char yang dga' ba'i bye brag tu/ /A li thig ler shes par bya/ /bcu drug pa de logs na med/ /rang bzhin yang ni de ltar ro/ /snang ba gsum dang ldan pa ni/ /rin chen ske ru phyin tsam na/ /'og pad lte ba'i pad+ma ni/ /'dzums</text></item>
<item><p>291b2</p><section></section><text>byed sa de'i rang bzhin no/ /gsum po rnams ni spangs pa yis/ /gzhan ma gang na'ang rang bzhin med/ /gsum po rang yang rang bzhin min/ /dpal ldan thams cad rgyud las gsungs/ /de bzhin char yang shes par bya/ /bcu drug pa ni gang na'ang med/ /bcu</text></item>
<item><p>291b3</p><section></section><text>drug char yang med pa ste/ /de la tshes ni gang bzung ste/ /yod na yang ni de spang dgos/ /bya ba'i don ni de mi byed/ /kye yi rdo rje'i rgyud las gsungs/ /bdag gis kyang ni de gsal byas/ /'di la bya ba ji skad bstan/ /skye dang 'gag pa'i gzugs yin no/ /skye dang</text></item>
<item><p>291b4</p><section></section><text>'gag pa med pa yi/ /bcu drug pa la rtog mi byed/ /rang bzhin de las shes par bya/ /skye dang 'gag pa spangs pa'o/ /oM badzra shud+d+haH dang / /sarba d+ha rmA de bzhin yang / /badzra shud+d+ho\u0f85haM zhes te/ /go cha de ni sngags rgyal yin/ /chos kyi dbyings kyi bum chen po/ /rtsa yi kha rgyan dang</text></item>
<item><p>291b5</p><section></section><text>ldan pa/ /zla ba gang dus rnal 'byor pas/ /bum pa gang ba'i nang du blta/ /srog dang rtsol ba 'gog pa yis/ /rdo rje sku la dbang bskur bya/ /sngags 'di yis ni rtag tu ni/ /rdo rje skal ba ldan par ni/ /ji ltar bltams pa tsam gyis ni/ /de bzhin gshegs kun khrus</text></item>
<item><p>291b6</p><section></section><text>gsol ba/ /de bzhin bdag gis lha yi chu/ /dag pa yis ni khrus byas so/ /oM sarba ta thA ga ta a b+hi She ka sa ma ya shri ye hUM phaT swA hA/ de nas bde chen 'khor lo'i gzhi/ /pad+ma'i snod kyi dbus su ni/ /rin chen lnga ni lha yi mchog /de bzhin gshegs pa lnga'i bdag nyid/ /char</text></item>
<item><p>291b7</p><section></section><text>yang steng na ye shes me/ /de yi 'og nas rang dbang rlung / /g.yon skor nas ni me 'bar bya/ /de yi bdud rtsi zhu bya'o/ /rdor gsum ye shes sa bon gyis/ /dkar sbyangs rtogs byas 'bar byas so/ /sngags kyi de nyid byin brlabs kyis/ /rang lce pad+ma'i 'dab mar gzhag /phyi nang bdag nyid</text></item>
<item><p>292a1</p><section></section><text>can gyi gzugs/ /'khor lo de yis rab tshim bya/ /'khor lo lte ba'i phyi rol du/ /bdud rtsi nam yang spang mi bya/ /dpa' bo'i dpa' bo kha yi nang / /ske yi gnas su gzung bar bya/ /ske yi gnas nas gyen gyi gnas/ /thur du nam yang gtang mi bya/ /de nas mgon po'i</text></item>
<item><p>292a2</p><section></section><text>snying po ni/ /snying gar 'phro bar gsal bar ni/ /shel gyi yi ge dag pa 'dra/ /A li ye shes mtshan nyid can/ /srog dang rtsol ba mgon po yis/ /srog dang rtsol ba bza' bar bya/ /rang 'od rig ma dang ldan pa/ /gnyis kyi rig mar sbyar byas nas/ /'khor los sgyur ba'i sngags</text></item>
<item><p>292a3</p><section></section><text>rnams kyi/ /sngags 'di yis ni drang bar bya/ /oM ma hA kro d+he shwa re dang / /dza ya bi dza ya de bzhin no/ /Ta Ta ha sa de nas dran/ /ma hA kA wa nA g+Na be/ /sa ni yA ya de nas ni/ /hUM hUM phaT kaM yang de bzhin/ /tha mar swA hA dang ldan pa/ /bcom ldan 'das kyi snying po yin/ /oM badzra te gu dza dang ni/ /</text></item>
<item><p>292a4</p><section></section><text>hrIM hrIM phaT kar dang ldan pa/ /nye ba'i snying po'i sngags chen po/ /thams cad kun ni dbang du byed/ /oM su rata de ni dang po ste/ /sa ma yi shwad de bzhin no/ /hUM hUM hUM phaT phaT kar dang ldan/ /tha mar swA hA sbyar pa'o/ /bcom ldan mo yi snying po 'di/ /grangs med pa yi yon tan yod/ /oM kr-iM</text></item>
<item><p>292a5</p><section></section><text>bl-iM dz+l-iM rkang pa gcig /tha mar phaT dang swA hAr ldan/ /bcom ldan mo yi nye snying po/ /sangs rgyas kun gyis phyag byas pa/ /thog mar oM dang hUM phaT mtha'/ /bar du ming yang spel bar bya/ /thams cad 'khor lo'i sngags 'di yin/ /mchod pa'i dus su mchod par bya/ /ci tsam nus</text></item>
<item><p>292a6</p><section></section><text>par bzlas byas te/ /skyon ngal ni gso bar bya/ /'bum bzlas pa yis 'grub 'gyur te/ /'phral du yid ches byed pa yin/ /de nas gtor ma sbyin par bya/ /sngags dang phyag rgya yod pa yi/ /sngar rdzogs pa yi gzugs kyis ni/ /phyi rol dang ni nang du'o/ /phyi ni bsrung</text></item>
<item><p>292a7</p><section></section><text>ba'i don du sbyin/ /nang gi yang ni de ltar ro/ /sngar gyi phyag rgya'am yang na 'dis/ /mkha' 'gro ma rnams dgug par bya/ /rdo rje khu tshur gnyis bcings te/ /rgyab dang rgyab ni sbyar bar bya/ /mthe'u chung lu gu rgyud kyi dngos/ /mdzub mo gnyis ni drang por bya/ /g.yas dang g.yon gyi</text></item>
<item><p>292b1</p><section></section><text>phyag gnyis kyi/ /mdzub mo cung zad dgug par bya/ /oM he he sarba yo gi nI/ /sarba DA ki nI/ pra ma ni ru dra ni/ ma he shwa ri/ /biSh+Nu bi/ bA rA hI/ nar sde gi /a yi tri/ ag+Na ye/ ba ru Ni/ /bA ya bi/ ku mA ri/ ga ru Da/ pa na na gi bi nA ya gi/ ba wa swa sti/ bai sra ma Ni/ bska ri ca muN+Di/ sarba b+hU ta/</text></item>
<item><p>292b2</p><section></section><text>phre ta/ pi shA tsa/ pu Sh+paM/ d+hU paM/ dI paM/ gan+d+haM/ pany+tsaM a mr-i ta/ ma ta twa tsa/ ba ta ga te/ tsa tra tsa ma ra/ sa ma yo taM/ ma tsha/ mAM sa/ mahAM rak+ta/ nan gte/ saM pur+NaM/ i daM pa li saM tha sa ma ya/ rak+Sha tha/ ma ma sarba ta thA ga/ sa ha yaM ko ra thA/ a dra/ sa d+ha ni/ yi shra d+ha/ shigs staM/ rak+Sha/ ya thai baM/ ya the Sh+Ti/ b+hu ny+dza</text></item>
<item><p>292b3</p><section></section><text>tha/ hUM hUM phaT phaT swA hA/ b+ha ga'i phyag rgya spyi bor gnas/ /mtshan phyed na ni gtor ma sbyin/ /sngar bshad pa ni kun shes nas/ /de nas rang bzhin la ni gnas/ /rtog pa las ni rtog pa min/ /de ni rang bzhin du naM ngan/ /thig tshul tshar yang dga' ba rnams/ /de ni rtog pa'i mtshan nyid yin/ /tshul</text></item>
<item><p>292b4</p><section></section><text>tsam rtog pa ma yin te/ /de ni ye shes rang bzhin mkha'/ /mdud pa'i nang gi 'phral ba ni/ /tshul dang dga' ba'i gzhi yin no/ /de yi steng gi pad+ma ni/ /mgrin pa'i mchog dang thig le'o/ /de yi steng na gtsug tor ni/ /snying gar chad dang char yang ngo / /snying ga'i lte bar ye</text></item>
<item><p>292b5</p><section></section><text>shes te/ /de ni rang bzhin du ni grags/ /thig tshul char yang de dga' rnams/ /rtsa gsum nang na rlung dang ldan/ /rlung la zhon nas byang chub sems/ /gsum du dgyes nas rtag tu 'bab/ /bzhi pa la ni 'bab ma med/ /rang dbang rtog pa med pa'o/ /gsum ni spangs nas bzhi pa ni/ /</text></item>
<item><p>292b6</p><section></section><text>nam yang rnyed par mi 'gyur ro/ /gsum po rang bzhin dgug byas nas/ /bzhi pa nges par rnyed par 'gyur/ /gsum pa spangs pa'i bzhi pa ni/ /phra mo'i phra mo skye ba med/ /bla ma yis ni ma gsungs ni/ /de mi shes par dka' ba yin/ /skye med de ni ga las shes/ /de ltar</text></item>
<item><p>292b7</p><section></section><text>yin na de la'ang brjod/ /skye ba med kyang mi gsal min/ /ma skyes na yang rtag tu shar/ /ji ltar nam mkha' skye med bzhin/ /shin tu gsal bar rtag tu shar/ /dri med gsal ba yin na'ang / /long bas nam yang de mi shes/ /de bzhin tshad ma'i sgrib g.yogs kyis/ /long ba man</text></item>
<item><p>293a1</p><section></section><text>ngag med pa yis/ /rtag tu shar ba'i rang bzhin ni/ /nam yang de ni shes ma yin/ /thams cad kun du khyab na yang / /thams cad kun nas mthong ma yin/ /de bas skal ldan 'grub don du/ /de ni bdag gis rnyed par bstan/ /pad+ma'i steng nang ye shes ni/ /de ni rang bzhin</text></item>
<item><p>293a2</p><section></section><text>nges par rnyed/ /pad+ma gru gsum ma yin brjod/ /char yang de ni thig le'i dbus/ /de yi nang du 'gro ba'i sems/ /rnal 'byor dbang phyug de byed na/ /skad cig gcig gis ye shes chen/ /the tshom med par rnyed par 'gyur/ /da ma yin pa'i gsang chen po/ /man ngag de ni gzhan ma</text></item>
<item><p>293a3</p><section></section><text>med/ /dpal ldan phyag na rdo rje yis/ /rgyud thams cad la sbas pa yin/ /de med 'jigs phyir bdag gis 'di/ /dad pa yis ni gsal bar byas/ /gsang ba de nyid gsal ba 'di/ /de bas rnal 'byor ma bzod mdzod/ /da ni yang dag skal ldan rnams/ /dbang mchog gsum ni yod pa</text></item>
<item><p>293a4</p><section></section><text>dang / /shin tu dpa' bo dag pa dang / /'dod chags zhe sdang med pa dang / /dam tshig shes dang bsam gtan gnas/ /bla ma la ni rtse gcig gus/ /ser sna nga rgyal med pa la/ /blo gros chen pos 'di bstan bya/ /gdug dang nad med skrag pa dang / /thos med ser sna khengs rmongs pa/ /nga rgyal</text></item>
<item><p>293a5</p><section></section><text>phrag dog yod pa dang / /sngags kyi sdom pa mi shes dang / /bla ma nges par mi 'dzin dang / /bsam gtan dam tshig spangs pa la/ /'di yis de nyid gsal byed na/ /dkon mchog gsum ni bsad dang mtshungs/ /de la dngos grub thag ring 'gyur/ /sdug bsngal mang po de la yang / /shi ma</text></item>
<item><p>293a6</p><section></section><text>thag tu dmyal bar 'gro/ /de bas nam yang gsal mi bya/ /'bad de man ngag bsrung bar bya/ /bla ma chen po mchog rnams 'di/ /nges pa'i rmad byung bas rmad 'byung / /bla ma'i zhabs kyi bka' drin gyis/ /cung zad tsam ni bdag gsal byas/ /'di yi dri med dge ba yis/ /</text></item>
<item><p>293a7</p><section></section><text>khams gsum ma lus kun gyis ni/ /dpal ldan rdo rje sems dpa' yi/ /sa ni myur du rnyed par shog/ /dpal rin po che'i char yang zhes bya ba'i sgrub pa'i thabs rdzogs so// //rgya gar gyi mkhan po chen po dpal shes rab gsang bas bsgyur cing gtan la phab pa// //</text></item>
<item><p>293b1</p><section></section><text>@##/ /rgya gar skad du/ shrI rat+na bin+d+ra nA ma sA d+ha naM no pi ka /bod skad du/ dpal rin chen thigs pa zhes bya ba'i sgrub pa'i thabs/ dpal bde ba chen po la phyag 'tshal lo/ /bde chen yan lag ma dang ldan/ /rang nyid bde ba chen po yin/ /bde ba chen po'i gnas na bzhugs/ /he ru ka dpal</text></item>
<item><p>293b2</p><section></section><text>bdag phyag 'tshal/ /skal ldan rnams kyi grub don du/ /mdor bsdus pa yi sgrub thabs bshad/ /dang por rnal 'byor dbang phyug gis/ /rab tu sbyor ba 'di gnas bya/ /gzhang kha'i pad+mar yig 'bru yaM/ /de las rlung gi dkyil 'khor ro/ /gru gsum pad+mar yig 'bru raM/ /de las me yi dkyil</text></item>
<item><p>293b3</p><section></section><text>'khor ro/ /'dzums pa dang ni 'byed pa yis/ /rlung gis me ni bteg par bya/ /b+ha ga'i pad+ma'i nang du ni/ /yang dag par ni 'bar bar bsgom/ /'bar ba'i me yis lus kun gyi/ /rtog pa'i bdag nyid bsreg par bya/ /de yi 'od kyis bde 'khor lo/ /kun ni 'od du zhu bar 'gyur/ /'od du zhu ba'i bdud</text></item>
<item><p>293b4</p><section></section><text>rtsi ni/ /srog gi rtsa ba'i nang nas 'bab/ /rgyun ni mi 'chad pa yis ni/ /sngar tshig pa ni rab tshim bya/ /rang lus ye shes bdag nyid ni/ /mi bskyod pa yi gzugs su mthong / /oM swa b+hA wa shud+d+haH sarba d+harmAH swa b+hA ba shud+d+ho\u0f85haM/ oM shU n+ya tA dz+nyA na badzra swa b+hA ba At+ma ko\u0f85haM/ /hUM gi yig 'brus skad</text></item>
<item><p>293b5</p><section></section><text>cig 'byung / /'khor lo dang ldan he ru bdag /gru gsum phyag rgya dbus kyi gnas/ /nyi ma'i steng na gar dang ldan/ /zhal bzhi pa la phyag brgyad pa/ /chu skyes sngon po'i gzugs dang ldan/ /spyan gsum pa la g.yas brkyang ba/ /legs skyes dbang phyug mas ni 'khyud/ /thod rlon phreng</text></item>
<item><p>293b6</p><section></section><text>ba'i do shal can/ /nyi ma bye ba'i 'od dang mnyam/ /mi bskyod pa yis dbu la brgyan/ /phyag rgya drug gis yan lag brgyan/ /thod pa'i phreng bas dbu la brgyan/ /gtsug tor zla ba phyed pa can/ /gnag dang ser dang dmar dang ljang / /g.yon nas bskor pa'i zhal dang ldan/ /'khyud</text></item>
<item><p>293b7</p><section></section><text>pa'i phyag ni g.yas pa na/ /rdo rje dang ni dril bu g.yon/ /nyi ma mda' dang ka pA la/ /g.yas pa yi ni phyag na bsnams/ /zla ba gzhu dang kha T+wAM ga /g.yon pa yi ni phyag na bsnams/ /legs dgyes dbang mo de dang mthun/ /yang na phyag ni gnyis par dran/ /phyag ni gri gug ka pA la/ /sku smad</text></item>
<item><p>294a1</p><section></section><text>gnyis ni 'khyud pa yin/ /rang las 'od 'byung mchog gi dngos/ /gnyis su med pa'i gnas na bzhugs/ /legs dgyes ma dang rdor 'tsho ma/ /de bzhin rdo rje glang chen ma/ /bcom ldan 'das kyi zhal dang mthun/ /gru gsum la ni bsgom bya ste/ /zhal gcig pa la spyan</text></item>
<item><p>294a2</p><section></section><text>gsum pa/ /zhal bzhi pa la g.yon brkyang gnas/ /gla rtsi gur kum ga pur gyis/ /bkang ba'i ka pA la rnams ni/ /sgeg pa'i phyag ni gnyis na thogs/ /gru gsum phyag rgya spyi bor gzhag /mdzub mo gnyis ni 'og tu'o/ /skra grol ba la gcer bu ste/ /thod rlon do shal gyis brgyan pa/ /</text></item>
<item><p>294a3</p><section></section><text>ro yi steng na 'jigs 'jigs chen/ /phyag rgya lnga yis yan lag brgyan/ /la la nA sogs dag par ni/ /bsgrub pa'i dbang pos shes par bya/ /de nas bde chen 'khor lo bzhir/ /pad+ma'i snod kyi nang du ni/ /bdud rtsi lnga ni lha yi mchog /de bzhin gshegs pa lnga'i bdag nyid/ /char</text></item>
<item><p>294a4</p><section></section><text>yang steng nas ye shes me/ /de yi 'og gi rlung dang ni/ /gnyis su sbyor bas me 'bar ba/ /de yis bdud rtsi zhu byas te/ /rdor gsum ye shes sa bon gyis/ /dkar byas rtogs byas 'bar byas so/ /sngags kyi byin gyi rlabs kyis ni/ /rang lce pad+ma'i 'dab mar gzhag /phyi nang</text></item>
<item><p>294a5</p><section></section><text>bdag nyid can gyi gzugs/ /'khor lo de yis rab tshim bya/ /oM yo ga a mr-i ta shud+d+haH sarba d+harma yo ga a mr-i ta shud+d+ho \u0f85haM/ /de nas mgon po'i snying po ni/ /thams cad grub pa'i don du bzlas/ /oM badzra te tso gra hriM hriM hUM phaT/ /oM gl-iM bl-iM dz+l-iM phaT swA hA/ /oM badzra sA ga ri hUM phaT/ oM</text></item>
<item><p>294a6</p><section></section><text>badzra su ra ta hUM phaT/ oM badzra ku ny+dza ri hUM phaT/ gru gsum gnas pa'i rnal 'byor ma/ /mchod pa'i dus su mchod par bya/ /de nas gtor ma sbyin par bya/ /sems can rnams la bsrung ba'i phyir/ /oM a kA ro mu khaM sarba d+ha rmA NAM Ad+ya nut+pan+na twAta oM AH hUM phaT swA hA/ /de nas rnal 'byor ngal</text></item>
<item><p>294a7</p><section></section><text>bso bya/ /steng dang 'og ni spangs pa yin/ /gnas su gting rings dbus su ni/ /rang rig shes rab ldan pa yin/ /drug cu rtsa bzhi 'dab ma'i nang / /yang dag dri med ma sres cha/ /de yi dbus su mchog gi tshul/ /dri med rnam dag gnyis la khyab/ /rang dngos rdzogs pa de ni mthong / /</text></item>
<item><p>294b1</p><section></section><text>bskyed pa dang ni rdzogs pa med/ /rlabs med pa yi rang bzhin no/ /rlangs med pa yi sems kyis ni/ /mchog gi dngos po rnyed pa yin/ /de la cung zad blta ru med/ /de ni dpal me'i zhal snga yi/ /zhal gyi pad+ma mchog las ni/ /u rgyan yul nas bdag gis rnyed/ /phyi nas bdag gis rnyed/ /phyi nas rang gis dran don du/ /</text></item>
<item><p>294b2</p><section></section><text>de yi tshig ni bris pa yin/ /rnal 'byor ma rnams bzod par mdzod/ /rin chen thigs pa zhes bya ba'i sgrub pa'i thabs rnal 'byor gyi dbang phyug dpal shes rab gsang bas mdzad pa rdzogs so// @##/ /rgya gar skad du/ /a b+hi She ka ra t+na A lo ka /bod</text></item>
<item><p>294b3</p><section></section><text>skad du/ dbang rin chen snang ba/ dpal rdo rje sems dpa' la phyag 'tshal lo/ /bcu gnyis phyed kyi phyed med pa/ /bcu gnyis phyed kyi phyed rang yin/ /bcu drug phyed kyi ro yod pa/ /bcu drug phyed phyed la phyag 'tshal/ /gang 'di sus kyang mi [(]shas [,]shes [)]pa/ /gang 'di sus kyang gsal ma byas/ /rgyud</text></item>
<item><p>294b4</p><section></section><text>rgyud na ni gsang ba bzhugs/ /de yi dbang mchog bdag gis bshad/ /dbang med na ni myur 'grub med/ /rdo rje dbang phyug de skad gsungs/ /yan lag thams cad dbang skal ldan/ /skal ldan min na nam yang min/ /mkhas pas de la sbyin par bya/ /phyag na rdo rjes de skad gsungs/ /thams</text></item>
<item><p>294b5</p><section></section><text>cad mtshan gyis gang ba dang / /rgyud kun thams cad shes pa dang / /dbang bskur shes dang thugs rje che/ /de ni bla ma rdor rgyal nyid/ /bla ma 'bad de ma nyes par bya/ /rgyud las 'byung bzhin mchod bstod bya/ /yon tan phung po brjod mi nus/ /ye shes rgya mtsho gting dpag dka'/ /</text></item>
<item><p>294b6</p><section></section><text>sku ni rang bzhin dpal dang ldan/ /sems dpa' thams cad kyi ma 'dra/ /ye shes nyi ma bcom ldan 'das/ /gzhan gyi don du khyod ni shar/ /'khor ba dran pa'i don du ni/ /dkyil 'khor gsal bar bdag la mdzod/ /de nas yan lag dri zhim bskus te gos bzang brgyan/ /</text></item>
<item><p>294b7</p><section></section><text>skal ldan gyis ni lhan cig dkyil 'khor bri don du/ /sa la mchod pa rab tu 'bad de rnam par bya/ /rin chen sna tshogs sa 'og gzhug cing gter du sba/ /dpal chen rin chen rgya mtsho yi/ /rgyud las dkyil 'khor tha dad gsum/ /me tog yang na rdul tshon pir/ /yang na ting</text></item>
<item><p>295a1</p><section></section><text>'dzin mchog gis bya/ /rgyal po chom rkun 'jigs pa'i gnas/ /nam yang dkyil 'khor der mi bya/ /skyon ni thams cad bral ba yi/ /gnas su mkhas pas brtsam par bya/ /dang po ji tsam nus kun gyis/ /dad pas bla ma mchod par bya/ /bla ma'i zhabs la</text></item>
<item><p>295a2</p><section></section><text>mchod byas na/ /the tshom med par dngos grub thob/ /rta dang glang po mu tig rin chen gser dngul dang / /ras la sogs pa sna tshogs ci la dgyes pa dang / /chung ma bu mo sring mo gzugs ni bzang ba dang / /dga' ba'i yid kyis de rnams thams cad dbul bar bya/ /mgon po'i</text></item>
<item><p>295a3</p><section></section><text>spyan gyis bdag la gzigs/ /khyod ni bdag gi ston chen po/ /dam tshig de nyid bdag la stsol/ /thar pa'i lam nyid bdag la stsol/ /pad+ma'i 'byung ba bdag la stsol/ /gsang ba'i mchog ni bdag la stsol/ /thams cad mkhyen la phyag 'tshal lo/ /ye shes nyi 'od la</text></item>
<item><p>295a4</p><section></section><text>phyag 'tshal/ /thams cad mkhyen sman phyag 'tshal lo/ /ye shes bdud rtsi gtso phyag 'tshal/ /skyes bu khyod ni su zhig yin/ /khyod ni ci 'dod bdag la smros/ /dpa' bo chen po bdag skal ldan/ /thog ma'i dbang ni bdag la stsol/ /de nas de yis mda' yi ras/ /</text></item>
<item><p>295a5</p><section></section><text>de yi phyi rol yon rnams dbul/ /rnam par snang mdzad gzugs la bsgom/ /dam tshig sems dpar gzung bar bya/ /oM A khaM bI ra sngags kyis/ /me tog phreng ba mig dag pa ras/ /las kyi bum pas gtor bar bya/ /yang na dam tshig chu yis gtor/ /hUM hUM phaT phaT</text></item>
<item><p>295a6</p><section></section><text>sngags kyis ni/ /a ti ho brtan brtul zhugs bzang / /lan gsum arka me tog gis/ /hUM phaT sngags kyis gdab par bya/ /de nas rdo rje me tog can/ /snying gar cung zad gzung bar bya/ /oM su ra te sa ma ya s+t+waM/ /de bzhin thams cad rnam par gyis/ /ye shes 'bras bu ci</text></item>
<item><p>295a7</p><section></section><text>'dod dang / /dngos grub thams cad rnyed par 'gyur/ /dkyil 'khor ma mthong sngon du ni/ /gang yang smra bar ma byed cig /ma yin khyod kyi dam tshig 'di/ /nyams par 'gyur ba nges pa yin/ /de nas rdo rje spyi bor ni/ /bzung la 'di skad smra bar bya/ /'di ni dam tshig rdo rje yin/ /</text></item>
<item><p>295b1</p><section></section><text>spyi bor bdag gis gsor bar bya/ /khyod kyis gzhan la 'di smras na/ /skad cig gis ni phung nas 'gro /gur gum dang ni tsan+dan dang / /sbrang rtsi yod pa'i chu bsres la/ /bdud rtsi lnga ni de dbus blugs/ /de yis dam tshig blud par bya/ /oM badzro da ka ma hA dang / /badzra ku raM bi sha na/ /</text></item>
<item><p>295b2</p><section></section><text>lan bdun bzlas pa'i sngags kyis ni/ /lag pa g.yas su sbyin par bya/ /'di ni khyod kyi dmyal ba'i chu/ /dam tshig nyams na sreg par byed/ /dam tshig bsrungs na dngos grub 'ong / /'thungs shig rdo rje bdud rtsi chu/ /de ring phan chad khyod kyis ni/ /phyag na rdo rjer bdag la smros/ /</text></item>
<item><p>295b3</p><section></section><text>bdag gis ji ltar bka' stsol dka' sbyin/ /de ltar khyod kyi dad pas bya dgos so/ /gang yang nga la mi mos nam mi bya'i/ /de ltar byas na rnam smin dmyal bar 'gro/ /skyes su dri med yid ldan pa'i/ /khyod kyi mig gis ji ltar mthong / /dkar po dag ni mthong gyur na/ /</text></item>
<item><p>295b4</p><section></section><text>zhi ba'i las ni 'grub par 'gyur/ /ser po dag ni mthong gyur na/ /rgyas pa'i las ni 'grub par 'gyur/ /dmar po dag ni mthong gyur na/ /dbang gi las ni 'grub par 'gyur/ /nag po dag ni mthong gyur na/ /drag po'i las ni 'grub par 'gyur/ /ras kyis mig la bkab</text></item>
<item><p>295b5</p><section></section><text>gyur nas/ /rtags ni 'di dag mthong bar 'gyur/ /de nas bla ma rdo rje 'dzin/ /phyin gyis brlabs ni smra bar bya/ /ji ltar bsod nams de bzhin 'ong / lha mo rigs kyi rim pa la/ /ji lta ba yi dngos grub yod/ /rang rang gi ni rigs rigs la/ /me tog babs pa'i bu 'di ni/ /de</text></item>
<item><p>295b6</p><section></section><text>lta bu yi dngos grub thob/ /mig dgab ras kyi phreng ba las/ /me tog bzang po lag tu sbyin/ /pra tI ts+tsha ho rdo rje 'dzin/ /lan gsum brjod la dbul bar bgyi/ /bla mas me tog blta bar bya/ /dngos grub rab 'bring tha ma ste/ /yan lag rab kyis phyag rgya che'i/ /dngos grub the tshom</text></item>
<item><p>295b7</p><section></section><text>med par thob/ /yan lag 'bring gis sngags dngos 'grub/ /yan lag tha mas chung dngos 'grub/ /rang gi lha mo'i dbus gnas su/ /yang na rang dang gzhan gyi bar/ /me tog gang gdan nye de'i yin/ /de yi gnas ni dbus su brlag /dkyil 'khor phyi rol babs na ni/ /</text></item>
<item><p>296a1</p><section></section><text>cung zad tsam gyi dngos grub 'ong / /pan tsa re khA la babs na/ /phyi nas lan gsum dbul bar bya/ /yang ni de yi steng babs na/ /nam yang dngos grub thob mi 'gyur/ /de la chu yi dbang gcig sbyin/ /dbang gzhan dag ni mi sbyin no/ /sgo dang rta babs phyi rol</text></item>
<item><p>296a2</p><section></section><text>dang / /rdo rje phreng ba'i phyir babs na/ /dngos grub tha ma'ang med gyur na/ /gzhan chen po ni ga la 'grub/ /rdo rje sems dpa' de ring nyid/ /khyed ni nan tan mig phye ste/ /bdag gis thams cad mig phye bas/ /rdo rje mig ni mchog gi mchog /de nas dkyil 'khor 'khor lo'i</text></item>
<item><p>296a3</p><section></section><text>don/ /dang po sgo skyong la sogs nas/ /dkyil 'khor ji lta bu yi gnas/ /phyogs mtshams la sogs so sor bstan/ /bcom ldan 'das sku ji lta bur/ /rab gnas khrus kyi cho ga bya/ /de ltar slob ma la 'bad de/ /rtse gcig gis ni khrus bya'o/ /bum pa chos kyi dbyings ldan pa/ /</text></item>
<item><p>296a4</p><section></section><text>sangs rgyas rin po che yi snod/ /nyi zla A li kA lis 'byung / /de yi nang du bsam par bya/ /lha mo dang ldan mi bskyod pa/ /snying po zhu ba'i rang bzhin can/ /ye shes sems dpa' bsgom par bya/ /las kyi sems dpa' 'ang de yin no/ /byang chub rdo rjes sangs rgyas la/ /bla ma chen</text></item>
<item><p>296a5</p><section></section><text>po ji ltar byin/ /bdag dang 'dra ba'i don du ni/ /nam mkha'i rdo rje bdag la stsol/ /dbang bskur rdo rje chen po ni/ /khams gsum gyis ni phyag byas pa/ /gsang gsum gzhi las 'byung ba ni/ /sangs rgyas kun gyis bdag gis sbyin/ /oM hUM dpal ni rdo rje'i chus/ /'khor los</text></item>
<item><p>296a6</p><section></section><text>sgyur dbang bdag gis bskur/ /chu yi dbang ni bskur ba yis/ /mgo bor mi bskyod rigs 'byung ngo / /de 'bras ma long ye shes ni/ /dri med yang dag 'byung bar 'gyur/ /de nas gser sogs gzo byas dang / /yang na ras la bri ba mchog /'jig rten khams ni grangs med</text></item>
<item><p>296a7</p><section></section><text>na/ /sangs rgyas nyid ni bzhugs pa kun/ /dbu rgyan gzugs su bsgom pa ni/ /mgo bo la ni rdo rje'i gzugs/ /oM mu ku Ta a b+hi Shiny+tsA mi/ /'khor los sgyur las khyad par che/ /dbu rgyan dbang gis mgo bor ni/ /rin chen 'byung ldan 'byung bar 'gyur/ /de 'bras</text></item>
<item><p>296b1</p><section></section><text>mnyam nyid ye shes ni/ /dri med yang dag 'byung bar 'gyur/ /rdo rje sgeg mos bzung nas su/ /hUM hUM hUM ni brjod nas ni/ /rdo rje sems dpa' rgyal ji ltar/ /di ring bdag gis khyod dbang bskur/ /'di ni sangs rgyas thams cad kyi/ /rab grub phyir ni rdo rje gzung / /slob ma'i snying gar</text></item>
<item><p>296b2</p><section></section><text>gtugs byas la/ /lag pa g.yas par sbyin par bya/ /oM hUM badzra a b+hi Shiny+tsA mi/ /phyag na rdo rje stobs po che/ /rdo rje dbang gis mgo bor ni/ /snang ba mtha' yas 'byung bar 'gyur/ /de 'bras so sor rtogs pa yi/ /ye shes gsal bar 'byung bar 'gyur/ /rdor dril sgyu 'phrul</text></item>
<item><p>296b3</p><section></section><text>chen po 'di/ /gnyis med dngos po shes rab thabs/ /chos kyi dbyings kyi rang bzhin can/ /lag pa g.yon par 'di gzung shig /'khyud nas kun du sbyar nas su/ /rdo rje 'dzin 'dra'i dngos por 'dug /oM badzra a d+hi pa ti s+t+waM a b+hi Shiny+tsA mi nA ya ka /dril bu'i dbang gis mgo</text></item>
<item><p>296b4</p><section></section><text>por ni/ /don yod grub pa 'byung bar 'gyur/ /de 'bras bya ba grub pa ni/ /dri med yang dag 'byung bar 'gyur/ /rdo rje dang ni rdor dril ni/ /spyi bo'i steng du gzung byas la/ /oM shrI nA ma a b+hi Shiny+tsA mi/ /dngos po lnga yi rang bzhin can/ /kye dpal rdo rje che ge mo'i/ /sngar gyi</text></item>
<item><p>296b5</p><section></section><text>rigs kyi rim pa lta'o/ /ming gi dbang gis mgo bor ni/ /rnam par snang mdzad rigs 'byung ngo / /de 'bras chos dbyings dag pa ni/ /dri ma med pa 'byung bar 'gyur/ /'di ni dbang bskur lnga yin te/ /ye shes lnga yi rang bzhin can/ /rigs lnga'i bdag nyid kyang yin no/ /'byung</text></item>
<item><p>296b6</p><section></section><text>lnga'i rang bzhin yang yin no/ /dpal 'di yis ni dbang bskur bas/ /thams cad kun la dbang byed 'gyur/ /yan lag lnga ni yod pa'i dbang / /de ni slob dpon gyi yin no/ /yang na lha mo'i dbang du bstan/ /shes rab ma yi las yod phyir/ /kye yi rdo rje rgyud las gsungs/ /</text></item>
<item><p>296b7</p><section></section><text>ye shes snying po der yang bstan/ /lag pa dag gis 'khyud pa ni/ /bcu drug lon pa'i shes rab 'dzin/ /rdo rje dril bu mnyam sbyor ba/ /slob dpon dbang du gsungs pa'i gzhung / /lha mo'am ni slob dpon dbang / /sdom pa'i mchog ni bzung nas su/ /sngar brjod pa</text></item>
<item><p>297a1</p><section></section><text>yi cho ga yis/ /dam tshig gsum yang zhu bar bya/ /rdo rje slob dpon gyi ni dbang / /thugs rje'i gter gyis bdag la stsol/ /bdag dang gzhan don bya ba ni/ /khyod kyi bka' drin drin gyis so/ /bcom ldan yang dag dpal bla mas/ /rdo rje de nyid gzung bar bya/ /</text></item>
<item><p>297a2</p><section></section><text>hUM gi dngos po rdo rje mchog /thog ma tha ma med bdag nyid/ /oM mchog gi dang po skyes bu ste/ /rdor 'dzin thams cad bdag po yin/ /haM hAM hiM hIM hUM hUM ste/ /'di yis rdo rje byin gyis brlabs/ /a las rdor dril skyes pa ste/ /'di ni sangs rgyas rnams kyi ma/ /hUM hUM phaT phaT pheM pheM ste/ /</text></item>
<item><p>297a3</p><section></section><text>'di yis dril bu byin gyis brlabs/ /'di ni mchog gi dngos po yin/ /shes rab sgyu mar gsungs pa'o/ /khyod kyis rtag tu gzung bar bya/ /thog ma byang chub rgyal bas gzung / /rdo rje mchog gi ye shes ni/ /mi phyed nam mkha' lta bu'i gzugs/ /ston pa 'di yi tshig gis ni/ /slob</text></item>
<item><p>297a4</p><section></section><text>ma'i lag tu sbyin par bya/ /de ni sngags ni yod pa'i sa/ /rtse gcig gis ni dkrol bar bya/ /oM AH hUM badzra g+haN+Tem hA na de swa rU pe bin+du dz+nyA na ma ye hUM hUM phaT phaT swA hA/ /rang yid brtan pa'i de nyid kyis/ /rdo rje sems dpa'i rang bzhin can/ /rang gi lha yi dngos po ni/ /sku yi phyag rgyas</text></item>
<item><p>297a5</p><section></section><text>gsal bar bya/ /rdo rje sems dpa' nyid kyi rigs/ /dam tshig gsum ni dpa' bor gzung / /de nas dkyil 'khor de nyid don/ /nang gi mtshan gyis sbyor ba dang / /lha yi rnam dag de kho na/ /mtshan dang 'byung ba smra bar bya/ /rnam snang mdzad mgon ji lta bur/ /de lta bur ni slob ma gzung / /</text></item>
<item><p>297a6</p><section></section><text>de la gnang ba sbyin par bya/ /sangs rgyas ci mdzad khyod kyis gyis/ /sems can thams cad phan don du/ /chos kyi rgya mtsho lta bur 'dug /thams cad ji ltar 'dul 'gyur ba'i/ /khyod kyis chos kyi 'khor lo bskor/ /'di ni dam tshig 'dul ba yis/ /de ni gnang ba sbyin pa'o/ /</text></item>
<item><p>297a7</p><section></section><text>de nas de bzhin gshegs pa'i rigs/ /ye shes lnga dngos zhi ba ni/ /ye shes rang bzhin mi phyed la/ /sangs rgyas thams cad phyag byed pa/ /dpal ldan rdo rje sems dpa' yis/ /nyid kyi phyag na ji ltar bsnams/ /rdo rgyal brtul zhugs mi shigs pa/ /khyod kyis de ltar</text></item>
<item><p>297b1</p><section></section><text>bzung bar gyis/ /oM sarba ta thA ga ta naM sid+d+hi sa ma ya badzra ni/ sangs rgyas gzugs ni bdag rang nyid/ /mchod sbyin khu tshur ldan pa yis/ /khyod ni bdag gis lung bstan bya/ /de bzhin gshegs pa rdor sems yin/ /sems can thar pa 'grub don du/ /ngan 'gro rnams ni</text></item>
<item><p>297b2</p><section></section><text>dran par gyis/ /yang dag de bzhin gshegs pa khyod/ /khams gsum gyi ni thub pa khyod/ /sangs rgyas byang chub sems dpa' dang / /'phags pa rnams kyis mgrin gcig tu/ /dgra bcom pa ni yang dag pa'i/ /byang chub tu ni khyod lung bstan/ /phyag rgya chen po'i 'bras</text></item>
<item><p>297b3</p><section></section><text>bu rab/ /'dis gsungs pas ni khyod kyis rnyed/ /de nas skyabs ni sbyin pa ni/ /gsang ba'i sgra ni yod pa'o/ /'dod chags bral ba lta bu yi/ /khams gsum na ni sdig med de/ /de bas 'dod pa'i chags bral ba/ /khyod kyis kyang ni yang ma byed/ /dam tshig chen po</text></item>
<item><p>297b4</p><section></section><text>yod pa ni/ /hUM phaT kyis ni mnyam pa'o/ /sdig pa thams cad med pa ni/ /gsang ba'i dkyil 'khor la bzhugs pas/ /bde chen theg pa 'di las ni/ /phyi nas shi ba yod med de/ /srid pa yang dag dngos grub kyis/ /srid dang mya ngan 'das bor ro/ /rdo rje rin chen nang</text></item>
<item><p>297b5</p><section></section><text>yod pa'i/ /byang chub sems ni spang mi rung / /de ni 'byung ba tsam gyis ni/ /sangs rgyas nyid 'gyur the tshom med/ /dam pa'i chos la smad mi bya/ /nams kyang bor bar mi bya'o/ /ma rig pa'am gti mug gis/ /phyi nas 'jigs pas bsrung bar bya/ /rdo rje dril bu phyag rgya ni/ /</text></item>
<item><p>297b6</p><section></section><text>nam yang spang bar mi bya'o/ /sangs rgyas kun dang mnyam pa'i phyir/ /bla ma smad par yod mi bya/ /rang bdag yongs su bor nas ni/ /dka' thub sdug bsngal mi bya'o/ /ji ltar bde bar bde gzung na/ /rdzogs pa'i sangs rgyas ma 'ongs 'byung / /yan lag bzhi po</text></item>
<item><p>297b7</p><section></section><text>'di dag dang / /gnang ba'i sbyin pa phyir mi ldog /dbang ni dbang lnga zin nas ni/ /phyi nas 'bad de sbyin par bya/ /dgongs dang dgongs min bye brag ni/ /slob dpon dbang du shes par bya/ /bya spyod rnal 'byor rgyud las ni/ /dbang ni drug tu bshad pa'o/ /phyi ma'i rnal 'byor</text></item>
<item><p>298a1</p><section></section><text>gsang ba'i dbang / /bdun par gyes pa yod pa'o/ /shes rab ye shes de ltar ni/ /phyi ma'i phyi ma dpal rnal 'byor/ /'di dgu'i dgyes par shes par bya/ /rgyud las gsungs pa'i rim pa'o/ /chu dang dbu rgyan rdo rje dang / /dril bu ming dang de lnga dang / /rigs</text></item>
<item><p>298a2</p><section></section><text>gsum dam tshig yod pa ni/ /dbang ni brgyad du gyes pa gsungs/ /brtul shugs lung bstan skyabs sbyin ni/ /de dag bcu gcig gcig yin no/ /gnyis pa la ni gsang ba'i dbang / /gsum pa shes rab ye shes te/ /de ltar de bzhin bzhi pa'o/ /yang na so sor shes par bya/ /</text></item>
<item><p>298a3</p><section></section><text>dbang bskur 'di ni bcu bzhi pa'o/ /slob dpon mdun du rtse gcig gis/ /de nas gus pas zhu bar bya/ /byang chub rdo rje dpa' chen po/ /gsang ba'i dbang ni bdag la stsol/ /ye shes bdud rtsi bdag la stsol/ /rdo rje 'byung ba bdag la stsol/ /dpa' bo chen po khyod phyag 'tshal/ /khyod</text></item>
<item><p>298a4</p><section></section><text>la phyag 'tshal phyag 'tshal lo/ /phyag 'tshal phyag 'tshal rmad byung khyod/ /bde chen bzhugs la phyag 'tshal lo/ /rang gi rigs kyi bu mo rab/ /skyes bu 'di la dgongs pa yin/ /rang gi rigs ni med gyur na/ /gzhan ma gang yang mtshan ldan rung / /bcu gnyis yang na bcu drug</text></item>
<item><p>298a5</p><section></section><text>gam/ /med na nyi shu lon pa'ang rung / /de ni nu sra gyes pa dang / /ma btsas pa dang brtan pa dang / /skra gnag mig dkyus ring ba dang / /skad snyan dag tu smra ba'o/ /ha cang sbom min phra ba min/ /yan lag dkar min gnag pa min/ /ha cang thung min ring ba min/ /longs spyod</text></item>
<item><p>298a6</p><section></section><text>dag la mkhas pa dang / /rked dbus phra zhing b+ha ga rub/ /sku smad cha ni rab zheng che/ /khu ba mang zhing snying po chung / phyi zhed che la sra ba dang / /dri zhim reg bya 'jam pa'i lus/ /'dod chags che la mi dga' min/ /smin ma ring zhing bar ma chad/ /gzhu dngos 'dra zhing 'od 'phro</text></item>
<item><p>298a7</p><section></section><text>gnag /g.yon gyi srin lag rtsa ba la/ /'khor lo yang na pad+ma rin/ /rdo rje ral gri dngos gsal ba/ /su la 'di 'dra'i rtags yod pa/ /phyag rgya de yi gsang ba'i dbang / /don ni 'grub par nus pas so/ /de la khrus sogs byug pa bya/ /dad pas bla ma la dbul bya/ /</text></item>
<item><p>298b1</p><section></section><text>khyad par gyi ni tshig kyang brjod/ /mgon po khyod la 'di 'tshal lo/ /de nas slob ma phyir gyed bya/ /nang min ha cang ring ba 'ang min/ /rim pas bu mo dbang bskur bya/ /de la gsang chos bshad par bya/ /phyag rgya'i brda dang dbang gi don/ /skad cig rnams kyang de ltar ro/ /</text></item>
<item><p>298b2</p><section></section><text>de nas gcig tu sbyor ba yis/ /legs dgyes dgyes pa rab bgyid do/ /snang ba reg bya 'dus pa ni/ /ye shes gsum ni 'byung bar 'gyur/ /yang dag ye shes gsum skyes ni/ /byang chub sems ni spang mi rung / /spangs na 'gro ba'i gnas su ni/ /bde chen sems ni</text></item>
<item><p>298b3</p><section></section><text>'gro bar 'gyur/ /'gro na de ni chad pa yin/ /shes rab ye shes gsal yin no/ /dpal gsang 'dus pa'i nang nas kyang / /rdo rje nyi nub zhes ni 'byung / /mtshams ni snang ba thob pa yin/ /rim pa lnga pa las kyang gsungs/ /de ni gsang bar bshad pa yin/ /gsang</text></item>
<item><p>298b4</p><section></section><text>bar snang ba mched pa bshad/ /'dud nas de ni snang ba mched/ /de ni gcig pu pho brang gsang / /der ni rang gis shes par bya/ /sems ni 'dam skyes nam mkhar min/ /de nas slob ma dgug par bya/ /de nas ras kyis gdong yang dgab/ /pad+ma rab kyi kha dbus nas/ /rdo rje rgyal po</text></item>
<item><p>298b5</p><section></section><text>drang bar bya/ /bu yi kha pad nang du ni/ /sbom po tha ltag gis mnan no/ /rtsa gnyis mchog gi nang nas ni/ /longs spyod 'khor lo'i nang du btang / /skyes bu bdud rtsi ji lta bu/ /khyod kyis smros shig dga' ba yin/ /e ma'o mchog gi bdud rtsi yin/ /e ma'o ye shes</text></item>
<item><p>298b6</p><section></section><text>bdud rtsi rab/ /e ma'o ro ni brjod mi lang / /e ma'o rdo rje bdud rtsi rab/ /di ring bdag skyes 'bras bu mchog /di ring bdag ni rab tu rgyal/ /di ring bdag ni 'khor las rgyal/ /di ring bdag la the tshom med/ /khyod kyi bka' drin yang dag mchog /brjod med gnas ni bdag</text></item>
<item><p>298b7</p><section></section><text>gis rnyed/ /de nas yang ni zhu ba bya/ /bstod pa sna tshogs rab bgyis te/ /ye shes bde ba'i gnas bzhugs te/ /rgyal 'gyur rgyal 'gyur mgon po khyod/ /A li kA li gnyis bdag can/ /legs dgyes bde mtsho rgyal gyur cig /mchog dang chad pa'i dbus su ni/ /rol</text></item>
<item><p>299a1</p><section></section><text>cig khyod ni rgyal gyur cig /mchog gi dbang phyug khyod kyis ni/ /shes rab ye shes dbang bdag stsol/ /khyod kyi bka' drin de nyid kyis/ /rang bzhin ye shes bdag rnyed 'ong / /yang na gcig pu'i gzhung du sbyor/ /yang na gzhan gzhung gzhung bzang ngo / /shes</text></item>
<item><p>299a2</p><section></section><text>rab ye shes dbang 'di ni/ /brtags la de nyid sbyin bya ste/ /'dod chags chags bral med pa dang / /mnyam nyid ye shes sems dpa' dang / /chos rnams thams cad mi chags pa/ /ji ltar pad chus mi gos shing / /de la 'bad de dbang gi rgyal po ni/ /gcig pu'i yan lag ma</text></item>
<item><p>299a3</p><section></section><text>la 'dir skyon med/ /bla mas rtog pa med par sbyin par bya/ /ye shes zla gnas rgyud las de skad 'byung / /don zin nas ni skad cig gis/ /ma dang 'dra bas bla ma dbul/ /'phyang ba'i sbyor thabs la sogs kyis/ /dang por bu mo'i 'dod mchog bya/ /de nas skad cig dga' yon</text></item>
<item><p>299a4</p><section></section><text>tan/ /rang bzhin de yang gsal bar bya/ /'di ni rang bzhin gyi ni gnas/ /gnyis kyi bar na de ni yod/ /rdo rje dbang phyug ma yi rtsa/ /nyid ni 'di yi nang na bzhugs/ /kun rdzob dngos po'i gzugs su ni/ /khyod ni bud med gzugs yin gyi/ /khyod ni gcig pu don dam par/ /phyag rgya</text></item>
<item><p>299a5</p><section></section><text>chen po nyid yin no/ /khyod kyis thams cad kun bskyabs na/ /byang chub rab ni rnyed par 'gyur/ /shes rab skyabs sbyin byas langs na/ /slob ma'i lag tu sbyin par bya/ /'di nas khyod gzung bzang ba yin/ /rjes su mthun par sangs rgyas gsung / /ye shes gsum gyi rim pa</text></item>
<item><p>299a6</p><section></section><text>las/ /dam pa'i bde ba myong byed cing / /sangs rgyas rin chen snod kyi ni/ /g.yon ngos la ni rtsa yi gnas/ /de ni khag mu kha dngos/ /rdor dbyings dbang phyug ma ni nyid/ /thabs gzhan dag gis byang chub ni/ /nam yang rnyed par yong mi 'gyur/ /de bas lhan cig mi gnas pa/ /</text></item>
<item><p>299a7</p><section></section><text>dus 'di phyin chad ma byed cig /de la yan lag dri zhim gos bzang brgyan/ /yan lag me tog sna tshogs mang pos brgyan/ /gos med chu skyes sig sig ngag byas te/ /chos kyi 'byung gnas gsal bar ston par byed/ /dri chen dri chu za ba 'di/ /skyes bu khyod kyis nus sam</text></item>
<item><p>299b1</p><section></section><text>ci/ /rak+ta shu kra sha chen dang / /bud med brtul zhugs de bzhin no/ /b+ha ga'i pad+ma 'jib nus sam/ /skyes bu smros dang ji lta bu/ /lha mo bdag gis ci mi nus/ /rak+ta shu kra sogs za nus/ /rtag tu bud med brtul zhugs bgyid/ /b+ha ga yang ni gzhib par bya/ /de nas dga'</text></item>
<item><p>299b2</p><section></section><text>ba'i bdag nyid des/ /byams pa'i spyan ras kyis ni gzigs/ /bde ba thams cad 'dug pa ni/ /bdag gis pad rgyas e ma'o/ /gang 'di rab dang byed pa yi/ /de yi mdun du bdag 'dug gis/ /ji ltar pad+ma'i don gyis shig /yang dag sangs rgyas mnyes sogs bya/ /</text></item>
<item><p>299b3</p><section></section><text>nyid kyi bde chen rgyal po ni/ /'di ni dus rtag yod phyir ro/ /bde ba chen po'i dmar thigs 'di/ /ngo yi chu skyes kyis mnyes kyis/ /de nyid gsum gyi dga' sbyor bas/ /rdo rje chu skyes bskyod par gyis/ /brtan pa'i don ni khyod kyis gyis/ /brtan pa med na bde mi 'grub/ /sngar gsungs pa yi bla ma'i bka'/ /</text></item>
<item><p>299b4</p><section></section><text>ma brjed rtse gcig gis ni bsam/ /rdor dbyings dbang phyug ma yi rtsa/ /g.yon gyi ngos la bzhugs pa ni/ /bla ma'i man ngag yang dag gis/ /phra mo'i lta bas blta bar bya/ /lta ba'i bdag nyid rnal 'byor gyis/ /sa bon 'bab par mi bya'o/ /sa bon snying po yod pa na/ /ngo</text></item>
<item><p>299b5</p><section></section><text>mtshar dga' ba'i bde ba 'byung / /thams cad bde ba'i gter gyur pa'i/ /byang chub sems bde babs gyur na/ /phung po rnam shes brgyal 'ong bas/ /dngos grub rab de ga la 'grub/ /la la mda' la mnyam sbyor bas/ /reg bya la ni bde 'di 'byung / /de dag smin pas</text></item>
<item><p>299b6</p><section></section><text>mchog gi dga'/ /snang ba mched pa'i gzugs can tsam/ /bskyod pa'i reg bya babs pa yis/ /chad dang snang ba thob pa yin/ /lta ba brtan pas de nyid la/ /rnal 'byor bas ni mi g.yo blta/ /la la'i blta ba nam mkha' yi/ /mda' la gnyis kyi pho brang mnan/ /rdo rje skyil krung gi ni</text></item>
<item><p>299b7</p><section></section><text>sems/ /rin chen nang du blta bar bya/ /gsung lam gyis ni brjod med pa'i/ /ye shes mchog 'di skye bar 'gyur/ /'di ni de nyid man ngag yin/ /mkhas pa yis kyang rnyed dka' ba/ /skal dang ldan pa'i don bsgrub phyir/ /de ni bdag gis gsal bar byas/ /'dod chags</text></item>
<item><p>300a1</p><section></section><text>ma yin chags bral min/ /dbu mar yang ni mi dmigs so/ /de ni yang dag dri med gnas/ /bde ba chen po'i 'bras gzugs can/ /ye shes lta ba'i rnal 'byor na/ /'gro ba med pa'i bde ba brtan/ /snga dro dus na nyin gcig dang / /bskal pa stong gi bar du ni/ /dpal</text></item>
<item><p>300a2</p><section></section><text>rdor dbang phyug ji lta bar/ /ye shes nga rgyal brtan sbyor ba'o/ /kye mgon gang gis khyod la bstod/ /ji tsam bdag gis khyod bstod bya/ /tshad med pa dang brjod mi nus/ /rmad byung chen po gzhal du med/ /khyod kyi yon tan yang dag ni/ /kha cig gis ni brjod mi nus/ /cig gis dad</text></item>
<item><p>300a3</p><section></section><text>pas ci bstod kyang / /de ni bdag la bzod par mdzod/ /reg bya nang 'jam la phyag 'tshal/ /reg bya nang grol la phyag 'tshal/ /reg bya nang sbyin la phyag 'tshal/ /bzhi pa'i dbang bskur mchog 'di ni/ /mchog gi dbang phyug bdag la stsol/ /khyod kyis srog chags gsad par bya/ /</text></item>
<item><p>300a4</p><section></section><text>khyod kyis brdzun du smra bar gyis/ /ma byin par yang khyod kyis long / /gzhan gyi bud med spyad par gyis/ /'di rnams byas na sdig med cing / /bsod nams chen po 'byung bar 'gyur/ /de rnams khyod kyis nus na ni/ /bzhi pa'i dbang ni sbyin par bya/ /khyod kyi zhabs kyi bka' drin la/ /</text></item>
<item><p>300a5</p><section></section><text>mgon po chen po bdag gis ni/ /slob pa'i spyod pa sems kyis brtag /ji ltar dbang sbyin rim pas gsungs/ /gtong dul gting ring spyod yod na/ /dbang ni rin chen tshig gis sbyin/ /shes rab ye shes ma rnyed na/ /dam tshig sbyin par mi bya'o/ /dam tshig nyams pas 'jigs</text></item>
<item><p>300a6</p><section></section><text>phyir ro/ /phyag na rdo rjes ma gnang ngo / /yang dag dbang ni ma rnyed na/ /phyi nas de ltar sbyin par bya/ /dbang bskur de ni bzhi pa can/ /bzhi ru gyes pa yod pas so/ /bum pa la sogs nu reg pas/ /dang po'i 'bras bu dga' ba yin/ /gnyis pa gsang ba'i sbyin pa yis/ /gsang</text></item>
<item><p>300a7</p><section></section><text>ba mchog gi dga' ba yin/ /gsum pa gcig tu sbyor ba yis/ /shes rab 'dod chags me 'og gis/ /yongs su gyur pas chad pa yin/ /de nas shes rab ye shes bshad/ /de yi 'gog pa bzhi pa yin/ /rang bzhin de ni de ltar 'ong / /de ni dgongs par bshad ma yin/ /</text></item>
<item><p>300b1</p><section></section><text>mkhas pas 'bad pas shes par bya/ /bzhi pa yi ni don rnams la/ /mi mthun pa ni mang smra ste/ /de la gzhan ni 'di skad gsungs/ /btang snyoms dngos po bsgom pa yis/ /'bras yod bde ba'i dngos po ni/ /ye shes gsal bar 'byung bar 'gyur/ /btang snyoms dngos por</text></item>
<item><p>300b2</p><section></section><text>bdag sbyor ba'i/ /lha mo'i de nyid bsgom pa yis/ /'bras bu'i rgyun ni rnyed par 'gyur/ /gzhan gyi gzhung gis de skad gsungs/ /lha yi dngos po med pa dang / /btang snyoms dngos po yod pa yis/ /bde ba yod pa 'bras bur 'gyur/ /gzhan gyi gzhung gis de skad gsungs/ /</text></item>
<item><p>300b3</p><section></section><text>bag chags bde ba khyer nas ni/ /bag chags ma yin bde bar 'gyur/ /yang dag mchog ni rdzogs pa yin/ /gzhan gyi gzhung gis de skad gsungs/ /bag chags ma yin bde ba'i dngos/ /lha yi bsgom pa yang dag gis/ /rab tu bde ba'i ye shes 'byung / /de ni gzhan</text></item>
<item><p>300b4</p><section></section><text>gyis gsungs pa'o/ /de gzhung tshad ma ma yin te/ de don tshad ma yang ma yin/ /btang snyoms bsgom pa'i don gyis ni/ /'bras bu bde ba rnyed gyur na/ /de ni sbyor ba ma yin pa/ /nam mkha'i me tog skye ba'i dpe/ /de bzhin gsungs pa kha che yi/ /rin chen rdo rje zhabs kyi ni/ /</text></item>
<item><p>300b5</p><section></section><text>ma mthong ba la bsgom pa med/ /mthong ba la yang bsgom pa med/ /bdag la btang snyoms sbyor yod dam/ /lha yi bsgom pa yod pa yis/ /'bras bu rgyun du rnyed 'gyur zer/ /de ni rmongs pa'i gzhung yin no/ /thams cad dngos po'i btang snyoms kyis/ /dngos po ma yin</text></item>
<item><p>300b6</p><section></section><text>'ong ba yin/ /dngos po ma yin lha yi dngos/ /de skad 'byung ba su yi gzhung / /'byung ba yin na de nyid min/ /dngos po'i gzugs can 'khrul pa yin/ /dngos po mi rtag bden pa yin/ /de yi don la the tshom med/ /btang snyoms dngos po yod pa dang / /lha yi dngos po med pa</text></item>
<item><p>300b7</p><section></section><text>yis/ /dri med 'bras bu 'byung 'gyur na/ /mkhas pa rnams ni 'god par 'gyur/ /lha yi dngos po med gyur na/ /btang snyoms de yis ci zhig bya/ /yod na de la btang snyoms dgos/ /dngos po min na mi dgos so/ /rtag pa yi ni gnas med de/ /ri bong rwa sogs dpe dang</text></item>
<item><p>301a1</p><section></section><text>'dra/ /bag chags bde ba bzung na ni/ /bag chags ma yin 'ong 'gyur na/ /de ni skyon du 'gyur ba'i tshig /'bru nang las ni nan yang min/ /'bras la sogs pa 'byung mi srid/ /mnyam pa kun gyi gzhung lugs so/ /yang dag rab bde'i bsgom pa yis/ /rab tu</text></item>
<item><p>301a2</p><section></section><text>bde 'bras 'byung 'gyur na/ /de la khyad par ci zhig yod/ /ci phyir don du sgom par byed/ /rab bde ba la khyad yod na/ /de la bsgom pa bya dgos so/ /khyad par gnas 'gro na yang skyon/ /de ni de nyid mtshan ma yin/ /gnyis su med pa'i mchog dga' dngos/ /lha yi dngos po rab bde ba/ /</text></item>
<item><p>301a3</p><section></section><text>sgyu 'phrul ye shes chen po yi/ /'bras bu de ni rab bzhin gzhung / /rang brtags yang na gti mug gis/ /de la mkhas pa rnams ni 'khrul/ /de yi gzhung lugs gsal brtags nas/ /phyi nas rang gzhung gsal bar bya/ /shes rab ye shes zin nas sems/ /myong ba de ni bzhi pa</text></item>
<item><p>301a4</p><section></section><text>yin/ /de yi man ngag slob rnams la/ /slob dpon gcig gis tshig gis bshad/ /shes rab ye shes zin nas su/ /slob dpon slob la gsungs pa 'di/ /rdo rje nyi ma nub las ni/ /'di yi ye shes gsal bar 'byung / /yang dag de yi don shes ni/ /gzhan bzhi pa rab yin par</text></item>
<item><p>301a5</p><section></section><text>gsungs/ /shes rab ye shes zin nas su/ /mtsho skyes 'byung bar babs pa ni/ /rin chen skar khung kha mi reg /thams cad kyi ni dngos po la/ /'du shes med pa bzhi pa yin/ /gzhan dag de skad gsung ba yin/ /shes rab ye shes zin nas su/ /'dam skyes 'byung ba babs</text></item>
<item><p>301a6</p><section></section><text>pa 'di/ /rin chen skar khung kha reg pa/ /'di yis dngos po thams cad la/ /dran pa med pa bzhi pa'o/ /gzhan dag gis ni de skad gsungs/ /shes rab ye shes zin nas su/ /dang po'i yid ni nam mkha'i dbyings/ /babs pas chos rnams thams cad la/ /rnyed pa med par</text></item>
<item><p>301a7</p><section></section><text>gyur pas so/ /de ni bzhi pa yang dag rab/ /gzhan gyis de skad gsal bar gsungs/ /thams cad pad+ma 'byung ba ni/ /nam mkha'i dbyings su babs gyur na/ /chos thams cad la btang snyoms so/ /gzhan gyis bzhi pa gsungs pa'o/ /de dag thams cad dor byas te/ /rigs</text></item>
<item><p>301b1</p><section></section><text>pa med pas gzhung lugs min/ /shes rab gang yin ye shes gang / /de yi 'bras bu gang yin gsungs/ /'di yi don de mi shes na/ /gzhan gyi gzhung la 'bras bu med/ /ma zin na ni myong ba med/ /zin na myong ba yod pa yin/ /zin na myong ba ci zhig yod/ /song nas 'ongs</text></item>
<item><p>301b2</p><section></section><text>pa ga la yod/ /zin nas myong ba phyir gyi ste/ /byol song gi ni las yin no/ /dang po dang ni zin nas gcig /phyi ma nus nas de bzhin no/ /zin nas nub pa yod pa yis/ /de la dpe ni gang gis byed/ /zin nas nub pa de ni gcig /de la khyad par ci yang med/ /zin nas rin</text></item>
<item><p>301b3</p><section></section><text>chen kha la ni/ /ma reg 'gro ba de gzhung na/ /'gro na de ni chad pa yin/ /de la blta rgyu ma mchis so/ /reg nas 'gro ba de dang mnyam/ /gang du smras pa de yin no/ /dang po nam mkha'i dbyings la ni/ /rim pas gzhan yang 'gro bar 'gyur/ /thams cad de ni babs gyur na/ /tha</text></item>
<item><p>301b4</p><section></section><text>mal pa dang mnyam pa'o/ /tha mal pas ni bde chen ni/ /nam yang shes pa ma yin no/ /de la bde chen med par ni/ /ye shes 'byung bar ga la 'gyur/ /ye shes srid pa nyams dga' ba/ /shes rab mya ngan 'das las chad/ /de gnyis 'bras bu de nyid yod/ /de yi</text></item>
<item><p>301b5</p><section></section><text>'bras bu don dam yin/ /de bzhin kye yi rdo rje yi/ /le'u brgyad pa'i nang nas gsungs/ /de ni gnyis med zhi chen po/ /'dod chags chags bral med pa dang / /rang rig brjod du med pa dang / /rtog pa thams cad med pa'o/ /rang bzhin sgrub thabs sogs kyis ni/ /yan lag</text></item>
<item><p>301b6</p><section></section><text>gsum ni yod pa yi/ /rang bzhin nyid ni bzhi pa'o/ /la la mda' la mnyam sbyor ba/ /sgrub thabs phyi ma yin par bshad/ /hUM phaT kyi ni mnyam pa ni/ /bsgrubs pas de ni sgrub thabs so/ /sgrub thabs nang na sems yod na/ /rtags ni 'di lta bu dag skye/ /'dar dang rdul dang</text></item>
<item><p>301b7</p><section></section><text>mos pa dang / /lus mi brtan par dbugs rgod dang / /bkrag dang drod ni de ltar brgyad/ /'bras bu'i dus na skye bar 'gyur/ /sgrub chen yan lag 'bras bu 'di/ /ye shes gsum ni med pa'o/ /rang bde mchog ni zhi chen po/ /ye shes 'od ni rang bzhin can/ /de yi rdzogs pa'i</text></item>
<item><p>302a1</p><section></section><text>rim pa yis/ /'bras bu 'bad de shes par bya/ /de 'bras ye shes rigs pas ni/ /slob ma la ni tshig gis ni/ /bla mas don ni bshad par bya/ /blta bar dga' ba'i mtshan nyid do/ /dbang gsum las gzhan gzhan na med/ /bzhi pa gang na yod pa yin/ /'bras</text></item>
<item><p>302a2</p><section></section><text>bu gzugs can de nyid ni/ /gsal bar de ltar bzhi pa'o/ /de bzhin dpal rin rdor zhabs kyis/ /dpal bsgom pa yi rim las gsungs/ /gsum ni med pa gsum rang ste/ /de bzhin gzhung yin de ltar ro/ /gzhan gyi don la rab dga' bas/ /ro yi dgug pas dbang du bya/ /gsang</text></item>
<item><p>302a3</p><section></section><text>ba'i gsang ba ci brjod pa/ /thugs rje can rnams bzod par mdzod/ /thabs kyi rgyud ni 'dus pa las/ /de lta'i gzhung lugs med na yang / /de bzhin rigs pa ci smras pa/ /shes rab rgyud kyi rim las so/ /thabs dang shes rab gnyis med dngos/ /de ni rgyal bas gsungs pa'o/ /</text></item>
<item><p>302a4</p><section></section><text>'khor lo bzhi ni mnyam sbyar ba/ /phra mo'i thig le de nang du/ /rang bzhin gcig cig gzhan ma med/ /dngos po med pa'i dngos po can/ /gzhan ma gsum ni 'dab la gnas/ /'khor lo re re so so yin/ /sprul pa'i 'khor lo 'dab ma gsum/ /chu skyes lte ba yod pa'o/ /</text></item>
<item><p>302a5</p><section></section><text>de ni phyi rol shes par bya/ /brgyad po brgyad ni de nang du'o/ /de yi nang na gsang ba bzhugs/ /sangs rgyas rin po che yi snod/ /baM gyi dngos po yang dag 'jam/ /sna tshogs can ni g.yo ba'o/ /sangs rgyas rin chen de na gnas/ /rang bzhin ye shes mtshan nyid do/ /'phyang ba'i rtsa</text></item>
<item><p>302a6</p><section></section><text>yi nang na bzhugs/ /khams gsum du ni rol pa mdzad/ /gsum ni rab tu yod pa ste/ /nang dang phyi rol bar ma yin/ /phyi rol g.yas kyi ra sa nA/ /nang gi g.yon gyi la la nA/ /dbus kyi a ba d+hU tI la/ /nyid kyi 'dug sa byed pa'o/ /gcig pu yi ni gtso mo yi/ /kun</text></item>
<item><p>302a7</p><section></section><text>rdzob tu ni gsum du 'gyur/ /de bzhin byang chub sems ni gcig /sna tshogs gzugs su yod pa'o/ /dbang byed longs spyod brlag pa ni/ /de rnams ngal sor bstan pa'o/ /dbang byed mgrin pa'i gnas su ni/ /longs spyod bar du mchog 'di bstan/ /brlag ni kha las shes par</text></item>
<item><p>302b1</p><section></section><text>bya/ /de ni chad pa gsal ba'o/ /mchog ni mgrin pa'i gnas su ste/ /rang bzhin bar na yod pa'o/ /nang dang phyi rol dbus kyi ni/ /rnal 'byor de yang mi shes na/ /de dus rang bzhin mi rnyed de/ /shes na rnyed par the tshom med/ /de ni shes rab skyabs yang dag /shes rab bla ma'i kha las</text></item>
<item><p>302b2</p><section></section><text>'gyur/ /rtsa rnams de ni med gyur na/ /khu ba khrag ni sbyor ba med/ /khu ba khrag ni med gyur na/ /rnam par shes pa sbyor ba med/ /rnam par shes pa med gyur na/ /thams cad g.yo ba med par thal/ /g.yo med bde ba chen po ni/ /nam yang shes par mi 'gyur ro/ /bde ba chen po</text></item>
<item><p>302b3</p><section></section><text>med gyur na/ /nam yang byang chub mi rnyed de/ /ting 'dzin bzlas pa sbyin pa ni/ /bskal pa brgyar ni spyad na yang / /man ngag de ni med gyur na/ /ji ltar rdo stengs sa bon bzhin/ /de ni thams cad 'grub don du/ /thabs ni cung zad bdag gis bshad/ /thabs gang gis ni rnal 'byor</text></item>
<item><p>302b4</p><section></section><text>rnams/ /rang bzhin gyi ni gnas der 'gyur/ /sbyin sreg thab ni med gyur na/ /rnal 'byor dngos grub thob mi 'gyur/ /lte ba'i hom khung gtum mo'i gnas/ /shes rab rang rig mtshan nyid do/ /rdo rje chu skyes mnyam sbyor bas/ /yang dag 'jigs par 'bar ba'o/ /phung po</text></item>
<item><p>302b5</p><section></section><text>lnga yi rigs lnga yi/ /rnam par rtog pa'i sreg pa dang / /de bzhin spyan la sogs pa ni/ /skye mched khams ni gzugs can no/ /phung po la sogs yam shing dang / /dang por sreg rdzas gsal bar bya/ /yam shing thams cad bsregs pa'o/ /haM gi dngos po kha bub ni/ /yon</text></item>
<item><p>302b6</p><section></section><text>po'i rang bzhin mtshan nyid can/ /smin phrag 'khor lo'i nang na yod/ /de nas de ni yang dag 'bab/ /shu kra bdud rtsi rab rgyun no/ /de yi gsang ba'i sreg rdzas sbyin/ /lte ba'i hoM khung phyi rol min/ /yang dag par ni dgyes nas ni/ /ci bsams pa yi 'bras bu smin/ /'od kyi gzugs</text></item>
<item><p>302b7</p><section></section><text>ni gtum mo yin/ /a ba d+hU tI'i zhi ba'i gzugs/ /chos dang longs spyod rdzogs lam gnas/ /'gro dang 'ong ba yang dang yang / /skra yi rtse mo 'bum gyi cha/ /che bar lta bas mthong mi 'gyur/ /de yi ro yod mnyam pa yis/ /bla ma'i zhabs kyi bka' drin la/ /phra mor lta ba'i</text></item>
<item><p>303a1</p><section></section><text>mtshan nyid kyis/ /mchog gi dngos grub thob par 'gyur/ /de yi nang na sems yod na/ /skad cig gcig gis byang chub sems/ /'di ni gsang ba mchog yin te/ /lung las gsal bar byas pas so/ /bdag gis sngon med rang bzor ni/ /rgyud rnams don las</text></item>
<item><p>303a2</p><section></section><text>mi mang ngo / /de yi 'bras bu ji snyed pa/ /bla ma rab kyi bka' drin no/ /'jig rten tshad med myur bar ni/ /de yis 'gro ba grol bar shog /srid pa'i gti mug dgon pa la/ /rnal 'byor rnams kyi lam rab gtor/ /shes rab dpal ni gsang bas ni/ /rin chen snang ba gsal</text></item>
<item><p>303a3</p><section></section><text>byas pas/ /su la bdag gis dbang bskur bas/ /bdag la de bzhin gang gis thos/ /de ni rang gis 'di shes la/ /gzhan dag la yang 'chad nus so/ /gang la bdag gis bskur ba min/ /gang gis bdag la thos min la/ /de ni rang gis mi shes te/ /gzhan la 'chad par</text></item>
<item><p>303a4</p><section></section><text>nus min no/ /dbang rin chen snang ba zhes bya ba rnal 'byor gyi dbang phyug chen po dpal shes rab gsang ba'i zhabs kyis mdzad pa rdzogs so// //rgya gar gyi mkhan po dpal shes rab gsang ba'i zhabs dang / bod kyi lo tsA ba kam dge bsnyen chos kyi ye shes dang / phyug brtsams</text></item>
<item><p>303a5</p><section></section><text>dbang phyug rgya mtshos zhus te gtan la phab pa// @##/ /rgya gar skad du/ shrI ma hA dz+nyA na DA ki shwa ra sA d+ha naM no pi ka /bod skad du/ dpal chen po ye shes mkha' 'gro'i dbang phyug gi sgrub pa'i thabs/ dpal rdo rje mkha' 'gro ma la phyag 'tshal lo/ /</text></item>
<item><p>303a6</p><section></section><text>srid dang mya ngan 'das na bzhugs/ /srid dang mya ngan 'das dang bral/ /bzhugs dang bral las rnam grol ba/ /brjod du med pa la phyag 'tshal/ /dpal ldan thig le'i rgyud dbang po/ /rgyud kun gyi ni mnga' bdag che/ /gang gi drin gyis rnyed sla ba/ /bla ma'i zhal snga bdag phyag</text></item>
<item><p>303a7</p><section></section><text>'tshal/ /rgyud 'di yi ni rgyal po yis/ /skal ldan rnams ni 'grub don du/ /rgyud kyi bskyed pa'i rim pa yi/ /mdor bsdus sgrub thabs bdag gis bshad/ /dri med chu yis bskor ba yi/ /ne'u sing 'jam mo dang ldan pa/ /me tog 'bras shing yod pa yi/ /der gnas</text></item>
<item><p>303b1</p><section></section><text>he ru ka mnyes bya/ /dang po rnal 'byor dbang phyug gis/ /'di ltar bur ni rab bsgom bya/ /lte ba'i rtsa bar yaM yig 'bru/ /yaM las rlung gi dkyil 'khor ro/ /de yi steng du raM yig 'bru/ /raM las me yi dkyil 'khor ro/ /de gnyis yongs su gyur pa yis/ /'bar ba'i me ni</text></item>
<item><p>303b2</p><section></section><text>yang dag bsgom/ /rtog pa'i bdag nyid lus po kun/ /me de yis ni sreg par byed/ /bde 'khor bdud rtsi yod pa dang / /'od du zhu ba'i gzugs bsgom bya/ /rgyun mi 'chad par 'byung ba yis/ /bsregs pa'i lus po gso bar bya/ /dngos po kun gyi ngo bo nyid/ /dbang po'i gzhu</text></item>
<item><p>303b3</p><section></section><text>dang mtshungs par blta/ /gzugs kyi phung po'i bdag nyid ni/ /'gro ba kun la khyab pa yin/ /de ni gti mug yin pa'i phyir/ /sangs rgyas rnam par snang mdzad bdag /tshor ba'ang de bzhin kun la khyab/ /rin chen 'byung ldan nga rgyal phyir/ /'du shes kyang ni 'gro la khyab/ /snang</text></item>
<item><p>303b4</p><section></section><text>ba mtha' yas chags pa'i phyir/ /'du byed 'gro la khyab pa ste/ /don yod grub pa phrag dog phyir/ /rnam par shes pas 'gro kun khyab/ /mi bskyod pa ni zhe sdang phyir/ /de bzhin gshegs kun gzugs su ni/ /he ru ka dpal bdag nyid bzhugs/ /mig dang rna ba sna dang ni/ /lce</text></item>
<item><p>303b5</p><section></section><text>dang lus dang de bzhin yid/ /rang rang gi ni rang 'od can/ /shes rab dbang po dag pa yin/ /sa dang chu dang me dang rlung / /mA ma kI sogs khams yin no/ /legs dgyes dbang mo rnal 'byor ma/ /nam mkha'i khams su shes par bya/ /de kun gyi ni ngo bo bdag /yin par 'di dag dpyad</text></item>
<item><p>303b6</p><section></section><text>par bya/ /chos 'di kun gyi rang ngo bos/ /bdag med ma skyes pa yin no/ /de dag 'khrul pas mig yor ni/ /smig rgyu chu zla ji bzhin ni/ /byang chub kyi ni tshogs bsgom pas/ /sems tsam nyid la rab gnas shing / /de nas rang snying mkha' pad du/ /zla ba'i dkyil 'khor bsgom par</text></item>
<item><p>303b7</p><section></section><text>bya/ /sems kyi sa bon de dbus su/ /'od zer lnga ni rab tu 'phro/ /de yi snang bas mdun du ni/ /nam mkhar gser gyi pad+mo che/ /'od zer 'bar ba dang ldan pa/ /lte ba yod pa'i 'dab ma 'bum/ /'dab mar sangs rgyas byang chub sems/ /chos kyi phyag rgya 'dzin pa'i mchog /</text></item>
<item><p>304a1</p><section></section><text>dbus su rdo rje sems dpa' ni/ /ye shes sems dpa'i ngo bo nyid/ /nam mkha' khyab par mthong nas su/ /mchod pa byas nas skyabs su 'gro/ /dkon mchog gsum la skyabs su mchi/ /sdig pa thams cad so sor bshags/ /'gro ba'i dge la rjes yi rang / /sangs</text></item>
<item><p>304a2</p><section></section><text>rgyas byang chub yid kyis gzung / /sangs rgyas chos dang 'dus gtso la/ /byang chub thob par skyabs su mchi/ /rang dang gzhan ni 'grub don du/ /byang chub mchog tu sems bskyed do/ /byang chub sems mchog 'byung byas nas/ /sems can thams cad mgron du gnyer/ /'gro ba kun la phan</text></item>
<item><p>304a3</p><section></section><text>don du/ /bdag ni sangs rgyas thob bya'i phyir/ /dgyes mchog byang chub spyad par bgyi/ /de nas tshangs pa yi ni gnas/ /byams pa la sogs ldan bsgom bya/ /bu gcig pa yi ma lta bur/ /brtse ba'i sems kyis mthong ba yin/ /de bzhin sems can thams cad la/ /sems</text></item>
<item><p>304a4</p><section></section><text>bgyid de ni byams pa'o/ /gang gis thabs kyi sems can 'di/ /sdug bsngal me las bdag gis gdon/ /de lta bur ni gang zhig sems/ /de ni snying rjer bstan pa'o/ /sdug bsngal me las bton pa yis/ /rang gi yid ni dga' ba yin/ /bdag gis sems can phan don</text></item>
<item><p>304a5</p><section></section><text>byas/ /de ni dga' bar bshad pa'o/ /gdul dka' 'dul ba'i sems can rnams/ /de la zhe sdang bskyed mi bya/ /btang snyoms kyang ni mi bya ste/ /sems can nang na yod phyir ro/ /de lta min na smon lam ni/ /the tshom med par don med 'gyur/ /skyon la btang snyoms ldan pa'i</text></item>
<item><p>304a6</p><section></section><text>sems/ /de ni btang snyoms mchog yin no/ /de yi bsod nams kyi ni tshogs/ /yang dag par ni 'phel bar 'gyur/ /ye shes tshogs ni 'phel don du/ /stong pa nyid ni bdag nyid yin/ /'das pa dang ni ma 'ongs pa/ /da ltar byung ba'i 'khor ba gsum/ /ngo bo nyid</text></item>
<item><p>304a7</p><section></section><text>bral stong pa yin/ /ji ltar nam mkha' de bzhin no/ /oM swa b+hA wa shud+daH sarba d+harmAH swa b+hA ba shud+d+ho\u0f85haM/ oM swa b+hA wa shUn+ya tA sarba d+harmAH swa b+hA wa shU nya tA he/ oM shU n+ya tA dz+nyA na badzra swa b+hA wa At+ma ko\u0f85haM/ de yis ye shes kyi ni tshogs/ /yang dag par ni 'phel bar 'gyur/ /tshogs gnyis po</text></item>
<item><p>304b1</p><section></section><text>ni rdzogs pa yis/ /the tshom med par byang chub 'thob/ /de nas paM byung pad+ma ni/ /kha dog dmar po 'dab ma brgyad/ /de yi lte ba'i dbus su ni/ /raM las nyi ma'i dkyil 'khor ro/ /de yi steng du sa bon hUM/ /'od zer lnga ni 'phro ba yin/ /de nyid yongs su gyur pa yis/ /skad cig</text></item>
<item><p>304b2</p><section></section><text>gsum rgyal nyid du 'gyur/ /sku mdog gnag la 'jigs byed che/ /bskal pa'i me bas drag 'jigs che/ /zhal bzhi pa la phyag bzhi pa/ /zhabs bzhi dang ni ldan pa'o/ /zhabs kyis bdud bzhi po ni mnan/ /zhal ni re re spyan gsum ldan/ /rtsa ba'i phyag gnyis bdud phur</text></item>
<item><p>304b3</p><section></section><text>'dril/ /gzhan ni ral gri dbyug pa 'dzin/ /de lta bu yi khro rgyal po/ /bdag rang nyid ni bsgom par bya/ /bdag ni suM b+ha nyid yin phyir/ /de la go cha dgos ma yin/ /oM suM b+ha ni suM b+ha hUM hUM phaT/ oM gr-ih+na gr-ih+na hUM hUM phaT/ oM gr-ih+nA pa ya gr-ih+nA pa ya hUM hUM phaT/ oM A na ya ho b+ha ga wAn</text></item>
<item><p>304b4</p><section></section><text>badzra bid+yA rA dza hUM hUM phaT/ shar phyogs la sogs se gol gyis/ /suM b+ha'i rnam pas sngags gdab bya/ /sna tshogs rdo rje sa yi 'og /hUM las 'od ni spro bar bya/ /de yi 'od kyis snang ba yis/ /rtsig pa dang ni bla re'o/ /rdo rje me lce 'bar ba yin/ /steng du mda' yi 'dra ba'o/ /oM g+ha</text></item>
<item><p>304b5</p><section></section><text>g+ha g+hA ta ya g+hA ta ya/ sarba du Sh+TAM phaT/ kI la ya kI la ya/ sarba pA paM phaT/ hUM hUM badzra kI la ya/ badzra d+ha rA dz+nyA pa ya ti/ kA ya wa ka tsit+ta badzra kI la ya hUM phaT/ badzra mung+ga ra badzra kI la ya/ A ko Ta ya hUM phaT/ de lta'i cho ga'i sbyor ba yis/ /rdo rje'i gur ni bsam par bya/ /de yi</text></item>
<item><p>304b6</p><section></section><text>dbus su snyoms pa ni/ /chos kyi dbyings kyi b+ha ga'i dbyibs/ /rlung la sogs pa'i 'khor lo bzhi/ /de yi nang du bsgom par bya/ /yaM gi yig 'bru las byung rlung / /dkyil 'khor gzhu yi dbyibs lta bu/ /chos kyi dbyings kyi nang du ni/ /nag po rgyal mtshan dang ldan bsgom/ /</text></item>
<item><p>304b7</p><section></section><text>daM gyi yig 'bru las byung me/ /dkyil 'khor gru gsum kha dog dmar/ /me lce dang ni ldan pa ste/ /rlung gi dkyil 'khor steng du bsgom/ /baM gyi yig 'bru las byung chu/ /dkyil 'khor zlum po'i dbyibs lta bu/ /bum pas mtshan pa kha dog dkar/ /me yi steng</text></item>
<item><p>305a1</p><section></section><text>du bsgom par bya/ /laM gyi yig 'bru las byung sa/ /dkyil 'khor gru bzhi'i dbyibs lta bu/ /rdo rjes mtshan pa kha dog ser/ /chu yi steng du bsgom par bya/ /'khor bzhi yongs su gyur pa las/ /gzhal yas khang du rab tu bsgyur/ /gru bzhi pa la sgo bzhi pa/ /rta</text></item>
<item><p>305a2</p><section></section><text>babs bzhis ni rnam par brgyan/ /dra ba dra phyed chun 'phyang dang / /'dod yon rin chen la sogs brgyan/ /de yi phyi rol dur khrod bcas/ /phyogs mtshams bye brag brgyad po ru/ /gtum drag de ni tshig pa yin/ /dbyibs can de ni ma tshig pa/ /tshang tshing dum bur gyur pa yin/ /</text></item>
<item><p>305a3</p><section></section><text>'bar ba dum bur ma gyur pa/ /dmyal sogs 'jigs par bshad pa yin/ /mi bzad pa ni 'jigs par byed/ /ha har dgod ni mdung rtser bskyon/ /g.yer ka can ni 'gegs pa'o/ /pa ta li dang pan+da li/ /sa le shing dang shi ri Sha/ /a dum+WA ra n+ya gro d+ha/ /a shwa ta nA ga ge</text></item>
<item><p>305a4</p><section></section><text>sar shing / /dur khrod re re shing re ni/ /dpa' bo sogs kyis dbang du byas/ /bya rog byi la 'ug pa dang / /stag dang khyi dang bya rgod phag /sha za'i gdong bcas brgyad po ni/ /shing rnams steng na 'dug pa yin/ /bya rog spyang ki 'ug pa dang / /dpa' bo khyi dang srin po dang / /phag</text></item>
<item><p>305a5</p><section></section><text>pa dang ni ro langs dag /rang rang rnam par 'og na gnas/ /de lta bu yi dur khrod kyis/ /gzhal yas khang ni yang dag bskor/ /sna tshogs pad+ma 'dab ma brgyad/ /de yi dbus su bsgom par bya/ /lte ba'i nang du phyag rgya ni/ /gru gsum me tog kun+da mtshungs/ /nyi zla A li kA li</text></item>
<item><p>305a6</p><section></section><text>las/ /rdo rje sems dpa'i rang bzhin can/ /rang gi rig pa dang ldan pa/ /phyag rgya yi ni dkyil du bsgom/ /bde ba chen po 'byung ba ni/ /mchog gi dga' ba'i pho brang las/ /rdo rje ro langs ma ni 'phros/ /de ni dang po'i ro las so/ /gnyis pa'i ro ni 'byung ba las/ /rdo</text></item>
<item><p>305a7</p><section></section><text>rje dra ba ma ni 'phros/ /gsum pa'i ro ni 'byung ba las/ /rdo rje rtse mo ma ni 'phros/ /bzhi pa'i ro ni 'byung ba las/ /rdo rje zlum po ma ni 'phros/ /gcer bu dang ni skra grol ba/ /shar sgo la sogs shes par bya/ /gnag dang dmar dang ser dang dkar/ /spyan gsum pa dang</text></item>
<item><p>305b1</p><section></section><text>phyag bzhi pa/ /chu srin nya dang seng ge dang / /ga ru Da ni phyag g.yas bsnams/ /ka pA la dang kha T+wAM ga /sgeg mo yi ni phyag g.yon bsnams/ /gzhan gnyis rdo rje mda' gzhu ni/ /rna ltag tu ni 'gengs par mdzad/ /kun kyang phyag rgya lnga po 'chang / /sna tshogs pa yi rgyan</text></item>
<item><p>305b2</p><section></section><text>gyis brgyan/ /'jigs byed ro yi gdan gnas nas/ /sems can rnams kyi don mdzad pa/ /yang na shes rab thabs sbyor bas/ /bde chen rgya mtsho'i pho brang las/ /rdo rje'i ske rags ma ni 'phros/ /de ni lnga pa'i ro las so/ /drug po'i ro yi 'byung ba las/ /rdo rje ser mo ma</text></item>
<item><p>305b3</p><section></section><text>ni 'phros/ /bdun pa'i ro yi 'byung ba las/ /rdo rje rgod ma ma ni 'phros/ /brgyad pa'i ro yi 'byung ba las/ /rdo rje nyi ma mo ni 'phros/ /bcom ldan 'das ni mnyes byed gnas/ /mtshams ni bzhi po dag na bzhugs/ /rnga dang de bzhin gling bu dang / /rgyud mangs dang ni rdza</text></item>
<item><p>305b4</p><section></section><text>rnga dang / /rdza rnga chung ngu chal chung dang / /tam bu ra dang ka ra to/ /de rnams phyag ni gnyis gnyis shes/ /gzugs gnyis pa la 'jig chen ma/ /yang ni shes rab thabs sbyor bas/ /bde ba'i nang gi pad chen las/ /rdo rje legs dgyes ma ni 'phros/ /de ni dang po'i dga' ba</text></item>
<item><p>305b5</p><section></section><text>las/ /gnyis pa'i dga' ba 'byung ba las/ /rdo rje rgya mtsho ma ni 'phros/ /gsum pa'i dga' ba 'byung ba las/ /rdo rje glang chen ma ni 'phros/ /de dag gnag dang ser dang dmar/ /phyag rgya yi ni grwa na bzhugs/ /gur kum ro dang ga pur dang / /de yis pad snod bkang ba'o/ /</text></item>
<item><p>305b6</p><section></section><text>g.yas pa yi ni phyag na bsnams/ /kha T+wAM ga ni g.yon na'o/ /gru gsum phyag rgya dbu steng du/ /mdzub rtse gnyis ni thur du btsugs/ /g.yon brkyang ba yi gnas pas bzhugs/ /phyag rgya'i dngos grub ster ba'o/ /yang ni shes rab thabs sbyor bas/ /rang bzhin gyis ni dga'</text></item>
<item><p>305b7</p><section></section><text>ba 'byung / /rang gi rig ma dang ldan pa/ /rang bzhin las ni nyi 'od zhu/ /de nas smon lam gzhan don du/ /rnal 'byor ma la lha mos zhu/ /bde chen legs dgyes mgon po bzhengs/ /rdo rje legs dgyes bdag dga' mdzod/ /mgon po khyod mi na bdag ro 'dra/ /thugs</text></item>
<item><p>306a1</p><section></section><text>rje ro yis bdag skye mdzod/ /kye mgon stong pa chad pa'i mtshan/ /rdor mtsho ma bdag dga' bar mdzod/ /pad+ma'i kha phyi rol cig rol/ /mgon po stong pa'i rang bzhin min/ /a la la la legs dgyes mgon/ /rdo rje glang chen ma dga' mdzod/ /khyod rang gis</text></item>
<item><p>306a2</p><section></section><text>gsungs bdag min na/ /sangs rgyas 'byung bar mi 'gyur ro/ /glu 'di yi ni ngor mdzad nas/ /soM hUM 'od du zhu las 'phros/ /de las rdo rje gri gug ni/ /yongs su gyur pa las ni nyid/ /dpal chen ye shes mkha' 'gro che/ /lha mo legs dgyes dbang mos 'khyud/ /sems</text></item>
<item><p>306a3</p><section></section><text>can kun la phan don du/ /snying rje yis ni rngam pa bzhengs/ /sku mdog sprin gyi gnag dang mtshungs/ /zhal bzhi pa la phyag brgyad pa/ /zhal ni re re spyan gsum pa/ /zhabs gcig gyen du bsgreng ba ste/ /bdud bzhi yan lag ma dang ldan/ /zhabs gcig gis ni gnon pa yin/ /</text></item>
<item><p>306a4</p><section></section><text>thod rlon phreng ba'i do shal byas/ /sna tshogs 'od ldan nyi la bzhugs/ /dpa' bo mi bskyod pas dbu brgyan/ /phyag rgya drug gis yan lag brgyan/ /thod pa'i phreng bas dbu la brgyan/ /thor cog zla ba phyed kyis mtshan/ /sku smad gshin rje'i pags pas dkris/ /gar dgu'i ro</text></item>
<item><p>306a5</p><section></section><text>dang ldan pa'o/ /gnag dang ser dang dmar dang ljang / /g.yon nas bskor ba'i zhal dang ldan/ /'khyud pa'i phyag g.yas rdo rje bsnams/ /g.yon pa na ni dril bu'o/ /nyi ma mda' dang ka pA la/ /khrag gis bkang ba g.yas na bsnams/ /zla ba gzhu dang kha T+wAM ga /rdo</text></item>
<item><p>306a6</p><section></section><text>rjes mtshan pa g.yon na bsnams/ /legs dgyes dbang mo de dang mnyam/ /yang na phyag ni gnyis dang ldan/ /zhal gcig pa dang spyan gsum pa/ /sna tshogs rgyan gyis brgyan pa'o/ /phyag na gri gug snod ni bsnams/ /byin pa gnyis kyis legs 'khyud cing / /mchog</text></item>
<item><p>306a7</p><section></section><text>gi rnam pa rang 'od 'byung / /mtshan kun dang ni ldan pa'o/ /skra grol ba dang spyan ring ba/ /sku smad ske rags bar du chad/ /ji ltar sgo sogs rnal 'byor ma/ /brkyang ba la sogs pa yis bzhugs/ /de bzhin gru gsum grwar bzhugs pa/ /sgom pa yis ni shes par bya/ /</text></item>
<item><p>306b1</p><section></section><text>de lta'i ye shes 'khor lo ni/ /bdag nyid dang ni bcas par bsgom/ /de nas bde ba chen po'i gzhi/ /pad+ma'i snod kyi dbus su ni/ /bdud rtsi lnga yi lha yi mchog /de bzhin gshegs pa kun bdag nyid/ /lte ba'i me 'od tsha ba yis/ /bdud rtsi de ni zhu bar bya/ /rdor gsum ye shes</text></item>
<item><p>306b2</p><section></section><text>sa bon gyis/ /dkar byas dag byas 'bar byas so/ /sngags kyi byin gyi rlabs kyis ni/ /rang gi lce yi 'dab mar gzhag /phyi dang nang gi sbyor ba yis/ /lus ni de yis tshim par bya/ /oM yo ga a mr-i ta shud+d+haH sarba d+harma yo ga a mr-i ta shud+d+ho\u0f85haM/ /de nas mgon po'i snying po ni/ /</text></item>
<item><p>306b3</p><section></section><text>thams cad 'grub don bzlas par bya/ /oM ma hA kro d+he shwa ra dzA ya we dza yaT+Ta T+Ta hA sa ma hA ka pA lA gne b+ha ya hUM hUM phaT swA hA/ de ni bcom ldan 'das kyi snying po'o/ /oM badzra Ti dzu gra hr-iM hr-iM phaT/ nye ba'i snying po'o/ /oM so ra ta sa ma ye shwa re hUM hUM phaT/ bcom ldan 'das ma'i sngags so/ /</text></item>
<item><p>306b4</p><section></section><text>oM kliM bl-iM dz+l-iM phaT swA hA/ nye ba'i snying po'o/ /thog mar oM dang hUM phaT mthar/ /bar du ming ni spel bar bya/ /'khor gyi lha mo thams cad kyi/ /mchod pa'i sngags su dran pa'o/ /sngags dang phyag rgyar ldan pa yis/ /de nas gtor ma gtang bar bya/ /rdo rje khu tshur gnyis bcangs</text></item>
<item><p>306b5</p><section></section><text>nas/ /rgyab dang rgyab ni sprad pa'o/ /mthe'u chung lug rgyud rnam pa'i tshul/ /mdzub mo gnyis ni cung zad dgug /rnal 'byor ma rnams thams cad dang / /mkha' 'gro ma thams cad tshur spyon/ /sha dang nya la sogs pa yi/ /gtor ma 'di long dam tshig bsrungs/ /bdag gi</text></item>
<item><p>306b6</p><section></section><text>don thams cad la grogs mdzod/ sgrub thabs 'di la dad pa yod pa de bsrung ba'i don du stsol cig /oM AH hUM phaT swA hA/ gru gsum phyag rgya steng bzhag ste/ /'bad pa yis ni gtor ma gtang / /las rim de dag kun rdzogs nas/ /de sogs rnam par dag par bya/ /dga' ba bzhi</text></item>
<item><p>306b7</p><section></section><text>ni rab gnas phyir/ /zhal bzhi po ni mdzes pa yin/ /de nyid ye shes gsum dag pas/ /zhal ni so so'i spyan gsum mo/ /srid dang mya ngan 'das gcig pa/ /de bas zhabs gcig gyen du bsgreng / /pha rol phyin pa drug lam gyis/ /phyag rgya drug pos yan lag brgyan/ /tshangs pa'i</text></item>
<item><p>307a1</p><section></section><text>spyod pa chen po yis/ /gshin rje'i pags pas sku smad dkris/ /byams pa chen po'i bdag nyid ni/ /de bas sprin gyi mdog dang mtshungs/ /gnyis su med pa'i shes rab thabs/ /de phyir rdo rje dril bu ldan/ /bdud kun bsdigs par byed pa'i phyir/ /mda' dang gzhu ni</text></item>
<item><p>307a2</p><section></section><text>khengs par 'gengs/ /snang ba dang ni snang ba mched/ /de la bdag rang bdag po yin/ /de bas zla ba nyi ma gnyis/ /rol pa yis ni phyag na bsnams/ /dngos dang dngos min rtog pa med/ /de phyir mgo bo'i pad+ma'i snod/ /chos kun stong pa'i ngo bo nyid/ /de bas kha T+wAM ga bsnams pa/ /phyag</text></item>
<item><p>307a3</p><section></section><text>rgya chen po'i bdag nyid yin/ /zla ba phyed pas thor cog brgyan/ /nam mkha' ji bzhin ngo bo yis/ /de bas mi bskyod pas dbu brgyan/ /snying rje chen pos rngam pa'i don/ /de phyir yang dag 'jigs pa'i tshul/ /mu stegs rnams la khrel rgod phyir/ /rus pa la sogs pa yis brgyan/ /</text></item>
<item><p>307a4</p><section></section><text>bdud kun gyis ni mi tshugs pa/ /de bas bdud kyi steng na bzhugs/ /chags pa la sogs spangs pa yis/ /de phyir dur khrod nang du rol/ /de kun dag pa shes pas na/ /da ni ngal bso bya ba'o/ /rang gi snying gar mkha' pad du/ /dri med rgyas pa'i zla ba bsgom/ /de yi dbus</text></item>
<item><p>307a5</p><section></section><text>su tshul tsam ni/ /mchog gi rnam pa skye med mkha'/ /phra mo'i 'od kyi rang bzhin can/ /rlabs med pa yi rang rig go/ /de nyid bsgoms pa tsam gyis ni/ /myur du dngos grub thob par 'gyur/ /dngos grub chen po 'dod gyur na/ /de la the tshom mi bya'o/ /gang zhig rgyud</text></item>
<item><p>307a6</p><section></section><text>kyi nang med pa/ /de ni bdag gi rang bzo min/ /'di byas bsod nams rnyed pa gang / /sems can kun gyis thob par shog /dpal ye shes mkha' 'gro'i sgrub thabs/ slob dpon chen po longs spyod rdo rjes mdzad pa rdzogs so// //rgya gar gyi mkhan po pra dz+nyA shrI gup+ta nyid</text></item>
<item><p>307a7</p><section></section><text>dang / zhu chen gyi lo tsA ba dge slong rin chen rgyal mtshan gyis bsgyur cing zhus te gtan la phab pa'o// @##/ /rgya gar skad du/ sarba pA paM shud+d+ha ag+ni pU dzanA ma sa mA d+hi/ bod skad du/ sdig pa thams cad 'dag pa'i me'i mchod pa'i ting nge 'dzin zhes bya ba/ /</text></item>
<item><p>307b1</p><section></section><text>dpal rdo rje sems dpa' la phyag 'tshal lo/ /ma hA mu dra ti la las/ /byung ba'i khang pa brtsegs ma ru/ /snying rje byang chub sems ldan pas/ /bdud rtsi lnga yis khrus byas te/ /sngags ni bye ba bzlas par bya/ /oM badzra na la ka mre ta ma la na d+he ro te da ra ro ro ga swA hA/ rdzogs</text></item>
<item><p>307b2</p><section></section><text>dang rnal 'byor ma 'dus nas/ /bdag la lung rtsol sbyin byed ma/ /bcu drug lon pa'i mtshan bzang mo/ /si la ga pur mang yod pa/ /kye bu 'di khyer sbyor ba gyis/ /lung ston thob pa'i bu mo la/ /dbang bskur rtsa ba'i rgyu 'bras bshad/ /shin tu dben pa'i gnas dag tu/ /</text></item>
<item><p>307b3</p><section></section><text>n+ya gro d+ha la la bzhugs te/ /rtog pa'i khams la rnal 'byor bya/ /dus kyang ngal so mnyam par gzung / /rdul gyis me spar dngos po sbyar/ /yam shing me spar dkyil 'khor gsal/ /sreg rdzas pad+ma'i mar gzhu ste/ /dgang gzar haM las rdo rje dgang / /hoM khung phyi rol 'dzag</text></item>
<item><p>307b4</p><section></section><text>mi bya/ /reg bya med pa'i mchod pa yis/ /rang bzhin dkyil 'khor lha rnams dang / /'jig rten skyong dang mkha' 'gro'ang mnyes/ /nya la thug nas gshegs su gsol/ /bsam pa thams cad 'grub pa dang / /chos sku thob par the tshom med/ /mar me rdzas rnyed ji bzhin du/ /dus</text></item>
<item><p>307b5</p><section></section><text>thams cad du mi gnas pa'o/ /lus ni nan tan gang byed pa/ /rdzogs pa'i rnal 'byor yin zhes bya'o/ /sbyin sreg gsang ba'i man ngag rin chen rdo rje dpal gyis mdzad pa rdzogs so// @##/ //rgya gar skad du/ shrI A nan+da puSh+pa mA lA/ bod skad du/ dpal dga' ba'i me</text></item>
<item><p>307b6</p><section></section><text>tog gi phreng ba/ thams cad mkhyen pa la phyag 'tshal lo/ /skyed tshal ye shes thig dpal las/ /gsang mchod don gyi rgyu yi phyir/ /dga' ba yi ni me tog phreng / /ye shes mkha' 'gro la 'dud bya'o/ /bde bar gshegs pa kun gyi ye shes chen po shin tu zab pa'i gsang ba</text></item>
<item><p>307b7</p><section></section><text>rmad du byung ba'i/ dpal au rgyan pa'i rdo rje gnas chen po'i gtso mo dpal ldan yan lag rab ma'i zhabs kyi pad+ma'i bka' drin gyis/ gang zhig yongs su shes pa de ni slob ma dam pa'i tshogs kyis dga' ba khong du chud par bya ba'i phyir dam tshig chen po la gnas nas/ 'gro ba'i gtam</text></item>
<item><p>308a1</p><section></section><text>bstan par bya'o/ /dang po re zhig chu ngogs chen por nye bar 'dug nas/ bdud rtsi lnga la sogs pa gsol te/ brtul zhugs chen po'i spyod pa bya'o/ /brtul zhugs chen po'i dus su grong ba'i chos kun brtags dang / gzhan dbang du 'dzin pa spang bar bya'o/ /</text></item>
<item><p>308a2</p><section></section><text>tshangs pa'i spyod par gyur pas 'dod pa lnga bza' bar bya'o/ /gnyis su med pa'i sems kyis su/ /de ni ji ltar 'dod pa bsnyen/ /zhes lung ngo / /de ni tshangs pa'i spyod pa'o/ /thig le dang tshul gyi ngogs gnyis kyi bar du/ rdo rje skyil krung bcas nas sems rin chen gyi nang du slebs</text></item>
<item><p>308a3</p><section></section><text>pa lta ba chen pos blta bar bya zhes man ngag go/ /yang na chu ngogs chen po'i rtsa ba'i bskyed pa'i gnas su bzhugs te thig les tshul phug nas thams cad khyab par byed pa char yang chen por 'jug par bya'o/ /dpal dga' ba'i me tog gi phreng ba las/ shes rab mkha' 'gro</text></item>
<item><p>308a4</p><section></section><text>la mchod pa'i don gyis gnas dang / bdud rtsi lnga bza' ba dang brtul zhugs chen po'i spyod pa dang / 'dod pa lnga bsten pa dang / thig tshul la sogs pa'i rim pas bzhag pa dang / char yang chen po'i 'jug pa bstan pa zhes bya ba ste dang po'o// //de nas gzhan yang</text></item>
<item><p>308a5</p><section></section><text>dpal ye shes mkha' 'gro la mchod pa'i don du dbang bskur ba bstan par bya'o/ /chu dang dbu rgyan dang rdo rje la sogs pa bcu gcig gi dbye bas dga' ba bcu gcig dang ldan pa'o/ /dang po'i rtsa ba'i gnas su gtsug tor rin po che'i g.yas g.yon zla ba nyi ma shar ba'i</text></item>
<item><p>308a6</p><section></section><text>dus su rkan gyi nang du ro ma 'jug pa slebs pas rtsa bzhi nye bar rnyed pa'i ro myang ba las 'dar ba la sogs pa'i ro thob pa'i chu'i dbang bskur sbyin par bya'o/ /de ni shin tu kun dga' ba'i mchog gser las grub pa'i chos kyi dbyings kyi rnam pa'i bum pa 'bru dang / 'bras</text></item>
<item><p>308a7</p><section></section><text>bu dang / kha rgyan dang / zho dang / sbrang rtsi dang / dar la sogs pa dang ldan pa bya'o/ /dbang bskur ba'i dus su rol mo sna tshogs gar dang glu dang mchod sbyin dang / gdugs dang rgyal mtshan dang / 'phan la sogs pa'i gzugs sna tshogs dang / dri zhim po'i me tog</text></item>
<item><p>308b1</p><section></section><text>chen po bkod cing chal par bkram pa dang / spos chen po sna tshogs kyi dri du ma'i ros nye bar grub par byas pa gzugs sna tshogs kyi mchod sbyin sems can thams cad kyi yan lag dang ldan pa de'i dam tshig gis dus su dbul bar bya'o/ /dpal dga' ba'i me tog gi phreng ba las</text></item>
<item><p>308b2</p><section></section><text>dga' ba bcu gcig gi bdag nyid dang ldan pa/ 'dar ba'i ro la sogs pa'i 'bras bu'i mchod pa dang bcas pa'i chu'i dbang bskur gyi don bstan pa zhes bya ba ste gnyis pa'o// //de nas gzhan yang dpal ye shes mkha' 'gro la mchod pa'i don du sngags kyi dbang bskur ba</text></item>
<item><p>308b3</p><section></section><text>ston te/ ka ba gcig pa sgo dgu pa/ /mtshan dang dpe byad dang ldan pa/ /de'i snying ga'i nam mkha'i dkyil gyi gnas su pad+ma 'dab ma brgyad pa dag pa chu shing gi me tog lta bu'i dngos po/ kha sbub sdong bu dang bcas pa/ /yi ge rab mchog gi ni gnas/ /de'i lte ba'i dbus na</text></item>
<item><p>308b4</p><section></section><text>bzhugs pa/ de ni 'jug pa dang gnas pa dang 'gro ba'i gnas gsum du 'gro ba dang 'ong bar byed do/ /bzhi pa'i gnas su'am/ dang po'i gnas rang bzhin gyis skabs su rang dbang du bzhugs so/ /dang po'i gnas su 'khyug pa'i gdu bu'i rnam pa bzhin nam mkha'i rang gi dga'</text></item>
<item><p>308b5</p><section></section><text>ba'i dus su 'don no/ /dbus kyi gnas su gsal byed dang bcas pa rtog med 'od kyi bdag nyid dga' ba'i dus su 'byung ngo / /mtha' ma'i gnas su shin tu dbyangs las grub pa skye 'jig byed pa chad pa'i dga' ba'i dus su 'byung ngo / /bzhi pa'i gnas su dbyangs dang gsal byed dang</text></item>
<item><p>308b6</p><section></section><text>dga' ba dang / skad cig dang po dang rgyu la sogs pa dang bral ba dang / brjod du med pa rang rig pa rlabs med pa'i rnam pa'i ngo bo'i thig le dang / tshul la sogs pa dang / rtsa ba'i kun spyod dang / rgyu dang 'bras bu la sogs pa dang / phra ba la sogs pa dang / srid pa dang mya ngan las</text></item>
<item><p>308b7</p><section></section><text>'das pa dang / 'khor lo dang / ye shes dang / rgyud dang / sngags dang / rim pa dang / bstan bcos dang / sgron ma dang / spyod pa dang / brtul zhugs dang / longs spyod dang / rlag pa dang / dbang dang / rtog pa'i bya ba dang / gnas dang nye ba'i gnas la sogs pa dang / rab</text></item>
<item><p>309a1</p><section></section><text>tu sbyor ba la sogs pa dang / shar ba dang / nub pa dang / dus dang / dus tshod dang / skabs la sogs pa dang / thog ma dang / bar dang / mthar dang / bzlas pa dang / mchod sbyin dang / sbyin sreg dang / rtag pa dang / mi rtag pa dang / stong pa dang / mtha' med</text></item>
<item><p>309a2</p><section></section><text>'od kyi ngo bo la sogs pa dang bral ba de ni yi ge mchog gi gnas zhes pa'o/ /de yang rkan mchu'i 'phar ma tshigs rgyas pa'i sgo 'gog pa byas te/ bde ba chen po khong du chud par byed pa rdo rje'i bu mo blangs te mchog gi yi ge'i sngags brjod par bya'o/ /pad mnyam 'phar ma sbyor ba yi/ /</text></item>
<item><p>309a3</p><section></section><text>rdo rje ye shes stobs kyis kyang / /hUM phaT kyis ni mnyam sbyor las/ /mngon par dga' ba 'byung bar 'gyur/ /rdo rje gzhon nu ma mnyam par ldan pa'i mchog gi yi ge'i sngags brjod pa'i dus su dam tshig chen po'i mchod pa byas nas/ bde ba chen po'i rang bzhin byang chub kyi sems</text></item>
<item><p>309a4</p><section></section><text>mdud pa'i nang na yod pa rtog med ma'i snying gar 'gro ba rlabs dang bral ba'i rnam pa rang gi sems kyis tshor bar byas nas bdud rtsi'i mchod sbyin dbul bar bya'o/ /dpal dga' ba'i me tog gi phreng ba las/ ka ba gcig dang / sgo dgu dang / mchog gi yi ge'i sngags kyi brjod pa dang /</text></item>
<item><p>309a5</p><section></section><text>gnas gsum gyi don dang / bdud rtsi'i mchod sbyin dbul ba'i don bstan pa zhes bya ba ste gsum pa'o// //de nas gzhan yang dpal ye shes mkha' 'gro la mchod pa'i don du ye shes kyi dbang bskur ba bstan te/ bo la kak+kol gnyis su med par sbyor ba'i ro las bde ba chen po'i</text></item>
<item><p>309a6</p><section></section><text>dga' bas myos pa'i nang gi reg bya de bzhin nyid kyi ye shes kyi sbyor bas kun myos nas/ de dag nyid phyi'i reg bya'i bdag nyid kyi shes rab chu'i gter bzhin du/ dbus nas rlabs pa'i rnam pas ye shes kyi dbang bskur ba rdzogs par byas nas/ /rang gi gnas su phyis rab tu thim mo/ /de yang</text></item>
<item><p>309a7</p><section></section><text>shes rab kyi rtsa stong phrag bdun cu rtsa gnyis kyi 'khor lo'i nang na yod pa bde ba chen po khong du chud par byed pa sgo dgu'i bdag nyid kyi sku'i 'khor lo drug gi nang du char yang drug gi ye shes snang bar byed pa/ srid pa dang mya ngan las 'das pa gnyis su med pa'i rang bzhin sna tshogs chu skyes kyi lte</text></item>
<item><p>309b1</p><section></section><text>ba'i nang du gnas par rang gi tshogs kyi 'khor lo'i dbus su 'khor los sgyur ba'i rgyal thabs byed do/ /sna tshogs pad+ma kha sbub shin tu 'dzum pa yang ma yin/ rab tu rgyas pa yang ma yin pa sdong bu dang ldan pa gzhon nus chos kyi 'khor lo'i thig le'i gdan zhes bya'o/ /bi raM b+hU ti'i</text></item>
<item><p>309b2</p><section></section><text>zhal snga nas tshul gyi rang bzhin de ni shes rab char yang bdag nyid lte bar dga' bas grub pa'i pad+ma zhes bshad do/ /dpal phyag rgya chen po'i thig le'i rgyud las/ bcom ldan 'das kyi gang zhig thig le dang tshul dang / char yang dang / dga' ba de ni rtsa bzhis 'jug pa dang / gnas</text></item>
<item><p>309b3</p><section></section><text>pa dang 'gro bar byed pa gsum ston cig ces gsungs so/ /srog gi rtsa'i nang nas 'gro ba gsum 'jug pa dang gnas pa dang 'gro bar byed pa zhes dpal grub pa'i bla ma'i zhabs kyi pad+ma'i zhal nas thos te 'dir bstan to/ /lung las gsung gi bdag nyid rtog med thog ma dang tha ma</text></item>
<item><p>309b4</p><section></section><text>dang dbus su sku gsung thugs kyi rang gi ngo bo sbom pa nyid do zhes gsungs so/ /thog ma dang tha ma dang dbus ni sku gsung thugs dga' ba gsum dang bral ba phra ba to ra ya zhes bya ba'i man ngag go/ /dpe'i slob dpon ni de yang rtsa stong phrag bdun cu rtsa gnyis kyi 'khor lo'i dbus su/</text></item>
<item><p>309b5</p><section></section><text>gnas byed pa dpal rig ma'i thog ma'i gnas su chu skyes kyi lte ba'i dbus su phra ma'i rnam pa zhes 'chad do/ /dpal badzra b+hU ti'i zhal snga nas/ dbus kyi pad+ma sbom po'i rnam pa'o/ /tha ma'i gnas dag gnyis la phra ba zhes bya ba bdag nyid kyi ye shes kyi gnas nye ba'i lta ba zhes</text></item>
<item><p>309b6</p><section></section><text>bshad do/ /rang rig pa rmad du byung ba dri ma med pa nam mkha' bzhin du gnyis su med pa'i shes rab dang thabs kyi rang gi ngo bo las don de ni to ra ya'i man ngag go/ /phra mo'i man ngag rab tu shes pa'i shes rab dga' ba bskyed pa shin tu mtshan dang ldan pa/ dang por bla mas byin gyis</text></item>
<item><p>309b7</p><section></section><text>brlabs te/ mchod pa dang dri ma med pa dang / blo gros kyi sku skyes bu'i lag pa'i pad+mar byin nas shes rab dang / thabs gnyis kyi lag pa bzung ste/ sangs rgyas rin po che'i snod kyi bya gdong la sogs pa'i gnas blta zhing 'gro ba'i tshig sbyin pa'i phyir ye shes kyi dbang bskur ro/ /</text></item>
<item><p>310a1</p><section></section><text>dpal dga' ba'i me tog gi phreng ba las/ gnyis kyi dbye ba'i rnam pa'i shes rab bstan pa dang / rtsa bzhi'i rtags rab tu blta ba dang / 'jug pa dang gnas pa dang / 'gro ba sbom pa dang / phra ba'i gnas blta ba dang / shes rab thabs gnyis su med pa'i gzhung dang / bya gdong la</text></item>
<item><p>310a2</p><section></section><text>sogs pa'i gnas bstan pa zhes bya ba ste bzhi pa'o// //de nas gzhan yang dpal ye shes mkha' 'gro la mchod pa'i don du don de kho na nyid kyi dbang bskur ba bshad de/ rtog pa kun gyi dra ba'i phyi'i rnam pa spangs nas nang gi reg bya 'jam pa'i shes rab mchog gi 'od kyi ngo bo can de dang lhan cig</text></item>
<item><p>310a3</p><section></section><text>gnyis su med pa'i sbyor bas gnyis su med pa'i ye shes bdag nyid mchog gi dga' ba bde ba chen po kun du spyod nas de kho na nyid kyi bdag nyid du 'gyur ro/ /phyag rgya chen po'i dngos grub brnyes pa dpal rat+na b+hU ti'i zhal snga nas ye shes chen po'i de kho na nyid 'bras bu'o zhes bshad do/ /ye shes</text></item>
<item><p>310a4</p><section></section><text>kyi rten brten pa dang gnas dang bye brag dang / dga' ba la sogs pa dang / rgyu dang 'bras bu dang nges par bstan pa dang / bsam gtan la sogs pa dang sbyor ba yod do/ /shes rab dang thabs gnyis gnyis su med pa'i sbyor bas ye shes chen po'i 'byung ba'i dus su/ bla ma'i man ngag</text></item>
<item><p>310a5</p><section></section><text>las rdo rje dbyings kyi dbang phyug la reg pa dang / rdo rje rin po che'i dkyil du bde ba chen po brten par byed pa zhes bya ba de ni man ngag go/ /ye shes kyi sa la mngon par zhen pa'i yid la rtags brgyad rab tu 'byung bar 'gyur ro/ /rtags yongs su grub pas gnas gsum yod pa'i nyams su myong</text></item>
<item><p>310a6</p><section></section><text>ba bla ma'i lta bas yin na'ang / de lta mod kyi skye ba med pa'i snang ba gsal ba'o/ /da ni mchog gi rmad du byung ba bde ba chen po rang gis nyams su myong ba dga' ba mdzes pa/ brjod du med pa yi ge dang bral ba/ mi zad pa/ dpyod pas mi rnyed pa/ mi rtog pa/ shin tu lkog tu gyur pa/</text></item>
<item><p>310a7</p><section></section><text>dbang pos bltar med pa/ mtha' med pa/ gting dpag dka' ba/ zab pa/ tshad med pa/ skye ba med pa/ 'gag pa med pa/ nam mkha' dang 'dra ba/ chos thams cad kyis gos pa med pa/ rang bzhin gyis 'od rab de ni kho na nyid ces bya'o/ /dpal dga' ba'i me tog</text></item>
<item><p>310b1</p><section></section><text>gi phreng ba las/ ye shes chen po bstan pa dang / bde ba chen po brtan par byed pa dang / de kho na nyid kyi bdag nyid kyi 'bras bu'i don bstan pa zhes bya ba ste lnga pa'o// //de nas gzhan yang dpal ye shes mkha' 'gro la mchod pa'i don du mchod pa'i cho ga bshad de/ dang por re zhig slob dpon</text></item>
<item><p>310b2</p><section></section><text>sngags dang / rgyud dang / dbang bskur ba dang / man ngag la mkhas pa rang gi yon tan dang ldan pa'i shes rab dang lhan cig dkyil 'khor gyi gnas kyi snying por 'jug na thig le dang / tshul dang / char yang dang / dga' ba chen po dang / bzhi'i bdag nyid kyi gru bzhi pa'i dkyil 'khor</text></item>
<item><p>310b3</p><section></section><text>gyi dbus su rgyud las gsungs pa'i cho gas thig gdab pa la sogs pa bya'o/ /dkyil 'khor sku ni zhes par brjod/ /dkyil 'khor b+ha ga yin par bshad/ /dkyil 'khor byang chub kyi ni sems/ /dkyil 'khor gsum du rtogs pa'o/ /de ltar shes pa'i man ngag gis phyi dang</text></item>
<item><p>310b4</p><section></section><text>nang gi rim pas spyad par bya'o/ /hUM las byung ba'i rdo rje gur chen po'i rdo rje ra ba la sogs pa dang ldan pa/ 'byung ba chen po bzhi yongs su gyur pa las gzhal yas khang dur khrod brgyad dang ldan pa/ rdo rje'i gnas chen po rmad du byung ba zhes bya'o/ /mi bzad mi sdug ce spyang tshogs drag po/</text></item>
<item><p>310b5</p><section></section><text>'jigs rung sha za'i kha dang ha har dgod/ /nag po'i me dang de nas 'jigs byed brgyad/ /shing sogs dang ldan rmad byung 'jigs byed bstod/ /me tog mig rdzi nA ga ge sar dpal/ /pa tra pa la sha ra khaR+sha mi/ /dpa' bo du ma rnal 'byor ma tshogs kyis/ /dpal dang ldan</text></item>
<item><p>310b6</p><section></section><text>pa dur khrod rgyal po shin tu mdzes/ /lung las yi dags sreg pa'i dus su dur khrod kun la rngam pa 'byung bar 'gyur ro/ /rngam pa'i skabs su shing kun las me tog dang 'bras bu dang yal ga 'phel bar 'byung bar 'gyur ro/ /dur khrod la dbang byed pa shing kha na dpa' bo kun gnas</text></item>
<item><p>310b7</p><section></section><text>so zhes gsungs so/ /dpa' bo kun sna tshogs pa'i gzugs 'dzin pa/ byi la dang / bya rgod dang / nyi mas 'jigs pa dang / stag dang / glang chen bgrad dang / ce spyang dang / khyi dang / rta dang brgyad ni ha har dgod chen por rjod par byed pa/ mche ba 'jigs par bgrad pa zhal gsum</text></item>
<item><p>311a1</p><section></section><text>pa/ spyan gsum pa phyag bzhi pa rtsa ba'i phyag gnyis pos sha chen po'i mgo bo la sogs pa za bar byed pa/ phyag gzhan gnyis na zhags pa dang / lcags kyu dang / g.yas dang g.yon pa'i zhal bya rog dang / phag dang / rta dang / glang chen dang / dom dang /</text></item>
<item><p>311a2</p><section></section><text>ne'u le dang / nya dang / chu srin dang / bya khyung dang / sha ra ba dang / khrung khrung dang / sbrul dang / rma bya dang / spyod mar dang / phyi ba dang / 'byung po kha cig ni gzugs sna tshogs pa zhes bya'o/ /byi la la sogs pa rang rang gi byad gzugs zhal gnyis po shing gi 'og na phan</text></item>
<item><p>311a3</p><section></section><text>tshun shin tu khro bas sha chen po la rtod pa/ 'jigs pa'i byad khas khengs pa/ gyen du ce spyang gi sgra sgrogs pa'o/ /lung las phyogs dang mtshams bye brag tu 'jig rten skyong ba brgyad phyag bzhi pa rang gi stan steng na rang gi yan lag ma dang ldan pa/ rus pa'i rgyan la sogs</text></item>
<item><p>311a4</p><section></section><text>pas brgyan pa/ bcom ldan 'das la lta bar byed pa/ phyag gi snyim pa cod pan du bcings nas 'dud pa kho na'o zhes gsungs so/ /gzhan yang dpa' bo chen po dang po'i grub pa byang chub sems dpa' chen po dur khrod chen po'i dbus su ut+pal sngon po'i mdog shes</text></item>
<item><p>311a5</p><section></section><text>rab yan lag ma dang sbyar ba las mchog gi dga' bas mdzes pa zhal bzhi pa phyag bzhi pa spyan gsum pa/ sna tshogs rdo rje dang pad+ma la bzhugs pa/ me'i dkyil 'khor na gnas pa/ 'jigs byed chen po'i gdan gyi steng na rgyal po'i bzhugs thabs kyis zla ba dang nyi ma zhabs</text></item>
<item><p>311a6</p><section></section><text>kyis gnan pa/ rdo rje dang dril bu dang rde'u chung dang thod pa bsnams pa/ phyag rgya lngas yan lag brgyan pa/ mi bskyod pa la sogs pa'i phyag rgya'i phreng bas ral pa'i dbu rgyan dar gyis bcings pa/ shes rab ma yang sku mdog 'dra ba zhal gcig spyan gsum ma/ phyag gnyis</text></item>
<item><p>311a7</p><section></section><text>pa gri gug dang thod pa bsnams pa/ rus pa'i rgyan dang ldan pa/ phyag rgya lngas rnam par brgyan pa/ skra grol ba phyogs kyi na bza' can/ nu ma sra ba dang mtho ba/ rked zheng lus phra ba'o/ /yang na dpa' bo chen po'i gzugs sna tshogs kyi zhal/ gnag pa dang / dkar</text></item>
<item><p>311b1</p><section></section><text>ba dang / dmar ba dang / nam mkha'i kha dog dang ljang gu dang / pad+ma'i sngon po lta bu dang / zla ba dkar ba dang / dmar chen dang / ut+pal sngon po dang 'dra ba dang / gur kum gyi mdog dang / mig sman dang / du ba'i mdog dang / sprin dang / gser 'od dang / nag ser dang / ser</text></item>
<item><p>311b2</p><section></section><text>po'i gzugs bya'o/ /dpa' bo chen po'i yan lag ma/ zla ma dang / g.yon pa ma dang / nyi mnyam ma dang / rlung za ma dang / bsil sbyin ma dang / snying po'i 'dab ma dang / bag yod thor cog ma dang / nyi ma 'dul ma dang / zhi ba 'chi ba'i pho nya ma dang / ljang brtson ma dang / 'od</text></item>
<item><p>311b3</p><section></section><text>'dun ma dang / tshangs pa'i ma dang / khyab 'jug gi ma dang thog kha ma dang / thams cad skyed byed ma dang / dpa' bo'i yum dang gnyis su med pa'i sbyor bas bde ba chen po'i dga' bas dgyes pa'i yid dang ldan pa/ dpa' bo chen po shin tu mdzes pa/ dpal nam mkha' dri med</text></item>
<item><p>311b4</p><section></section><text>dang / shin tu rtsal chen dang / lha'i dbang phyug dang / gsang ba'i bdag po dang / 'od drag dang / nyi dgra dang / mchog dga' dang / thams cad kyi byed pa po dang / ut+pala'i snying po dang / zhi ba chen po'i bdag po dang / nag po 'dul ba dang / rmad 'byung dpa' bo dang / dregs chen</text></item>
<item><p>311b5</p><section></section><text>dang / nag po chen po drag 'joms dang / ri rab brtan po dang / nam mkha'i zhal te dga' ba bcu drug gis rnam par dag pas dga' ba chen po mthar gyi dus su rtog med ma 'byung ba'i rngam pa dang bral ba'i nang gi reg bya'i ye shes kyi skabs su rgyu mthun pa'i 'bras bu las steng gi rlung g.yo ba</text></item>
<item><p>311b6</p><section></section><text>med par gyur pas/ thig le dang tshul nang gi rang bzhin gyi rlung rang gi gnas pa las gang zhig glo bur gyi rngam pa de lta bu'i bdag nyid kyi rngam pa'i dur khrod du dpa' bo chen po bzhugs so/ /lung las sprul pa dang chos dang longs spyod dang bde ba chen po bzhi/ 'dab ma brgyad kyi</text></item>
<item><p>311b7</p><section></section><text>pad+ma'i rnam pa ge sar la sogs pa dang bcas pa'i dbus su gnas gcig dang ldan pa'o zhes gsungs so/ /lung las dang po'i gnas chu skyes kyi shar gyi 'dab mar au D+ya na du gzugs ldan ma/ byang du dzA lan+d+ha rar bum ldan ma/ nub tu pul+lI rar bya rog sna/ lho'i 'dab mar kA ma</text></item>
<item><p>312a1</p><section></section><text>rU par du ma/ me mtshams su mA lA bar glang chen kha/ srin po'i mtshams su sin+d+hu ra dang po'i stobs ma'o/ /rlung mtshams su nA gar ltog ma'o/ /dbang ldan mtshams su sing+ga lar lce ris ma'o/ /de dag ni gnas dang nye ba'i gnas shes rab dang thabs gnyis</text></item>
<item><p>312a2</p><section></section><text>su med pa'i sbyor bas thams cad nang gi dga' ba zhes gsungs so/ /dbus kyi gnas kyi pad+ma'i shar gyi 'dab mar ma ru nir lo ma ring / byang du de wI ko TIr lto ba che/ nub tu ko lu tar dri ldan ma/ lhor arbu dar dri do ma/ me'i mtshams su ha re ke la bar bsil sbyin ma/ srin po'i mtshams</text></item>
<item><p>312a3</p><section></section><text>su ko ta bar 'od ma/ rlung mtshams su lam+ba kar dbyangs snyan ma/ dbang ldan mtshams su kA ny+tsi kar pu ling ta ma/ de dag ni zhing dang nye ba'i zhing dang 'dun pa dang nye ba'i 'dun pa'i mchog dga'o/ /tha ma'i gnas kyi pad+ma'i shar gyi 'dab mar las kyi grong du ut+pala'i dri/ byang du</text></item>
<item><p>312a4</p><section></section><text>gser gling du pad+ma'i khri/ nub tu kong ka nar mtsho me tshig byed/ lhor b+hin dar rkang ring / me'i mtshams su yi dags 'dus par rus ldan ma/ srin po'i mtshams su rgya mtsho'i ngos su chu srin mig ma/ rlung gi mtshams su tsa ri trar nya'i kha/ dbang ldan gyi mtshams su gzhon</text></item>
<item><p>312a5</p><section></section><text>nu'i grong khyer du sna tshogs yan lag ma'o/ /de dag ni 'dus pa dang nye ba'i 'dus pa dang / dur khrod dang nye ba'i dur khrod tshad pa'i dga' ba'o/ /bzhi pa'i gnas kyi pad+ma'i shar du kasma rir ga pur lus ma/ byang du ke ra tar rma bya'i sgro ma/ nub tu ne pa ler 'dod ma/ lhor kar nu zar</text></item>
<item><p>312a6</p><section></section><text>dag pa'i lus ma/ me mtshams su 'che med grong khyer du sgra legs ma/ srin po'i mtshams su mi yul du sna tshogs pad+ma/ rlung gi mtshams su sa 'og tu 'dod pa'i ske rags ma/ /dbang ldan gyi mtshams su ri rab rtser pad+ma'i zhal lo/ /de dag ni byi la dang / sbyor ba dang / nye ba'i</text></item>
<item><p>312a7</p><section></section><text>sbyor ba'i rang bzhin dga' ba'o/ /dang po'i lte bar shar gyi lus 'phags su srog ma/ dbus su byang gi sgra mi snyan du la la nA/ tha ma'i nang du ba lang spyod du ra sa nA/ bzhi pa'i gnas su lho'i 'dzam bu'i gling du a ba d+hU tI'o/ /lung las dpa' bo chen po dang bcas par nang gi 'khor lo'i</text></item>
<item><p>312b1</p><section></section><text>rim pa'i shes rab thabs kyi rnam par dag pa zhes bltas te/ de ni lam dang nye ba'i lam mo/ /dur khrod brgyad kyi nang du sna tshogs chu skyes kyi lte ba la A li kA li hUM gi yi ge rdo rje sems dpa'i rang bzhin rang gi 'od kyi rig ma dang gnyis su med pa'i sbyor ba/ zhal bcu drug pa/ phyag bcu drug pa/</text></item>
<item><p>312b2</p><section></section><text>bde ba chen po mngon par dga' ba'i rang bzhin ye shes sems dpa' dkyil 'khor la bzhugs zhes bya'o/ /dpal dga' ba'i me tog gi phreng ba las ye shes kyi dkyil 'khor dur khrod la sogs pa'i gnas kyi don bstan pa zhes bya ba ste drug pa'o// //de nas gzhan yang</text></item>
<item><p>312b3</p><section></section><text>dpal ye shes mkha' 'gro la mchod pa'i don du bsam gtan bstan te/ dpa'i slob dpon ni kun rdzob dang don dam pa mi spang ba'i bya bas ye shes chen po 'byung ba'i phyir steng gi tshigs rgyas pa'i don du man ngag las sgo gzhan thams cad 'gog gi /lus la sogs pa'i sdug</text></item>
<item><p>312b4</p><section></section><text>bsngal gyis mnan pa de ltar ma yin zhes 'chad do/ /de'i rjes su rgyal sras mo bzhin du rang gis dbang bskur ba dang sra ba dang mtho ba'i nu ma dang / pad+ma mdzes pa dang ut+pala'i 'dab ma ring ba'i spyan can/ tsan+dan rlon pa'i dris khyab pa/ bla ma'i man ngag las bsrub dang bsrubs</text></item>
<item><p>312b5</p><section></section><text>pa chen pos rdo rje dbyings kyi dbang phyug ma'i gnas nye bar bltas te/ yang na btsums pa dang bye ba la sogs pa'i rab tu sbyor bas/ lte ba'i dbus na bzhugs pa'i 'od chen po'i bdag nyid gtum mo rab rgyas par las kyi rlung gis grogs byas te rang gi gnas su rang gi 'od kyis</text></item>
<item><p>312b6</p><section></section><text>dga' ba dang mngon par dga' ba dga' ba dang bral bas 'bar ba dang / myos pa dang chung zad g.yo ba rnam par g.yo ba dang / khro ba chen pos shin tu 'bar bar rmad du byung ba/ glog chen po'i g.yo ba'i rnam pa ltar sgra chen po sgrogs pa kho nas gsang ba'i lte ba'i gnas kyi dbus</text></item>
<item><p>312b7</p><section></section><text>nas langs te/ rnam par snang mdzad la sogs pa phung po dang khams dang skye mched la sogs pa shin tu bsregs nas/ dang po dang dbus dang tha ma'i lam nas smin phrag gi 'khor lo'i lam o rgyan gyi tshigs rgyas par gser sgo'i dzA lan+d+ha rar spyi gtsug gi mtshams su nang gi bu</text></item>
<item><p>313a1</p><section></section><text>ga'i bde ba chen po'i gnas bdud rtsi'i gnas su 'jug go/ /der rang dga' bas ngal so nas dga' ba'i 'od kyis bde ba chen po grub pa/ byang chub kyi sems shin tu khengs par gsol nas mngon par dga' ba'i nang gi reg bya las/ ro chen po 'ong ba'i dbang gis sngar</text></item>
<item><p>313a2</p><section></section><text>bsregs pa yang rab tu tshim pa'i don du thugs rje chen po'i sprin rtag tu rgyun ma chad bar bdud rtsi'i rgyun gyi char 'bab par byed do/ /de nas yang rten gyi rtsa'i 'khor lo 'dzin khyer te/ zhi ba'i gzugs kyis bde ba chen po'i dga' ba'i dgyes pa'i yid kyis rlag pa dang longs spyod dang dbang gi nga</text></item>
<item><p>313a3</p><section></section><text>rgyal gyis rang gi gnas su rjes su gshegs so/ /rlag pa dang longs spyod dang ngal so ba dang 'gro ba dang khengs pa dang bum pa dang dus dang tshe dang gnas skabs dang / g.yas pa dang g.yon pa dang / dbus la brten nas chu tshod sum cu rtsa drug gi bar du bde ba chen po'i bdag nyid kyi</text></item>
<item><p>313a4</p><section></section><text>gtum mo bskal pas go rims su rtsa'i 'khor lor shar ba'o/ /dz+nyA na b+hU ti'i zhal snga nas/ rtsa zhes bya ba'i dngos po med pa na/ bde ba chen po la sogs pa phyi nang gi reg bya nye bar mi rnyed de/ mi rnyed pa'i phyir dga' ba la sogs pa dang / rgyu dang 'bras bu dang dbang gsum gyi</text></item>
<item><p>313a5</p><section></section><text>bdag nyid kyi man ngag chad pa'i dngos por 'gyur ro/ /bde ba chen po mi shes pa'i phyir byang chub mi rnyed do zhes bshad do/ /de bas dpe'i slob dpon gyis rtsa'i 'khor lo sbom phra la sogs pa'i bsam gtan spangs nas/ bla ma rje btsun gyis bka' stsal bar bya zhes bshad do/ /</text></item>
<item><p>313a6</p><section></section><text>dang po yan lag g.yas g.yon du longs spyod ma dang / 'jigs ma dang / 'khri ma dang / gug ma dang / sha ba ri ma dang / ri bong ma dang / bdud rtsi ma dang / bad kan ma dang / ri ma dang / phung po ma dang / 'dod ma dang / chang 'tshong ma dang / gos ma dang / ser ma dang / rkang</text></item>
<item><p>313a7</p><section></section><text>gos ma dang / phra mo dang / tshim ma dang / skar ma dang / ri dgas ma dang / shin tu khengs ma dang / lug ma dang / khro ma dang / 'khor lo ma dang / nag mo ma zhes pa dang / chags pa dang / 'jig pa dang / mi dga' ba dang / zhi ba dang / snying rje dang / sred pa dang / rnam</text></item>
<item><p>313b1</p><section></section><text>par rtog pa dang / ngo tsha ba dang / dge ba ma yin pa dang / rang gi ngo bo min pa dang / len pa dang / sdud pa dang / bkres pa dang / skom pa dang / yi gar mi 'ong ba dang / rnam par chags pa dang / nad dang / khro bo dang / snying brtse ba dang / 'dzem pa dang / phrag dog dang / nga rgyal</text></item>
<item><p>313b2</p><section></section><text>dang / bstan pa dang / stobs te/ dpral ba dang / mig dang / rna ba dang / sna dang / smin ma dang / rke dang / glo ba dang / mjug to dang / brla dang / pus mo dang / rje ngar dang / rkang pa g.yas g.yon phyed phyed kyi cha'i grangs nyi shu rtsa bzhi 'gro ba dang / khengs pa dang mchog dang chad</text></item>
<item><p>313b3</p><section></section><text>pa'i shar ba'i rtsa rnams kyi mtshan nyid kyi don to/ /dbus kyi rked rus kyi dbyug pa'i snying po'i nang du/ rgan mo dang / stag ma dang / dpa' bo'i blo ma dang / g.yo sgyu ma dang / nges par sems ma dang / dmar mo dang / gshol ma dang / ring ma dang / bdud rtsi yon tan ma dang /</text></item>
<item><p>313b4</p><section></section><text>lam dga' ma dang / 'khor lo'i kha ma dang / rnam par sgeg ma'i nga rgyal ma dang / 'od dang / brtson pa dang / phrag dog med pa dang / mi brtan med pa dang / btang snyoms dang / gtong phod dang / dga' ba dang / g.yo sgyu med pa dang / glu dang / sgra dang / gar dang / btung</text></item>
<item><p>313b5</p><section></section><text>ba la sogs pa kho na ste/ tshangs pa'i bu ga dang / tshangs pa'i lte ba dang / spyi bo dang / rkan dang / ske dang / snying ga dang / lte ba dang / mdoms dang / gsang ba dang / lte ba dang / me'i pad+ma dang / gzhang kha'i kum+ba ka'i rang bzhin dga' ba 'byung ba'i rtsa gsum gyi dra ba'i sdom pa rten dang brten</text></item>
<item><p>313b6</p><section></section><text>pa'i ye shes kyi bye brag tu bde ba chen po khong du chud par byed pa/ 'od kyi bdag nyid can reg bya med pa/ ye shes kyi me'i nam mkha'i rang bzhin gtum mo'am/ rtog med pa zhi ba'i rang gi ngo bo bde ba chen po'i pad+ma'i lte ba'i gyen du 'jig rten gyi khams du ma khyab pa/ gnyis su med pa'i</text></item>
<item><p>313b7</p><section></section><text>rnam pa/ stong phrag bdun cu rtsa gnyis kyi rtsa'i 'khor lo'i dbus thams cad kyi bdag nyid gcig pu'i ro'i rang bzhin/ dpal rdo rje dbyings kyi dbang phyug ma zhes man ngag las so/ /dpal dga' ba'i me tog gi phreng ba las gnas gsum na yod pa'i rtsa'i dra ba'i sdom pa dang / gtum</text></item>
<item><p>314a1</p><section></section><text>mo chen mo'i sbyor brten dang brten pa'i ye shes kyi don bstan pa zhes bya ste bdun pa'o// //de nas gzhan yang ye shes mkha' 'gro la mchod pa'i don rnam pa dang bcas pa'i dkyil 'khor gyi 'khor lo dam tshig sems dpa'i bdag nyid can bshad de/ zla ba dang /</text></item>
<item><p>314a2</p><section></section><text>rdo rje dang / sa bon dang / phyag rgya dang / sna tshogs pad+ma 'dab ma brgyad kyi lte ba la stong pa dang snying rje dbyer med pa'i rang bzhin can/ bdag nyid bsnyen pa la sogs pa'i yan lag bzhi'i 'bras bu'i gtso bo sngar bskur ba'i mig la sogs pa byin gyis brlabs pa dang / dbang blang ba la</text></item>
<item><p>314a3</p><section></section><text>sogs pas sku rdzogs pa 'jigs byed chen po dang / zla ba dang nyi ma'i steng du dam tshig gi mkha' 'gro ma bcu drug gi dkyil 'khor gyi dbus su phyag bcu drug pa zhal brgyad pa/ zhabs bzhi pa g.yas brkyang pa/ g.yon bskum pa'i sku spang rgyan gyi me tog gi mdog can spyan gsum</text></item>
<item><p>314a4</p><section></section><text>pa/ zhal gsum ni dkar ba dang dmar ba dang ljang ba dang / zhal gzhan bung ba dang 'dra ba/ steng gi 'jigs pa chen po bong bu'i rnam pa'i mche ba bgrad pa 'jigs pa bstan pa'i phyag rgya la sogs pa yongs su gyur pa las skad cig gis de lta bu'i gzugs thugs rje chen po dang /</text></item>
<item><p>314a5</p><section></section><text>khro bo'i sku bskal pa chen po'i me bas lhag pa'i 'od dang ldan pa/ rgyal ba thams cad kyi bdag po/ dur khrod chen po'i dam tshig gi dkyil 'khor gyi dbus su mchog gi nam mkha'i dkyil na/ dam tshig mkha' 'gro'i dbang phyug mas 'khyud pa/ dpal dam tshig sems dpa'i</text></item>
<item><p>314a6</p><section></section><text>dbang phyug skye ba dang / 'jig pa dang / gnas pa'i rnam pa'i byed pa po'i dregs pa 'joms pa'i phyir bzhengs pa/ rgyu mas brgyus pa'i mgo bo chen po'i chun 'phyang gis brgyan pa'i yan lag can/ phyag rgya lnga 'dzin pa/ rus pa'i rgyan can skra ser po gyen du 'greng ba/ smin ma</text></item>
<item><p>314a7</p><section></section><text>rgyas pa spyan dmar ba/ gar dgu'i ro chen po'i ngang tshul can/ ha har dgod pa/ tshangs pa'i pags pa rked par khyab pa/ ska rags kyis bcings pa'i sil sil gyi sgra sgrogs pa/ ma mchu'i ro'i bdud rtsi'i btung bas bzi ba/ zhi ba chen po'i pags pa bshus ma thag pa'i</text></item>
<item><p>314b1</p><section></section><text>rlon pa phyag gnyis kyis gyen du dpyangs pa/ pad+ma kha phye bas dbu'i rin po che'i rnam par brgyan pa/ phyag lhag ma rnams ni 'jigs byed chen po khrag chen po kha nas 'dzag pa/ snod na yod pa'i bza' ba dang btung ba'i don gyi phyir bsnams zhes bya'o/ /dam tshig mkha' 'gro'i dbang phyug ma bcom</text></item>
<item><p>314b2</p><section></section><text>ldan 'das dang mnyam pa/ zhal gcig phyag gnyis pa/ spyan gsum pa skra grol ba/ phyogs kyi na bza' can/ gnyis su med pa'i sbyor ba'i bde ba chen pos mnyam par 'khyud pa/ rus pa'i rgyan gyis rnam par rgyan pa/ mi bskyod pa'i cod pan bcings pa/ gri gug dang</text></item>
<item><p>314b3</p><section></section><text>snod 'dzin pa/ shin tu rid pa ske la 'khyud pa/ ma mchu'i ro'i bdud rtsi'i btung bas bzi ba/ thams cad kham du byed pa'i dam tshig gi yan lag ma'o/ /sna tshogs pad+ma'i 'dab ma brgyad kyi shar gyi 'dab mar legs dgyes sku regs ma sku mdog nag mo/ byang gi</text></item>
<item><p>314b4</p><section></section><text>'dab mar legs dgyes 'gro ma ser mo/ nub tu legs dgyes 'od dmar mo/ lhor legs dgyes gtum mo ljang mdog ma/ me'i mtshams su legs dgyes phreng ba ma ri bong can 'od/ srin po'i mtshams su legs dgyes bum pa ma nag ser gyi mdog /rlung gi mtshams</text></item>
<item><p>314b5</p><section></section><text>su legs dgyes dri ma ut+pala'i mdog /dbang ldan gyi mtshams su legs dgyes mdzes pa nyi ma gzhon nu'i mdog /thams cad spyan gsum pa g.yon brkyang bas gnas pa/ skra grol ba gcer bu ro la zhon pa/ zhal gcig phyag gnyis pa/ ral gri dang snod ban+d+ha dang / kha T+wAM</text></item>
<item><p>314b6</p><section></section><text>ga dang / phyag rgya lnga dang / rus pa'i rgyan gyis brgyan pa'o/ /shar dang byang dang nub dang lho'i mtshams su legs dgyes sgra ma/ legs dgyes 'jigs ma/ legs dgyes do shal ma/ legs dgyes sprin ni rdza rnga dang / gling bu dang / dgu po rgyud mangs dang / rnga sgra sgrogs par</text></item>
<item><p>314b7</p><section></section><text>byed pa gzugs gnyis pa phyag gnyis pa'o/ /shar dang byang dang nub dang lho'i sgor legs dgyes 'od ma/ legs dgyes pad+ma/ legs dgyes dga' ma/ legs dgyes tshul khrims ma/ phyag gnyis kyis mda' gzhu 'gengs pa/ gzhan bzhugs thabs dang rgyan la</text></item>
<item><p>315a1</p><section></section><text>sogs pa ni sna tshogs pad+ma la bzhugs pa'i rnal 'byor ma de bzhin du bya'o/ /gzugs dang sgra dang dri dang ro dang reg dang / ye shes dang chos kyi dbyings dang / sa dang chu dang me dang rlung dang nam mkha' dang / chags pa dang phrag dog dang nga rgyal dang gti mug rnam par dag pas/</text></item>
<item><p>315a2</p><section></section><text>lha mo brgyad gnyis dam tshig gi mkha' 'gro ma'i rnam par dag pa bskyed pa'i rim pa lung las gsungs so/ /dpal dga' ba'i me tog gi phreng ba las dam tshig sems dpa'i bdag nyid can/ dpal ye shes kyi mkha' 'gro'i bskyed pa'i rim pa'i bsgom pa bstan pa zhes bya</text></item>
<item><p>315a3</p><section></section><text>ba ste brgyad pa'o// //de nas gzhan yang dpal ye shes mkha' 'gro la mchod pa'i don du/ mchod sbyin gyi cho ga bshad de/ dang por gnas dang nye ba'i gnas la sogs par mchod pa byas pa'i 'og tu nang gi mchod sbyin gsum bya'o/ /dngos po dang rten dang rnam par 'byed</text></item>
<item><p>315a4</p><section></section><text>pa ni bde ba chen po la sogs pa'i 'khor lo bzhis/ tha ma dang 'bring dang rab dang / rab kyi rab dbang po dang / bsnyen pa dang / nye bar bsnyen pa dang / sgrub pa dang sgrub pa chen po dang / dga' ba dang / mchog dang / chad par dang / rang bzhin gyi dga' ba dang / gnas la</text></item>
<item><p>315a5</p><section></section><text>sogs par chu tshod sum cu rtsa drug gi bar du kun spyod 'khor lo'i rim pas/ ma mo'i drangs pa'i sngags kyis mchod pa'i mchod sbyin bya'o/ /reg bya'i khams dang / rgyal mtshan sbyor bas/ rdo rje dbyings kyi dbang phyug ma khong du chud pa'i ye shes kyi 'od kyis bde ba chen po'i</text></item>
<item><p>315a6</p><section></section><text>'khor lo zhu ba'i bdud rtsi bde ba chen po'i bdag nyid can/ byang chub kyi sems kyi thigs pa re re gnas dang nye ba'i gnas na bzhugs pa'i mkha' 'gro ma rnams kyi mchod pa'i rim pa'o/ /dang po'i gnas kyi chu skyes dpal o rgyan du gzugs ldan ma/ dag pa'i dngos po</text></item>
<item><p>315a7</p><section></section><text>rnam par snang mdzad kyis dzA lan+d+ha rar bung ldan ma sgeg pa'i dngos po/ nam mkhas pul+lI ra mA la yar bya rog sna ma/ dga' ba'i dngos po nyi shu pas kA ma rU par du ma/ rab tshim gyi dngos po bcu gsum pas/ mA la war glang chen kha ma/ dad pa'i dngos po twa ra ya'i mthar</text></item>
<item><p>315b1</p><section></section><text>gyis sin+d+hur dang po'i stobs ma/ khong du chud pa'i dngos po gsum pa'i gnyis pas nA gar du ltogs nas/ gsal ba'i dngos po bcu gnyis pas sing nga lar lce rings ma/ lta ba'i dngos po'i 'od kyis mu mu nir lo ma ring / sbyor ba'i rten brgyad pa'i bdun pas de bI ko TIr lto ba che/</text></item>
<item><p>315b2</p><section></section><text>dam tshig gi rten lnga pas ko lu tar dri ldan ma/ ro'i rten brgyad pa'i gnyis par arbu dar dri rngo ma/ tshul gyi rten nyi shu bdun pa ha ri ke la bar bsil sbyin ma/ g.yo ba rten nyi shu lnga pas/ gau dA bar 'od ma/ dus kyi rten nyi shu pas lam+ba kar dbyangs snyan ma/ rnam par smin</text></item>
<item><p>315b3</p><section></section><text>pa'i rten sum cu gnyis pas kA ny+tsi kar pu lind ra/ bsnyen pa'i rten brgyad pa'i brgyad pas las kyi grong du ut+pala'i dri/ las kyi rnam par 'byed pa'i gsum pa'i gsum pas/ gser gyi gling du pad+ma'i dri/ reg bya'i rnam par 'byed pa lnga'i dang pos/ kong+ka nar mtsho me tshig byed/</text></item>
<item><p>315b4</p><section></section><text>dga' ba'i rnam par 'byed pa'i chu yis byin dar rkang rings ma/ bsam gtan gyi rnam par 'byed pa bzhi pa'i dang pos yi dags 'dus par rus ldan ma/ nges par 'byed pa'i sems lnga pa'i bzhi pas/ rgya mtsho'i ngogs su chu srin mig ma/ lta ba'i rnam par 'byed pa brgyad</text></item>
<item><p>315b5</p><section></section><text>pa'i bzhi pas/ tsa ri trar nya'i kha/ chags pa'i rnam par 'byed pa bzhi pa'i gsum pas/ gzhon nu'i grong khyer du sna tshogs yan lag ma/ brtson 'grus rnam par 'byed pa sum cu'i gsum pas/ kasmi rar ga pur lus ma/ 'phro ba'i ye shes bzhi pa'i lnga pas/ ke ra twar</text></item>
<item><p>315b6</p><section></section><text>rma bya'i sgro ma/ dran pa'i ye shes bzhi pa'i gsum pas/ ne ba ler 'dod ma/ brtson 'grus kyi ye shes nyi shu pas/ kar nu dzar dag pa'i lus ma/ kun spyod ye shes dang po gsum pas/ 'chi med grong khyer du skra legs ma/ bskyed pa'i ye shes gsum pa'i gnyis pas/</text></item>
<item><p>315b7</p><section></section><text>mi'i yul du sna tshogs pad+ma/ gleng gzhi ye shes bcu gnyis pas/ sa 'og tu 'dod pa'i ske rags ma/ rnyed pa'i ye shes bdun pas ri rab rtser pad+ma'i zhal ma/ gnyid sad ye shes gsum pa'i gsum pas so/ /dang po'i lte bar shar gyi lus 'phags su srog ma/ dga' ba</text></item>
<item><p>316a1</p><section></section><text>lnga pa'i lnga pas sgra mi snyan du la la nA/ mchog dga' brgyad pa'i bzhi pas ba lang spyod du ra sa nA/ chad pa'i dga' ba swA'i yig 'brus 'dzam bu'i gling du a ba d+hU tI/ rang bzhin dga' ba'i ha'i yig 'brus so/ /dpal dga' ba'i me tog gi phreng ba las ma mo'i btus</text></item>
<item><p>316a2</p><section></section><text>pa'i sngags kyis mchod pa'i cho ga dang / gnas dang nye ba'i gnas la sogs pa dang dngos po dang rten dang ye shes dang / rnam par 'byed pa'i rim pa bzhi'i don bskyed pa'i rim pa'i yan lag bstan pa zhes bya ba ste dgu pa'o// //de nas gzhan yang dpal ye shes mkha' 'gro la mchod</text></item>
<item><p>316a3</p><section></section><text>pa'i don du/ nang du mchod sbyin gsum gyi cho ga bshad de/ chos kyi 'byung gnas kyi rnam pa'i gnas su pad+ma'i khab tu ri bong can shar ba/ nam phyed kyi dus su ping+ga la'i rtsa 'gro ba'i snang ba zhu bar gyur pa'i hUM gi sngags kyis mchod par bya'o/ /bde ba'i gnas 'dab ma brgyad kyi lte ba'i dbus</text></item>
<item><p>316a4</p><section></section><text>su nyi ma shar ba'i nyi ma phyed dus su arda'i snang ba mched pa nur nur por gyur pa'i/ phaT ka ra'i sngags kyi mchog gi dga' bas mchod par bya'o/ /bde ba chen po'i gnas su drug cu rtsa bzhi'i 'dab ma'i pad+ma'i waM gyi rnam pa'i lte ba ba ra ta ka'i nang du chu shing pad+ma'i phra mo'i bu ga 'byung ba'i</text></item>
<item><p>316a5</p><section></section><text>dus su so sho mna'i gnas snang ba thob pa/ gor gor por gyur pa'i bde ba chen po mi g.yo ba sa ka ra'i sngags kyis mchod par bya zhes 'gro ba'i man ngag go/ /mchod sbyin gsum gyi cho ga'i dus su skal ldan ma yin ma 'jug pa mi sbyin zhes brda'i tshig go/ /in+d+ra b+hU ti'i zhal snga</text></item>
<item><p>316a6</p><section></section><text>nas dbang gsum thob pa nang gi reg bya nyams su myong ba shes pa/ ye shes kyi snang ba gsum mthong ba de kho na nyid/ chags pa dang chags pa dang bral ba'i 'dzin pa spangs pa/ skal ldan la 'jug pa sbyin par bya zhes bshad do/ /bzhi pa'i skabs su mchod sbyin gsum</text></item>
<item><p>316a7</p><section></section><text>gshegs su gsol ba'o/ /rten med pa/ gnyis su med pa rang rig pa/ nam mkha' bzhin du bde ba chen po/ rlabs dang bral ba'i rnam pa/ ha'i yig 'bru'i sngags brjod pas rab 'od kyi ngal bso ba'i bsnyen pa bya ba man ngag go/ /dpal dga' ba'i me tog gi</text></item>
<item><p>316b1</p><section></section><text>phreng ba las/ nang gi mchod sbyin gsum gyi cho ga dang snang ba bzhi rdzogs pa'i rim pa'i don bstan pa zhes bya ba ste bcu pa'o// //de nas gzhan yang dpal ye shes mkha' 'gro la mchod pa'i don du sbyin sreg gi las bshad de/ sgrub pa'i dbang po kun sbyin sreg gi las ma yin par</text></item>
<item><p>316b2</p><section></section><text>rab dang 'bring dang tha ma'i dngos grub bam/ thog ma dang tha ma dang dbus kyi gnas su myong ba'i sar rtog pa med pa'i 'bras bu mi rnyed de/ de ma rnyed pas bzhi pa'i rim pa'i sbyor ba'i dngos grub chen po thob par 'gyur ba med do/ /thob par mi 'gyur bas 'jigs pa'i phyir/ btang</text></item>
<item><p>316b3</p><section></section><text>snyoms ma yin pa'i bya bas rten 'brel dang kun brtags la sogs par gzung ba dang 'dzin pa'i bskyed pa'i rim rten dang brten pa nges par bya'o/ /de yang rang la byin gyis brlab pa'i rim pa'i dam tshig gi spyod pa/ rab kyi rab bsnyen pa la sogs pas dbyer med par</text></item>
<item><p>316b4</p><section></section><text>mthong bar bya'o/ /dpal dgyes pa'i rdo rje las/ dbyer med rtag pa'i dngos grub ni/ /phyag rgya'i dngos grub thob par 'gyur/ /zhes gsungs so/ /bde bas na phyag rgya dang / sngags dang / rab tu sbyor ba dang / bsam gtan dang / ye shes dang dga' ba la sogs pa dang / spro ba</text></item>
<item><p>316b5</p><section></section><text>dang bsdu ba thams cad nang gi sbyor bas mthong bar bya'o/ /zhi ba dang / rgyas pa dang / dbang dang / drag po dang / dga' ba dang / skad cig dang / ro bsrubs pa dang bsrub thabs chen pos las kyi rlung gis mnyam pa'i 'khyud pa'i dga' ba khong du chud pa las/ lte ba chen po'i chu skyes snying</text></item>
<item><p>316b6</p><section></section><text>po'i nang du yungs kar sbom po tsam/ nyi ma'i gnas pa ye shes chen po'i thig le/ yi ge med pa mi bzad pa sa dang chu dang me dang rlung dang bral ba glo bur ba zab pa/ nam mkha'i dbus na gnas pa/ phra mo'i yang phra mo mi shigs pa phra ba ye shes chen po'i 'od kyi rang bzhin gyi tshul tsam/</text></item>
<item><p>316b7</p><section></section><text>sbyor thabs la sogs pa la brten te langs nas 'khyud pa dang / 'o la sogs pa'i sgyu rtsal byas pas mchog gi bde ba'i ye shes myong ba la dpyod pa 'di ni bde ba chen po'i zhes myong ba ste/ slob dpon dang / gsang ba dang / shes rab ye shes dang / bzhi pa dang / dgod pa dang /</text></item>
<item><p>317a1</p><section></section><text>lta ba dang / lag pa bcangs pa dang / gnyis gnyis 'khyud pa'i rgyud kyi rim pa las mchi ma dang / rdul dang yan lag mi brtan pa dang / dbugs rgod dang / de lta bu'i rtags ni ye shes kyi snang ba mthong zhing / dbus kyi keng rus kyi dbyug pa'i thog ma bde ba chen po'i 'khor lo'i</text></item>
<item><p>317a2</p><section></section><text>pad+ma'i lte ba'i nang gi mig nam mkha' lta bu/ dmar thigs kyi gnas su ngal so ste/ ye shes chen po'i bdud rtsi'i bum pa bzung nas kun du 'jig rten skyong ba la sogs pa la sna tshogs kyi mchod pa byas te/ de nas rang la byin gyi rlabs kyi rim pas 'khor lo bzhi'i chu skyes kyi lte ba'i nang du</text></item>
<item><p>317a3</p><section></section><text>bzhugs pa'i me de la dgug pa dang / dbang bskur ba la sogs pa rdzogs par byas nas/ dang po bde ba chen po'i thab khung gi nang du dgang blugs bzhi dga' ba'i me tog gi ri bong can gyi thig le bkram pa/ oM zhes slob dpon in+d+ra b+hU ti'i zhal snga nas kyis bshad do/ /de nas dgang</text></item>
<item><p>317a4</p><section></section><text>blugs brgyad longs spyod du mngon par dga' ba'i me tog gser gyi thig le bkram pa'i a'i rnam pas zhes bya ba/ dri med rdo rje'i zhal snga nas kyis bshad do/ /de'i 'og tu dgang blugs bcu gnyis chad pa'i dga' ba'i me tog dmar bkram thig le chos 'khor lor/ hUM yi ge'i sngags</text></item>
<item><p>317a5</p><section></section><text>kyis zhes slob dpon pad+ma badzra'i zhal snga nas bshad do/ /de'i 'og tu phyi'i rnam par rtog pa'i bdag nyid can/ phung po dang khams dang skye mched la sogs pa'i yam shing blugs nas gang blugs lta bar byed/ longs spyod dang bde ba chen po'i dngos gnyis phrad pa'i dbus su</text></item>
<item><p>317a6</p><section></section><text>'khor lo'i lte ba gnyis kyi nang du dbu med pa/ a na tsa ka /smin phrag gi 'khor lo'i steng gi mtshams kyi bu ga'i nang du/ o D+yan gyi lam nas bdud rtsi'i chu bo'i rlabs kyis 'gro bas snying gar rol nas any+tsa ka'i blugs gzar gyi rtse mo'i 'og rnam pa'i snod du ngal so nas/</text></item>
<item><p>317a7</p><section></section><text>rgyun ma chad pa'i bdud rtsi'i mar gyi rgyun phaT kyi sngags kyis nang gi lte ba'i ye shes kyi thabs kyi chu skyes kyi lte ba phra mo'i ba ra ta ka'i nam mkhar bde ba chen po'i gnas su/ dga' ba bcu drug gi thig le rab tu bkram pa/ mngon par dga' ba'i gnas su dgang blugs/ b+hur b+hu ba swaH/</text></item>
<item><p>317b1</p><section></section><text>bar du tshim pa'i don du mi 'khrul ba'i sems kyis sbyin par bya zhes slob dpon zhabs kyi pad+ma'i bka' drin gyis me'i las kyis man ngag gi brda zhes bya'o/ /dpal dga' ba'i me tog gi phreng ba las grub pa bzhi'i rang la byin gyis brlab pa'i rim pa'i mdor bstan pa dang / gnyis su med</text></item>
<item><p>317b2</p><section></section><text>pa'i thig le'i tshul dang shes rab dang thabs gnyis su med par sbyor ba'i sbyin sreg gi las kyis don bstan pa zhes bya ba ste bcu gcig pa'o// //de nas gzhan yang dpal ye shes mkha' 'gro la mchod pa'i don du dus 'byung ba'i grangs kyi mdud pa sum cu rtsa gnyis dang ldan</text></item>
<item><p>317b3</p><section></section><text>pa/ dbang bskur ba thob pa'i sems can gyi tshogs la dga' ba'i sngags mdud bshad de/ sprul pa la sogs pa'i thabs bzhi'i rten gyi rtsa'i skud pa'i dbyu gu nyi shu rtsa brgyad lhag pa'i brgya'i phyed nyin mtshan phyi'i rten dang brten pa'i kun sbyor ro/ /sum cu rtsa gnyis kyi chu tshod kyi bar du</text></item>
<item><p>317b4</p><section></section><text>nang gi rtsa'i kun spyod/ rlung la zhon nas byang chub kyi sems dga' ba bcu drug sbyor bas saM skr-i ta bcu drug la kun 'bab po/ /bde ba chen po'i dmar thigs dga' ba'i thig le thun tshod brgyad kyi phyed 'bar ba phyed 'dzag go zhes bcu drug gi phyed kyi phyed la kun dga' bo/ /de lta bu'i 'byung ba</text></item>
<item><p>317b5</p><section></section><text>bzhi'i dkyil 'khor 'byung ba'i dbus nas srog gi grangs brgya brgyad lhag pa'i stong phrag bcu phung po'i rten sum cu rtsa gnyis kyi mdud pa dang ldan pa'i keng rus chen po'i dbyug pa'i nang du chu shing gi snying po'i rnam pa'i dbus nas srog gi 'byung ba spro ba dang bsdu ba g.yas dang g.yon pa'i</text></item>
<item><p>317b6</p><section></section><text>dbang po'i rten du nges par sbyar te/ dri ma med pa'i blo gros kyi bsam gtan gyi bdag nyid kho na dus kyi 'byung ba'i grangs bgrang ba zhes skud pa'i mdud pa bcings pa'o/ /mchog gi dga' ba'i gnas kyi chu skyes nam mkha' bde chen rgyal po'i pho brang nas rnam par shes pa'i dga' bas rlung me</text></item>
<item><p>317b7</p><section></section><text>chus bskyed pa'i rim pas 'byung zhing de'i nang du rlung rang bzhin gyis 'khor zhing 'khrul pas pha rol mi rnyed ces bral pa'i gnas pa'i bye brag go/ /sems dang sems las byung ba dang / ma rig pa'i rlung la brten nas rang bzhin gyis/ srid pa dang mya ngan las 'das pa'i gleng gzhir gyur</text></item>
<item><p>318a1</p><section></section><text>pa'i snang ba dang / mchod pa gnyis zla ba dang / nyi ma dang / rang bzhin dang / me de dag gis sems can du gyur pa de yang rnam par dpyod pas gang du yang sems can med de snang ba mched pa gcig pu'i stong pa nyid chen po'i byin gyi rlabs kyis so/ /de ni gcig pus zla ba dang / nyi ma dang /</text></item>
<item><p>318a2</p><section></section><text>me dang / snang ba gsum shar ba dang nub pa dang / tho rangs dga'i ba'i bdag nyid can kun rdzob kyi rlung la brten nas tha ma dang 'bring dang rab dang de dag la sogs pa 'dus pas ma rig pa zhes bya ba'i stobs chen po yun ring po'i dus nas rang bzhin kun gyi mtshan mo dang nyin mo dang mtshams kyi bar du</text></item>
<item><p>318a3</p><section></section><text>dus kyi 'byung ba byed pa zhes bsams nas rten dang brten pa dpyod par byed do/ /rnam par shes pa'i rlung ma rig pa'i rten la gnas nas rlung dang ldan pa'i phung po dang khams dang skye mched rnams srog gi rten med pa de ni ro'o/ /rten dang brten pa'i rnam par 'byed pa las gang gi tshe las kyi lus</text></item>
<item><p>318a4</p><section></section><text>mi len pa de'i tshe bar ma do dang stong pa'i rang bzhin no/ /de bas na srog dang bcas pa dang shi ba don dam par dpyod pas rnam par shes pa'i rlung gang na'ang med pa'o/ /kun rdzob dang don dam pa ma spangs pa'i rim pas thams cad bde ba la sogs pa'i snang ba'i bdag nyid can gyi byang chub kyi</text></item>
<item><p>318a5</p><section></section><text>sems kyi me tog gi rdzogs par byas pa'i dga' ba chen pos mdzes pa'i chun 'phyang rtsa'i skud pas brgyus pa/ mnyam pa dang mi mnyam pa dang bral ba rten gyi dbyug pa'i sgo nga'i snying po'i bdud rtsi'i ro bsrung ba'i don gyi phyir sngags mdud sbyin pa snang ba mched pa'i rang bzhin zhes man ngag go/ /</text></item>
<item><p>318a6</p><section></section><text>de yang snang ba mched pa yongs su shes pas bsod nams dang sdig pa dang bral ba'i phyag rgya chen po'i dngos grub thob po bskal pa du ma stong du gtong ba dang / gtong ba chen po dang / shin tu gtong ba dang / tshul khrims dang bzod pa la sogs pa goms pas rlabs po che'i sems kyi sngags dang</text></item>
<item><p>318a7</p><section></section><text>phyag rgya la brten pa dang / bsam gtan 'dzin pa byas na yang de lta mod kyi snang ba mched pa dang ma dag pas byang chub gang du yang mi rnyed do/ /stong pa nyid chen po'i rang bzhin rnam pa gsum gyi ye shes dag pas skad cig gcig gis mngon par rdzogs par byang chub pa zhes don dam par ro/ /khyab</text></item>
<item><p>318b1</p><section></section><text>'jug dang lha chen po dang tshangs pa dang brgya byin dang nye dbang la sogs pa rang bzhin snang ba la 'khrul pas zab pa drag po shin tu gting ring ba gting dpag dka' ba'i srid pa'i rgya mtshor 'khor zhing snang ba mched pa mi shes pa pha rol mi rnyed pa de rnams kyang mi khom pa'o/ /dpal dga' ba'i me</text></item>
<item><p>318b2</p><section></section><text>tog gi phreng ba las/ dus 'byung ba'i grangs dang / srog gi rlung dang / keng rus kyi dbyug pa mdor bstan pa dang / rtsa ba'i sngags mdud sbyin pa dang / snang ba'i rnam par dag pa'i don bstan pa zhes bya ba ste bcu gnyis pa'o// //de nas gzhan yang dpal ye shes mkha' 'gro la mchod pa'i</text></item>
<item><p>318b3</p><section></section><text>don du gtor ma'i cho ga bshad de/ skye ba gsum pa dur khrod chen po'i dbus su 'gyel ba'am/ yang na skye ba gnyis pa ji lta ba'i cho gas blangs la/ dum bu brgyad du byas la gtor ma chen po'i snod du/ phyogs dang mtshams bye brag tu mdzes pa'i dga' bas dang po'i rim pas</text></item>
<item><p>318b4</p><section></section><text>gzhag par bya ste/ rgyal po'i sA lu shin tu khengs par gang bar byas nas dri ma med pa'i zla ba dang nyi ma'i me tog gis dang / gdugs dang rgyal mtshan dang 'phan la sogs pa dang / rma bya'i rdul yab la sogs pa dang / rnga yab dang dra ba dang / dra ba phyed pa dang / me 'od dang / dga'</text></item>
<item><p>318b5</p><section></section><text>ba'i me tog dang / mar me dang / sgron me dang / sna tshogs kyi mchod sbyin dang / sna tshogs pa'i dri zhim pa'i spos kyi dang / 'bras bu la sogs pa dang / gos sna tshogs dang / ral gri dang / sta re dang / rtse gsum gyi kha T+wAM ga rim pa ji bzhin du bzhag nas bsang gtor bya'o/ /de'i 'og</text></item>
<item><p>318b6</p><section></section><text>tu pad+ma chen po'i snod dum bu gcig par rgyas pa chen po'i bdud rtsi'i ros gang ba/ rigs la sogs pa'i me tog gis mchod dbus su bzhag nas lu gu rgyud bcings te gung mo sbyar ba'i phyag rgya la sogs pas ar+g+ha brgya rtsa brgyad kyi sbyin pa dbul bar bya'o/ /pad+ma'i snod kyi lte ba'i ba ra ta ka'i nam</text></item>
<item><p>318b7</p><section></section><text>mkha'i gnas su 'od stong can de'i steng du ri bong can dkar po'i 'od kyi rang bzhin gyi byang chub kyi sems bde ba chen po'i rnam pa/ dam tshig chen po'i yan lag ma dang / gnyis su med pa'i sbyor ba 'khyud pa'i dpal ye shes mkha' 'gro sngar bstan pa'i cho ga las dkyil 'khor 'khor lo dang bcas</text></item>
<item><p>319a1</p><section></section><text>pa bsgom pa zhes bya'o/ /snod kyi phyi rol du nam mkha' la spyod pa mkha' 'gro ma chen mo thabs dang bcas pas 'khyud pa gnyis med pa'i sbyor bas mthong bar bya'o/ /de'i phyi rol du phyogs skyong brgyad mtshon cha 'dzin pa gzhan yang lha chen po dang / nyi ma dang / zla ba dang /</text></item>
<item><p>319a2</p><section></section><text>nye ba'i dbang po dang / tshangs pa dang / khyab 'jug dang / nag po chen po dang / gzhon nu dang / bgegs chen po dang / pho nya dang / dus mtshams dang / kun 'byed dang / chu dang / me dang / rlung dang / sa dang / gzhan lha dang lha ma yin du ma sna tshogs ma mo'i gtso mo dang / de'i mthar klu</text></item>
<item><p>319a3</p><section></section><text>chen po'i rgyal po brgyad tshogs du mas bskor ba/ de'i phyi rol du 'byung po/ yi dags/ sha za/ myos byed/ grul bum/ lus srul po/ gzhan yang brtse med mkha' 'gro ma 'khor mang po dang bcas pa dang / gdug pa'i gza' du ma dang / rnag za ba ste de dag dgug pa dang gzhug pas gtor</text></item>
<item><p>319a4</p><section></section><text>ma chen po'i snod du rab gnas byas te/ rol mo du ma sna tshogs kyi sgra klu'i mchod sbyin bya/ dam tshig gi dkyil 'khor gyi dbus su bdag nyid/ dpal he ru ka'i sku ye shes kyi phyag rgyas gtor ma byin gyis brlabs te/ sngar bstan pa'i mkha' 'gro ma la sogs pa'i 'khor dang bcas</text></item>
<item><p>319a5</p><section></section><text>pa/ chu ngogs chen por 'gro zhing de ru dam tshig chen pos gsol nas/ g.yas brkyang dang g.yon brkyang dang / g.yon 'gyur ba'i bzhugs thabs la sogs pa'i gar chen pos ro'i dbang gis dga' bas sems can thams cad la phan pa'i don grub par bya ba'i phyir tshogs kyi dkyil 'khor</text></item>
<item><p>319a6</p><section></section><text>thams cad gsol cig /'thungs shig /dam tshig srungs shig /zhi ba dang rgyas pa dbang dgug pa la sogs pa'i las grub pa'i grogs mdzod cig /pad+ma'i lag skor rdo rje'i snyim pas gtor ma sbyin par bya'o/ /oM AH hUM hUM hUM phaT phaT swA hA/ dpal dga' ba'i me tog</text></item>
<item><p>319a7</p><section></section><text>gi phreng ba las/ gtor ma chen po'i cho ga'i don bstan pa zhes bya ba ste bcu gsum pa'o// //de nas gzhan yang dpal ye shes mkha' 'gro la mchod pa'i don du bstod pa'i mchod sbyin bshad de/ dpa' bo chen po dpa' bo'i dbang phyug mkha' mtha' zab cing gting dpag dka'</text></item>
<item><p>319b1</p><section></section><text>pa gnyis med sbyor ba'i mnyam 'khyud ma mchu'i ro yi bdud rtsi btung bas bzi ba bde ba rgyal gyur cig /thig tshul char rgyun yang dga' rten nang keng rus dbyug pa rtsa 'khor nang bzhugs A li kA li gnyis stong thugs rje dbyer med rang bzhin bdud rtsi byang sems rgyal gyur cig /</text></item>
<item><p>319b2</p><section></section><text>dga' ba bcu drug mdzes rnam dri med sku ro chen brgyad nyams myong rang rig ye shes bdag nyid de nyid rgyal gyur cig /thog ma mtha' dbus mi gnas chu skyes dbang bskur ye shes snang ba skad cig yi ge 'khor lo sngags rgyud rim mdzes de bzhin gshegs pa tshangs pa khyab 'jug nyi ma zla</text></item>
<item><p>319b3</p><section></section><text>ba la sogs khyab gtso rgyu khyed rgyal gyur cig /dpal dga' ba'i me tog gi phreng ba las/ de kho na nyid kyi bdag nyid kyi zhi ba'i bstod pa'i mchod sbyin gyi don bstan pa zhes bya ba ste bcu bzhi pa'o// //de nas gzhan yang dpal ye shes mkha' 'gro la mchod pa'i don du</text></item>
<item><p>319b4</p><section></section><text>smon lam gyi rgyal po bshad de/ dag pa'i zla ba'i 'od dkar snang ba bde chen legs dgyes myu gu'i rnam pa'i lte ba'i nam mkha' las byung bde chen nam mkha' las byung bdud rtsi bza' ba rtag tu dus gyur cig /rtag chad mngon dga' dga' bral gnyis spangs dri med rdor snying nang rang</text></item>
<item><p>319b5</p><section></section><text>bzhin gcig pu'i mtshon rdor bsam gtan kho nar gyur cig /rang nyams myong rnam mdzes dga' brgyad gnyis lo pad 'od mnyam dmar thig lag rkang ut+pal 'dab spyan gsum dbus phra dbang shes yan lag mchog ma'i sbyor ba shin tu kho nar gyur cig /thams cad 'jig rten</text></item>
<item><p>319b6</p><section></section><text>khams yang dag rdzogs sangs rgyas byang chub rab tu gnas phyir bla med theg chen nang gi nam mkha' rang bzhin bdud rtsi snying po mdzes shin tu khengs chos 'byung grags pa'i tshangs bzhir gnas gyur cig /dpal dga' ba'i me tog gi phreng ba las/ bde ba chen po'i dmar thigs chos</text></item>
<item><p>319b7</p><section></section><text>kyi 'byung gnas grags pa'i 'bras bu'i smon lam gyi don bstan pa zhes bya ba ste bco lnga pa'o// //de nas yang dpal ye shes mkha' 'gro la mchod pa'i don du gshegs su gsol ba bshad do/ /sngar bstan pa'i sgo dgu la sogs pa dang ldan pa'i sku las/ thog ma dang tha ma dang ye</text></item>
<item><p>320a1</p><section></section><text>shes sems dpa' dang dam tshig sems dpa'i dkyil 'khor las/ zla sar me tog gis gang ba nyi 'od kyi snang ba'i pad+mas mchod par byas nas/ nam mkha' dang zla ba dang nyi ma dang chu dang sa dang me dang rlung gi yi ge bdun gyi sngags kyis bzlas pa'i phreng ba rgyun ma chad pa'i yid</text></item>
<item><p>320a2</p><section></section><text>kyis shes rab dang thabs gnyis su med par sbyor bas bskor sgyur bas/ dkyil 'khor 'khor lo la sogs pa'i go rims rdo rje'i sgo'i rta babs tshon rtsi lnga'i gnas nas gcig pu'i cha'i gnas su rdor gsum ye shes sa bon gyi nang nas dang po'i gcig gi phra mo'i cha'i tha ma'i gnas la mi</text></item>
<item><p>320a3</p><section></section><text>g.yo ba'i yid kyis dang po gshegs su gsol bar bya'o/ /dbus gnas nang gi pad+ma gnyis po'i gcig gis 'chi med dri med rgyas dang spro ba dga' dang / srog dang skyabs sbyin dang gleng gzhi ste 'dod chags chen po brgyad kyis gshegs su gsol ba gnyis pa'o/ /dang po gnas kyi pad+ma'i</text></item>
<item><p>320a4</p><section></section><text>lte bar gdu bu'i gnas gsum pa'i gcig gis dang / gzhan brtson 'grus dang / bsam gtan dang / 'od dang / lam dang / rten dang / brten pa dang / 'byung ba dang / tshim pa dang / bdud rtsi dang / sgeg po dang / longs spyod dang / snang ba dang / sgron ma dang / brtan pa dang /</text></item>
<item><p>320a5</p><section></section><text>g.yo ba dang / bcud kyis len te/ de lta bu la sogs pa'i bcu drug tshim pa'i char yang me tog gis gshegs su gsol ba gsum pa'o/ /gtor ma'i gnas kyi chu skyes snying po'i lte ba chen po'i gnas man chad bde ba chen po'i 'khor lo'i lte ba'i nang bcu drug pa'i dang pos dang /</text></item>
<item><p>320a6</p><section></section><text>gzhan yang char yang thig le tshul tsam mchog gzhan mchog sbyor ba drug gi rmad byung me tog gis gshegs su gsol ba bzhi pa'o/ /dpal dga' ba'i me tog gi phreng ba las/ yi ge bdun bzlas pa'i bsgom pa dang / rdo rje gsum gyi ye shes kyi sa bon dang / thog ma dang</text></item>
<item><p>320a7</p><section></section><text>tha ma dbus chags chen po brgyad rdo rje chu skyes kyi gnas su bcu drug tshim pa'i char yang rnam par shes pa'i sbyor ba drug don gshegs pa bstan pa zhes bya ba ste bcu drug pa'o// //rnal 'byor dbang po du ma'i gzhung lugs ni/ /yang dag dpyad pa byas nas rmad 'byung smras/ /</text></item>
<item><p>320b1</p><section></section><text>de phyir blta dka' shin tu zab mtha' yas/ /re zhig sum shes dpyod pa shin tu nus/ /sgra tshad la sogs nga rgyal nam yang min/ /rgyud sogs du ma nyan pa nges kyang min/ /ji ltar rang bzhin gang zhig shes sam ci/ /gzhan min bla ma'i zhal nas gsung min tshe/ /bla ma shin tu blo ldan</text></item>
<item><p>320b2</p><section></section><text>nga rgyal med/ /de ltar rang bzhin shes pa thugs rje'i bdag /rlabs chen chen po'i yul gyis gos pa med/ /de rdor sems bdag mchog bla la phyag 'tshal/ /dga' ba du ma me tog sna tshogs kyi ni yid 'phrog bzor/ /'jig rten 'dir don zab phyir dga' ba rin chen snang ba 'od zer</text></item>
<item><p>320b3</p><section></section><text>ldan/ /don shes don dam par bde skyed ma dpal ldan ye shes mkha' 'gro'i dga' ma/ /dag yangs bstan pas dri med 'bras bu gang zhig bdag gis rnyed pa dge /des myur rdo rje dbang phyug gi gnas 'jig rten gsum gyis thob par shog /dpal au D+yan rdo rje chen po'i gnas las</text></item>
<item><p>320b4</p><section></section><text>byung ba/ /dpal rgyal po chen po in+d+ra b+hU ti'i zhal snga nas mdzad pa'i/ /dpal dga' ba'i me tog phreng ba zhes bya ba rdzogs so// //rgya gar gyi kha che'i mkhan po pradz+nyA shrI gup+ta dang / zhu chen gyi lo tsA ba ban+de dge slong rin chen rgyal mtshan gyis bsgyur cing zhus te gtan la phab</text></item>
<item><p>320b5</p><section></section><text>pa'o// @##/ /rgya gar skad du shrI ta t+t+wa i mr-i ta u pa de sha/ bod skad du/ dpal de kho na nyid kyi bdud rtsi'i man ngag /dpal bde ba chen po la phyag 'tshal lo/ /sprul pa'i chu skyes lte bar zla ba nyid/ /de yi steng du 'od dmar 'dab ma gsum/ /chu las byung</text></item>
<item><p>320b6</p><section></section><text>ba'i pad+ma'i mig snying 'dra/ /rtsa rnams kyi ni ngo bo bdag nyid yin/ /de yi dbus su bde chen bdud rtsi grub/ /tshul gyi tshig gis brjod mi rnyed/ /nyams myong rang bzhin phyag 'tshal te/ /de nyid bdud rtsi bdag gis bshad/ /gang gi drin gyis de nyid bdud rtsi ni/ /ngag tu brjod phyir 'di</text></item>
<item><p>320b7</p><section></section><text>ltar bdag blo rgyas/ /de zhabs pad la thal sbyar mgo bo yis/ /sa la dad pas yan lag brgyad btud de/ /ji ltar dpal ldan bla mas bdag la byin/ /de bzhin rang gi rig pas mngon byung ba/ /gzhan min nang gi reg bya 'jam pa sbyin/ /sngon med 'byung ba'i 'bel gtam</text></item>
<item><p>321a1</p><section></section><text>bdag gis bya/ /yang dag blo chen skal ldan rtog ge min/ /ser sna med cing mngon pa'i nga rgyal spangs/ /bla ma'i rim gro lhur len dbang bskur ldan/ /sems can don la 'khor ba'i gti mug spangs/ /snying po mthun pa dgyes pa yis/ /gsang chen gnas su gang la</text></item>
<item><p>321a2</p><section></section><text>lar/ /srid dang mya ngan 'das don rig /longs spyod rdzogs lus mchog gi sku/ /bde ba'i snying po dpe med pas/ /phra mo ru ni lta bas gzigs/ /dam pa'i dga' bas mos pa la/ /bzhag ste rnam pa 'di ltar spyod/ /re zhig 'di ci bdag gang yin/ /ci bsgom gang gis sgom par</text></item>
<item><p>321a3</p><section></section><text>byed/ /'di ni thams cad de nyid min/ /rnam par 'khrul par dngos 'dul ba/ /nyams su myong bas 'bras bu'i dus/ /bzhi po'i don ni de kho na/ /bla ma'i zhal nas bstan pas rnyed/ /de ni bdag gis yang dag gces/ /de yi lugs ni nges bzung nas/ /yang dag ye shes tshor</text></item>
<item><p>321a4</p><section></section><text>bya ste/ /dam pa'i bde ba la zhen chags/ /rang gi mchog dga' ba la 'bad/ /bde ba yi ni bdud rtsi ster/ /tshor ba yis ni nges par bzung / /rlung gi yon tan cho ga yis/ /lte ba yi ni dbus nas bskyod/ /gdu bu ut+pal gyi nang du/ /bde ba'i rgyal po khyab par byed/ /yang dag gzu</text></item>
<item><p>321a5</p><section></section><text>lums can gleng gzhis/ /reg bya yi ni gnas su 'jug /brjod med nyams su myong bar byed/ /'du shes thams cad las ni grol/ /rang dang gzhan gyi bye brag ni/ /gang yang de ltar mi shes so/ /de nas de ni mya ngan 'das yid kyang / /de lta mod kyi snying rje'i sems bzung nas/ /ji ltar chu</text></item>
<item><p>321a6</p><section></section><text>las nya ni 'phyong ba bzhin/ /sems can don phyir bdag dga' de lta bu/ /bdud rtsi ri bong can zhu bas/ /chu skyes rlon par byug pa yin/ /dga' ba'i lta bas gzigs nas su/ /bde ba yi ni reg bya gsol/ /spro ba yi ni tshad dus su/ /'di ltar thug pa med pa skye/ /'dar ba la sogs</text></item>
<item><p>321a7</p><section></section><text>pas spro ba/ /drug gis lhag pa'i bcu yi grangs/ /dngos po byed la sogs par ldan/ /gnyid dang 'khrul dang brgyal dang skom dang 'dar/ /sgeg dang skrag dang bya rmyang dang / /rngam pa ba spu langs dang mchi ma 'bab/ /drod dang bde ba'i gzhan min dngos po dang / /rten dang de bzhin</text></item>
<item><p>321b1</p><section></section><text>rnam par 'byed/ /thog ma tha ma rgyu sogs rnam par 'byed/ /rnam 'byed bzung nas rnam par 'byed min lam/ /rnam par 'byed pa'i 'byed pa rtog med pa/ /rnam par 'byed pa'i srid la 'byed bsgom ci/ /rnam 'byed gzhan min ji ltar gzhan ma phod/ /srid pa 'byed las mya ngan</text></item>
<item><p>321b2</p><section></section><text>'das gzhan med/ /srid bdag de nyid mya ngan 'das rab grags/ /de bas srid dang mya ngan 'das/ /bye brag bsgom par mi bya'o/ /gnyis su med par mthong nas su/ /gnyis med de yang spang bar bya/ /rnam rtog kun dang bral ba yi/ /gang zhig dgyes pa'i gnas su ni/ /lhun</text></item>
<item><p>321b3</p><section></section><text>gyis grub pas mngon dga' ba/ /'ongs nas che bar rab tu gsol/ /sprin la sogs pa'i rkyen shes nas/ /mngon par dga' bas ltung mi 'gyur/ /khong du chud pa'i rab sems kyis/ /yang dag mchog gis gros shig bya/ /rin chen pad+ma'i gsang chen po'i/ /me yi dkyil gyi</text></item>
<item><p>321b4</p><section></section><text>dbus su ni/ /gsum du dgyes pa'i de nyid shar/ /me yi grangs la gcig cig btsir/ /de nas snying po de ni 'dzag /zla ba bde ba'i mchog dgyes pa'o/ /mchog gi gzu lums can phyag rgya/ /steng gi lam du mthong ba yin/ /nam mkha' de yi dbus su rgyas/ /tshad med</text></item>
<item><p>321b5</p><section></section><text>pa yi 'od zer gzugs/ /ri bong 'dzin pa dkar ba'i 'od/ /sku ni sprul pa'i phyag rgya yis/ /srid pa gsum rigs dbus su ni/ /srog rtsa yang na sgur mo yi/ /pad+ma'i yon tan 'di ni char/ /thig le de ni shu kra'i gzugs/ /mchog gi bde ba grub pa'i tshul/ /bdag nyid</text></item>
<item><p>321b6</p><section></section><text>de ni ngo bo yin/ /'di ni sna tshogs don chen po/ /thams cad bskyed pa'i sbyor ba yin/ /gnas med pa yi gnas su ni/ /tshul can gyi ni grags pa mchog /bde ba grub pa zla ba'i lus/ /de bzhin dgyes pa grags pa'o/ /bsam du med pa'i phyag rgya rab/ /de ni mchog nyid</text></item>
<item><p>321b7</p><section></section><text>nam mkha'i gzugs/ /mchog gi nam mkha'i 'od la ni/ /sku mtha' phyag rgya gzhan mchog yin/ /spyod pa sna tshogs pa yi ni/ /'das pa de ni rdzogs pa'o/ /nyams su myong ba mchog gnas su/ /de nyid rin chen bdag nyid gsum/ /rgyal mtshan kha ni 'dzin par grags/ /</text></item>
<item><p>322a1</p><section></section><text>sgo yi dbus su char yang mchog /rdo rje sems dpa'i snying ga'i dbus/ /thig le grags pa med pa'i sku/ /mthe'u chung gdu bu gsang ba yi/ /ske yi 'khor lo tshul yin no/ /drug gis lhag pa'i drug pa bcu/ /'dab ma gnyis chad lte ba ru/ /zla ba bde ba mchog gi mtshan/ /</text></item>
<item><p>322a2</p><section></section><text>yon tan gter ni grags pa'o/ /sna tshogs pad+ma 'dab brgyad pa'i/ /rgyal ba mchog gi pad gnas su/ /snying ga'i nam mkha'i dbus su ni/ /'od zer gzugs can phyag rgyar grags/ /ro drug nyams su myong ba yi/ /gnas su dgyes pa'i mtha' can yin/ /bcu gnyis phyed kyi</text></item>
<item><p>322a3</p><section></section><text>phyed 'od zer/ /rang bzhin gyis ni dpe med grags/ /gang du sku gsum rnam par gshegs/ /thod pa'i mtshams ni gsang ba yi/ /pad+ma yi ni snying po'i tshigs/ /rgyas pa'i bu ga gsang ba yi/ /dri ma med pa nam mkha'i dbus/ /mtshan ma'i bdag po kun du gang / /mun gnag yar</text></item>
<item><p>322a4</p><section></section><text>ngo yis ni dang / /rtog pa'i sprin gyis grol ba shar/ /snying ga'i dbus su rgyas mod kyi/ /smra ba ru ni mi nus so/ /gal te gsung gis rab brjod na/ /de lta min pa'i don brjod do/ /rang gis nyams su myong ba'i phyir/ /rang bzhin 'ba' zhig gis ni bla/ /gang gis de 'dra'i lam</text></item>
<item><p>322a5</p><section></section><text>bstan pa/ /rgyal ba rnams kyis rnyed pa dka'/ /de ni rdo rje sems dag sku/ /mchog gi dbang phyug rgyal gyur cig /yon tan ldan pa'i bla zhal nas/ /gang gis de yi sgra nyan pa/ /mchog gi dam pa dge ba can/ /de ni skyes bus blta bkur 'os/ /sna tshogs du mar rnam par</text></item>
<item><p>322a6</p><section></section><text>rtog /gang gis bor te rtse gcig sems/ /rgyud mi 'chad pa nye bar bsnyen/ /bsam gtan gyis ni rnal 'byor 'jug /'khor ba'i mun gnag sprin dang bral/ /de ni skyes bus reg bkur 'os/ /sangs rgyas sras kyis rnyed dka' ba/ /drug gis bye brag rin po che/ /blo gros</text></item>
<item><p>322a7</p><section></section><text>brtan pas blo 'byed pa'i/ /gang zhig rab tu bsam gtan bstims/ /thar pa'i rnam rtog dang bral ba/ /de ni skyes bus mchod bkur 'os/ /pad+ma rdo rje sbyor ba las/ /phyi yis gzugs can mchog gis dga'/ /skad cig zil ba'i bde ba can/ /gang gis bsam rab</text></item>
<item><p>322b1</p><section></section><text>spangs pa ni/ /nyams myong gi ni gnas su bstan/ /de ni skyes bus phyag bkur 'os/ /nang reg bdud rtsi longs spyod ni/ /tshim par myong ba gang gi tshe/ /de tshe rang nyams myong dga' las/ /dga' ba'i rnam pa yi ni sems/ /bdag las skye ba nang gi reg /nang nas skye</text></item>
<item><p>322b2</p><section></section><text>ba dngos ci 'dra/ /khong du chud dbang gyur las ni/ /nang gi reg bya rnyed pa yin/ /tshad med pa yi yon tan gter/ /brjod du med pa de nyid do/ /rang gi bde ba kun du gsol/ /nyams su myong ba zhum pa yi/ /de ni brlag par rab tu brjod/ /ye shes sku yi rang ngo bo/ /dngos po min pa</text></item>
<item><p>322b3</p><section></section><text>de ltar min/ /bsgom dang bral ba'i dngos po yin/ /dbang po bde ba'i bye brag ni/ /gsol ba longs spyod du ni grags/ /srid dang mya ngan 'das yongs gsol/ /longs spyod bde ba yis ni dbang / /dga' gsum tha dad rab tu gzhi/ /gang gi sa la de ni brlag /dpe med</text></item>
<item><p>322b4</p><section></section><text>rang bzhin du ni grags/ /rnal 'byor ye shes rnyed pas so/ /de ni rin chen rdo rje rtser/ /gyen gyi lam du 'gro ba ru/ /snying ga yi ni phyogs su nye/ /byang chub kyi ni sems la dbang / /rang gi 'dug pa nang du yang / /longs spyod bde ba gya nom pa/ /'dzin pa'i gdu bu yis ni sa/ /</text></item>
<item><p>322b5</p><section></section><text>slebs pa tsam gyis nang du ni/ /bde ba'i ngo bo nyams su myong / /de ni nang gi reg bya yin/ /bde chen grags pa rang bzhin brjod du med/ /skye dang gnas dang 'gag pa rnam par spangs/ /rnam par rtog pa tsam gyis blo rnyed min/ /rnam rtog phyi don bde ba min ngo bo/ /de bas ci ming gang</text></item>
<item><p>322b6</p><section></section><text>la rag las bsgom/ /bsgom pa'i don gzhan grub pa des las gzhan/ /skad cig rtog pa thams cad dang bral bas/ /rnam par rtog med ngo bo nyid rang rig /gal te tshor ba yin pa de ni reg /reg na sgra yi rnam rtog gzugs su 'gyur/ /sgra med gnyis su med pas klags skabs</text></item>
<item><p>322b7</p><section></section><text>med/ /dngos bral de ni de nyid don dam par/ /'di lta de nyid yin gyur kyang / /de bzhin de la bya ba yin pa gzhung / /dngos po'i bya bas lta ba log mi 'gyur/ /lta ba'i rim pa de nyid rin chen rnyed/ /ji ltar bur shing sa la lud btab na/ /de las khu mang shing rab che ba skyes/ /don gyi phyir</text></item>
<item><p>323a1</p><section></section><text>ru thabs ni thams cad bshad/ /ji ltar sbyin sogs rgyal bas rgyal ba'i yum/ /mchog gi bdud rtsi yi ni rgyun/ /tshigs kyi bu ga las ni myong / /'dzin pa'i gdu bu yi ni sker/ /'bad pas de la gzhag par bya/ /bsrub dang bsrubs pa'i sbyor ba yis/ /rnam par smin pa'i</text></item>
<item><p>323a2</p><section></section><text>'bras bu rnyed/ /dri med kyi ni bdud rtsi'i thigs/ /tshangs pa'i bu ga las rgyal mtshan/ /rab tu 'jug pa kha nye tsam/ /de las rnam pa 'joms pas rnyed/ /de yang snying gar 'gro ba na/ /ye shes rlung gis dgug pa yis/ /dpe med pa yi rang bzhin grags/ /mtshan nyid bral ba de ni rnyed/ /yang ni</text></item>
<item><p>323a3</p><section></section><text>bde ba'i sbyor ba yis/ /mgo bo ru ni chab kyi rgyun/ /mtshog ma'i spyi rtser mchog tu 'bab/ /de las rnam pa sna tshogs rnyed/ /rdo rje yi ni rigs su 'gyur/ /'khor los sgyur ba gzhan ma yin/ /pad+ma rdo rje sbyor ba yi/ /ye shes kyis ni rab tu rnyed/ /sar pa gzu lums can gyis 'dir/ /</text></item>
<item><p>323a4</p><section></section><text>de kun rmi lam lta bur mthong / /tshon rtsi lta bu sbyor ba de'i lam/ /phyi yi gzugs can rnam par dgod/ /bde ba'i rnam par rtog dang bral/ /nam mkha' bzhin du rtog med pa/ /rang gi ngo bo rlabs dang bral/ /thams cad kun la bzhugs pa'o/ /de la chos dang dam bcas sogs/ /</text></item>
<item><p>323a5</p><section></section><text>bsnyung ba byed dang gtsang sbra med/ /rin chen gser dang dngul dag gi /lha la nam yang phyag mi bgyid/ /me tog rab dang rdul tshon gyi/ /dkyil 'khor nam yang mchod mi bya/ /brtul zhugs 'dzin pa'i rgan po la'ang / /de la nam yang phyag mi bgyid/ /nyams su myong ba ro yis tshim/ /</text></item>
<item><p>323a6</p><section></section><text>de las ci zhig gzhan dgos min/ /lhag pa yi ni 'bras bu 'dod/ /de las nam yang dgos sam ci/ /chos kun la ni 'bad pa yis/ /gal te tha snyad de 'dzin na/ /shel gyi rin chen rdo ba la/ /ji ltar tshon rtsi yi ni rdzas/ /'dod pa yis ni longs spyod bgyid/ /sdig pa yang ni</text></item>
<item><p>323a7</p><section></section><text>de bgyid na/ /des ni gos par yong mi 'gyur/ /ji ltar pad+ma 'dab chus so/ /tshig gi don ni ma rtogs na/ /de la thams cad dgos pa yin/ /brtul zhugs sdom pa bzlas pa sogs/ /bsam gtan tshul khrims bya don no/ /rnal 'byor kun la don dam par/ /gang du yang ni gsung</text></item>
<item><p>323b1</p><section></section><text>ba min/ /yul gyi bde ba bsgrags pa las/ /byang chub kyi ni lam rnyed pa/ /dbang po gnyis la sogs par sbyor/ /de ni gal te tshig rigs na/ /rtag tu byol song tha mal pa/ /'dod pa yis ni longs spyod zhen/ /de yis mya ngan 'das pa yi/ /da dung yang ni rnyed pa min/ /de bas</text></item>
<item><p>323b2</p><section></section><text>kun nas 'bad pa yis/ /rtag tu rang bzhin don du spyod/ /skyon med ngo bo grags bde las/ /rtog pa med par rim gyis 'byung / /'dzin pa la sogs bsgom lam gyi/ /dri med snying gi nam mkha' la/ /rig pa yis ni rang bzhin dga'/ /rnal 'byor skyes bu mchog gis rnyed/ /de la</text></item>
<item><p>323b3</p><section></section><text>bsgom par mi bya ste/ /de nyid rnyed pas gzhan ci rnyed/ /gang tshe mthe'u chung sogs par ni/ /gnas ni bslab par mi bya ste/ /de tshe snying ga'i nam mkha' la/ /rang bzhin nam yang rnyed pa yin/ /de bas thams cad 'bad pa yis/ /rtsa ba'i gnas ni rab grub bya/ /grub nas 'bad</text></item>
<item><p>323b4</p><section></section><text>min rang bzhin dga'/ /the tshom med par rnyed pa yin/ /de lta'i gsang ba'i bsgom pa yis/ /tshe 'di yis ni mang rab tu/ /phyag rgya chen po dngos grub mchog /bdag gis mngon sum bskyed pa'o/ /dang po dpal bde zhal snga nas/ /de bzhin yang ni tshangs pa'i zhabs/ /bram</text></item>
<item><p>323b5</p><section></section><text>ze mo ni rdo rje ldan/ /de nas dpal rgyal badzra bud/ /slob dpon u sam de nas de/ /dpe yi slob dpon de phyi ma/ /gos bral zhal snga de bzhin no/ /dpal rgyal dz+nyA na bo d+hi dang / /de bzhin shrI o ga bud+d+hi/ /slob dpon pad+ma badzra'i zhabs/ /Do mi'i zhal snga de bzhin no/ /yan lag rab ma</text></item>
<item><p>323b6</p><section></section><text>dpal lha mo/ /bung ba'i pad+ma de bzhin no/ /dur khrod ki la ri zhal snga/ /lha lcam legs smin de bzhin no/ /bdag kyang dang por grub pa yin/ /'on kyang sems can don du dgyes/ /de bas grub mchog don dam pa/ /des na 'di yi gzhung gzung bya/ /mchog tu yul gyi dga' ba ni/ /shes rab can gyis</text></item>
<item><p>323b7</p><section></section><text>nam mi bya/ /gang zhig 'di ltar yin na yang / /longs spyod la sogs yongs su gzung / /de ni phung sogs bsrung ba'i don/ /don dam de kho na nyid min/ /bsam gtan la sogs mi nus phyir/ /longs spyod la sogs byas dag gsol/ /dag na de nyid skyon mi byed/ /tha mal</text></item>
<item><p>324a1</p><section></section><text>rab mchog 'bras bu sbyin/ /ji ltar dug shes pa yis dug gsol ba/ /de la nam yang skyon ni byed mi 'byung / /tha mar yang ni rab mchog 'bras bu sbyin/ /mdze nad tshabs po che yang med par byed/ /de lta'i 'gros su bcas pa'o/ /gang zhig bdag gis 'di ru</text></item>
<item><p>324a2</p><section></section><text>bstan/ /yon tan du ma dge ba'i lam/ /'gro ba yi ni thabs yin no/ /nyams su myong ba'i mthar phyin pa/ /de nyid shes pa brten pa yin/ /de dang drang don bye brag tu/ /gsang ba chen po ye shes mchog /rnal 'byor rnal 'byor ma rgyud dag /rdo rje sems dpas rgyas btab pa/ /de bas</text></item>
<item><p>324a3</p><section></section><text>gang zhig rgyud rgyas btab/ /de la rang gis sgrub mi byed/ /gal te de ni log par 'gro /shes pa ma yin grub ma yin/ /'on kyang de la log pa ste/ /myur du dmyal bar 'gro bar 'gyur/ /de bas kun du 'bad pa yis/ /sgrub thabs la sogs bla ma'i bka'/ /spyad pa sgrub pa'i dbang</text></item>
<item><p>324a4</p><section></section><text>sngags pa/ /the tshom med par dngos grub thob/ /'di ni bdag gis yang dag lam nyid bstan/ /gsang ba'i gsang mchog snying po kun dga' ba/ /bla ma'i rim pa gshegs pa sngon med pa/ /rab kyi man ngag rnyed pa rmad byung ngo / /'di ni dpal u rgyan rdo rje chen po'i gnas nas</text></item>
<item><p>324a5</p><section></section><text>byung ba/ dpal de kho na nyid kyi bdud rtsi man ngag dpal in+d+ra b+hU ti rang las byung ba'o/ /slob dpon chen po rgyal po in+d+ra b+hU ti'i zhal snga nas/ dpal de kho na nyid kyi bdud rtsi'i man ngag /mchog gi dngos grub brnyes nas mdzad pa rdzogs so// //rgya gar gyi mkhan po pra dz+nyA</text></item>
<item><p>324a6</p><section></section><text>shrI gup+ta dang / bod kyi lo tsA ba dge slong rin chen rgyal mtshan gyis bsgyur cing zhus te gtan la phab pa'o// @##/ /rgya gar skad du/ rat+na mA lA u pa de sha /bod skad du/ dbang rin chen phreng ba'i man ngag /dpal bde ba chen po la phyag 'tshal lo/ /bde</text></item>
<item><p>324a7</p><section></section><text>ba chen po 'khor lo'i bar/ /langs nas sprul pa'i 'khor lo gzigs/ /zla ba nyi ma'i lam de yi/ /a ba 'dud la phyag 'tshal lo/ /rin chen rdo rje zhabs bka' drin/ /thams cad bdag rtsa'i 'khor lo mkhyen/ /de dbus rtsa gsum de kho na/ /shes rab dpal bdag gsal</text></item>
<item><p>324b1</p><section></section><text>bar bgyid/ /bde chen 'khor lo'i rtsa ba la/ /rtsa yi 'dug sa rab tu gnas/ /lus kyi rten de rtsa yin no/ /dper na khang rten ka ba 'dra/ /khang pa zhes bya 'khor lor gsungs/ /'khor lo'i khang pa ka med na/ /gzhan dag 'dug pa'i gnas med de/ /bde chen khang pa gnas</text></item>
<item><p>324b2</p><section></section><text>yin no/ /dga' ba la sogs so sor gsungs/ /dga' dang rab tu dga' ba yis/ /skad cig de yi skad cig dang / /thang cig dang ni yud tsam mo/ /de lta bu yi dbang bzhi'i don/ /ye shes rgya mtsho'i rgyud nas gsungs/ /dpal ldan rdo rje sems dpa' yis/ /rdo rje'i snying</text></item>
<item><p>324b3</p><section></section><text>po dag la gsungs/ /bde ba so so gnyis su yang / /rtsa ba dang ni 'bras bu'o/ /zla ba nyi ma me lam gsum/ /mig gnyis dang ni gling bu'o/ /dngos po lug rgyud 'dra ba'o/ /la la nA dang ra sa nA'o/ /a ba d+hU tI gsum pa yin/ /gcig pu de ni gsum du 'gyur/ /gzhan</text></item>
<item><p>324b4</p><section></section><text>gyis rkang mthil yan chad khyab/ /rtsa yi rtsa ba du zhig mchis/ /stong phrag bdun cu rtsa gnyis te/ /sprul pa'i 'khor lo b+ha gar gsungs/ /sangs rgyas rin po che yi snod/ /g.yas g.yon la la ra sa nA'o/ /a ba d+hU tI dbus na bzhugs/ /gzung dang 'dzin pa rnam par spangs/ /</text></item>
<item><p>324b5</p><section></section><text>rang byung gla rtsi g.yas g.yon rgyu/ /dbus kyi a ba d+hU tI la/ /ga pur rnam par rgyu ba yin/ /a ba d+hU tI ji ltar gsungs/ /snang srid 'byung ba'i rang bzhin can/ /thams cad med par byed pa'o/ /de ni a ba d+hU tI yin/ /rdo rje dbyings kyi dbang phyug ma/ /kun gyi gtso mor</text></item>
<item><p>324b6</p><section></section><text>gsungs pa'o/ /de yi rang bzhin mi rtogs te/ /bla ma'i man ngag med gyur na/ /de ni rtogs pa ma yin no/ /thog ma dbang gsum ma thob na/ /slon dpon gcig kyang mi ston no/ /de bas dang po dbang gi don/ /rdo rje slob dpon la zhus pa/ /rgyud ni thams cad las gsungs pa/ /</text></item>
<item><p>324b7</p><section></section><text>dbang gi rim pa rnam bzhi ste/ /'bras bu'i gzugs ni gsum du gsungs/ /bzhi pa'i dbang ni logs na med/ /gsum las med pa gsum pa rang / /de yi man ngag thams cad bde/ /de skad dpal rin rdo rje yi/ /bsgoms pa'i rim pa'i nang nas gsungs/ /dang po bum</text></item>
<item><p>325a1</p><section></section><text>pa'i dbang dang gcig /gnyis pa gsang ba'i dbang du gsungs/ /gsum pa shes rab ye shes dang / /de ltar de bzhin bzhi yin no/ /de ltar bzhi pa bya ba gang / /shes rab ye shes dbang gi don/ /shes rab gang lags ye shes gang / /de yi de kho ngo bo mkhyen/ /</text></item>
<item><p>325a2</p><section></section><text>shes rab bya ba mya ngan 'das/ /ye shes bya ba 'khor bar gsungs/ /de kun de dbus rang bzhin no/ /de ltar min na skyon du 'gyur/ /rdo rje sems dpa'i bka' lung brdzun/ /bka' lung brdzun pa ma yin te/ /gti mug che bar gyur pas so/ /lha sbyin mda' phrad bu yi dbang / /'bras</text></item>
<item><p>325a3</p><section></section><text>bu skad cig dga' ba bskyed/ /gnyis pa gsang ba'i rdo rje phrad/ /'bras bu rab dga' gsang ba'i dbang / /gsum pa gnyis med 'dod chags mes/ /bzhu ste byang chub sems byung myos/ /de ni shes rab ye shes dang / /dga' ba med pa'i 'bras bu bskyed/ /de yi 'gog pa</text></item>
<item><p>325a4</p><section></section><text>bzhi pa ni/ /rang bzhin ye shes mtshan nyid do/ /thams cad mkhyen pa thams cad yod/ /thams cad rang bzhin thams cad med/ /de nyid gcig pu stong chen po/ /dngos po dang ni dngos po med/ /gnyi ga med par byed pa'o/ /de ni bzhi po'i man ngag don/ /chen po rin chen rgya</text></item>
<item><p>325a5</p><section></section><text>mtsho'i rgyud/ /rdo rje sems dpas de skad gsungs/ /de yi don la mkhas pa 'khrul/ /rang rtags gti mug ches pas lhung / /de skad man ngag bdag gi lta/ /de nas bdag gi man ngag la/ /bzhi pa'i don la de ltar rtogs/ /shes rab ye shes zin nas su/ /byang chub sems</text></item>
<item><p>325a6</p><section></section><text>myong bzhi pa yin/ /shes rab ye shes zin nas su/ /slob dpon slob ma skad cig gzugs/ /rdo rje nyi ma nub nas su/ /de las ye shes gsal bar bskyed/ /de yi don shes bzhi pa yin/ /slob dpon gzhan dag 'di skad gsung / /shes rab ye shes zin nas su/ /nor bu'i bu gar</text></item>
<item><p>325a7</p><section></section><text>byang chub sems/ /skar zhung reg pa bzhi pa yin/ /mda' khung nas ni mda' byung bzhin/ /babs nas mi reg phyir byung ste/ /mi rtog pa ni bzhi pa yin/ /slob dpon gzhan gyi gzhung lugs so/ /gzhan dag gzhung gis de skad gsungs/ /shes rab ye shes zin nas su/ /dang po</text></item>
<item><p>325b1</p><section></section><text>sems ni nam mkha'i dbyings/ /babs nas mi rtog bzhi pa yin/ /mkhas pa gzhan dag de skad gsungs/ /nam mkha'i dbyings kyi dbus dag tu/ /thams cad byang chub sems bcas pa/ /thams cad chos la btang snyoms so/ /gzhan ni bzhi pa de skad gsung / /de rnams gzhung</text></item>
<item><p>325b2</p><section></section><text>dag phyir bor te/ /de ni rig pa ma yin no/ /shes rab gang lags ye shes gang / /de yi ngo bo 'bras bu gang / /de ltar don kun mi shes na/ /gzhung rnams grub par mi 'gyur ro/ /shes rab ye shes zin nas su/ /slob dpon slob la ji skad gsung / /ma zin na yang dzi skad</text></item>
<item><p>325b3</p><section></section><text>gsungs/ /ye shes rang bzhin ngo bo yin/ /rang bzhin phyir gyi dga' ma yin/ /phyir dga' ma yin rang mi shes/ /de phyir bla ma'i man ngag dgos/ /zin dang ma zin par shes na/ /de ni bla ma'i man ngag rab/ /rang bzhin gnyis med rab zhi ba/ /'dod chags chags bral</text></item>
<item><p>325b4</p><section></section><text>gnyi ga min/ /rang rig brjod pa'i tshig dang bral/ /de yi yan lag gsum du bstan/ /sgrub dang sgrub thabs phyi ma dang / /sgrub thabs chen mo dag dang gsum/ /rdo rje pad+ma phrad pa ni/ /de ni sgrub pa'i thabs yin no/ /hUM phaT rnam gnyis bskor ba ni/ /sgrub thabs phyi mar gsungs</text></item>
<item><p>325b5</p><section></section><text>pa yin/ /rang rig bde ba rab zhi ba/ /sgrub thabs chen por gsungs pa yin/ /de 'bras ye shes shes pa ni/ /tshig tu slob dpon slob la gsungs/ /tshig don dga' ba'i dga' ba yin/ /phyi yi reg bya med pa yin/ /nang gi reg bya yang dag 'jam/ /de ltar rnal 'byor</text></item>
<item><p>325b6</p><section></section><text>gnas bzhugs na/ /skad cig gcig la dngos grub thob/ /de kho na 'bras bu gsal ba'i gzugs/ /shes rab dpal ni gsang bas mdzad/ /rgya gar gyi ni slob dpon chen/ /shes rab dpal ni gsang zhabs kyis/ /bsgyur cing zhus te gtan la phab/ /sems can don du</text></item>
<item><p>325b7</p><section></section><text>brtsams pa lags/ /rdzogs so// @##/ /rgya gar skad du/ saM k+Shi p+ta a b+hi She ka kra ma/ bod skad du/ dbang gi rim pa mdor bsdus pa/ dpal gsang ba 'jam dpal la phyag 'tshal lo/ /dbang bskur ba la rnam lnga ste/ /dbang bskur mi rung skyon bstan</text></item>
<item><p>326a1</p><section></section><text>dang / /slob dpon slob ma'i mtshan nyid dang / /gnas dang dkyil 'khor dbang bskur ba'o/ /dbang bskur mi rung rnam gnyis te/ /rgyud kyi lung dang slob dgongs so/ /lung la'ang gsum ste sgra mkhan dang / /dge slong dang ni rgan po'o/ /dgongs pa la yang rnam bcu ste/ /</text></item>
<item><p>326a2</p><section></section><text>mu stegs glan pa sgra shes dang / /nyan thos ma ning rgan po dang / /rang gi bu dang byis pa dang / /dad pa med dang rgyal po la/ /dbang ni bskur bar ma gsungs so/ /slob dpon mtshan nyid bcu bzhi ste/ /rigs bzang rab tu dpa' bo dang / /ye shes mkhyen la thugs rje che/ /phrag dog</text></item>
<item><p>326a3</p><section></section><text>'dod chags gnyis mi mnga'/ /som nyi dang ni snyun mi mnga'/ /thams cad mtshan gyis gang ba dang / /'dzam gling dga' ba'i spyan mnga' ba'i/ /rgyud rnams thams cad rab tu mkhyen/ /khro med rab tu bzang ba dang / /gtong phod pa ni slob dpon no/ /dpal chen rigs chen thig</text></item>
<item><p>326a4</p><section></section><text>le yi/ /rgyud las rdo rje sems dpas gsungs/ /slob ma'i mtshan nyid bcu gnyis te/ /kha sbub dug dang rdol ba med/ /dbang gi snod rab yod pa dang / /thos che ba dang dad che ba/ /'dod chags che dang zhi drang dang / /thams cad yod dang gsang thub dang / /gtong phod phrag dog rkyang ba'o/ /</text></item>
<item><p>326a5</p><section></section><text>gnas brtan ba la rnam gnyis te/ /rung mi rung ba brtag ba'o/ /mi rung ba la rnam pa gsum/ /rgyal po chom rkun mu stegs kyis/ /'jigs pa'i sa ni ngan pa yin/ /rung ba yi ni skyon med pa'o/ /dkyil 'khor la yang rnam gsum ste/ /rdul tshon me tog ting nge 'dzin/ /dbang po rab 'bring dbang du byas/ /</text></item>
<item><p>326a6</p><section></section><text>gsum ni rigs chen rgya mtsho yis/ /rgyud las de skad 'byung ba'o/ /dbang bskur ba la rnam bzhi ste/ /bum gsang shes rab ye shes dang / /de ltar de bzhin bzhi pa'i dbang / /bum pa'i dbang la bcu gcig ste/ /chu dang dbu rgyan rdo rje dril/ /ming dang dam tshig brtul zhugs dang / /</text></item>
<item><p>326a7</p><section></section><text>bka' stsal lung bstan slob dpon dbang / /dbang gsum gzhan du shes par bya/ /rgyud kun la ni rnam gnyis te/ /thabs dang shes rab dag rig bya/ /thabs ni de la rnam bzhi ste/ /kr-i ya tsaR+Ya yo ga dang / /yo got+ta ra dang rnams so/ /shes rab yo ga ne rot+ta'o/ /dbang de rnams la</text></item>
<item><p>326b1</p><section></section><text>rnam gnyis te/ /dgongs pas bshad dang dngos su bshad/ /yo ga man chad cig la med/ /de ni dngos su bum pa'i dbang / /yo got+ta ra rnam gnyis te/ /dgongs bshad bum pa dngos kyi dbang / /dgongs ma yin la rnam drug ste/ /lha sbyin mda' phrad bum pa'i dbang / /de yis</text></item>
<item><p>326b2</p><section></section><text>'bras bu dga' ba bskyed/ /bag btsum skra bzung dbu rgyan dbang / /de yis 'bras bu rab dga' bskyed/ /pad+mar rdor bcug rdo rje'i dbang / /de yis 'bras bu dga' med bskyed/ /dga' ba med pa dga' med min/ /rdo rje pad bskyed dril bu'i dbang / /de yis 'bras bu rang bzhin</text></item>
<item><p>326b3</p><section></section><text>dga'/ /bde ba chen po pad+mar babs/ /de ni ha skad ming gi dbang / /bde ba chen po'i rang bzhin no/ /ngo bo 'bras bu gnyis ma yin/ /pad nas byang chub lce yis blang / /de ni dam tshig gsum yin no/ /de skad rdo rje sems dpa' yis/ /gsang ba'i rgya mtsho'i rgyud las bshad/ /</text></item>
<item><p>326b4</p><section></section><text>dgongs pa ma yin bde ba'i don/ /gsang ba'i rgya mtsho de las 'byung / /gsang ba shes rab ye shes dbang / /ne rot+ta ra'i bar du 'byung / /de ltar bzhi pa ci las gsungs/ /shes rab ye shes dbang gi don/ /shes rab gang lags ye shes gang / /de gnyis med pa'i rang</text></item>
<item><p>326b5</p><section></section><text>bzhin dbang / /de ni dbang ni bzhi yi don/ /'khor lo bzhi la dga' bzhi gnas/ /de yi yan lag skad cig bzhi/ /dbang po sprul pa chos 'khor lo/ /longs spyod bde chen 'khor lo bzhi/ /lte ba snying ga mgrin pa dang / /spyi bo dag la rim bzhin gnas/ /drug cu rtsa bzhi brgyad</text></item>
<item><p>326b6</p><section></section><text>dang ni/ /bcu drug sum cu rtsa gnyis so/ /de kun pad+ma'i 'dab ma yin/ /'dab ma re re rtsa re yin/ /ka nas bzung nas sa yi bar/ /g.yas skor g.yon skor drug cu bzhi/ /trAM hrIH khaM aM sa bon bzhi/ /laM maM paM taM bsnan pas brgyad/ /thog mar a dang tha mar a/ /de ltar bcu</text></item>
<item><p>326b7</p><section></section><text>drug bskor ba yin/ /a la sogs pa bcu drug gis/ /g.yas skor g.yon skor sum cu gnyis/ /de ltar 'khor lo sa bon yin/ /yaM las rlung dkyil gzhu 'dra dang / /raM las me dkyil gru gsum bskyed/ /shes rab thabs las me byung bas/ /las kyi rlung gis me dag 'bar/ /</text></item>
<item><p>327a1</p><section></section><text>lte ba'i rtsa yi dbus nas langs/ /dam tshig 'khor lo'i mkha' 'gro tshig /chos dang longs spyod rdzogs lam gnas/ /longs spyod 'khor lo lan gsum bskor/ /ra sa g.yas byung smin phrag gnas/ /o rgyan lam byung dzA lan+d+ha/ /spyi nas bde chen 'khor lor zhugs/ /chos dbyings</text></item>
<item><p>327a2</p><section></section><text>ye shes bdud rtsi gsol/ /bdud rtsi khyer nas sngar lam zhugs/ /longs spyod 'khor lo la song ste/ /sngar tshig mkha' 'gro gsos gang gyur/ /lte ba'i dkyil 'khor la gnas nas/ /yar 'gro mar 'ong mthong bar 'gyur/ /skra yi rtse mo khri yi cha/ /de ltar rtogs pa'i slob dpon drin/ /</text></item>
<item><p>327a3</p><section></section><text>gtum mo de la bdag phyag 'tshal/ /dbang gi rim pa mdor bsdus pa/ /slob dpon chen po dpal shes rab gsang bas mdzad pa rdzogs so// @##/ /rgya gar skad du/ pany+tsa kra ma nA ma/ bod skad du/ rim pa lnga pa zhes bya ba/ dpal dgyes pa'i rdo rje la phyag 'tshal lo/</text></item>
<item><p>327a4</p><section></section><text>rnal 'byor pas thog mar bskyed pa'i rim pa rdzogs nas/ rim pa lnga pa'i don la 'jug par bya dgos te/ de yang dang por lus la rang bzhin gyis gnas pa'i rtsa dang / /'khor lo la sogs pa'i mtshan nyid ji ltar yin pa shes par bya'o/ /de ni rgyud kyi rim pa'o/ /de'i 'og tu phung po dang</text></item>
<item><p>327a5</p><section></section><text>khams dang skye mched la sogs pa'i rnam par rtog pa thams cad gtum mo spar la bsreg par bya'o/ /de ltar bsregs pas 'dar ba la sogs pa'i rtags brgyad 'byung ste/ de yang phyi nang gi dngos po la bltas kyang 'dar ba la sogs pa'i rtags brgyad byung na/ gtum mo 'phro bcad la sems kyis</text></item>
<item><p>327a6</p><section></section><text>mnan par bya'o/ /de ni sngags kyi rim pa'o/ /de ltar mnan pas lus kyi bde ba rgyas par 'gyur te/ de ltar bde ba la yang nas yang du bsgoms pas spyi bo nas rkang mthil yan chad du bde ba skye bar 'gyur ro/ /de ltar skyes pa'i tshe phyi'i rtswa shing la sogs pa la dmigs kyang nang gi bde ba skye</text></item>
<item><p>327a7</p><section></section><text>skye'i bar du de bsgom par bya'o/ /de ni ye shes kyi rim pa'o/ /de ltar gong ltar dmigs kyang bde ba skye ba'i tshe bde ba de nyid kyang skad cig ma snga ma la ni 'gags/ phyi ma ni ma 'ongs/ da ltar ni skad cig ma gnyis par mi sdod cing mi gnas pas bde ba la rang bzhin med de/ /bde ba mi dmigs</text></item>
<item><p>327b1</p><section></section><text>par bsgom par bya'o/ /de ni gsang ba'i rim pa'o/ /de ltar mi dmigs par bsgoms pas rang gi lus mi dmigs par 'gyur te/ de la phyi nang gi dngos po la bltas kyang lus mi dmigs na phyi nang gi chos thams cad bde ba chen po dang / tha mi dad par gcig tu shes par bya ste/ de mi</text></item>
<item><p>327b2</p><section></section><text>dmigs par bsgom par bya'o/ /de ltar yang nas yang du bsgoms pas phyi nang gi chos thams cad dang bde ba chen po tha mi dad par mngon sum du shes par 'gyur ro/ /de ni gnyis su med pa'i rim pa'o/ /de ltar rim pa lnga la 'jug cing slob pa'i tshe dbang po mi dgag cing yan par</text></item>
<item><p>327b3</p><section></section><text>btang / dbang po'i spyod yul thams cad bde ba dang gcig tu shes par byas la/ mi dmigs par bya'o/ /'gro nyal 'dug sdod spyod lam thams cad du 'gying bag dang ldan par byas la/ bde ba chen po dang mi 'bral bar bya'o/ /kha zas la sogs pa'i btung ba'i bye brag thams</text></item>
<item><p>327b4</p><section></section><text>cad bde ba chen po dang gcig tu shes par byas la bza'o/ /bgo ba'i bye brag thams cad bde ba chen po dang tha mi dad par shes par byas la bgo'o/ /de ltar byas nas bsgom pa'i tshe lus mi 'gul zhing brtan par gyur na sems zin pa'i rtags yin te bzang / lus 'khor zhing g.yon rlung</text></item>
<item><p>327b5</p><section></section><text>zin pa'i rtags yin te bzang / /sems dran pa med de myos par gyur na/ bde ba'i ros myos pa yin te bzang / rang dbang med par dgod cing dbyangs dang gar la sogs pa 'byung na bde ba chen po rgyas pa'i rtags yin te bzang / lus sbrid cing ber ber byed na bde ba phan tshun bskyod</text></item>
<item><p>327b6</p><section></section><text>pa'i rtags yin te bzang / 'od zer lnga kha dog la sogs pa mngon sum du mthong na ye shes lnga skye ba'i rtags yin te bzang bud med kyi gzugs su byas nas dbyangs dang gar la sogs pa mdun du byed cing mthong na mkha' 'gro ma 'du ba'i rtags yin te bzang / khyi dang phag la</text></item>
<item><p>327b7</p><section></section><text>sogs pa byung na dam tshig nyams pa yin te ngan/ gnod sbyin srin po la sogs pa'i gzugs su byung na sa ma ti thang lhod shor ba yin te ngan/ rtags dang mtshan ma ci byung yang bzang ba la dga' bar mi bya zhing mi dmigs par bya/ ngan pa la mi dga' ba mi bya zhing mi dmigs</text></item>
<item><p>328a1</p><section></section><text>par bya/ mdor na gsang thub par bya zhing byung tshor ci byung ba thams cad bde ba chen por shes par byas la/ de mi dmigs par bya'o/ /rnal 'byor pa'i 'jug pa'i rim pa lnga po'i don rtags dang mtshan ma dang bcas pa/ las 'phro dang skal bar ldan pa bdag gis rnyed pa</text></item>
<item><p>328a2</p><section></section><text>'dis gzhan yang de ltar shog shig /rnal 'byor gyi dbang phyug chen po dpal shes rab gsang ba'i zhal snga nas mdzad pa rdzogs so// @##/ /rgya gar skad du/ aSh+Ta ang ga kra ma/ bod skad du/ yan lag brgyad pa'i rim pa/ dpal rdo rje sems dpa' la phyag 'tshal</text></item>
<item><p>328a3</p><section></section><text>lo/ /dkyil 'khor dang ni sta gon dang / /khrus dang sku yi rab gnas dang / /dbang bskur de bzhin mchod sbyin dang / /sbyin sreg tshogs kyi 'khor lo ni/ /dpal rdor sems dpa' phyag 'tshal te/ /yan lag brgyad pa'i rim pa bri/ /sangs rgyas sras dang bcas pa bzod par mdzod/ /mkha'</text></item>
<item><p>328a4</p><section></section><text>'gro ma tshogs gzhan yang grub thob bzod pa mdzod/ /dbang bskur thob pa rab mchog slob dpon bzod pa mdzod/ /phyogs skyong la sogs lha dang lha min bzod pa mdzod/ /dang po slob dpon rnams kyis 'di/ /dam tshig dang bcas ma gnang yang / /de lta mod kyi snying rjes byas/ /skal ldan</text></item>
<item><p>328a5</p><section></section><text>sems can don grub phyir/ /khyod kyis rtsom pa de lta na/ /gzhan la snying rje med dam ci/ /snying rje yod de 'on kyang gzhan/ /med pa gang gis rgyal bar 'gyur/ /de bas cung zad 'di la smra/ /de la bdag skyon yod dam ci/ /yang na snying rje'i skabs zhog cig /gang gis slob dpon rnams</text></item>
<item><p>328a6</p><section></section><text>sems mi dga' bar gyur pa de ni mkhas pas byed dam ci/ /'on kyang skal ldan sems can gyis zhus pa'i phyir mi yis kyang mi byed na de la de yang skyon yod do/ /des bcom ldan 'das kyi gsung rab dang / de bzhin du grub pa thob pa'i bla ma'i rim pa'i man ngag la mi snang bar 'gyur ro/ /</text></item>
<item><p>328a7</p><section></section><text>mi snang bar 'gyur bas 'jigs pa'i phyir ma 'ongs kyang 'bad par bya'o/ /'on kyang gang gi tshe grub pa thob pa'i bla ma'i bka' lung med pa de'i tshe mi bya'o/ /de bzhin du yang dpal ye shes snying po'i rgyud las grub pa thob pa'i slob dpon gyis dbang bskur ba dang / grub pa thob pa'i bka' lung</text></item>
<item><p>328b1</p><section></section><text>thob pa dang / yang na nyid grub pa thob pa des dbang gi rim pa dang sgrub thabs la sogs pa bya'o/ /de bzhin du rtogs pa la sogs pas ma yin zhes gsungs so/ /bdag kyang grub pa thob pa'i slob dpon la sogs pas dbang bskur rgyud thams cad kyi pha rol tu phyin pa/ dpal u rgyan gyi yul</text></item>
<item><p>328b2</p><section></section><text>na gnas pa'i dus su rnal 'byor ma chen mo dang lha gcig dam tshig spyod pa dang / de bzhin du bka' lung yang thob ste/ de'i don gyis dgongs pa dang gzhan yang rang gi rab kyi slob ma tshul khrims skyabs dang / shes rab rdo rje la sogs pas zhus pa'i ngor byas te/ phyag rgya chen po'i grub pa</text></item>
<item><p>328b3</p><section></section><text>thob pa u rgyan yul/ rdo rje rin po che'i gnas su gshegs pa/ sprul pa'i sku sa bcu'i dbang phyug chen po'i rgyal po/ dpal in+d+ra b+hU ti mgon po de las bar ma chad rim man ngag dbang bskur thob pa rig byed thams cad kyi mthar thug pa grub pa brnyes pa'i bla ma kha che'i dpal rin chen</text></item>
<item><p>328b4</p><section></section><text>rdo rje'i zhabs kyi pad+ma'i bka' drin gyis ji lta ba bzhin/ thos pa dang / mthong ba dang thob pa de bzhin du lhag chad bral bar bdag gis bri'o/ /slob dpon shes rab dpal gyis mdzad pa'i yan lag brgyad pa'i rim pa las gtan tshigs bstan pa zhes bya ba'i le'ur bcad pa ste dang po'o// //</text></item>
<item><p>328b5</p><section></section><text>de nas dkyil 'khor gyi cho ga bshad de/ zhi ba dang / rgyas pa dang / dbang dang / drag po'i grong khyer dang / zhing dang / phug dang / dur khrod du bya'o/ /de la zlum po dang / gru bzhi pa dang / zla ba phyed pa'i gzugs dang / gru gsum rim bzhin du dbus kyi gnas su mngon sum gyi ngo bos</text></item>
<item><p>328b6</p><section></section><text>rang rang gi las kyi rim pas gzugs kyis rnam pa bya'o/ /thams cad sor gsum lhag pa'i gru gsum pa bya'o/ /zhi ba ni me tog dang bcas pa'i shing dang / pi dza pu ra ka dang / pad+ma dkar pos so/ /rgyas pa sna tshogs rin po che'i shing gis so/ /dbang ni me tog dmar po dang ldan</text></item>
<item><p>328b7</p><section></section><text>pa'i shing gis so/ /drag po ni dur khrod rnams kyis dang / de bzhin du me tog nag po dang bcas pa'i shing gis ldan par bya'o/ /gzhan sa'i rnam par dag pa dang / thig gdab pa dang / bdud gzhom pa la sogs sum b+ha'i sngags kyis sam/ yang na yi ge gsum gyi sngags kyis</text></item>
<item><p>329a1</p><section></section><text>'dus pa'i dkyil 'khor gyi no pi ka'i cho gas bya'o/ /ci'i phyir zhe na/ 'dir bstan bcos mangs pa'i 'jigs pas thams cad ma smras so/ /gang zhig rnal 'byor bla ma'i rgyud kyi rim pas thig gdab pa la sogs pa de thams cad la dag go/ /de nas bdag</text></item>
<item><p>329a2</p><section></section><text>nyid rdo rje 'dzin pa'i nga rgyal byas nas tshon rtsi lnga byin gyis brlab par bya'o/ /de bzhin gshegs pa lnga'i rang gi ngo bos tshon rtsi lnga byin gyis brlabs te/ me tog dang bcas pa'i 'bras kyis sor mo lnga btsums pa'i phyag rgyas dang po sngags 'dis dkar po lan gsum mchod par</text></item>
<item><p>329a3</p><section></section><text>bya'o/ /ar+g+ha yang 'o ma la sogs pa de nyid kyi sngags kyis so sor lan gsum sbyin par bya'o/ /oM bai ro tsa na ta thA ga ta a d+hi tiSh+Tha hUM hUM phaT phaT swA hA/ ser po ni mthe bo dang mdzub mos so/ /oM rat+na saM b+ha ba ta thA ga ta a d+hi tiSh+Tha huM hUM phaT phaT swA hA/ dmar po dang ni mthe bo dang bar</text></item>
<item><p>329a4</p><section></section><text>mas so/ /oM a mr-i ta pra b+ha ta thA ga ta a d+hi tiSh+Tha huM hUM phaT phaT swA hA/ nag po ni mthe bo dang srin lag gis so/ /oM ak+Sho b+h+yaH ta thA ga ta a d+hi tiSh+Tha huM hUM phaT phaT swA hA/ ljang gu ni mthe'u chung dang sbom pos so/ /oM a mo g+ha sid+d+ha ta thA ga ta ad+hi tiSh+Tha huM hUM phaT phaT swA hA/ dkyil</text></item>
<item><p>329a5</p><section></section><text>'khor bri ba'i dus yon bdag gis rol mo la sogs pa dang bcas pa'i shin tu rgyas pa'i mchod pa bya'o/ /sbyin pa yang sbyin no/ /dkyil 'khor gyi slob dpon la yon dbul ba la sogs pas mnyes par bya'o/ /dkyil 'khor rdzogs pa'i dus su sna tshogs pa'i rol mo'i mchod</text></item>
<item><p>329a6</p><section></section><text>pa la sogs pa dang bcas pas rdo rje slob dpon bla ma chen po spyan drang bar bya'o/ /de la dang po sna tshogs dri zhim po'i sman dang bcas pas khrus bya'o/ /phyi nas rnam pa sna tshogs rab mchog na bza' dang / mu tig gi dra ba dang / dra phyed kyis mchod do/ /dkyil 'khor gyi gtso bo'i mdun du</text></item>
<item><p>329a7</p><section></section><text>dri ma med pa 'jam pa mtho ba de la stan sbyin par bya'o/ /g.yas g.yon gyi glor shin tu mkhas pa'i slob dpon gnyis stan 'bring po la so sor rdo rje dril bu dang ldan par gzhag par bya'o/ /las kyi slob dpon sta gon gyis dkyil 'khor mdun du stag gi pags pa'i steng du lo bcu</text></item>
<item><p>329b1</p><section></section><text>gnyis lon pa'i las kyi bu mo dang lhan cig tu ra dgu pa'i rdo rje dang dril bu dang rnge'u chung dang ldan pa'o/ /thams cad kyi dbu rgyan la sna tshogs pa'i dar bcing bar bya'o/ /rdo rje slob dpon la rin po che la sogs pa'i bzor byas pa gser dang dmar po dang ldan pa'i cod pan no/ /sgor lag na rdo rje dang</text></item>
<item><p>329b2</p><section></section><text>ldan pa dbang bskur thob pa sngags kyi bzlas pa la sogs pa kho na shin tu khrims dang ldan pa/ 'jig pa med pa/ ser sna med pa 'bad pas gzhag par bya'o/ /dkyil 'khor gyi phyi rol du bsrung ba la sogs pa dam pa'i chos klog pa'i dge bsnyen dang dge bsnyen ma gzhag par bya'o/ /rgyud</text></item>
<item><p>329b3</p><section></section><text>mangs dang / rnge'u chung dang / gling bu dang / dung la sogs pa'i sgra bya'o/ /de'i skabs su dbang bskur med pa rang gi bu yin yang de la nang du 'jug pa mi sbyin no/ /dkyil 'khor la sogs pa dang rab gnas kyi dus su srog gcod pa dang / ca co dang / khrob mi bya'o/ /slob dpon shes rab dpal gyis mdzad pa</text></item>
<item><p>329b4</p><section></section><text>yan lag brgyad pa'i rim pa las dkyil 'khor bstan pa zhes bya ba'i le'u bcad pa ste gnyis pa'o// //de nas gzhan yang sta gon gyi cho ga bshad de/ de yang bzhi ru dbye bar gnas par bya'o/ /dang po ni bum pa'i sta gon/ gnyis pa dkyil 'khor gyi sta gon/ bzhi pa ni slob ma'i sta</text></item>
<item><p>329b5</p><section></section><text>gon/ de bzhin du nang na bum pa'i sta gon las kyi slob dpon gyis bya'o/ /de la rim pa ni 'di yin te/ rgyud gang gis rim pas dkyil 'khor de'i grangs kyi bum pa bya'o/ /yang na lha mo dang lhan cig de bzhin gshegs pa la phyogs dang mtshams bye brag brgyad du brgyad/ dbus su</text></item>
<item><p>329b6</p><section></section><text>rdo rje 'dzin pa la gcig bdud rtsi 'khyil pa la las thams cad pa de la bug rdol med pa/ skyon dang bral ba/ ske ring ba/ dar gnyis kyis dkris pa/ zho dang / 'o ma dang / mar dang / sbrang rtsi dang / po ga ling dang / yungs kar dang / sman thams cad dang / gro dang / sran nag dang /</text></item>
<item><p>329b7</p><section></section><text>nas dang / til dang / 'bras so ba dang / 'bras dang / gur gum dang / tsan+dan dang / ga pur dang / gla rtsi dang / skyu ru ra dang / dpal 'bras dang / dzA ti pa la dang / go yu dang / rin po che lnga dang / de la sogs pa dri ma med pa'i chu dang bsres pas dgang bar bya'o/ /ji</text></item>
<item><p>330a1</p><section></section><text>ltar rnyed pa'i kha rgyan me tog dang bcas pa/ 'bras bu ldan pa/ rlon pa/ tsher ma la sogs pa dang bral ba'o/ /bum pa brgyad la rim pas phyag rgya 'di ltar bya'o/ /'khor lo dang / pad+ma dang / rin po che dang / ral gri dang / ri rab dang / sbrul dang / me dang / 'phan dang /</text></item>
<item><p>330a2</p><section></section><text>dgu pa la rdo rje bcu pa la rgya gram dang rdo rje/ thams cad kyi sker me tog gi chun 'phyang bcing bar bya'o/ /bum pa sta gon gyi dkyil 'khor ni rab gnas kyi dkyil 'khor gyi g.yon phyogs su bya'o/ /de yang gru bzhi pa sgo la sogs pa dang ldan pa'o/ /de'i phyi rol du zur</text></item>
<item><p>330a3</p><section></section><text>drug po rdo rje phreng bas rnam par brgyan pa/ gru bzhi'i dbus su oM gyi rnam pa/ shar sgor shriM lhor priM/ nub tu dzrIM/ byang du khriM/ shar la sogs pa'i mtshams su/ yaM raM laM baM/ zur drug la rdo rje ma mo'i sa bon drug bri bar bya'o/ /lha min gtso mo ma'i traM/ /gzhan gyi stobs 'joms</text></item>
<item><p>330a4</p><section></section><text>pa mo proM/ /'phrog ma mo'i hraM/ g+hasma ri g+h+raM /gtum mo Do/ 'jigs ma la b+h+raM/ rdo rje dang ldan pa oM gyi rnam pa'i steng shar lho nub byang rim pas 'khor lo dang ldan pa/ pad+ma dang ldan pa/ rin po che dang ldan pa/ ral gri dang ldan pa/ mtshams rnams su ri rab dang sbrul dang me dang 'phan</text></item>
<item><p>330a5</p><section></section><text>dang ldan pa/ zur drug gi steng du snod gang ba/ bum pa'i grangs kyis te/ de yang sta rga dang / dpal 'bras dang / rin po che lnga dang / 'phan la sogs pa dang ldan pa'o/ /rgya gram rdo rje dang ldan pa mdun du gzhag par bya'o/ /dung phor ram/ nya phyis sam/ dam tshig gi</text></item>
<item><p>330a6</p><section></section><text>don bdud rtsi lnga dang bsres pa'i chus bkang nas/ stan gyi steng du las thams cad pa'i bum pa'i g.yon gyi char ro/ /snod gang ba'i grangs kyi mar me sbyin par bya'o/ /mar me nyis 'gyur gyi lha bshos so/ /las thams cad pa'i bum pa'i mdun du/ gzhi mnyam dang /</text></item>
<item><p>330a7</p><section></section><text>gzhan yang tsan+dan dang / gur kum dang / dri zhim po'i spos dang / gzhan yang spos kyi reng bu dang / sna tshogs pa'i me tog dang / gur kum gyis byug pa'i 'bras dkar pos bkang ba'i snod dang / ar+g+ha'i snod dang / 'thor 'thung gi snod rim pas gzhag par bya'o/ /gzhan yang legs par</text></item>
<item><p>330b1</p><section></section><text>bkal ba'i tshon sna lnga'i skud pa dang / bsrung ba'i mda' dang / shin tu phra ba bug rdol med pa'i ras sta gon gyi dkyil 'khor du gzhag par bya'o/ /dngos po thams cad tshogs nas de'i 'og tu las kyi slob dpon gyis bkra shis kyi tshigs bcad brjod par bya'o/ /gang zhig bkra shis nam mkha'i</text></item>
<item><p>330b2</p><section></section><text>khams la legs par bzhugs/ /dpal ldan rdo rje sems dpa' dbang chen skal ldan ma/ /shes rab chu skyes dbus su rdor mchog 'jug pa la/ /de yi bkra shis theg pa mchog la skyabs gyur cig /gang zhig bkra shis srid pa'i mtsho chen mnyam pa la/ /chags pa la sogs dam pa'i</text></item>
<item><p>330b3</p><section></section><text>zhags pa gcod pa la/ /rnam par snang mdzad mya ngan 'das lam dag byed la/ /de yi bkra shis theg pa mchog la skyabs gyur cig /gang zhig bkra shis tshad med 'od zer ldan pa la/ /log pa'i shes pa gti mug 'jigs pa la/ /lha yi lha mchog 'jig rten rtag tu rig pa 'dzin/ /de yi bkra</text></item>
<item><p>330b4</p><section></section><text>shis theg pa mchog la skyabs gyur cig /gang zhig bkra shis kha sbyar legs par bzhugs/ /ye shes bdud rtsi'i chus sbyin rtag tu char 'bab la/ /pad+ma dga' zhing 'jig rten sems can phan par brtson pa la/ /de yi bkra shis theg pa mchog la skyabs gyur cig /gang zhig bkra shis srid</text></item>
<item><p>330b5</p><section></section><text>pa'i sa skyes bcad pa la/ /dpal rdor sems dpa'i gnas grub byed cing sbyin pa la/ /shes rab ral gri rtag tu phyar 'dzin pa/ /de yi bkra shis theg pa mchog la skyabs gyur cig /de nas bkra shis mchod pa'i don du nam mkha'i phyogs su de bzhin gshegs pa thams cad la me tog</text></item>
<item><p>330b6</p><section></section><text>snyim pas phul te/ spos kyi reng bu dang bcas par rdo rje dril bu lan gsum sngags 'dis dkrol bar bya'o/ /oM sarba ta thA ga ta pU dza me g+ha s+pha ra Na/ hriM hriM traM traM haM haM hiM hiM dra na dra na pa ra Na/ saM pa ra Na hUM hUM phaT phaT swA hA/ de nas dbus kyi bum pa yan lag thams cad dang ldan pa gzhal yas khang</text></item>
<item><p>330b7</p><section></section><text>du bsgom par bya'o/ /yang na bum pa'i nang du kaM yongs su gyur pa las gzhal yas khang / de'i dbus su A li kA li/ de'i steng du hUM gi rnam pa/ A li kA li dang hUM gi rnam pa yongs su gyur pa las/ rang 'od dang 'khyud pa'i rdo rje dang dril bu dang ldan pa/ sna tshogs pad+ma'i</text></item>
<item><p>331a1</p><section></section><text>steng na/ nam mkha' sngon po'i mdog rgyan thams cad kyis brgyan pa/ phyag gnyis zhal gcig spyan gsum rdo rje skyil mo krung du gnas pa'i rdo rje 'dzin pa chen po bsgom par bya'o/ /shar du paM yongs su gyur pa las rnam par snang mdzad mdog dkar po rdo rje 'dzin lta</text></item>
<item><p>331a2</p><section></section><text>bu'o/ /lhor oM yongs su gyur pa las snang ba mtha' yas mdog dmar po rnam par snang mdzad lta bu'o/ /nub tu dzrIM yongs su gyur pa las rin chen 'byung ldan mdog ser po snang ba mtha' yas lta bu'o/ /byang du khaM yongs su gyur pa las don yod grub pa ne'u sing gi mdog rin chen</text></item>
<item><p>331a3</p><section></section><text>'byung ldan lta bu'o/ /shar mtshams su laM yongs su gyur pa las/ sangs rgyas spyan rnam par snang mdzad lta bu'o/ /lho mtshams su maM yongs su gyur pa las/ mA ma kI snang ba mtha' yas lta bu'o/ /nub mtshams su paM yongs su gyur pa las/ gos dkar mo rin chen 'byung</text></item>
<item><p>331a4</p><section></section><text>ldan lta bu'o/ /byang mtshams su tAM yongs su gyur pa las/ sgrol ma don yod grub pa lta bu'o/ /de rnams la yang gnyis su med pa'i sbyor bas rang 'od thams cad dang yan lag ma dang ldan par bsgom par bya'o/ /mdun du hUM yongs su gyur pa las/ bdud rtsi 'khyil ba phyag drug</text></item>
<item><p>331a5</p><section></section><text>pa spyan gsum zhal 'jigs par byed pa/ phyed skyil gyis bzhugs pa/ rdo rje dang / dril bu dang / ral gri dang / gtun shing dang / sta re dang zhags pa bsnams pa/ mar sngon po'i mdog rang 'od yan lag ma dang ldan par bsgom par bya'o/ /dam tshig snod kyi nang du hrIMH yongs su</text></item>
<item><p>331a6</p><section></section><text>gyur pa las dam tshig chen po'i dbang phyug ma/ phyag gnyis zhal gcig spyan gsum zhal 'jigs 'jigs lta bu rdo rje skyil krung du bzhugs pa/ dbu skyes 'bar ba/ phyogs kyi na bza' can/ khrag chen pos yan lag byugs pa/ lha dang lha min gyi khrag thams cad drangs te</text></item>
<item><p>331a7</p><section></section><text>bkang ba'i ka pA la g.yas na/ g.yon na rdo rje kha T+wAM ga'o/ /ar+g+ha'i snod kyi dbus su oM yongs su gyur pa las de bzhin gshegs pa thams cad skyob nyi ma bye ba'i 'od dang mnyam pa grangs med pa'i de bzhin gshegs pa dang ldan par bsgom par bya'o/ /da ni bum pa la sogs pa'i</text></item>
<item><p>331b1</p><section></section><text>bsam gtan gyi cho ga'o/ /da ni de rnams la rim pas bzlas pa'i chog bshad de/ oM badzra satwa ta thA ga ta a d+hi pa ta ye huM hUM phaT swA hA/ oM tsakra a d+hi pa ta ye huM hUM phaT swA hA/ oM pad+ma a d+hi pa ta ye huM hUM phaT swA hA/ oM rat+na a d+hi pa ta ye huM hUM phaT swA hA/ oM kha T+wAM ga a d+hi pa ta ye huM hUM phaT swA hA/ oM</text></item>
<item><p>331b2</p><section></section><text>ta thA ga ta ne hri huM hUM phaT swA hA/ oM pad+ma na rte shwa ri huM hUM phaT swA hA/ oM rat+ne A lo ke huM hUM phaT swA hA/ oM sarba A bar Na bi sho d+ha na ye huM hUM phaT swA hA/ re re la sngags lan brgya rtsa brgyad bzlas par bya'o/ /oM a mr-i ta kuN+Da li ma hA kro d+hI shwa ri sarba ma ra a re sarba sid+hi ka ra sarba karma sid+d+hi huM hUM phaT swA hA/ yi ge</text></item>
<item><p>331b3</p><section></section><text>gsum gyi sngags kyis sngon du bsnyen pa bzlas nas grub pa'i don du sngags des brgya rtsa brgyad bzlas par bya'o/ /bzlas pa'i cho ga rdzogs nas/ nam mkha'i gnas nas dang po grub pa 'khor dang bcas pa'i ye shes sems dpa' phyag rgya dang sngags kyis dgug par bya'o/ /de la phyag</text></item>
<item><p>331b4</p><section></section><text>rgya dang sngags ni 'di yin te/ gung mo lu gu rgyud kyi rnam par byas te/ mthe bong gnyis mnan cing srin lag dang mthe chung lag mthil du bzhag nas mdzub mo dgug par bya'o/ /oM dz+nyA na satwa At+ma ko\u0f85haM badzra d+ha ra sa pa ri bA ra ba raM ha hi huM hUM phaT swA hA/ gshegs pa tsam gyis ar+g+ha dang / nya reg dang /</text></item>
<item><p>331b5</p><section></section><text>'thor 'thung dbul bar bya'o/ /de la rim pa ni 'di yin te/ oM gr-iM gr-iM ar+g+ha'i sngags so/ /g.yon pa'i gung mo dang mthe bo se gol gyi phyag rgyas so/ /oM huM hUM nye reg gi sngags so/ /pa ti'i phyag rgyas so/ /oM aM AM 'thor 'thung gi sngags so/ /'khor lo'i</text></item>
<item><p>331b6</p><section></section><text>phyag rgyas so/ /oM tiSh+Tha tiSh+Tha hUM phaT/ gdan dbul ba'i sngags/ rus sbal gyi phyag rgyas so/ /de nas yang sngar bshad pa'i rdo rje dril bu'i sngags kyis lnga bcu rtsa bzhi'i grangs kyis lan cig rdo rje dril bu dkrol bar bya'o/ /de'i rjes su dam tshig chen po'i snod na yod pa'i chus</text></item>
<item><p>331b7</p><section></section><text>dkyil 'khor na yod pa'i gzhi thams cad ku sha sor brgyad pa sboms pas sngags 'dis lan bdun gtor bar bya'o/ /oM swa b+hA ba shud+d+ha a ma la bi shud+d+ha ye swA hA/ de ltar gtor ba byas te/ de'i rjes la 'thor 'thung gi snod kyis las thams cad pa la me long gi steng du sman thams cad</text></item>
<item><p>332a1</p><section></section><text>kyis sngags 'dis khrus bya'o/ /oM sarba ta thA ga ta kA ya bAka tsit+ta ma hA ga ga na sa du pa bi shud+b+ha ye oM AH hUM phaT swA hA/ de'i dbus su gru gsum gyi phyag rgyas sngags 'dis rab gnas bya'o/ /oM sarba da ra ak+Sha ya ga nAt+ma le huM hUM phaT swA hA/ de ltar rab</text></item>
<item><p>332a2</p><section></section><text>gnas byas nas dam tshig gi snod kyi chu dang / pad skor gyi phyag rgya dang sngags 'dis dbang bskur sbyin par bgyi'o/ /oM sarba ta thA ga ta a b+hi She ka sa ma ya shri ye hUM phaT/ mchod pa byas nas sna tshogs rdo rje dra ba'i gzugs kyi phyag rgya dang / dri med bug rdol med pa'i shin tu sar pa'i gos/</text></item>
<item><p>332a3</p><section></section><text>oM AH hUM phaT sngags kyis byin gyis brlabs te/ bsrung ba'i sngags 'don cing thams cad dgab par bya'o/ /de la sngags ni 'di yin te/ oM hraM hraM hriM hrI huM hUM phaT phaT rak+Sha rak+Sha swA hA/ de'i skabs su gtor ma chen po bskor ba byas nas g.yon gyi byang logs su gzhag</text></item>
<item><p>332a4</p><section></section><text>par bya'o/ /de la rem pa 'di yin te/ shin tu che ba'i zas la sogs pa'i snod bruM gyi rnam pa yongs su gyur pa las/ yan lag thams cad dang ldan pa'i gzhal yas khang yi ge gsum gyi sngags kyis byin gyis brlabs te/ khrag chen po dang / gzhan yang sna tshogs pa'i</text></item>
<item><p>332a5</p><section></section><text>nya sha la sogs pa'i 'bras bu kha zas kyis legs par gang bar byas nas/ de'i steng du a shwad+tha'i shing las byas pa'i gru gsum gyi phyag rgya gzhag par bya'o/ /grwa la sna tshogs kyi 'phan bcing bar bya'o/ /grwa'i steng du me dang kha zas kyi khams gsum gzhag par bya'o/ /</text></item>
<item><p>332a6</p><section></section><text>snod kyi 'bras bu yang dag par sar pa'i dum bu gsum pa'i ka pA la khrag chen pos bkang ba'o/ /de'i dbus su hUM gi rnam pa dang ldan pa'i nyi ma'i dkyil 'khor de dag yongs su gyur pa las rdo rje ro langs ma chen mo phyag stong zhabs stong zhal stong spyan 'bar ba/ dbu skyes</text></item>
<item><p>332a7</p><section></section><text>'bar ba/ khrag chen pos sku byugs pa/ bdud thams cad kyi khrag gi snod phyag na bsnams pa/ sna tshogs pa'i rus pas sku brgyan pa/ 'jigs byed chen po'i steng na g.yon brkyang bas bzhugs pa/ lha min gyi dbang po du ma dang / 'dre dang / srin po dang / yi dgags dang /</text></item>
<item><p>332b1</p><section></section><text>sha za dang / uSh+man+da dang / a pasma ra dang / mkha' 'gro ma'i tshogs kyis yongs su bskor ba'o/ /snod kyi phyi rol du gdugs dang / rgyal mtshan dang / 'phan dang / rma bya'i rdul yab dang / gri gug dang / lcags mda' dang / chun 'phyang la sogs pa bya'o/ /bcom ldan mo ro langs</text></item>
<item><p>332b2</p><section></section><text>mo chen mo gru gsum gyi phyag rgyas ha rnam pa lngas byin gyis brlabs te/ las gang dang gang la khro bo'i gzugs su byas te/ bsrung ba'i don du sngags 'dis bskor bar bya'o/ /oM hi ma hA badzra bi tA lI ma hA bi shwe shwa re sarba doSh+TA kaSha aM ga re sarba sa satwo he taM kare satwa pa dra ba ka ra doSh+Ta tsit+ta</text></item>
<item><p>332b3</p><section></section><text>naM/ ha na ha na da ha da ha pa tsa pa tsa ma tha ma tha/ bid+h+wa n+sa ya bid+h+wa n+sa ya/ mA ra ya mA ra ya daN+De na tsur+Na ba kha d+ha ge na to Ta ya ts+k+re na ts+tshe da ya badzre Na b+he da ya/ sarba satwAnAM shAM tiM ku ru pu tsit+ta shre yaH ku ru sarba bya ti ma pa ha ra/ d+hu raka ti ma pa har/ d+ha ri da ya ma pa ha ra/ a ka la mr-i t+yu ma ba</text></item>
<item><p>332b4</p><section></section><text>ha ra/ d+ho b+hik+Sha ma pa ha ra/ na ma sarba karma sA d+ha ni ma hA yaM ku ru/ haM haM hiM hiM/ ki li ki li hi li hi li huM hUM phaT phaT swA hA/ de ni bum pa'i sta gon gyi cho ga'o/ /da ni dkyil 'khor gyi sta gon gyi cho ga bshad de/ dang po rdo rje dang dril bur bcas pa'i bkra shis kyi tshigs bcad brjod nas 'byung</text></item>
<item><p>332b5</p><section></section><text>ba chen po bzhi yongs su gyur pa las/ ji ltar phyi rol gzhal yas khang rnam par bzor byas pa de bzhin du de'i steng du bsgom par bya'o/ /de'i dbus su A li kA li yongs su gyur pa las zla ba dang nyi ma'o/ /de'i steng du ye shes kyi me'i rang bzhin hUM gi rnam pa des zla ba dang nyi ma yongs</text></item>
<item><p>332b6</p><section></section><text>su gyur te/ rang gi rgyud kyi go rims kyis rdo rje 'dzin pa chen po rang 'od kyi yan lag mas 'khyud pa/ 'khor lo dang bcas pa nyi ma la bzhugs pa/ skad cig gis rdzogs par bsgom par bya'o/ /yang na thams cad rang gi snying gar bsgoms te/ phyi rol du spro bar bya'o/ /de'i</text></item>
<item><p>332b7</p><section></section><text>rjes su sngar bstan pa'i rdo dril gyi sngags kyis nyi shu rtsa bdun grangs kyis spos kyi reng bu dang bcas pa'i rdo rje dril bu dkrol bar bya'o/ /de nas nam mkha'i gnas nas dkyil 'khor 'khor lo dang bcas pa'i khams gsum rnam par rgyal ba'i phyag rgya dang / dzaH hUM baM hoH zhes de'i sngags</text></item>
<item><p>333a1</p><section></section><text>kyis ye shes sems dpa' bkug nas/ sngar bstan pa'i cho gar ar+g+ha dang nye reg dang 'thor 'thung dbul bar bya'o/ /de'i rjes su dkyil 'khor 'khor lo dang bcas pa dam tshig sems dpa' la 'jug par byas nas lan gsum rdo rje dril bu dkrol te/ mchod sbyin</text></item>
<item><p>333a2</p><section></section><text>lnga'i mchod pa dbul bar bya'o/ /de nas rdo rje 'dzin pa chen po'i snying po'i sngags kyis bzlas pa stong bya'o/ /dkyil 'khor ba la rang rang gi sngags kyis re re la brgya rtsa brgyad do/ /de'i 'og tu yi ge gsum gyi sngags kyis gos byin gyis brlabs te/ oM ma hA badzra d+ha ra ma hA sa ma ya</text></item>
<item><p>333a3</p><section></section><text>maN+Dali be shra ma tha hUM hUM phaT swA hA/ nges par sa tshon gyi dkyil 'khor yin na khru gang tsam gyi steng du gos bres nas 'bad par bya'o/ /sngar bstan pa'i sngags kyi cho gas rol mo la sogs pa dang ldan pa'i gtor ma chen po bskor bar bya'o/ /de ni dkyil 'khor gyi sta gon no/ /da ni</text></item>
<item><p>333a4</p><section></section><text>sku'i sta gon bshad de/ dang po bkra shis kyi tshigs bcad brjod nas/ sku'i snying gar paM yongs su gyur pa las sna tshogs pad+ma/ de'i steng du A li kA li/ de'i steng du oM gyi rnam pa/ oM gyi rnam pa'i snying gar AH'i rnam pa/ AH'i rnam pa'i snying gar hUM gi rnam pa/</text></item>
<item><p>333a5</p><section></section><text>hUM gi rnam pa'i steng du ye shes kyi 'od kyi rang bzhin gyi thig le dang lhan cig thams cad yongs su gyur pa las/ sna tshogs pad+ma la bzhugs pa skyes bu chen po'i mtshan sum cu rtsa gnyis dang ldan pa/ dpe byad brgyad cus brgyan pa'i sku bsgoms te/ de nas de la sngags kyis byin</text></item>
<item><p>333a6</p><section></section><text>gyis brlab par bya'o/ /oM sarba ta thA ga ta kA ya bAka tsit+ta ma hA badzra d+ha ra tiSh+Tha huM hUM phaT swA hA/ de nas nam mkha'i khams nas sku ji lta bu'i ye shes sems dpa'i g.yon pa'i lag pas rdor dril dkrol zhing g.yas pas rdo rje lcags kyu'i phyag rgyas yi ge gsum dang / A gats+tsha A</text></item>
<item><p>333a7</p><section></section><text>gats+tsha'i sngags kyis bkug nas/ ar+g+ha dang nye reg dang 'thor 'thung la sogs pa phul te hUM phaT pra be sha ya'i sngags kyis sku'i snying gar gzhug par bya'o/ /de'i 'og tu mchod pa lnga mchod sbyin dang / gtor ma chen po dbul lo/ /de ni sku'i sta gon no/ /da ni slob ma'i sta</text></item>
<item><p>333b1</p><section></section><text>gon bshad de/ re zhig dang po'i dkyil 'khor gyi khang pa'i phyi rol gyi gnas su skal pa dang ldan pa/ legs par khrus byas pa/ dbang po tshang ba/ me tog snyim pa gang ba dang ldan pa/ hUM phaT sngags kyis lan gsum dam tshig gi chus gtor bar byas te/ de'i rjes su yi ge</text></item>
<item><p>333b2</p><section></section><text>gsum gyi sngags kyis so shing byin gyis brlabs te sbyin par bya'o/ /de'i 'og tu dam tshig gi chus kha bkru bar bgyi ba sbyin no/ /de nas yungs kar gyis mdzub mo mthe bong gis hUM phaT sngags kyis lan gsum brdegs nas rnam par snang mdzad kyi gzugs su byin gyis brlabs</text></item>
<item><p>333b3</p><section></section><text>te/ snying gar nyi ma'i dkyil 'khor de'i steng du ye shes pa'i bdag nyid de bzhin gshegs pa rnam par snang mdzad bsgom par bya'o/ /de nas legs par bkal ba'i tshon sna lnga'i skud pa yi ge brgya ba'i sngags kyis brlabs te/ lag pa g.yas par bcing bar bya'o/ /mgo</text></item>
<item><p>333b4</p><section></section><text>bo'i steng du yi ge gsum gyis brlabs pa'i me tog bzhag nas gtor ma chen po bskor bar bya'o/ /des kyang dbang bskur ma thob pa de'i tshe mtshan mo dang nyin mo ngal mi bso bar bud med la sogs pa med pa'i gnas su dri ma med pa'i stan gyi steng du yi ge brgya pa'i sngags gdon par bya'o/ /</text></item>
<item><p>333b5</p><section></section><text>slob dpon shes rab dpal gyis mdzad pa yan lag brgyad pa'i rim pa las/ sta gon gnas pa zhes bya ba'i le'u bshad pa gsum pa'o// //de nas gzhan yang khrus kyi cho ga bshad de/ dang por re zhig khrus kyi rdzas 'tshogs par bya'o/ /phyis ni lnga ste/ dri zhim pa'i mar khu</text></item>
<item><p>333b6</p><section></section><text>dang / sran nag gi phye dang / sran chung gi phye dang / bag phye dang / nas phye'o/ /'bru ni lnga ste/ sran nag dang / gro dang / sran chung dang / 'bras so ba dang / sran ma ser po'o/ /sman ni lnga ste/ br-i ha sti dang kaN+Da ka ri dang / sa la spar ni dang / sdong bu dang ldan pa'i ut+pal dang /</text></item>
<item><p>333b7</p><section></section><text>ha sa de ba'o/ /'bras bu lnga ste/ dpal 'bras dang / dzA ti pa la dang / bu ga pa la dang / skyu ru ra dang / ka ko la'o/ /sna tshogs rdzas ni lnga ste/ zho dang / 'o ma dang / bo ga ling dang / yungs kar dang / sman thams cad do/ /byug pa ni lnga ste/ gur kum dang / tsan+dan</text></item>
<item><p>334a1</p><section></section><text>dang / ga pur dang / gla rtsi dang / si h+la 'o/ /re re la sgron ma dang / lha bshos dang / gang ba'i snod lnga lnga'o/ /gzhan ni phyi ba'i ras dang / phyag rgya'i ras dang / spros dang / yungs kar dang / me long dang / dri ma med pa dang / che ba bug rdol med pa shing la sogs</text></item>
<item><p>334a2</p><section></section><text>pa khrus kyi snod do/ /de dag thams cad tshogs nas hUM phaT sngags dang ldan pa'i dam tshig chus gtor te/ yi ge gsum gyi sngags kyis mchod par byas nas dag par bya'o/ /de'i rjes su oM gyi rnam pa'i sngags kyis zhal khab dbye ste/ lag pa g.yon snying gar bzhag nas</text></item>
<item><p>334a3</p><section></section><text>mdzub mo bkug /g.yas pa rdo rje khu tshur gyi phyag rgyas rnam par rgyal ba'i bum pa'i nang nas rdo rje 'dzin pa chen po hUM hUM gi sngags kyi spyan drangs te/ me long gi steng du e'i rnam pa'i gzugs chos kyi 'byung gnas kyi phyag rgya bzhag nas yi ge gsum gyi sngags kyis me</text></item>
<item><p>334a4</p><section></section><text>tog la sogs pas mchod pa byas te/ rdo rje dril bu dkrol zhing bkra shis kyi tshigs bcad brjod par bya'o/ /de nas yi ge gsum gyi sngags kyis rdo rje 'dzin pa chen po'i dbu la ar+g+ha dang / me tog dang / spos dang / byug pa la sogs pa phul te/ phyis lngas las thams cad</text></item>
<item><p>334a5</p><section></section><text>pa'i bum pas lag pa g.yon na rdo rje dril bu/ g.yas na spos rdo rje dang ldan pas sngags 'dis khrus bya'o/ /oM sarba ta thA ga ta kA ya bAka tsit+ta/ ma hA badzra d+ha ra de be na ba re na/ pany+tsa d+ha ra ta ne ne sna pa ya me hUM hUM phaT swA hA/ de nas mchod pa lnga dbul bar bya'o/ /oM puSh+pa</text></item>
<item><p>334a6</p><section></section><text>badzra swA hA/ oM d+hU pa badzri swA hA/ oM dI pa badzri swA hA/ oM gan+d+he badzri swA hA/ oM nai bi t+ye badzri swA hA/ de nas dbu la me tog la sogs pa phul te/ 'bru lnga'i khrus bya'o/ /oM sarba ta thA ga ta kA ya bAka tsit+ta ma hA badzra d+ha ra de be na ba re na pany+tsa bri he'i sna ba me hUM hUM phaT swA hA/</text></item>
<item><p>334a7</p><section></section><text>sngar bstan pa'i rim pas mchod par bya'o/ /de nas yang dbu la me tog la sogs pa phul te/ sman lnga'i khrus bya'o/ /oM sarba ta thA ga ta kA ya bAka tsit+ta de be na ba re na pany+tsa 'u sha the na sna pa ya me hUM hUM phaT swA hA/ mchod pa ni sngar bzhin no/ /de nas yang dbu la me tog la sogs</text></item>
<item><p>334b1</p><section></section><text>pa phul te 'bras bu lngas khrus bya'o/ /oM sarba ta thA ga ta kA ya bA ka tsit+ta ma hA badzra d+ha re be na ba ra na pany+tsa pha le'u sna pa yang me hUM hUM phaT swA hA/ mchod pa ni gong ma bzhin no/ /de nas yang dbu la me tog la sogs pa phul te/ sna tshogs lngas khrus bya'o/ /oM sarba ta thA ga ta kA ya</text></item>
<item><p>334b2</p><section></section><text>bA ka tsit+ta ma hA badzra d+ha d+ha re de be na ba re na pany+tsa pr-i kAr+Na dra bya'i sna pa ya me hUM hUM phaT swA hA/ mchod pa ni sngar bzhin no/ /de nas yang dbu la me tog la sogs pa phul te/ byug pa lnga'i khrus bya'o/ /oM sarba ta thA ga ta kA ya bAka tsit+ta ma hA badzra d+ha re de be na ba re na pany+tsa sa ma la ba de'i sna pa</text></item>
<item><p>334b3</p><section></section><text>ya me hUM hUM phaT swA hA/ mchod pa yang dang po bzhin no/ /khrus re re sna tshogs pa'i sil snyan gyi mchod pa dang / klu'i mchod sbyin dang gtor ma la sogs pa bya'o/ /de nas me long phyi ras kyis legs par phyis te yang dag par dri med par byas nas/ tsan+dan dang gur kum bsres pas</text></item>
<item><p>334b4</p><section></section><text>nyi ma'i dkyil 'khor byas te/ me tog la sogs pas mchod nas de'i steng du/ oM AH hUM phaT kyi sngags kyis rdo rje 'dzin pa chen po byin gyis brlabs te/ ye shes kyi phyag rgyas bum pa'i nang du hUM phaT rnam pa'i sngags kyis gshegs su gsol bar bya'o/ /de lta bu'i rim pas</text></item>
<item><p>334b5</p><section></section><text>gzhan bum pa'i nang du bzhugs pa de bzhin gshegs pa dang lha mo'i khrus kyis cho ga bya'o/ /'on kyang rang gi rigs kyi go rims kyi phyag rgyas spyan drangs te/ rang gi mtshan dang spel sngar bstan sngags zhes bya'o/ /de ni bum khrus so/ /da ni dkyil 'khor gyi khrus bshad de/</text></item>
<item><p>334b6</p><section></section><text>hraM gyi rnam pa'i sngags kyis zhal kha ba kyi ras phye ste/ sngar bstan pa'i rim pas rdo rje dril bu dang / bkra shis kyi tshigs bcad la sogs pa brjod de/ me long gi steng du gur kum dang tsan+dan la sogs pad+ma byas nas/ de'i steng du b+hUM gyi rnam pa yongs su gyur pa las/ yan lag</text></item>
<item><p>334b7</p><section></section><text>thams cad dang ldan pa'i gzhal yas khang bsgom par bya'o/ /de nas khams gsum rnam par rgyal ba'i phyag rgyas dang / de bzhin du dzaH hUM baM hoH'i sngags kyis skad cig thams cad yan lag dang ldan pa'i dkyil 'khor la spyan drangs te/ me long gi steng du bzhugs su</text></item>
<item><p>335a1</p><section></section><text>gsol nas/ sngar bstan pa'i cho gas 'khor dang bcas pa gtso bo las thams cad pa'i bum pa'i phyis lnga'i khrus bya'o/ /oM sarba ta thA ga ta kA ya bAg tsit+ta ma hA badzra d+ha ra sa pa ri bA rAn sa ma yo daM pany+tsa d+ha ra ta ne na sna pa ya me huM hUM phaT swA hA/ de lta bu'i rim pas byug pa'i</text></item>
<item><p>335a2</p><section></section><text>khrus yan chad bya'o/ /de nas rnam par rgyal ba'i bum pa'i khrus bya'o/ /oM sarba ta thA ga takA ya bAka tsit+ta ma hA badzra d+ha ra sa pa ri bA raM be pany+tsa da rta ne na tso ya ka la she na sna pa ya me huM hUM phaT swA hA/ de nas rnam par rgyal ba'i bum pas khrus bya'o/ /oM sarba ta thA ga ta kA ya bAka tsit+ta ma hA badzra d+ha ra sa pa</text></item>
<item><p>335a3</p><section></section><text>ri bA raM be tsa ye ka la sha na sna pa ye me huM hUM phaT swA hA/ gzhan ni mchod pa la sogs pa dang / phyi ba dang gshegs su gsol ba ni snga ma bzhin no/ /de ni dkyil 'khor khrus so/ /da ni khrus bshad de/ sku'i dbu la gzhan ma yin pa'i khrus bya'o/ /gal te thang ka la sogs pa yin na me long gis so/ /</text></item>
<item><p>335a4</p><section></section><text>de la dang po hUM gis rnam pa'i sngags kyis sta gon gyi gos bshus te sngar bstan pa'i phyag rgyas spyan drangs pa la sogs pa'i cho ga byas nas/ de'i rjes su oM sarba ta thA ga ta kA ya bA ka tsit+ta ma hA badzra d+ha ra pany+tsa ut+ta ra ne na sna pa ya me huM hUM phaT swA hA/ gzhan kun ni dkyil 'khor la sogs</text></item>
<item><p>335a5</p><section></section><text>pa bzhin no/ /de ni sku khrus kyi cho ga'o/ /da ni slob ma'i khrus bshad te/ re zhig mdor bsdus pa'i khrus byed na/ de ni bla ma chen po rdo rje slob dpon gyis me long las bya'o/ /yang na rgyas pas long yod pa na dkyil 'khor gyi khang pa'i phyi rol du las kyi slob dpon gyis bya'o/ /de la rim</text></item>
<item><p>335a6</p><section></section><text>pa ni 'di yin te dang por re zhig pa'i lci bas la ma lhung bas slob dpon gyis legs par byugs pa'i dbus kyi gnas su sna tshogs pad+ma brgyad dang ldan pa'i gru bzhi pa'i dkyil 'khor rdo rje phreng bas rnam par brgyan pa sor gsum lhag pa'i khru gsum par bya'o/ /de yang sna tshogs</text></item>
<item><p>335a7</p><section></section><text>pa'i me tog la sogs pas mchod pa byas nas mda' dang ldan pa'i ris kyis bskor bar bya'o/ /de'i dbus dri ma med pa bug rdol med pa'i khrus kyi snod de'i steng du hUM gi rnam pa'i sngags kyis byin gyis brlab pa'i slob ma bzhag ste/ rdo rje dang dril bu dang ldan pa stan mtho bar gnas</text></item>
<item><p>335b1</p><section></section><text>pa'i las kyi slob dpon gyis rim pas khrus bya'o/ /de la dang po ni oM sarba pA paM duSh+Ta ha na ha na da ha da ha zhes pa'i sngags kyis dang / pad+ma'i phyag rgya shum pa'i me'i steng du yungs kar btab ste/ lan gsum mgo la bskor nas phyi rol du dor bar bya'o/ /de'i 'og tu sngar bstan pa'i</text></item>
<item><p>335b2</p><section></section><text>rdo rje dril bu'i sngags kyis sum cu rtsa bdun grangs la lan cig rdo rje dril bu dkrol ba byas te/ slob ma rnam par snang mdzad kyi gzugs su byin gyis brlabs nas dbyangs kyi yan lag dang ldan pa'i bkra shis kyi tshigs bcad brjod par bya'o/ /de nas mgo bor yi ge gsum gyi sngags kyis</text></item>
<item><p>335b3</p><section></section><text>ar+g+ha dang me tog la sogs pa byin te/ rdo rje dril bu dkrol zhing oM AH hUM sngags kyis las thams cad pa'i bum pa byin gyis brlabs nas yang dag par rdzogs pa'i sangs rgyas mtshan dang ldan pa lo bcu gnyis lon pa'i bu mo'i lag tu sbyin par bya'o/ /nyid kyis phyag g.yas</text></item>
<item><p>335b4</p><section></section><text>pas bum pa gtugs te tshigs bcad 'di brjod par bya'o/ /yang dag rdzogs sangs rgyas kun khyod/ /'on kyang glo bur dri mas khyab/ /de ni thams cad bkru ba'i phyir/ /dge yid ldan pa bdag gis bkru/ /oM a na ga ta bud+d+ha ta thA ga ta a ba lo ka ta de be na ba re na pany+tsa oM</text></item>
<item><p>335b5</p><section></section><text>d+ha ta rta ne na ru pa ka daM na ru pa ka daM na sna pa ya me huM hUM phaT swA hA/ de nas mchod pa lnga dbul bar bya'o/ /de nas yang mgo bo me tog la sogs pa byin te 'bru lnga'i khrus bya'o/ /oM sarba ta thA ga ta a ba lo ka ta de be na ba re na pany+tsa bri ha bi da na skand ma snam pa ya me huM hUM phaT swA hA/ mchod</text></item>
<item><p>335b6</p><section></section><text>pa byas te/ de nas yang mgo la me tog la sogs pa byin nas sman lnga'i khrus bya'o/ /oM a na ga ta bud+d+ha ta thA ga ta a ba lo ka ta de be na ba re na pany+tso a sha tha samya gdaM sna pa ya me huM hUM phaT swA hA/ mchod pa byas nas mgo la me tog la sogs pa byin te/ 'bras bu lngas khrus bya'o/ /oM</text></item>
<item><p>335b7</p><section></section><text>a na ga ta bud+d+ha ta thA ga ta a ba lo ka ta de be na ba ri na sa saM skA ra sa da ma sna pa ye huM hUM phaT swA hA/ mchod pa byas nas mgo la me tog la sogs pa byin te/ sna tshogs lnga'i sman gyis khrus bya'o/ /oM a na ga ta bud+d+ha ta thA ga ta a ba lo ka te de be na ba re na pany+tsa pra kIr+Na dra bya byi dz+nyA na ska n+d+ha</text></item>
<item><p>336a1</p><section></section><text>sna pA ya me huM hUM phaT swA hA/ mchod pa byas nas mgo la me tog la sogs byin te/ byug pa lngas khrus bya'o/ /oM a na ga ta bud+d+ha ta thA ga ta a ba lo ka de be+e na ba re d+ha na ska ra ya sna pA ya huM hUM phaT swA hA/ mchod pa byas nas mgo la me tog la sogs pa byin te/ byug</text></item>
<item><p>336a2</p><section></section><text>pa lnga'i khrus bya'o/ /oM a na ga ta bud+d+ha ta thA ga ta a ba lo ke b+he ra ba re na sa ma la ba na pany+tsa ke na d+ha twA ya ta naM sna pA ya huM hUM phaT swA hA/ de nas spos kyis bdugs pa'i ras kyis kun phyis te/ hUM gi rnam pa'i sngags kyis mgo la me tog byin nas dam tshig gi khrus bya'o/ /oM ya thA he dza</text></item>
<item><p>336a3</p><section></section><text>ta ma tra s+yosna pe ta sarba ta thA ga ta ta thA ga ta sna pa ye Sh+TaM me sho ta bi na ba re na oM AH hUM phaT swA hA/ de nas sna tshogs pa'i gos bgos te dam pa'i chos klog pa'i gnas su stan gyi steng du gzhag par bya'o/ /slob dpon shes rab dpal gyis mdzad pa/ yan lag brgyad pa'i rim pa las/ khrus</text></item>
<item><p>336a4</p><section></section><text>kyi cho ga bstan pa zhes bya ba'i le'ur bcad pa bzhi pa'o// //da ni rab gnas kyi cho ga bshad de/ re zhig dang po'i sil snyan la sogs pa dang ldan pa'i rdo rje dril bu dkrol te/ lag pa g.yon pa'i rdo rje khu tshur gyis mda' bzung nas/ lag pa g.yas pa rdo rje khu tshur gyis</text></item>
<item><p>336a5</p><section></section><text>cig cig drangs te/ tha mar oM AH hUM bkod nas/ shar lho nub byang la sogs pa'i gnas su sor bzhi yan chod 'og gi char gzhug par bya'o/ /de nas sngags dang ldan pa'i tshon sna lnga'i skud pas bskor ro/ /de la sngags ni 'di yin te/ oM pany+tsa na At+ma ko ma hA rak+Sha su tra ra tsaM badzra</text></item>
<item><p>336a6</p><section></section><text>kan+de swA hA/ su pra tiSh+The tu b+ha ba huM hUM phaT swA hA/ de nas shar phyogs kyi char 'khor lo dang ldan pa bzhag ste sngags 'dis rab gnas bya'o/ /oM tsakra ko la ya su pra tiSh+Tha tu b+ha ba huM hUM phaT swA hA/ lhor pad+ma dang ldan pa/ oM pad+ma ko la ya su pra tiSh+The tu b+ha ba huM hUM phaT swA hA/ nub</text></item>
<item><p>336a7</p><section></section><text>tu rin po che dang ldan pa/ oM rat+na ko la ya su pra tiSh+Tha tu b+ha ba huM hUM phaT swA hA/ byang du ral gri dang ldan pa/ oM karma ko la ya su pra tiSh+The tu b+ha ba hUM hUM phaT swA hA/ me'i mtshams su ri rab dang ldan pa/ oM AH hUM phaT swA hA/ chu'i phyogs su sbrul dang ldan pa/ oM AH hUM ho phaT swA hA/</text></item>
<item><p>336b1</p><section></section><text>rlung gi mtshams su me dang ldan pa/ oM AH hUM phaT swA hA/ dbang ldan gyi mtshams su 'phan dang ldan pa/ oM AH hUM ha phaT swA hA/ dbus su rnam par rgyal ba/ oM sarba ta thA ga ta kA ya bA ka tsit+ta ma hA badzra d+ha ra kro d+ha satwa swa du pe Na su pra tiSh+The tu b+ha ba huM hUM phaT swA hA/ 'khor lo dang ldan pa'i</text></item>
<item><p>336b2</p><section></section><text>g.yas phyogs su/ las thams cad pa'i bum pa oM ho lo ho lo hri hri hUM hUM phaT swA hA/ dam tshig snod g.yon gyi cha ru/ de la oM aM AM hiM hIM huM hUM phaT swA hA/ gzhan ma gang dang gang mar me dang lha bshos dang yo byad la sogs pa phyogs mtshams bye brag tu yi ge gsum gyi sngags</text></item>
<item><p>336b3</p><section></section><text>kyis gzhag par bya'o/ /de nas dkyil 'khor 'khor lo rab gnas bya'o/ /oM sarba ta thA ga ta At+ma ka ma hA dz+nyA na A ka sha swa du pa su pra tiSh+Tha tu b+ha ba huM hUM phaT swA hA/ de nas sku la rab gnas bya'o/ /oM pany+tsa A ka ra ma hA dz+nyA na taM At+ma ka su pra tiSh+The tu b+ha ba huM hUM phaT swA hA/</text></item>
<item><p>336b4</p><section></section><text>de nas slob ma la ni yi ge gsum gyi byin gyi rlabs kyis me tog mgo la byin te/ sngags 'dis rab gnas bya'o/ /oM bai ro tsa na ta thA ga ta s+t+waM su pra teSh+Te tu b+ha pa swA hA/ de ni rab gnas kyi cho ga'o/ /slob dpon shes rab dpal gyis mdzad pa/ yan lag brgyad pa'i rim</text></item>
<item><p>336b5</p><section></section><text>pa las/ rab gnas kyi cho ga bstan pa zhes bya ba'i le'ur bcad pa lnga pa'o// //de nas gzhan yang dbang bskur ba'i cho ga bshad de/ dang por re zhig bkra shis kyi tshigs bcad brjod par bstan te/ rdo rje dril bu'i sngags kyis spos dang bcas par rdo rje dril bu</text></item>
<item><p>336b6</p><section></section><text>dkrol bar bya'o/ /de'i 'og tu me long gi steng du me tog la sogs pa gtor te/ las thams cad pa'i bum pas rnam par rgyal ba'i bum pa la sngags 'dis dbang bskur bar bya'o/ /oM sarba ta thA ga ta kA ya bAka tsit+ta ma hA badzra d+ha ra a b+hi She ka sa ma ya shri ye hUM phaT swA hA/</text></item>
<item><p>336b7</p><section></section><text>de nas 'khor lo dang ldan pa la/ oM bai ro tsa na ta thA ga ta a b+hi She ka sa ma ya shri ye hUM phaT swA hA/ de nas pad+ma dang ldan pa la/ oM a mi tA b+ha ta thA ga ta a b+hi She ka sa ma ya shri ye hUM phaT swA hA/ de nas rin po che dang ldan pa la/ oM rat+na saM b+ha ba ta thA ga ta a b+hi She ka sa ma</text></item>
<item><p>337a1</p><section></section><text>ya shri ye hUM phaT swA hA/ oM a mo g+ha sid+d+hi ta thA ga ta a b+hi She ka sa ma ya shre ye hUM phaT swA hA/ de nas ri rab dang ldan pa la/ oM b+ha ga ba te bud+d+ha lo tsa ne a b+hi She ka sa ma ye shri ye hUM phaT swA hA/ de nas sbrul dang ldan pa la/ oM b+ha ga ba ti mA ma kI a b+hi She ka sa ma ya</text></item>
<item><p>337a2</p><section></section><text>shri ye hUM phaT swA hA/ de nas sbrul dang ldan pa la/ oM b+ha ga ba te mA ma tI a rnyi She ka sa ma ya d+hishri ye hUM phaT swA hA/ de nas me dang ldan pa la/ oM b+ha ga ba ti b+han+da ra b+ha se ne a b+hi She ka sa ma ya shri ye hUM phaT swA hA/ de nas spos dang bcas par rdo rje dril bu dkrol te/ 'khor dang bcas pa'i</text></item>
<item><p>337a3</p><section></section><text>dkyil 'khor la dbang bskur sbyin par bya'o/ /oM sarba ta thA ga ta At+ma kwa dz+nyA na A kA sha sA ru a b+hi She ka sa ma ya shri ye hUM phaT swA hA/ de nas yang rdo rje dril bu dkrol te thang ka la sogs pa'i bdag nyid kyi sku la dbang bskur sbyin par bya'o/ /oM pany+tsa A ka ra ma hA dz+nyA na At+ma ko a b+hi</text></item>
<item><p>337a4</p><section></section><text>She ka sa ma ya shri ye hUM phaT swA hA/ da ni slob ma'i dbang bskur bshad de/ dang po ni las thams cad pa'i bum pas so/ /yang na dam tshig gi chus/ me tog gi phreng ba dang bcas pa'i mig gi ras la/ oM a khaM bI ra'i sngags kyis gtor bar bya ste las kyi slob dpon gyi lag</text></item>
<item><p>337a5</p><section></section><text>tu sbyin/ des slob ma la ji ltar gnas pa mthong nas dam tshig sems dpa'i gzugs su byin gyis brlabs te/ stong phrag dang ldan na spyan/ oM sa ha srA k+Sha'i sngags kyis bcing bar bya'o/ /de'i dus su las kyi slob dpon gyis de la de lta bu'i tshigs bcad brjod pa des kyang de lta</text></item>
<item><p>337a6</p><section></section><text>bu'i bla ma chen po rdo rje slob dpon gyi mdun du brjod par bya'o/ /mgon po spyan gyis bdag la gzigs/ /khyod ni bdag gis ston chen po/ /dam tshig de nyid bdag la gsol/ /thams cad mkhyen la phyag 'tshal lo/ /ye shes nyi 'od phyag 'tshal lo/ /thams cad mkhyen sman</text></item>
<item><p>337a7</p><section></section><text>phyag 'tshal lo/ /ye shes bdud rtsi mtsho phyag 'tshal/ /de skad thos nas bla ma chen po rdo rje slob dpon gyis/ 'di skad ces gsung bar bya'o/ /skyes bu khyod ni su zhig yin/ /khyod ni ci 'dod bdag la smros/ /slob mas kyang 'di skad brjod par bya'o/ /dpa' bo chen po</text></item>
<item><p>337b1</p><section></section><text>bdag skal ldan/ /thog ma'i dbang ni bdag la stsol/ /de nas bla ma chen po rdo rje slob dpon gyis skal ldan tshur shog tshur shog ces gsung bar bya'o/ /slob ma yang me tog gis bkang ba'i snyim pa dang ldan pa las kyi slob dpon gyis lag pa g.yas pa bzung nas/ bla ma</text></item>
<item><p>337b2</p><section></section><text>chen po rdo rje slob dpon gyi mdun du me tog gi snyim pa dbul bar bya'o/ /de nas lan gsum phyag byas nas/ 'dab ma brgyad pa'i pad+ma'i steng du gzhag par bya'o/ /de nas rdo rje slob dpon gyis/ hUM phaT kyi rnam pa'i sngags kyis me tog byin gyis brlabs te/ a ti ho tiSh+Tha</text></item>
<item><p>337b3</p><section></section><text>brtul zhugs bzang zhes gsung nas mgo bo la ni sbyin par bya'o/ /phyi nas kyang hUM gi sngags bzlas pa'i 'bras dkar po dang ldan pa'i me tog gis lan gsum snying gar btab par bya'o/ /de nas hUM gi rnam pa'i sngags kyis me tog dang bcas pa'i rdo rje snying gar legs par</text></item>
<item><p>337b4</p><section></section><text>bzhag ste 'di skad brjod par bya'o/ /kye legs dgyes kye'i dam tshig khyod/ de bzhin gshegs pa thams cad la sogs pa'i dngos grub khyod ji ltar 'dod pa bzhin du rnyed do/ /phyi nas yang 'di skad smra bar bya'o/ /dkyil 'khor ma mthong sngon du ni/ /khyod ni gang</text></item>
<item><p>337b5</p><section></section><text>yang smra ma byed/ /ma yin khyod kyi dam tshig 'di/ /don med nges par 'gyur ba yin/ /de nas yang hUM gi rnam pas rdo rje byin gyis brlabs te/ mgo bor bzhag la 'di skad brjod par bya'o/ /'di ni dam tshig rdo rje yin/ /spyi bor bdag gis gsor bar bya/ /khyod kyis</text></item>
<item><p>337b6</p><section></section><text>gzhan la 'di smras na/ /skad cig gcig gis phug nas 'gro/ de nas dam tshig gi chu sbyin par bya'o/ /oM badzra u da ka ma hA ku raM/ /badzra tsa n+du bkra bya shi na zhes sngags des lan bdun bzlas pa byas nas lag pa g.yas su byin te 'di skad ces brjod par bya'o/ /'di ni khyod</text></item>
<item><p>337b7</p><section></section><text>kyi dmyal ba'i chu/ /dam tshig nyams na sreg par byed/ /dam tshig bsrungs na dngos grub 'gyur/ /'thungs shig rdo rje bdud rtsi chu/ /de nas yang phyag g.yas pas lag pa gnyis bzung ste/ 'di skad brjod par bya'o/ /di ring phan chad khyod kyis ni/ /rdo rje sems dpar bdag</text></item>
<item><p>338a1</p><section></section><text>la smros/ /bdag gis ji ltar bka' stsal bka' ba sbyin/ /de ltar khyod kyis dad par bya dgos so/ /gang yang nga la mi mos nam yang min/ /de ltar byas na rnam smin dmyal bar 'gro/ /de nas slob ma la dri bar bya'o/ /kye dge ba'i yid dang ldan pa</text></item>
<item><p>338a2</p><section></section><text>khyod kyi mig gis ji ltar mthong / nag po dang / dmar po dang / dkar po dang / ser po dang ljang gu'i nang na ji ltar mthong ba de ltar las de las grub ces bla ma chen pos rang gi yid la dpyad de/ bden pa'i byin gyi rlabs bya'o/ /dri ma med pa'i me tog phyag g.yas pas bzung</text></item>
<item><p>338a3</p><section></section><text>nas 'di skad brjod par bya'o/ /dkyil 'khor 'di la dkyil 'khor ba'i lha mo rang rang gi rigs kyi ji lta ba'i dngos grub yod pa de lta bu'i me tog bcas pa'i bu 'di la dngos grub thob par gyur cig /de skad smras nas nam mkha' la dbul bar bya'o/ /de nas mig gi ras kyi phreng ba'i dbus</text></item>
<item><p>338a4</p><section></section><text>kyi me tog hUM gi rnam pa'i sngags kyis blangs nas slob ma la kha sbyar snyim pa'i dbus su byin te 'di skad brjod do/ /oM sa ma ya a d+he r+b+ha we to hUM hUM phaT swA hA/ de nas las kyi slob dpon gyi kha bye ba'i pad+ma'i phyag rgyas lag pa 'phar ma'i snyim pa/ dam tshig sems dpa' bzung</text></item>
<item><p>338a5</p><section></section><text>ste/ dkyil 'khor la bskor ba lan gsum byas nas/ rdo rje slob dpon gyi g.yon phyogs su gnyis ka langs te/ las kyi slob dpon gyis de la 'di skad brjod par bya'o/ /hUM pra tI ts+tsha hoH rdo rje 'dzin lan gsum brjod de dkyil 'khor gyi dbus su dbul bar bya'o/ /phul ba</text></item>
<item><p>338a6</p><section></section><text>tsam gyis bla ma chen po rdo rje slob dpon gyis tha ma 'bring rab la sogs pa'i dngos grub nye bar bltas te/ tshigs bcad 'dis mig dbye bar bya'o/ /rdo rje sems dpa'i de ring nyid/ /khyed kyi mig ni brtson par byed/ /bla na med pa'i rdo rje mig /thams cad spyan ldan bdag gis</text></item>
<item><p>338a7</p><section></section><text>dbye/ /oM de byIn+d+ra dz+nyA na A ba lo ki ta dr-i sh+ya huM hUM phaT swA hA/ de nas dkyil 'khor 'khor lo'i don bstan par bya'o/ /de'i dus su slob ma langs nas bla ma rje btsun la lan gsum phyag byas te/ zhu ba'i tshigs bcad 'di ltar brjod par bya'o/ /byang chub rdo rje sangs rgyas la/ /</text></item>
<item><p>338b1</p><section></section><text>chen po'i chen po ji ltar sbyin/ /bdag kyang bskyab pa'i don du na/ /nam mkha' rdor sngon bdag la stsol/ /bla ma rje btsun gyis kyang 'di skad brjod par bya'o/ /dbang bskur chen po'i rin chen ni/ /khams gsum gyis ni phyag byas pa/ /gsang gsum gzhi las byung ba ni/ /</text></item>
<item><p>338b2</p><section></section><text>sangs rgyas kun gyi bdag gis sbyin/ /de nas hUM gi rnam pa'i byin gyis brlabs pa'i me tog mgo bo la byin nas/ rdo rje dril bu dkrol te/ sngags 'dis chu'i dbang bskur sbyin par bya'o/ /oM shrI a k+Sho b+h+ya swa b+hA ba badzra oM bo na a b+hi Shi ny+tsA mi hUM hUM phaT swA hA/ de nas hUM gi rnam</text></item>
<item><p>338b3</p><section></section><text>pa'i byin gyis brlabs pa'i tsan+dan des dpral bar thig le bya'o/ /de nas mi bskyod pa'i lha'i rnam pa mthong nas mchod pa lnga dbul bar bya'o/ /de'i rjes su gser la sogs pa bzor byas pa dang / yang na ras la bris pa'i dbu rgyan snyim pa brkyang ba'i phyag rgyas bzung ste/ hri pha ra'i</text></item>
<item><p>338b4</p><section></section><text>sngags kyis byin gyis brlabs nas de'i steng du grangs med pa'i 'jig rten gyi khams na bzhugs pa'i sangs rgyas bsams te sngags 'dis dbu rgyan gyi dbang bskur sbyin par bya'o/ /oM shrI rat+na saM b+ha ba swa b+hA ba mu ku Te na a b+hi Shi ny+tsA mi huM hUM phaT swA hA/ sngar bzhin du ni mchod pa byas nas</text></item>
<item><p>338b5</p><section></section><text>rin chen 'byung ldan gyi gzugs su mthong ste/ rdo rje'i dbang bskur sbyin par bya'o/ /hUM gi rnam pas byin gyis brlabs pa'i rdo rje phyag g.yas par bzung nas/ rdo rje slob dpon gyis tshigs bcad 'di brjod par bya'o/ /rdo rje sems dpas rgyal ji ltar/ /de ring bdag gis khyod</text></item>
<item><p>338b6</p><section></section><text>dbang bskur/ /'di ni sangs rgyas thams cad kyi/ /rab grub phyir ni rdo rje bzung / /slob ma'i snying gar gtugs byas la/ /lag pa g.yas par sbyin par bya'o/ /oM shrI a mi tA b+ha swa b+hA ba badzra nA ma a b+hi Shiny+tsA mi huM hUM phaT swA hA/ de'i rjes thogs su thig le la sogs pa dang</text></item>
<item><p>338b7</p><section></section><text>bcas pa'i mchod pa byas nas snang ba mtha' yas kyi gzugs su mthong ste/ dril bu'i dbang bskur sbyin par bya'o/ /oM hriM hriM k+ShaM gi sngags kyis byin gyis brlabs te me tog la sogs pa'i mchod pa byas nas phyag g.yon par bzung nas tshigs bcad 'di brjod par bya'o/ /</text></item>
<item><p>339a1</p><section></section><text>rdor dril sgyu 'phrul chen po 'di/ /gnyis med dngos po shes rab thabs/ /chos kyi dbyings kyi rang bzhin can/ /lag pa g.yon pas 'di zung shig /oM shrI a mo g+ha ko la swa b+hA ba a d+hi pa te badzra g+haN+Da a b+hi Shi ny+tsA mi huM hUM phaT swA hA/ sngar bzhin mchod pa byas nas</text></item>
<item><p>339a2</p><section></section><text>don yod grub pa'i gzugs su mthong ste/ ming gi dbang bskur ba sbyin par bya'o/ /oM b+hiM b+hiM gi sngags kyis rdor dril byin gyis brlabs te mgo bor bzhag nas sngags 'di brjod par bya'o/ /oM shrI bai ro tsa ni swa b+hA ba nA ma a b+hi Shiny+tsA mi hi a mo g+ha badzra te huM hUM phaT swA hA/ de</text></item>
<item><p>339a3</p><section></section><text>lta bu'i ye shes lnga'i bdag nyid kyi slob dpon gyi dbang byin nas/ phyi nas yang rdo rje slob dpon gyi dbang bskur sbyin par bya'o/ /slob mas kyang zhu ba'i tshigs bcad kyis bla ma rje btsun mnyes par bya'o/ /rdo rje slob dpon gyi ni dbang / /thugs rje'i gter gyis bdag la stsol/ /</text></item>
<item><p>339a4</p><section></section><text>gang gis khyod kyis bka' drin bdag /bdag dang gzhan gyi don byed nus/ /bla ma rje btsun gyis de ltar gsan nas/ mgo la me tog la sogs pa byin te/ dam tshig gsum gyi dbang bskur sbyin par bya'o/ /hUM gi rnam pas byin gyis brlabs pa'i rdo rje phyag g.yas</text></item>
<item><p>339a5</p><section></section><text>par bzung nas sngags 'di brjod par bya'o/ /oM pa ra ma A d+ya pu ru ShaM sarba badzra d+ha ra a d+hi pa ti s+t+waM hiM hiM huM hUM phaT swA hA/ a'i rnam pa las byung ba'i rdo rje dril bu phyag g.yon pas bzung nas/ haM hAM hiM hIM phiM phiM gi sngags kyis byin gyis brlabs te/ dka' thub rnams kyis gdung mi bya/ /ji ltar bde ba</text></item>
<item><p>339a6</p><section></section><text>bde bar gzung / /rdzogs pa'i sangs rgyas ma 'ongs pa/ /zhes brjod nas slob ma la sngags 'dis lag tu sbyin par bya'o/ /oM sarba ta thA ga ta ma hA sid+d+hi sa ma yA shwa sa a b+hi Shi ny+tsA mi huM hUM phaT swA hA/ gnang ba sbyin pa dang brtul zhugs dang / lung bstan pa dang skyabs sbyin yan</text></item>
<item><p>339a7</p><section></section><text>chad bzhis phyir mi ldog pa'i dbang shes par bya'o/ /de nas shin tu mtshan nyid dang ldan pa'i brgyad gnyis dang ldan pa'i bu mo dang po dbang bskur nas/ bsrub pa dang bsrub thabs kyi sbyor bas byang chub kyi sems dbyung bar bya ste/ /rdo rje'i ske'i nang du hUM phaT kyi sngags kyis byin gyis</text></item>
<item><p>339b1</p><section></section><text>brlabs te/ dri ma med pa pad+ma'i snod du mthe bong mtha' ltag gi phyag rgyas ske btsir te dri ma med pa'i ras kyis dgab par bya'o/ /de las langs te g.yon phyogs su bu mo bzhag ste/ yi ge gsum gyi sngags kyis brgya rtsa brgyad bzlas te/ slob ma dgug par bya'o/ /kye sems dpa' chen po</text></item>
<item><p>339b2</p><section></section><text>tshur shog tshur shog /des kyang 'di lta bu'i zhu ba'i tshigs bcad kyis zhu bar bya'o/ /byang chub rdo rje sems chen po/ /gsang ba'i dbang ni bdag la gsol/ /ye shes bdud rtsi bdag la stsol/ /rdo rje'i 'byung ba bdag la gsol/ /dpa' bo chen po khyod phyag 'tshal/ /phyag</text></item>
<item><p>339b3</p><section></section><text>'tshal phyag 'tshal rmad byung khyod/ /bde chen bzhugs la phyag 'tshal lo/ /de lta bu'i rdo rje slob dpon gyis gsan nas legs so legs so zhes brjod par bya'o/ /de nas las kyi slob dpon gyis spos kyi legs par bdug pa byas pa'i ras gdong pa la byin te/ bla ma chen</text></item>
<item><p>339b4</p><section></section><text>po'i mdun du 'dug par bya'o/ /de'i dus su rdo rje dril bu la sogs pa dang bcas pa'i mchod pa byas nas mthe bo tha ltag gi bar du bzung nas phyag g.yon pa mgo bo la bzhag nas lce'i nang du byin te 'di skad brjod par bya'o/ /oM ma hA dz+nyA na a mr-i te na a b+hi Shi ny+tsA mi huM hUM phaT swA hA/ de nas</text></item>
<item><p>339b5</p><section></section><text>longs spyod gnas pa dba' rlabs gnyis btsir bar bya'o/ /de nas shes rab ye shes kyi dbang sbyin par bya'o/ /re zhig bla ma mnyam pa nyid kyi ye shes dang ldan pa yin na/ de la yan lag ma gcig pu sbyin par bya'o/ /gal te cung zad chags pa chen/ de la gzhan ma shin tu mtshan</text></item>
<item><p>339b6</p><section></section><text>nyid dang ldan pa bkug ste/ dbang la sogs pa byin nas/ skyabs byin te bya gdong ma la sogs pa'i gnas bstan par bya'o/ /de nas slob ma dgug par bya'o/ /kye sems dpa' chen po kye tshur shog /des kyang 'di lta bu'i tshigs bcad kyis rje btsun la zhu bar bya'o/ /ye shes</text></item>
<item><p>339b7</p><section></section><text>bde ba'i gnas bzhugs pa'i/ /rgyal 'gyur rgyal 'gyur mgon po khyod/ /A li kA li gnyis bdag can/ /dga' ba'i bde mtsho rgyal gyur cig /mchog dang chad pa'i dbus su ni/ /rol mdzad khyod ni rgyal gyur cig /shes rab ye shes kyi ni dbang / /mchog</text></item>
<item><p>340a1</p><section></section><text>gis dbang phyug bdag la stsol/ /gang gis rang bzhin ye shes mchog /khyod kyi bka' drin bdag gis rnyed/ /de yi dus su g.yas pas shes rab ma'i lag pa 'phar ma bzung nas slob ma la 'di skad brjod par bya'o/ /'di ni khyod zung dgyes pa yin/ /bsnyen bya sangs rgyas</text></item>
<item><p>340a2</p><section></section><text>kyi rab brtags/ /ye shes gsum gyi rab sbyor gyis/ /dam pa'i bde ba yang dag myong / /sangs rgyas rin chen snod kyi ni/ /g.yon gyi mchog la rtsa mchog bzhugs/ /gdong pa bya bzhin rnam pa ni/ /rdo rje dbyings phyug ma ni nyid/ /thabs gzhan dag gis byang chub ni/ /nam</text></item>
<item><p>340a3</p><section></section><text>yang rnyed par mi 'gyur ro/ /de bas 'di dang lhan cig ni/ /nam yang sbyor med ma byed cig /des kyang cung zad nu ma gnyis kyi steng na mo'i na bza' phyed de/ /dri zhim po'i me tog gis dbu rgyan de 'di skad brjod par 'khyud pa'i phyag rgyas rdo rje sems dpa'i cha lugs byas nas</text></item>
<item><p>340a4</p><section></section><text>slob ma la 'di skad brjod par bya'o/ /'di ni gang zhig mtshon gyi rab/ /shes rab kyi skur rjes su dran/ /khyod kyis kyang ni rtag tu bcang / /thog ma byang chub rgyal bas bsnams/ /rdo rje mchog gi ye shes ni/ /mi phyed nam mkha' lta bu'i gzugs/ /bdag ni gzhan min rdo rje</text></item>
<item><p>340a5</p><section></section><text>'dzin/ /sems can don phyir 'khor bar zhugs/ /zhes brjod nas slob ma la lag tu sbyin no/ /de'i dus su 'di skad brjod par bya'o/ /ji ltar bdag ting nge 'dzin du gnas pa de ring khyod kyis mthong ba de ltar khyed kyis kyang de bzhin du zhugs shig /oM badzras twa sa rU pa</text></item>
<item><p>340a6</p><section></section><text>tri sa ma ye a b+hi Shi ny+tsA mi huM hUM phaT swA hA/ rdo rje 'dzin pa'i cha lugs su slob ma gzigs nas 'di ltar gnang ba sbyin par bya'o/ /sems can thams cad phan don du/ /chos kyi rgya mtsho 'dra bar 'dug /thams cad ji ltar 'dul 'gyur ba'i/ /khyod kyis chos kyi 'khor lo</text></item>
<item><p>340a7</p><section></section><text>bskor/ /de nas mgo bo la me tog la sogs pa byin te/ brtul zhugs kyi dbang bskur byin par bya'o/ /de'i dus su hUM gi rnam par byin gyis brlabs pa'i me tog dang bcas pa'i phyag g.yas pas bzung nas slob ma la 'di skad brjod par bya'o/ /'di ni de bzhin gshegs</text></item>
<item><p>340b1</p><section></section><text>pa'i rigs/ /ye shes lnga grub zhi ba ni/ /ye shes rang bzhin mi phyed pas/ /sangs rgyas thams cad kyis phyag byas/ /dpal ldan rdo rje sems dpa' yi/ /nyid kyi phyag na ji ltar bsnams/ /de ltar khyod kyis kyang gzung bya/ /rdo rje khyod kyis kyang gzung bya/ /rdor rgyal mi shigs</text></item>
<item><p>340b2</p><section></section><text>brtul zhugs so/ /oM pany+tsA ka ra sa du pany+tsa dz+nyA na At+ma ko sarba ta thA ga ta sid+d+hi badzra pa ti nA/ a b+hi Shi ny+tsA mi hUM hUM phaT swA hA/ de nas mchod pa byas nas/ lung bstan dbang bskur bar bya'o/ /oM gyi rnam pas byin gyis brlabs pa'i chos gos gsol/ /mchod sbyin skyabs sbyin ldan pas</text></item>
<item><p>340b3</p><section></section><text>slob ma la 'di skad brjod par bya'o/ /rdo rje sems dpa' de bzhin gshegs/ /khyod ni bdag gis lung bstan bya/ /sems can thar pa grub don du/ /ngan 'gro rnams las 'dren pa yi/ /yang dag de bzhin gshegs pa khyod/ /khams gsum gyi ni thub pa khyod/ /sangs rgyas</text></item>
<item><p>340b4</p><section></section><text>byang chub sems dpa' yis/ /mgrin gcig tu ni brtags pa ste/ /bla na med pa'i yang dag pa'i/ /byang chub tu ni khyod lung bstan/ /de skad gsungs nas nyid kyi chos gos slob ma la byin te/ phyag g.yas pas lag pa bzung nas sngags 'di brjod par bya'o/ /oM sarba bud+d+ha ma ma hA</text></item>
<item><p>340b5</p><section></section><text>ta pa si d+d+hi bya ka ra Na a b+hi shi ny+tsA mi huM hUM phaT swA hA/ de'i rjes su mgo bo la me tog byin te/ bka' stsal ba'i dbang bskur sbyin par bya'o/ /spos kyi bdug pa byas pa'i me tog gi phreng ba phyag g.yas pas bzung nas hUM phaT kyis byin gyis brlabs te slob ma la 'di skad brjod par bya'o/ /</text></item>
<item><p>340b6</p><section></section><text>chags pa bral ba lta bu'i sdig /gzhan ma khams gsum na ni med/ /de bas 'dod pa'i chags bral ba'i/ /khyod kyis kyang ni yang ma byed/ /dam tshig chen po yod pa ni/ /hUM phaT rnam pa dang ldan pa'i/ /gsang ba'i dkyil 'khor la gzhug bya/ /sdig pa thams cad rnam par</text></item>
<item><p>340b7</p><section></section><text>bral/ /bde chen theg pa 'di las ni/ /phyi nas shi ba yod med de/ /srid pa yang dag grub pa'i phyir/ /srid dang mya ngan 'das bsdus bya/ /rdo rje rin chen nang yod pa'i/ /byang chub sems ni spang mi bya/ /de yi 'byung ba tsam gyis ni/ /sangs rgyas nyid 'gyur the tshom med/ /</text></item>
<item><p>341a1</p><section></section><text>dam pa'i chos ni smad mi bya/ /nam yang spang ba mi bya'o/ /log pa'i shes pa'am gti mug gis/ /phyi nas 'jigs pa bsrung bar bya/ /rdo rje dril bu'i phyag rgya ni/ /nam yang spang bar mi bya'o/ /sangs rgyas kun dang mnyam pa'i phyir/ /bla ma smad par yong mi bya/</text></item>
<item><p>341a2</p><section></section><text>bdag nyid yongs su bor nas ni/ /dri chen dri chu za ba 'di/ /kye bu khyod kyis nus sam ci/ /khu ba khrag dang de bzhin sha/ /de bzhin bud med gus pa dang / /b+ha ga'i pad+ma la 'jib ni/ /ji ltar bde ba bu khyod smros/ /slob mas kyang 'di skad brjod par bya'o/ /lha mo bdag gis ci mi nus/ /</text></item>
<item><p>341a3</p><section></section><text>khu ba khrag sogs bza' ba dang / /rtag tu bud med gus bgyid dang / /b+ha ga yang ni gzhib bya'o/ /de nas yang shes rab mas 'di skad brjod par bya'o/ /bde ba thams cad dang ldan pa/ /bdag gi pad dbang e ma'o/ /gang zhig chogs bsnyen byed pa/ /</text></item>
<item><p>341a4</p><section></section><text>de yi mdun du bdag ni 'dug /yang dag sangs rgyas mnyes pa'i phyir/ /ji ltar pad+ma'i don gyis shig /nyid kyi bde chen rgyal po ni/ /'di yi gnas na rtag tu bzhugs/ /bde chen dmar thigs bsnyen par gyis/ /kha yi chu skyes kyis ni b+ho/ /bsrub dang bsrub thabs sbyor ba</text></item>
<item><p>341a5</p><section></section><text>yis/ /bde ba khong du chud par gyis/ /shin tu bstan pa'i don gyis shig /bstan pa med na don mi 'grub/ /de ltar yongs su rdzogs nas slob ma'i mgo la me tog la sogs pa byin te/ me tog gis snyim pa gang ba dang ldan pa'i shes rab ma lag pa'i pad+ma kha phye ba'i</text></item>
<item><p>341a6</p><section></section><text>snying po'i dbus su slob ma la/ /sngags 'di brjod par byas nas sbyin par bya'o/ /oM ma hA badzra d+hA twI shwa ri pradz+nyA dzanyA na a b+hi Shiny+tsa huM hUM phaT swA hA/ bzhi pa'i dbang ni dbang rin chen snang bar gsal bar byas so/ /gang zhig yang dag pa'i 'bras bu 'dod pa des de ru blta bar bya'o/ /</text></item>
<item><p>341a7</p><section></section><text>slob dpon shes rab dpal gyis mdzad pa/ yan lag brgyad pa'i rim pa las/ dbang bskur gyi cho ga bstan pa zhes bya ba le'ur bcad pa drug pa'o// //da ni mchod sbyin gyi cho ga bshad de/ dang por re zhig phyi'i 'jig rten skyong ba la sogs pa la spos dang / me tog</text></item>
<item><p>341b1</p><section></section><text>dang lha bshos la sogs pas mchod pa byas te/ gong gi dkyil 'khor la mchod sbyin bya'o/ /re zhig rnal 'byor bla ma'i dkyil 'khor yin no/ /da la dkyil 'khor rnams la phyogs dang mtshams bye brag tu bstan pa'i dang po'i sgo la sogs pa nas bzung ste/ dang po oM dang hUM phaT</text></item>
<item><p>341b2</p><section></section><text>mthar/ dbus su rang gi ming dang spel te/ so sor rdo rje dril bu dang bcas pa'i me tog dang spos dang mar me dang dri dang lha bshos la sogs pas mchod par bya'o/ /yang na rnal 'byor bla na med pa'i rgyud kyi rim pas gnas dang nye ba'i gnas la sogs pa zhes bstan pa'i mchod pas so/ /</text></item>
<item><p>341b3</p><section></section><text>gzhan kun ni sngar bzhin no/ /dpal rdo rje 'dzin pa chen po la snying po dang nye ba'i snying po dang phreng ba'i sngags kyis so/ /sku la sngar bstan pa'i mchod pa dang ldan pa'i yi ge brgya pas so/ /bum pa rnams la de ltar bzhin no/ /'on kyang so so rang gi ming dang spel te snying po'i sngags kyis</text></item>
<item><p>341b4</p><section></section><text>so/ /de ltar mchod sbyin gyi mchod pa rdzogs par byas te/ sngags kyi skud pa sbyin par bya'o/ /de la rim pa ni 'di yin te/ ras bal gyi skud pa bzhi lta ba byas nas/ legs par bsgril te/ lnga dbye lnga gnyis kyis khrus byas nas/ dkyil 'khor gtso bo'i sngags kyis lnga bcu rtsa bzhi</text></item>
<item><p>341b5</p><section></section><text>mdud par bya'o/ /de nas gzhi mnyam gyis sna tshogs bzor byas te/ yi ge brgya pa'i sngags kyis brgya rtsa brgyad bzlas par bya'o/ /de lta bu'i bum pa dang sku dang / slob ma la sogs pa'i grangs kyis bya ste/ de'i 'og tu bkra shis kyi tshigs bcad la sogs pa dang ldan pa'i rim</text></item>
<item><p>341b6</p><section></section><text>pas yi ge gsum gyi sngags kyis mgul par gdags par bya'o/ /slob dpon shes rab dpal gyis mdzad pa/ yan lag brgyad pa'i rim pa las/ mchod sbyin bstan pa zhes bya ba le'ur bcad pa bdun pa'o// //de nas gzhan yang sbyin sreg gi cho ga bshad de/ zhi ba dang rgyas pa</text></item>
<item><p>341b7</p><section></section><text>dang / drag po mdor bsdus pa'i don tsam bshad de/ zhi ba ni grong khyer chen po'i gnas su/ rgyas pa ni zhing du/ dbang ni chu ngogs su/ drag po ni dur khrod du'o/ /zhi ba'i zlum po rgyas pa'i gru bzhi/ dbang gi gzhu lta bu/ drag po'i gru gsum mo/ /de nas sa la tshad ni 'byung ba chen po lnga dang /</text></item>
<item><p>342a1</p><section></section><text>rgya mtsho dang / me dang / mig go/ /ji ltar steng gi tshad de'i phyed 'og tu'o/ /de dag kyang kha dog dkar ser dmar nag go/ /rang rang gi las kyi go rims kyis hom khung gi nang du so sor pad+ma brgyad pa'i pad+ma/ pad+ma'i steng du rgya gram rdo rje'i steng du rim pas zla ba dang rin</text></item>
<item><p>342a2</p><section></section><text>po che dang gzhu dang gru gsum gyi phyag rgya'o/ /de rnams kyi steng du nyi ma'i dkyil 'khor thams cad la hom khung gi steng du rdo rje phreng ba'o/ /de ni hom khung gi mtshan nyid do/ /da ni hom gzar gyi mtshan nyid bshad de/ dgang bzar dang blugs gzar dang / de bzhin du mar gyi snod</text></item>
<item><p>342a3</p><section></section><text>gsum ni 'bad pas bya'o/ /gzhan ma mar gyi snod chen po dang / mar dag pa'i snod ni tshad mi dgos te ji ltar rnyed pa'o/ /dgang gzar la sogs pa bzhi bcu rtsa brgyad kyi sor gyi tshad do/ /dgang gzar ni gru bzhi pa/ tshad ni sor drug pa/ rgya gram rdo rjes mtshan ma/ chu srin</text></item>
<item><p>342a4</p><section></section><text>gyi kha nas byung ba/ kha ni gru gsum zlum po'i rnam pa/ rdo rjes nang du brgyan pa/ tshad mnyam pa'o/ /blugs gzar ni zlum po chur sor gnyis/ nang na rdo rje phra mos ldan pa'o/ /mar gyi snod ni bi la'i 'dab ma bzhin nang gting ring / chur sor drug pa/ rdo rje dang rin po che dang</text></item>
<item><p>342a5</p><section></section><text>pad+ma dang 'khor lo dang ral gri dang ldan pa/ thams cad la mtha' mar rdo rjes mtshan pa'o/ /zhi ba ni dngul las grub pa/ rgyas pa ni gser las grub pa/ dbang ni zangs las grub pa/ drag po lcags las grub pa'o/ /yang na zhi ba tsan+dan dkar pos/ rgyas pa la</text></item>
<item><p>342a6</p><section></section><text>shing ser pos/ dbang la tsan+dan dmar pos/ drag po la a ka ru nag pos so/ /phyi ba sboms pas ku sha sar pa la sor bcu gnyis bya'o/ /de nas sa'i rnam par dag pa la sogs pa sngar bstan pa'i dkyil 'khor gyi bzhin no/ /de la dang por re zhig zhi ba'i tshogs</text></item>
<item><p>342a7</p><section></section><text>bshad de/ nas dang til dang 'bras kyi so ba dang 'bras dang gro dang po ga ling dang sta rga tsan+dan dang 'o ma dang zho dang 'o ma'i thug pa dang bkra shis pas gang ba dang / 'bras kyi zho'o/ /gzhan me tog dkar po dang / yan lag bcu dang / dri dang mar me dang lha bshos so/ /</text></item>
<item><p>342b1</p><section></section><text>gzhan yam shing ni sha mi dang / sha mo ka dang / sha me ba ga dang / a shwang+tha dang / pa la k+Sha dang / n+ya gro d+ha dang / u dum+WA ra ste/ sar pa sor bcu gnyis bya'o/ /gzhan ni ji ltar rnyed pa'i ku sha'o/ /shin tu sar pa skam pa me tog gi shing srog chags dang bral ba'i khru gang</text></item>
<item><p>342b2</p><section></section><text>tshad bya'o/ /gzhin bum pa sngar bstan pa'i dkyil 'khor gyi cho ga bzhin no/ /rnam par rgyal ba'i bum pa hom khung gi g.yas phyogs su gzhag par bya'o/ /dam tshig gi chu'i snod dang / nye reg gi snod dang / 'thor 'thung gi snod dang / arga'i snod dang / so shing</text></item>
<item><p>342b3</p><section></section><text>dang 'bras dkar po'i snod hom khung gi g.yon phyogs su/ me long dang las thams cad pa'i bum pa mdun du/ ba'i mar yang dag pa sar pa dri zhim pa hom khung gi g.yon phyogs su'o/ /de ltar thams cad tshogs nas tshon sna lnga'i skud pa me tog gi phreng ba dang ldan pa rdo rje'i mdas hom</text></item>
<item><p>342b4</p><section></section><text>khung gi phyogs bzhi nas bskor bar bya'o/ /de'i phyi rol bi ti sha bya'o/ /de nas legs par khrus byas pa dri ma med pa'i na bza' gsol ba 'jam pa mtho ba stan ri dgas kyi pags pa'i steng du slob dpon sems dpa'i skyil krung gi gnas pas bzhugs nas/ oM hraM hrAM hriM huM hUM hUM</text></item>
<item><p>342b5</p><section></section><text>sngags kyis rdzas thams cad dam tshig gi chus gtor bar bya'o/ /de nas pad+ma bskor ba'i phyag rgya mdzad nas/ yi ge gsum gyi sngags dang bcas pas yam shing la sogs pa dag par bya'o/ /oM swa b+hA ba shud+d+ha a ma li ba ma li hUM phaT swA hA/ zhes bya ba'i sngags kyis mar dag</text></item>
<item><p>342b6</p><section></section><text>par bya'o/ /de nas bkra shis kyi tshigs bcad brjod par bya ste/ me'i phyag rgya dang hUM gi rnam pa'i sngags kyis hom khung gi dbus su shar du kha bstan zhing gnas gsum du ku sha sbyin par bya'o/ /oM b+ha ra b+ha ra saM b+ha ra saM b+ha ra huM hUM phaT swA hA'i sngags des phyogs thams cad du dgram par</text></item>
<item><p>342b7</p><section></section><text>bya'o/ /de nas hom khung gi nang du yaM gyi rnam pa yongs su gyur pa las rlung gi dkyil 'khor de'i steng du raM gyi rnam pa yongs su gyur pa las nyi ma'i dkyil 'khor gyi steng du oM gyi rnam pa/ de'i steng du AH'i rnam pa/ de'i steng du hUM gi rnam pa/ de'i steng du raM gyi rnam pa rlung gis bskyod pa/</text></item>
<item><p>343a1</p><section></section><text>thams cad yongs su gyur pa las rgya gram rdo rje'i steng du zhal gsum pa/ spyan gsum pa/ phyag bzhi pa/ sku mdog ser po spyan zlum po ral pa'i cod pan gyis brgyan pa/ 'bar ba'i phreng bas rngam pa/ ljags bdun pa/ sems dpa'i zhugs thabs kyis bzhugs</text></item>
<item><p>343a2</p><section></section><text>pa/ g.yas pa 'phan gsum pa'i phyag rgya/ de bzhin du phreng ba/ g.yon dbyig pa dang spyi blugs rin chen 'byung ldan gyi dbu rgyan dang ldan pa bsgom par bya'o/ /de nas dz+wA la dz+wA la'i sngags kyis me sbar bar bya/ g.yas pa'i bskor zhing phyag rgyas me'i lha spyan drang bar bya'o/ /kye</text></item>
<item><p>343a3</p><section></section><text>tshur spyon tshur spyon 'od chen po'i bdag nyid 'dod pa thams cad [(]gi [,]kyi [)]don grub par mdzad pa/ oM b+hu ru b+hu b+sAH swa yaM b+ho b+ha ga wAn kA me shwa ra ka ma d+ya yaR+Ya ag+ne de ba tA sa rba karma pra sA d+ha ne/ a tra san+ni hi to b+ha ba huM hUM phaT swA hA/ de ni me lha spyan drang ba'i sngags so/ /gshegs pa tsam</text></item>
<item><p>343a4</p><section></section><text>gyis gdan dbul te/ ar+g+ha dang nye reg dang 'thor 'thung dbul bar bya'o/ /mdzub mo lu gu rgyud kyi rnam pa bar ma sbyar/ byad kyi gzugs srin lag mig gi tshul mthe'u chung dang mthe bong zlum po'i rnam pas/ oM spo phaT swA hA/ sngags des gdan dbul bar bya'o/ /oM hriM</text></item>
<item><p>343a5</p><section></section><text>hriM ar+g+ha'i sngags so/ /oM briM briM nye reg gi sngags so/ /oM a prok+Sha a prok+Sha 'thor 'thung gi sngags so/ /de nas yi ge gsum gyi sngags dang pa ti'i phyag rgyas dam tshig sems dpa'i bdag nyid la bzhugs par byas te dbang bskur sbyin par bya'o/ /oM sarba ta thA ga</text></item>
<item><p>343a6</p><section></section><text>ta a b+hi She ka sa ma ya shrI ye hUM hUM phaT swA hA/ de nas 'khor lo'i rnam pas snying gar phreng ba'i sngags dgod par bya'o/ /oM ag+ne de ba tA sarba karmAr+tha sA d+ha ka b+hur b+hu ba swaHswa yaM pho hUM phaT swA hA/ dbus su sna tshogs 'od kyis rngam pa raM gyi rnam pa zla tshes thig les rnam par</text></item>
<item><p>343a7</p><section></section><text>brgyan par bsgom par bya'o/ /de nas phreng ba'i mchod pa sngags kyis nyi shu rtsa bdun gyi grangs kyis rdo rje dril bu dkrol te/ mchod pa lnga yis mchod par byas te/ me lha'i snying po'i sngags kyis dgang gzar gyi rtse mo'i steng du me tog la sogs pa byin te/ mar gyis dgang blugs</text></item>
<item><p>343b1</p><section></section><text>bdun dbul bar bya'o/ /zho dang mar gyis re re/ gzhan rdzas thams cad sor mo gsum gyis gnyis gnyis te/ de la sngags ni 'di yin te/ oM ma hA te dza At+ma ka sarba pA pa da ha na badzra huM hUM phaT swA hA/ de nas mar gyi snod las blugs gzar gyis lha sangs rgyas thams cad dang /</text></item>
<item><p>343b2</p><section></section><text>byang chub sems dpa' la sogs pa dang / dgra bcom pa dang sogs pa dang / oM dang po swA hA mthar/ rang rang gi mid spel te/ re re dbul bar bya'o/ /oM na maH sarba bud+d+hA nAM swA hA/ oM pra t+ye ka bud+d+hA nAM swA hA/ oM ar+ha tA nAM swA hA/ oM mai tri ya saM bo d+ha satwA ya/ ma hA satwA si swA hA/</text></item>
<item><p>343b3</p><section></section><text>oM sarba bo d+hi satwA nAM swA hA/ oM a na ka mi nAM swA hA/ /oM swa ke de ba mi nyi nAM swA hA/ oM sru ta pa nA nAM swA hA/ oM samya g+ga tA nAM swA hA/ /oM samya k+p+ra ti pa nA nAM swA hA/ oM brah+ma Ni swA hA/ oM in+di ye swA hA/ oM pra dza pa ta ye swA hA/ oM I sha nA ya swA hA/ oM ag+na ye swA hA/ oM ba ye be swA hA/ oM ba ru NA ya swA hA/</text></item>
<item><p>343b4</p><section></section><text>oM in+d+rA ya swA hA/ oM ya mA ya swA hA/ oM ba ru be NA ya swA hA/ yak+ShA d+hi pa ta ye swA hA/ oM tra ta ra sha ya gan+d+he rbA d+hi pa ta ye swA hA/ oM bi rU kA ya kaM ba dA d+hi pa ta ye swA hA/ oM bi rU pak+ShA ya nA gA d+hi pa ta ye swA hA/ oM de bA nAM swA hA/ oM nA gA nAM swA hA/ oM nA gA nAM swA hA/ oM a su rA nAM</text></item>
<item><p>343b5</p><section></section><text>swA hA/ oM ma ru tA nAM swA hA/ oM ga ru DA nAM swA hA/ oM gan+d+ha rbA nAM swA hA/ oM kin+na rA nAM swA hA/ oM ma ho ra gA nAM swA hA/ oM yak+ShA nAM swA hA/ oM rAk+Sha swA nAM swA hA/ oM pre tA nAM swA hA/ oM bi shA tsA nAM swA hA/ oM b+hU tA nAM swA hA/ oM kum+b+ha kA nAM kA nAM swA hA/ oM pu tA nAM swA hA/ oM skan+d+ha pu tA nAM swA hA/ oM</text></item>
<item><p>343b6</p><section></section><text>skan+d+ha nAM swA hA/ oM ut+mA n+dA nAM swA hA/ oM ts+tsha yA nAM swA hA/ oM A pasma rA nAM swA hA/ oM o sta ra kA nAM swA hA/ oM tsan+d+ra sU R+ya yoH swA hA/ oM ru drA nAM swA hA/ oM na k+Sha trA nAM swA hA/ oM gra hA nAM swA hA/ oM dza ti shA nAM swA hA/ oM ri ShI nAM swA hA/ oM sid+d+hi pra patA nAM swA hA/ oM sid+d+hi b+d+yI nAM swA</text></item>
<item><p>343b7</p><section></section><text>hA/ oM gau rI ye swA hA/ oM ga ta ra ye swA hA/ oM dza ko la ye swA hA/ oM a mr-i tA ya swA hA/ oM dzam+b+ha nA ya swA hA/ oM stam+b+ha nAM ya swA hA/ oM tsa te ye swA hA/ oM dra me drA ya swA hA/ oM sha ba ra ye swA hA/ oM a thaR+sha ba ra ye swA hA/ oM tsaN+DalI ye swA hA/ oM ma hA gI ye swA hA/ oM nA ga hr-i da yA ya swA hA/</text></item>
<item><p>344a1</p><section></section><text>oM ga ru Da d+he te yA ya swA hA/ oM ma nu sa ye swA hA/ oM ma hA ma nu si ye swA hA/ oM ShaT k+Sha ri ye swA hA/ oM ma Ni b+ha drA ya swA hA/ oM sa man+ta b+ha drA ya swA hA/ oM ma hA sa man+ta b+ha drA ya swA hA/ oM sa mA ya swA hA/ oM ma hA sa mA ya swA hA/ oM ma hA pra ti sa rA ya</text></item>
<item><p>344a2</p><section></section><text>swA hA/ oM shi ta wa nA ya swA hA/ oM ma hA shi ta wa nA ya swA hA/ oM daN+Da d+ha rA ya swA hA/ oM ma hA daN+Da d+ha rA ya swA hA/ oM mu tsi lin+dA ya swA hA/ oM ma hA mu tsi lin+dA ya swA hA/ oM dza ya tI ye swA hA/ oM a shwa kr-i tA ya swA hA/ oM a pa rA dzi tA ya swA hA/ oM su war+Na b+ha ba sa ma ya</text></item>
<item><p>344a3</p><section></section><text>ma hA ma yUr rA dzA ya swA hA/ oM ma hA d+hA ra nI ye swA hA/ oM man+t+ra pa tA naM swA hA/ oM ma hA ma yU ri bid+ya ra dz+nyI ye swA hA/ oM ma yUr kaM tA yi swA hA/ oM nan+da nA ga rA dzA ya swA hA/ oM u pa nan+da nA ga rA dzA ya swA hA/ oM ba su ki nA ga rA dzA ya swA hA/ oM tak+Sha ka nA ga rA dzA ya swA hA/ oM</text></item>
<item><p>344a4</p><section></section><text>pad+ma nA ga rA dzA ya swA hA/ oM ma hA pad+ma nA ga rA dzA ya swA hA/ oM a nan+ta nA ga rA dzA ya swA hA/ oM ku li ka nA ga rA dzA ye swA hA/ de lta'i rim pas rdzas re res re re la sor mo gsum gyis dgang blugs dbul bar bya'o/ /zho dang 'o ma dgang gzar gyis/ chu ni me long gis/ de'i</text></item>
<item><p>344a5</p><section></section><text>rjes su mchod pa lngas mchod pa byas nas/ rdo rje dang dril bu dkrol te/ khams gsum rnam par rgyal ba'i phyag rgyas blugs gzar kyis nyi shu rtsa gcig byas nas/ khro bo'i rgyal po rnams la so sor re re dbul bar bya'o/ /oM ya mAn+nya kA ya hUM phaT swA hA/ oM pradz+nyAn+ta kA</text></item>
<item><p>344a6</p><section></section><text>ya hUM phaT swA hA/ oM pad+mA n+ta kA ya hUM phaT swA hA/ oM big+h+nAn+ta kA ya hUM phaT swA hA/ oM Tak+ki rA dzA ya hUM phaT swA hA/ oM nI la daN+Da ya hUM phaT swA hA/ oM a tsa lA ya hUM phaT swA hA/ oM ma hA ba lnga ya hUM phaT swA hA/ oM uSh+NI Sha tsakra brti nA ya swA hA/ oM sum+b+ha rA dzA ya hUM phaT swA</text></item>
<item><p>344a7</p><section></section><text>hA/ de nas rdo rje ma mo rnams la khro bo bzhin no/ /oM badzra seg lI ye sneswA hA/ oM badzra be tA lI ye swA hA/ oM badzra kro d+hI shwa rI ye sdeswA hA/ oM badzra ba me swA hA/ oM badzra tsaN+Di swA hA/ oM badzra d+ha rI ye swA hA/ oM badzra prI ye swA hA/ oM badzra g+ha rI ye swA hA/ de nas sngar gyi</text></item>
<item><p>344b1</p><section></section><text>rim pas rdzas thams cad kyis re re la re re dbul bar bya'o/ /zho dang 'o ma dgang gzar gyis/ /chu me long gis/ de nas rgyal po la sogs pa rnams la ma mo bzhin no/ /rgyal po chen po la bkra shis swA hA/ yon bdag la bkra shis swA hA/ mdzod dang bang ba la bkra shis</text></item>
<item><p>344b2</p><section></section><text>swA hA/ zhing la bkra shis swA hA/ khyim la bkra shis swA hA/ sems can thams cad la bkra shis swA hA/ grong khyer la bkra shis swA hA/ grong la bkra shis swA hA/ de nas gong gi rim pas dkyil 'khor de ni me'i zhal du rdo rje rgya gram gzhag ste/ yan lag thams</text></item>
<item><p>344b3</p><section></section><text>cad dang ldan pa'i mchod pa byas nas/ oM gyi rnam pa dang po/ hUM phaT gyi mthar rang rang gi ming dang spel te rang rang gi phyag rgyas re re la blugs gzar gyis brgyad byas nas dgang gzar gyis re re dbul bar bya'o/ /yam shing ni gnyis gnyis so/ /gzhan rdzas thams cad</text></item>
<item><p>344b4</p><section></section><text>ni gsum gsum mo/ /zho dang 'o ma'i re re'o/ /me long steng du chu'i re re'o/ /de nas dkyil 'khor gtso bo la blugs gzar dbul bar bya'o/ /de'i dus su bla ma rje btsun la mchod pa dang ldan pa'i yon 'bad pas dbul bar bya'o/ /sbyin sreg gi dus su bla ma rje btsun</text></item>
<item><p>344b5</p><section></section><text>la mchod pa dang ldan pa'i yon dbul ba des dngos grub thams cad ster bar byed do/ /gzhan yang de ru ji tsam grangs kyi gnas pa khye'u dang bu mo yan chad de rnams la mchod pa dang ldan pa'i sbyin pa ci nus bya'o/ /me'i lha la gser dang tshangs pa'i skud pa dbul bar bya'o/ /</text></item>
<item><p>344b6</p><section></section><text>de nas bkra shis kyi tshigs bcad brjod nas/ /phreng ba'i sngags kyis lnga bcu rtsa bzhi bgrangs la spos dang bcas pa'i rdo rje dril bu dkrol te/ me'i phyag rgya mdzad nas yi ge brgya pa'i sngags brgya rtsa brgyad bzlas par bya'o/ /de nas rdzas thams cad snying po'i sngags kyis gsum</text></item>
<item><p>344b7</p><section></section><text>gsum gyis sreg blugs phul te/ me long gi chu yis bdun dbul bar bya'o/ /de nas dgang gzar la 'bras bu dang bcas pa'i me tog mgo bo dang de bzhin du kha ru yi ge gsum gyi sngags kyis byin te langs nas bar ma chad par mar gyis rgyun gyis snying po'i sngags kyis</text></item>
<item><p>345a1</p><section></section><text>dgang blugs dbul bar bya'o/ /de nas phying pa'i sboms pas legs par phyis te gzhan ku shas dbus dang rgyab dang gor legs par phyis te me'i zhal du/ oM sh+na ta wa ba to swA hA'i sngags kyis dbul bar bya'o/ /de'i dus su me 'bar ba'i mdog brtag par</text></item>
<item><p>345a2</p><section></section><text>bya'o/ /dmar pos tshe 'phel bar 'gyur ro/ /ser pos nor la sogs pa 'phel bar 'gyur/ nag pos dri ma can du gyur pas skyon du 'gyur ro/ /de nas bstod pa'i rgyal po bya'o/ /sdig pa thams cad sreg par byed pa rgyal gyur cig /nyon mongs thams cad 'jig par byed</text></item>
<item><p>345a3</p><section></section><text>pa rgyal gyur cig /dbul ba thams cad gcod par byed pa rgyal gyur cig /ngan 'gro thams cad 'gegs par byed pa rgyal gyur cig /nad kun 'jig par byed pa rgyal gyur cig /mu ge 'joms par byed pa rgyal gyur cig /zhi bar mdzad pa rgyal gyur cig /rgyas par mdzad pa rgyal gyur cig /rdzu 'phrul mdzad pa rgyal gyur</text></item>
<item><p>345a4</p><section></section><text>cig /dbang phyug mdzad pa rgyal gyur cig /bkra shis mdzad pa rgyal gyur cig /dus ma yin pas 'pho ba 'joms pa rgyal gyur cig /ye shes 'od kyi rang bzhin rgyal gyur cig /rang byung bcom ldan rgyal gyur cig /'dod pa'i sbyin pa rgyal gyur cig /'dod pa'i dbang phyug rgyal gyur cig /mngon gsum lha de</text></item>
<item><p>345a5</p><section></section><text>rgyal gyur cig /de lta bu'i bstod pa'i rgyal po byas nas/ me'i lha'i zhal nas/ yon bdag dang bcas pa thams cad la thig le dpral bar bya'o/ /de nas lan gsum bskor ba byas nas/ snyim pa</text></item>
<item><p>345a6</p><section></section><text>me tog gis bkang nas phul te gtor ma chen pos bskor bar bya'o/ /gang gi tshe rdzas thams cad ma zhu ba de'i tshe gshegs su gsol bar mi bya'o/ /yongs su smin nas sngags 'dis bya'o/ /kr-i to ba sar+b+ba satwa ar+tha/ /sid+d+hi ma dat+tA yA nu ga /gats+tsha twAM bud+d+hA biSha yaM/ /pun ra ga ma na ya ts+tsha/ oM AH hUM</text></item>
<item><p>345a7</p><section></section><text>phaT swA hA/ de ni zhi ba'i sbyin sreg gi cho ga'o/ /rgyas pa la ni ma du lung ga la sogs pa'i rdzas sna tshogs dang / gzhan me tog ser po dang / gzhan lha bshos spos byug pa yam shing bud shing ku sha kun ser pos bya'o/ /dbang la rdzas dmar pos so/ /gzhan ni sngar bzhin no/ /da ni</text></item>
<item><p>345b1</p><section></section><text>drag po'i las bshad de/ dang por re zhig hom khung la phyogs bzhi ru ba'i rgyu mas bskor ba'i rdo rje mnga'/ ha na ha na/ da ha da ha/ pa tsa pa tsa/ ma tha ma tha'i sngags kyis 'og tu gzhug ste/ tshogs rdzas thams cad gzhag par bya'o/ /de la rim pa ni 'di yin te/ ske tshe dang sran ma</text></item>
<item><p>345b2</p><section></section><text>nag po dang / ge re kar ni ga dang / ya bak+Sha ra dang / grisna a ga ru dang / sbrul nag po'i pags pa dang bya rog gi sgro dang / bya rog gi snying dang de'i rkang mar dang de'i klad pa dang / de'i rgyu ma dang mgo bo'o/ /'ug pa'i rus pa dang de'i mgo bo dang / rkang mar dang rgyu ma dang</text></item>
<item><p>345b3</p><section></section><text>snying dang sder mo dang sgro'o/ /bya rgod kyi mgo bo dang de'i rkang mar dang sha dang rgyu ma dang snying dang sder mo dang sgro'o/ /ba lang gi sha khrag dang / dom gyi sha dang rkang mar dang / ske tshe'i mar dang / mar khu chen po dang / yi dags kyi gzhi'i mar khu chen po dang / yi dags kyi phyed tshig gi gos</text></item>
<item><p>345b4</p><section></section><text>dang / de'i phyed tshig gi rus pa dang / de'i sol ba dang / de'i bud shing dang / tsher ma'i me tog dang / de'i yal ga dang 'bras bu dang ma he'i sha dang / kak+Sha nag po'i thug pa dang / ma du ba nag po dang / khur ba nag po dang / gzhan yang ji ltar rnyed pa'i yam shing ni nim pa</text></item>
<item><p>345b5</p><section></section><text>dang / ka ra bI ra dang / da du ra dang / 'ba' da'i shing dang / gzhan bdud rtsi dang ldan pa ar+g+ha nye reg 'thor 'thung rnams so/ /gzhan yang bdud rtsi rnams so/ /phyogs dang mtshams su khrag gis bkang ba'i bum pa brgyad/ rtsa ba'i bum pa sna tshogs kyi sman dang khrag chen po</text></item>
<item><p>345b6</p><section></section><text>dang / chu dang bdud rtsis gang ba/ las thams cad pa'i de bzhin no/ /de ltar tshogs thams cad so sor ka pA la'i nad du byas nas stan gyi stengs su gzhag par bya'o/ /de nas bdag nyid kyi thal bas byugs nas sna tshogs rus pa'i rgyan byas te/ ro'i steng du dpal he ru ka'i nga</text></item>
<item><p>345b7</p><section></section><text>rgyal gyis/ sum b+ha'i rgyal po'i sngags kyis bgegs bskrad par bya'o/ /de'i dus su lo nyi shu lon pa'i gzugs las kyi phyag rgya sna tshogs la mkhas pa/ sna tshogs rus pa'i rgyan gyis brgyan pa/ sar pa yang dag pa dum bu gsum pa'i snod du chang 'thungs nas sA lu'i</text></item>
<item><p>346a1</p><section></section><text>rgyal po gsol te/ grong khyer la sogs pa'i sbyor thabs kyis bsnyen par bya'o/ /bsnyen pa las gang zhig 'byung bar gyur pa des/ phan tshun snying ga dang ske dang dpral ba'i gnas su yi ge gsum gyi sngags kyis thig le bya'o/ /de nas langs te de bzhin</text></item>
<item><p>346a2</p><section></section><text>gshegs pa'i bstan pa la gnod par byed pa dang / de bzhin dam tshig bsal bar byed pa dang / srog 'phrog pa la rdzas 'dis gzugs bya'o/ /de la rim pa 'di yin te/ gro'i phye dang dgra bo'i bshad pa dang / khyi'i rus pa dang / ba'i rus pa dang / ce spyang gi rus pa dang / mi'i rus</text></item>
<item><p>346a3</p><section></section><text>pa dang / dur khrod kyi skra dang / dur khrod kyi sol ba dang / dur khrod kyi thal ba dang / dur khrod kyi sa dang / mar khu dang mar khu chen po dang / bya rog gi klad pa dang / rgya skyegs kyi khu ba dang / da du ra'i sa bon dang / ldong ros dang / ldong ros dmar po dang / mi'i glad pa dang / ba'i</text></item>
<item><p>346a4</p><section></section><text>klad pa dang / khyi'i spu dang / mi'i sen mo dang / byi la'i so dang / sbrang rtsi dang / nya'i mkhris pa dang / ba'i mkhris pa dang / sbrul gyi mgo bo dang / ka ra bI ra'i sa bon dang / zla mtshan gyi khrag dang / khru ma dang / rma bya'i snying dang / 'ug pa'i snying dang / bya rgod kyi snying dang / bad</text></item>
<item><p>346a5</p><section></section><text>kan dang / so'i dri ma dang / sen mo'i dri ma dang / bshang ba dang gci ba'o/ /de lta bu thams cad legs par zhib tu byas nas ji lta bu'i gzugs kyi dgra de lta bu'i gzugs kyi cha lugs bya'o/ /gang gi tshe cha lugs ma zin pa de'i tshe sA lu'i rgyal po las sA lu gzhan bza' bar mi bya'o</text></item>
<item><p>346a6</p><section></section><text>las bgyid pa'i dus su hraM hraM hriM hriM la mos pa'i tshul gyis sngags bzlas par bya'o/ /de rdzogs nas sa nag pos byas pa'i ro'i steng du gzhag par bya'o/ /snying gar lcags las grub pa'i kyo ba gzhag par bya'o/ /de nas phyogs skyong mchod pa byas te/ hom khung gi nang du yaM gi</text></item>
<item><p>346a7</p><section></section><text>rnam pa yongs su gyur pa las rlung gi dkyil 'khor mdog nag po gzhu'i dbyibs lta bu ba dan gyis mtshan pa/ raM gyi rnam pa yongs su gyur pa las/ me'i dkyil 'khor gru gsum me lces mtshan pa/ de'i steng du hUM gi rnam pa ye shes kyi 'od zer gyis rab tu 'bar ba de thams cad yongs</text></item>
<item><p>346b1</p><section></section><text>su gyur pa las skad cig gis rdo rje chen po'i khro bo'i sku zhal gsum spyan gsum phyag drug pa/ g.yas brkyang g.yon bskum pa bdud bzhi zhabs kyis mnan pa/ ha ha'i sgra dang pheM ki ra'i sgra sgrogs pa/ khams gsum 'jigs par byed pa khrag chen pos sku byugs pa/ ral gri</text></item>
<item><p>346b2</p><section></section><text>dang / gtun shing dang / sta re dang / zhags pa dang / ka pA la dang / kha T+wAM ga dang / rtse gsum bsnams pa'o/ /zhal rnams rnam par 'jigs pa'o/ /mi'i rus pa'i rgyan gyis brgyan pa/mche ba gtsigs pa ljags bdun 'bar ba'i phreng bas rngam pa/ gyen du 'bar</text></item>
<item><p>346b3</p><section></section><text>pa'i skra/ sku mdog dmar po gsus pa 'phyang ba/ spyan 'bar ba/ stag gi pa gas pa'i na bza' can bsgom par bya'o/ /de nas me spar ba byas nas g.yas brkyang ba'i gnas pas gyen du blta ba/ khams gsum rnam par rgyal ba'i phyag rgyas/ oM e h+ye hi ma ma hA dz+nyA na swA</text></item>
<item><p>346b4</p><section></section><text>hA/ hUM hUM hriM hriM gi sngags kyis bkug ste/ ha'i rnam pa gsum gyis ar+g+ha dang nye reg dang 'thor 'thung phul te/ gru gsum gyi phyag rgyas/ dam tshig sems dpa' bdag nyid la/ oM pra be sha ya pra be sha hUM phaT kyi sngags kyis snying gar gzhug par bya'o/ /de nas me lha la</text></item>
<item><p>346b5</p><section></section><text>phreng ba'i sngags 'dis yan lag thams cad dang ldan pa'i mchod pa bya'o/ /oM ma hA krod+hi shwa ri sarba ma ma re re/ sarba sha tro rbe na shaka hUM hUM phaT/ de nas snying po'i sngags kyis bzlas pa 'bum bya'o/ /oM ma hA ka la pA na ag+ne ma hA kro d+ha mu ra te sarba pA paM da ha na badzra ye hUM hUM</text></item>
<item><p>346b6</p><section></section><text>phaT phaT/ de'i rjes su hriM hriM gi sngags kyis phyogs bzhir tsher ma'i yan lag dgram par bya'o/ /de nas rdo rje hUM mdzad kyi phyag rgya bcings te rtsa ba'i bum pas/ oM sarba ta thA ga ta na a b+hi She ka sa ma ya shri ye hUM phaT/ sngags des me long gi dbang bskur sbyin par bya'o/ /</text></item>
<item><p>346b7</p><section></section><text>mchod pa byas nas dang po ni mar nag gi hUM phaT sngags kyis blugs gzar gyis nyi shu rtsa bdun byas te/ rtsa ba'i sngags kyis dgang gzar gyis gcig pu dbul bar bya'o/ /de nas b+ha ga'i phyag rgya bcas te/ sngar gyi rim pas rkang mar la sogs pa zhu ba byas te gcig dbul</text></item>
<item><p>347a1</p><section></section><text>bar bya'o/ /de nas spyan dang ldan pa'i b+ha ga'i phyag rgyas khrag gis gcig go/ /de nas rdzas thams cad zur gsum gyis gsum gsum/ yam shing sum cu rtsa bdun/ ma du ba la sogs pas re re thug pas bdun bdun no/ de nas ma mo chen mo rnams la</text></item>
<item><p>347a2</p><section></section><text>rdzas thams cad kyis re re/ mar khu dgang gzar gyis gsum gsum/ de rnams la sngags ni 'di yin te/ oM merga m+ha la hUM phaT/ khro bo mig ma la hUM phaT/ oM nag po'i pho nya mo la hUM phaT/ oM nag po'i me ma la hUM phaT/ oM drag po'i mig ma la hUM phaT/ oM gshin rje'i lce ma la hUM phaT/ oM</text></item>
<item><p>347a3</p><section></section><text>gshin rje'i mche ba ma la hUM phaT/ oM gshin rje'i rgyal mtshan ma la hUM phaT/ oM rlung gi brtson 'grus ma la hUM phaT/ oM rgya mtsho'i snying po ma la hUM phaT/ oM chu srin mig ma la hUM phaT/ oM chu srin khri kha ma la hUM phaT/ oM glang chen rna ba ma la hUM phaT/ oM glang che gdong pa ma la hUM</text></item>
<item><p>347a4</p><section></section><text>phaT/ oM glang chen lto ba ma la hUM phaT/ oM sbrul lce ma la hUM phaT/ oM sbrul gyi spyi gtsug ma la hUM phaT/ oM lo ma gyon ma la hUM phaT/ oM stag gi gdong pa ma la hUM phaT/ oM seng ge'i gdong pa ma la hUM phaT/ oM dom gyi gdong pa ma la hUM phaT/ oM ne le'i gdong pa ma la</text></item>
<item><p>347a5</p><section></section><text>hUM phaT/ oM byi la'i gdong pa ma la hUM phaT/ oM khyi'i gdong pa ma la hUM phaT/ oM phag gi gdong pa ma la hUM phaT/ oM bong bu'i gdong pa ma la hUM phaT/ oM khrung khrung gi gdong pa ma la hUM phaT/ oM 'ug pa'i gdong pa ma la hUM phaT/ oM khwa'i gdong pa ma la hUM phaT/ oM bya rog gi gdong pa ma la</text></item>
<item><p>347a6</p><section></section><text>hUM phaT/ oM rma bya'i gdong pa ma la hUM phaT/ oM sha za'i gdong pa ma la hUM phaT/ oM glang chen lpags gyon ma la hUM phaT/ oM glang chen lce ma la hUM phaT/ oM mi khrag dga' ma la hUM phaT/ oM mi'i pags pa gyon ma la hUM phaT/ oM nag po'i dril bu ma la hUM phaT/ oM lha thams cad</text></item>
<item><p>347a7</p><section></section><text>rnam par 'joms ma la hUM phaT/ oM lha min thams cad 'joms ma la hUM phaT/ oM lus 'bar ma la hUM phaT/ oM ral gcig ma la hUM phaT/ oM ral gsum ma la hUM phaT/ oM thal ba'i lus ma la hUM phaT/ oM bum pa'i rna ba ma la hUM phaT/ oM rlung gi shugs can ma la hUM phaT/ oM</text></item>
<item><p>347b1</p><section></section><text>zhal drug ma la hUM phaT/ oM nu 'phyang ma la hUM phaT/ oM gsus 'phyang ma la hUM phaT/ oM keng rus gdong pa ma la hUM phaT/ oM thal bas byugs ma la hUM phaT/ oM sha chen dga' ma la hUM phaT/ oM nam mkhar 'gro ma la hUM phaT/ oM sprin sgra ma la hUM phaT/ oM glog gdong ma la hUM phaT/</text></item>
<item><p>347b2</p><section></section><text>oM chu rgyun ma la hUM phaT/ oM gar byed ma la hUM phaT/ oM pags mgo ma la hUM phaT/ oM tsArtsi kA'i dbang phyug ma la hUM phaT/ oM sme sha can ma la hUM phaT/ oM sme sha can chen mo la hUM phaT/ oM gtum mo la hUM phaT/ oM thod pa ma la hUM phaT/ oM thod pa chen mo la hUM phaT/ mchod pa</text></item>
<item><p>347b3</p><section></section><text>byas nas ma mo la rang rang gi sngags kyis dung chen phreng bas re re la brgya rtsa brgyad bzlas par bya'o/ /de nas me lha'i rtsa ba'i sngags kyis rdzas thams cad la re res sum cu rtsa bdun dbul bar bya ste/ /de gnyis kyi sngags kyi brgya rtsa brgyad bzlas par bya'o/ /de nas hriM hriM gi sngags kyis mar</text></item>
<item><p>347b4</p><section></section><text>snod kyis dgang blugs phyed byas te/ phreng ba'i sngags kyis brgyad dbul bar bya'o/ /de nas rno ba'i gri gug bzung ste/ dgra'i cha byad dum bur dum bur byas nas/ phreng ba'i sngags dang rtsa ba'i sngags kyis brgya rtsa brgyad bsreg par bya'o/ /ma mo rnams la rang rang gi sngags kyis bdun</text></item>
<item><p>347b5</p><section></section><text>bdun no/ /'byung po dang yi dags dang sha za la sogs pa la gsum gsum mo/ /phyi nas yang yan lag thams cad dang ldan pa'i mchod pa byas nas/ dgra bo'i ming dang spel te/ sngags 'dis khro bo'i ngag gi tshul gyis brgya rtsa brgyad bsreg par bya'o/ /oM a mu kaM da had</text></item>
<item><p>347b6</p><section></section><text>ha hUM hUM phaT phaT/ de nas ma mo rnams la bdun bdun/ 'byung po rnams la re re/ de nas me'i lha'i snying po'i sngags kyis sum cu rtsa bdun grangs kyi rdo rje dril bu dkrol te/ dgang blugs gsal bar bya'o/ /rkang mar la sogs pa rdzas cung zad gtor ma la bzhag ste/</text></item>
<item><p>347b7</p><section></section><text>gzhan thams cad mar khu dang bsres nas langs te bar ma chad pa'i rgyun gyis nye ba'i snying po'i sngags 'dis dbul bar bya'o/ /oM sarba duSh+Ta hr-i da ya/ da ha ya na/ sarba duSh+Ta hUM rben sha ka ya hraM hraM hriM hriM hUM hUM phaT phaT/ de'i dus su dur khrod kyi skras dgang gzar phyis te/ me lha'i</text></item>
<item><p>348a1</p><section></section><text>zhal du hUM hUM phaT sngags kyis dbul bar bya'o/ /de'i dus su me 'bar ba'i mdog blta bar bya'o/ /mdog dmar po kun du yin na/ the tshom med par don 'grub par 'gyur ro/ /de nas bstod pa'i rgyal po bya'o/ /bskal pa'i me'i 'od chen po'i</text></item>
<item><p>348a2</p><section></section><text>sku bdud kyi gnod pa bcom pa rgyal bar gyur cig /sdig pa 'jigs par byed pa/ dgra kun 'jigs par byed pa rgyal bar gyur cig /bsam du med pa 'od dpag med bsam 'grub skye ba med pa yin yang de bzhin du don mdzad pa rgyal bar gyur cig /lha dang lha ma yin gyi mgo bo</text></item>
<item><p>348a3</p><section></section><text>pA la dpe med pa'i do shal 'dzin pa rgyal gyur cig /de lta bu'i bstod pa'i rgyal po byas nas/ phyogs bzhi ru sol ba dang ldan pa'i thal bas/ oM bi traM sa ya bi traM sa ya hUM hUM phaT phaT sngags kyis rab tu dgram par bya'o/ /de nas nyid la me'i hom khung gi nang nas oM AH hUM phaT</text></item>
<item><p>348a4</p><section></section><text>kyi sngags kyis lte ba snying gar mgrin pa dpral bar thig le bya'o/ /de nas gtor ma chen pos bskor te rdo rje glu dang ldan pa'i rdo rje rkang pas gar bya'o/ /de nas mtshan phyed na ral gri la sogs pa mtshon cha bzung ste/ sngags 'dis dur khrod chen por gtor ma gtang bar bya'o/ /oM ho</text></item>
<item><p>348a5</p><section></section><text>lo ho lo na ta na ta pi na ta bi na ta tru ta ya tru ha ya trA sa ya trA sa ya/ dgra thams cad sod sod/ bdag la zhi bar mdzod rgyas par mdzod/ sems la bkra shis par mdzod/ hUM hUM phaT phaT/ de lta bu'i rim pas mar ngo la nyi ma bdun byas te/ oM AH hUM gi sngags kyis gshegs su gsol</text></item>
<item><p>348a6</p><section></section><text>bar bya'o/ /de dag gi nyi ma'i bar du dgra nges par 'chi'o/ /gal te re zhig cung zad 'gor na de la gzhan nyi ma bdun bsam gtan 'di bya'o/ /de la rim pa ni 'di yin te/ dgra bo'i lus po dri ma can du bsgom snum pa skra 'dzings pa/ khu ba dang khrag 'dzag cing 'dar ba mdun du</text></item>
<item><p>348a7</p><section></section><text>bsam par bya'o/ /yang na mngon sum du bsgoms te/ 'bar ba'i khab gzhang kha'i sgor zhugs te/ ha na ha na da ha da ha hUM hUM phaT phaT/ sngags kyi kha sbub tu ltung bar bya'o/ /de lta bu'i bsam gtan gyis lha chen po yin yang 'chi'o/ /'on kyang 'khor ba na gnas pa'i mi lta ci</text></item>
<item><p>348b1</p><section></section><text>smos/ slob dpon shes rab dpal gyis mdzad pa yan lag brgyad pa'i rim pa las/ sbyin sreg gi chog bstan pa zhes pa'i le 'ur bcad pa brgyad pa'o// //de nas gzhan yang tshogs kyi 'khor lo'i cho ga bshad de/ tshogs ni 'dir gnyis su dbye ste/ dam tshig tu grags</text></item>
<item><p>348b2</p><section></section><text>pa dang / ye shes su grags pa'o/ /ye shes grags pa la gnyis su dbye ste/ rgyur grags pa dang / 'bras bur grags pa'o/ /rgyur grags pa ni rkun rta bzhin no/ /'bras bur grags pa ni bde ba'i ngo bo la gnyis su dbye ste/ rig pa'i bdag nyid dang / rig pa la sogs pa</text></item>
<item><p>348b3</p><section></section><text>dang bral ba'o/ /dam tshig tu grags pa la yang gnyis te/ bza' ba dang / bsrung ba'o/ /bsrung ba la yang gnyis su dbye ste/ gzhon pa rnams bsrung ba dang / rgan pa rnams la zhe sa dang brda'i tshig go /bza' ba la yang gnyis su dbye ste/ thog ma'i bdud rtsi rkan gyi</text></item>
<item><p>348b4</p><section></section><text>bu ga dang lce gnyis myong ba de ni gcig go/ /sems can skal ldan gyi tshogs su yi ge gsum gyis byin gyis brlabs pa'i bdud rtsir byas pa ro drug dang ldan pa'i zas mnyam pa'i stabs brim pa zhes pa gnyis pa'o/ /de la dang por re zhig yid dang mthun pa'i gnas chom rkun la sogs</text></item>
<item><p>348b5</p><section></section><text>pa'i 'jigs pa dang bral bar/ sna tshogs dri zhim po'i me tog gis yan lag thams cad dang ldan pa'i dkyil 'khor bya'o/ /der rang gi rim pas dkyil 'khor de'i dkyil 'khor ba'i grangs kyis shes rab dang ldan pa'i stan gcig gi steng du rim pas tshogs gzhag par bya'o/ /de yang legs par</text></item>
<item><p>348b6</p><section></section><text>khrus byas pa dang / sna tshogs gos dang / me tog la sogs pas brgyan pa dang / dam tshig gcig pa dang / sngags kyi theg pa'i 'dul ba 'dzin pa'o/ /de'i dbus su tshogs kyi gtso bo yon tan thams cad dang ldan pa/ sna tshogs pa'i stan steng du shin tu mtshan dang ldan pa</text></item>
<item><p>348b7</p><section></section><text>dbang thob pa/ brgyad gnyis lo dang ldan pa'i gzugs kyi shes rab ma dang ldan par bzhugs su gsol bar bya'o/ /der las byed pa yang dbang thob pa/ dam tshig dang ldan pa/ nga rgyal med par rem pa/ rnam par mkhas pa ser sna med pa/ khro bo la sogs pa dang bral ba sgo</text></item>
<item><p>349a1</p><section></section><text>srung yang de dang 'dra'o/ /de nas sta gon gyi dkyil 'khor bstan pa'i rim pas gtor ma chen po bya'o/ /de'i phyogs dang mtshams bye brag tu brgyad cu dang ldan par gcig go/ /de nas kha zas thams cad yi ge brgya pa'i sngags kyis byin gyis brlabs te/ dang por</text></item>
<item><p>349a2</p><section></section><text>gtor ma chen pos rab tu tshim par bya'o/ /de nas bkra shis kyi tshigs bcad brjod de/ tshogs kyi gtso bo la mchod par bya'o/ /de la rim pa ni 'di yin te/ dang por re zhig gzhi mnyam gyis byugs te/ me tog dang / mar me dang / spos dang / dri dang / phreng ba dang / phyi ma</text></item>
<item><p>349a3</p><section></section><text>dang / gdugs dang / rgyal mtshan dang / 'phan dang / dril bus kun du mchod par byas nas/ de'i 'og tu tshogs kyi slob dpon gtso bo yan lag ma la yang de bzhin no/ /las kyi rdo rje'i slob dpon la yang gtso bo bzhin no/ /de nas dkyil 'khor dang bcas pa so so re re'i</text></item>
<item><p>349a4</p><section></section><text>me tog dang / spos dang / mar me dang / dri dang tshangs pa'i skud pas so/ /las byed pa la sogs pa la yang de bzhin no/ /tshogs kyi nang na re re zhing rim pas dang po tshogs kyi gtso bo la mchod pa byas te/ de'i 'og tu so so la dkyil 'khor dang bcas pa'i me tog dang / spos la</text></item>
<item><p>349a5</p><section></section><text>sogs pas 'khor lo'i mtha' yan chad do/ /de'i rjes su shin tu sar pa dri ma med pa dum bu gcig pa'i pad+ma'i snod rigs kyi me tog la sogs pa dang ldan pa/ chang gis shin tu khengs par byas pa ste/ yon bdag gi stan gyi steng du tshogs kyi gtso bo'i mdun du gzhag par bya'o/ /</text></item>
<item><p>349a6</p><section></section><text>tshogs dang shes rab dang thabs gnyis la re re'o/ /de ltar rdzogs nas tshogs kyi gtso bos sngags kyis byin gyis brlab par bya'o/ /oM AH hUM gi sngags kyis brjod de/ gang gi rim pas dkyil 'khor de'i rim pas ka pA la'i nang du bskyed pa'i rim pa bsgoms te/ rnam</text></item>
<item><p>349a7</p><section></section><text>par zhu ba'i bdud rtsi bzhin rang gi zhal du gsol te/ bde ba chen po'i 'khor lo mchod do/ /gru gsum pa'i phyag rgyas gtor ma chen po la yang cung zad dbul bar bya'o/ /de lta bu'i rim pas tshogs kyis kyang bya'o/ /de'i 'og tu bkra shis kyi tshigs bcad brjod de/ dam</text></item>
<item><p>349b1</p><section></section><text>tshig gi kyo ba legs par brim par bya'o/ /de'i dus su tshogs kyi gtso bos spos dang bcas pa'i rdo rje dril bu dkrol te/ yi ge brgya pa'i sngags kyis tshogs kyi 'khor lo la bsrung bar bya'o/ /las kyi rdo rje'i slob dpon gyis sngags 'dis so/ /oM hriM hrIM b+ha ra b+ha ra saM b+ha ra saM b+ha ra/</text></item>
<item><p>349b2</p><section></section><text>troM troM kroM kroM phroM phroM sruM sruM ho ro ho ro/ /kye bcom ldan 'das rdo rje 'dzin pa chen po tshur gshegs tshur gshegs tshogs kyi 'khor lo 'di la rnam pa thams cad kyis bsrung ba mdzod cig /tshogs kyi gtso bo la snying gar 'jug cing ro thams cad kyi ro'i mchog gsol cig hUM hUM phaT swA hA/ de</text></item>
<item><p>349b3</p><section></section><text>ltar bsrung ba dang spyan drang ba byas nas las kyi rdo rje'i slob dpon gyis g.yas brkyang dang g.yon brkyang byas te/ pad+ma bskor ba'i phyag rgyas tshogs kyi gtso bo la pad+ma'i snod dbul bar byas te/ tshogs la yang 'di skad bsgo ba sbyin te/ kye tshogs kyi bdag po pad+ma bskor ba'i phyag rgyas</text></item>
<item><p>349b4</p><section></section><text>snod bzung la shes rab dang lhan cig tu btung ba mdzod/ dam tshig gi kyo ba la gsol cig /de rnams kyis kyang tshogs kyi gtso bo la phyag byas te/ de ltar bgyis zhes brjod par bya'o/ /gzhan las kyi rdo rje slob dpon gyis ji ltar bka' stsal pa de ltar dad par bya'o/ /gang</text></item>
<item><p>349b5</p><section></section><text>gi phyir zhe na/ de ni rje btsun rdo rje sems dpa'i sprul pa'o/ /de bzhin du yang dpal ye shes thig le'i rgyud las/ ji ltar dpal rdo rje sems dpar grags/ de ltar dpal ldan las kyi rdo rje zhes gsungs so/ /gang gi skabs su tshogs kyi gtso bo ji lta ba'i phyag rgya bcing ba</text></item>
<item><p>349b6</p><section></section><text>mdzad pa de lta bur tshogs kyis kyang bcing bar bya'o/ /skabs su gang zhig la sogs pa'i dgongs pa tshogs kyi gtso bo la phyag 'tshal te/ thams cad bya'o/ /tshogs kyi nang du rkang pa brkyang pa dang / ka ba la sogs pa la brten pa dang / rked par lag pa 'jog pa dang / sor mo la sogs pa 'dren pa dang /</text></item>
<item><p>349b7</p><section></section><text>rgod pa dang / phan tshun gtam smra ba dang / the tshom dang gnyid dang / mchil ma la sogs pa 'dor ba dang / gzhan gyi snod la blta ba dang / bdag la byin zhes pa'i tshig dang / mi dga' ba dang / chang mang po 'thung ba dang / kham che ba dang / lag pa gcig gis 'thung ba dang /</text></item>
<item><p>350a1</p><section></section><text>gzhan gyi shes rab ma la 'dod pa dang / lhag ma sbyin pa dang tshul 'chos kyi bsam gtan dang / lta ba dman pa'i phyogs su lta ba dang / skyug pa la sogs pa mi bya'o/ /de rnams kyi nang na gal te cig chad nas des kyang ci 'byor pa'i chad pa bya'o/ /de yang chad pa 'phel</text></item>
<item><p>350a2</p><section></section><text>bar byas nas/ tshogs tshim par bya'o/ /de nas rim gyis bdud rtsi bcud dang ldan pa'i zas dang btung ba brim par bya'o/ /de yang dal bu dal bus gsol bar bya'o/ /gang gis dga' ba 'phel bar 'gyur ro/ /skabs su ngal bso ste/ las kyi rdo rjes gang bgyi bka' stsal pa de'i tshe</text></item>
<item><p>350a3</p><section></section><text>mnyan pa dang / dbyangs 'jam pas bya'o/ /de'i dus su gal te rnal 'byor ma la sogs pa brtag pa'i phyir 'ong na/ de rnams la tshogs kyi gtso bo'am las kyi rdo rje bsnyun gsol ba la sogs pa mdzad pa de bzhin du tshogs kyis kyang bya'o/ /de lta bu'i rim pas nyin bdun nam yang na</text></item>
<item><p>350a4</p><section></section><text>gsum bya'o/ /rtag tu zas thams cad dang ldan pa chu la sogs pa dang bsres nas gtor ma oM a kA ro mu khaM gi sngags kyis 'bad pas gtang bar bya'o/ /thams cad rdzogs nas drug ldan la sogs pa'i glus mchod par bya'o/ /lhag ma gcig tu byas nas 'phan la sogs pas brgyan</text></item>
<item><p>350a5</p><section></section><text>par bya'o/ /de'i 'og tu gshegs su gsol ba'i mchod pa byas nas gtor ma'i nang du me bzhag ste/ gtor ma re re so so'i lag tu sbyin par bya'o/ /gtor ma chen po las kyi rdo rje slob dpon la chu dang bsres pa sgo srung ba la/ kha cig rdo rje dril bu 'khrol zhing / kha cig rde'u chung / kha cig</text></item>
<item><p>350a6</p><section></section><text>spos 'dzin/ kha cig me tog bkram par byed pa/ kha cig snod 'dzin pa kha cig glu len pa/ de ltar rim pas chu bo chen por song nas/ rdo rje rkang pa dang ldan pa'i gar bya'o/ /de'i 'og tu mchod pa byas te/ bcom ldan ma ro langs ma'i sngags kyis sam/ yang na gang gi rim pa'i</text></item>
<item><p>350a7</p><section></section><text>dkyil 'khor gyi 'khor lo de'i rim pa'i sngags kyi gtor ma chen po gtong bar bya'o/ /lhag ma'i gtor ma/ oM uts+tshiSh+Ta badzra yak+Sha aSh+Ti ti tiSh+Tha bi ba ta huM hUM phaT/ 'jig rten skyong pa la phyogs dang mtshams bye brag brgyad oM gyi rnam pa dang / hUM phaT mthar/ bar du ming spel te</text></item>
<item><p>350b1</p><section></section><text>'byung po dang yi dags dang sha za rnams la chu dang bsres pa sngar bstan pa bzhin no/ /de'i dus su gal te gang zhig brgya byin 'dra ba 'ong na de la re zhig 'jigs par mi bya'o/ /de'i mdun du g.yas brkyang ba bya ste/ khams gsum rnam par rgyal ba'i phyag rgya bcings nas/ khro bo'i tshul gyis</text></item>
<item><p>350b2</p><section></section><text>phe'i rnam pa drug brjod par bya'o/ /de nas gtor ma chen po'i snod la sogs pa chus gang bar byas nas/ /bkra shis kyi tshigs bcad la sogs pa brjod la gnas su 'gro bar bya'o/ /slob dpon shes rab dpal gyis mdzad pa/ yan lag brgyad pa'i rim pa las/ tshogs kyi 'khor</text></item>
<item><p>350b3</p><section></section><text>lo'i cho ga bstan pa zhes bya ba le'ur bcad pa dgu pa'o// //gang rgyud pad+ma la dga' yis gsungs rnal 'byor ma la sogs ni rmad du byung / /de yi nang nas shin tu rnam dpyad 'di drangs bla ma kun gyi yang dag nor/ /'dir ni bdag rang gis ni cung zad rang bzo ma yin 'on kyang</text></item>
<item><p>350b4</p><section></section><text>'dus pa byas/ /de las gang zhig 'bras mchog thob pa de ni sems can kun la 'phel bar shog /yan lag brgyad pa'i rim pa zhes bya ba/ rgya gar gyi slob dpon dpal shes rab gsang ba'i zhal snga nas mdzad nas bsgyur cing gtan la phab pa'o// //a Ti rdzogs so// //</text></item>
<item><p>350b5</p><section></section><text>@##/ /rgya gar skad du/ rat+na pra b+ha nA ma/ bod skad du/ rin po che'i 'od ces bya ba/ rang snang rdo rje sems dpa' la phyag 'tshal lo/ /gsum gsal thugs rje rig pa'i dpal/ /sku gsum rig pa nyid ldan la/ /dang ba'i tshul gyis 'dud phyag 'tshal/ /thugs rje byin</text></item>
<item><p>350b6</p><section></section><text>rlabs rna brgyud la/ /'phags pa'i gsung dang byin rlabs kyis/ /rang snang nyi ma lta bur gsal/ /gsal byed rin chen snang ba 'di/ /mtha' yas 'gro ba thams cad la/ /dbyer med tshul du ldan gyis kyang / /bdag 'dzin log pa'i sems kyis dkrugs/ /sa 'og</text></item>
<item><p>350b7</p><section></section><text>bum pa ji bzhin pas/ /rin chen snang ba rang 'bar yin/ /'gro ba'i bla ma 'das gyur kyang / /'gro ba mun pa la gnas nas/ /mos pa'i rnal 'byor mig med la/ /snying po 'od kyi don du bshad/ /gting ltar mi gsal rin po che/ /skal ldan rnal 'byor mos 'jug gis/ /rtog</text></item>
<item><p>351a1</p><section></section><text>med mthong ba'i lam rtogs dang / /bgrod med 'bras bu rang snang yin/ /pad+ma gsum gyi dkyil 'khor nas/ /bde gshegs gsum gyi sku ldan pa/ /rnam grol 'bras bu rang gzhag yin/ /gzhi nas ma g.yos rang bzhin 'grub/ /chos nyid sku la 'gyur ba med/ /rang</text></item>
<item><p>351a2</p><section></section><text>rig bde ba chen po nyid/ /rgyu la mi gnas mthar thug pa/ /theg chen rdzogs pa'i 'bras bu yin/ /rin chen gsung gis shes 'gyur te/ /bsam med brjod bya snying po'i don/ /kun gyi brjod pa sems kyi dbyings/ /rang rang mos pa'i shes pa rtogs/ /lam gyi rtsol bas 'bras bu tshol/ /</text></item>
<item><p>351a3</p><section></section><text>rang mos bsam pa'i sa la gnas/ /sman pa'i 'dod pas re ba 'jog /snying po lam la 'dod pa bral/ /yid la mi byed rang bzhin gnas/ /rig pa'i gzer gyis 'da' ba med/ /sgom pa med la bya ba bral/ /lta ba med pa'i snying po ni/ /rang gzhag sems kyi rig pas shes/ /char</text></item>
<item><p>351a4</p><section></section><text>yang dang ni thig le tshul/ /tshul tsam mchog dang gzhan mchog don/ /shes rab gsang bas na ro la/ /snyan khung brgyud pa bzhi yi gnas/ /rdo rje bka' ni rtogs pa'i lam/ /byed pa'i sgra la gnyer ba'i sems/ /tshul bzang rtsol la gang gnas pa/ /byed pa'i don dang phrad gyur</text></item>
<item><p>351a5</p><section></section><text>nas/ /bya ba'i rang bzhin shes par bya/ /rgyal ba'i dgongs pa rig pa nyid/ /gsum gyi byed pa'i 'od kyis mthong / /gsum gyi 'od gsal gzhi yi lam/ /byed dang bral ba nyid la gnas/ /lam gyis lam gyi 'bras bu mthong / /'bras bu dgongs pa rgyal ba'i thugs/ /</text></item>
<item><p>351a6</p><section></section><text>bsam med rang gzhag rig pa'i dang / /bde chen mi rtog rgyu ba bral/ /yid la mi byed snang ba dag /rim pa ma 'gags ye shes gsal/ /dbang po pad+ma rgyas pa'i sems/ /'gro ba kun la rang bzhin gnas/ /mthong ba log pa gzhan yod kyang / /sprul sku dang po gzhan las</text></item>
<item><p>351a7</p><section></section><text>min/ /kun bzang rgyal ba'i dgongs pa nyid/ /snang ba'i dus ma bzung byas la/ /dran pa'i tshul gyis nyams su blangs/ /'phen pa dang po'i dus na'o/ /rin chen gsung gis brtags pa las/ /thabs kyi bye brag shes 'gyur na/ /thog ma pad+ma ji bzhin no/ /dkyil 'khor</text></item>
<item><p>351b1</p><section></section><text>lnga yi ye shes 'phro/ /de ldan rgyal ba'i gral du gnas/ /thugs rjes kun ldan rnyog pas bslad/ /dngas ma dus gsum 'gyur ba med/ /gsang ba'i pad+ma sngags kyi sems/ /spyod pa bral ba'i dus na shes/ /btang gzhag rang bzhin ma tsha bral/ /'khor ba rnam par mi sems te/ /mya</text></item>
<item><p>351b2</p><section></section><text>ngan 'das pa'i rgyu ba bral/ /rdzogs pa'i dgongs pa bya ba med/ /dus gsum ma yengs srog tu sems/ /blang dor mi mnga' lta ba med/ /rang bzhin rgyal ba'i lta ba yin/ /mi rtsol dbu ma dang po lam/ /gang gis ma bcos thugs kyi lam/ /snying ga pad+ma rin chen 'od/ /'od</text></item>
<item><p>351b3</p><section></section><text>gsal rig pa'i dkyil 'khor lnga/ /chags pa la sogs nyon mongs lnga/ /mthar thug tha ma dus na mthong / /gang skyes dus na yul mi dpyad/ /mi 'gag ngo bo nyid la gzhag /gsang ba'i pad+ma chos kyi sku/ /ma bcos rang gsal gzung 'dzin bral/ /rdzogs pa'i longs spyod</text></item>
<item><p>351b4</p><section></section><text>bde ba'i sku/ /sprul sku gang la ngos gzung med/ /dbyer med rig pa gcig la gnas/ /'dzin dang bral ba'i mngon sum pa/ /chags dang bral ba'i bde ba che/ /tha snyad bral ba'i thabs kyis mtshon/ /rtsod dang bral ba'i spyod pas blang / /spro bsdu med pa'i dgongs par gnas/ /snang</text></item>
<item><p>351b5</p><section></section><text>ba rgya mtsho chen po bzhin/ /rang bzhin rig pa de bzhin no/ /yon tan sna tshogs nam mkha' bzhin/ /dus gsum 'gyur med kun du bzang / /sangs rgyas sems can gnyis su med/ /'khor ba nyid na rang bzhin dag /rin chen dag pa ji bzhin no/ /ji ltar bcos kyang 'gyur ba</text></item>
<item><p>351b6</p><section></section><text>med/ /rang bzhin chos nyid ngo bo la/ /sgro skur spros pa dang gis med/ /'dzin pa'i spyod pa log pas bslad/ /rang 'byung rig pa'i don ma rtogs/ /rang 'byung kun mkhyen rig pa'i thugs/ /'gyur med 'gro ba kun la gnas/ /mkha' 'dra ye shes lhun gyis grub/ /sgrub</text></item>
<item><p>351b7</p><section></section><text>med dngos grub chen po la/ /bsrung med dam tshig rang gzhag ste/ /mtha' med dbus med rig par gsal/ /rgyal ba kun gyi ngo bo la/ /sems can kun gyi rang bzhin yin/ /ye shes rig pa rtogs gyur nas/ /thugs rje mdzad pa'i lam yang ston/ /sems kyi 'bras bu rang</text></item>
<item><p>352a1</p><section></section><text>gzhag la/ /'dod pa'i rtsol bas sgrub mi byed/ /byang chub sems kyi lam chen ni/ /rnam dag ye shes dgongs pa'i lam/ /thun mong 'gro ba yongs la gnas/ /dus gsum sangs rgyas las byung ba/ /bgrod med rang rig ye shes lam/ /rang 'dod bltas</text></item>
<item><p>352a2</p><section></section><text>pas grub pa med/ /rdzogs pa'i lam la gang gnas pa/ /bsam gyis mi khyab rang gzhag la/ /yid la mi byed yengs pa med/ /rnal 'byor rdzogs pa bcos med la/ /'dod rtsol thig le spro bsdu med/ /ye nas rdzogs pa'i rnam dag la/ /bsam gtan yan lag kun</text></item>
<item><p>352a3</p><section></section><text>dang ldan/ /rlung gi 'jug pa rang bzhin zhi/ /ye shes brtsal med bde ba la/ /dga' ba bzhi yi bde ba gnas/ /gang spyod thabs la ma brten yang / /rin chen snang ba'i thabs kyis shes/ /brda sprod tshig la gnas 'gyur yang / /thig le rang byung nyid la 'chang / /rtog dpyod yan</text></item>
<item><p>352a4</p><section></section><text>lag the tshom bral/ /sems kyi dga' bde rtsol ba med/ gnas brtse gcig g.yengs pa med/ bde mtshan nyid chos skur gnas/ ye shes gsang ba thabs chan gyis/ sems kyi bag chags thebs chen gyi/ /gyur ba gsum la de bzhin 'gyur/ /sems kyi ye shes gter</text></item>
<item><p>352a5</p><section></section><text>kha dbye/ /rang byung ye shes 'od gsal la/ rgyu med rig pa gdod nas gnas/ ye shes rang gnas bde ba che/ /kun mkhyen me long lta bu nyid/ /ma lus snang ba'i rang bzhin dag /sems kyi chos nyid bde ba shes/ /kun bzang nyams cig cir ma mthong / /mthong med gsal ba'i</text></item>
<item><p>352a6</p><section></section><text>me long nyid/ /dngos po med pa'i rig pa yin/ /'dra'am mi 'dra rgyu gang nyid/ /bdag gam gzhan nam de nyid gang / /grub bam ma grub ji ltar bskyed/ /de ltar grub na thug pa med/ /de ltar min na gang zhig ni/ /gnyis ka de med ri bong rwa/ /gang gzhan rgyu las grub pa ni/ /gcig dang du</text></item>
<item><p>352a7</p><section></section><text>ma gang du 'grub/ /'jig rten rgyu 'bras chos bzhin na/ /yang dag ye shes brdzun nam ci/ /de ltar bdag lta log pa bzhin/ /spang bya nyid 'gyur yang dag min/ /mi mthun gnas pa'i chos yin na/ /zhen pa nyid 'gyur de nyid rig /de lta min na gang zhig 'thad/ /bskyed pa'i rim pa gang</text></item>
<item><p>352b1</p><section></section><text>gnas par/ /rdzogs pa'i rim pa gang 'jug pa/ /gang gis gang zhig ji ltar gnas/ /rtsol ba'i bskyed pa de nyid dam/ /ye shes rig pa'i don la 'jug /de nyid yin na de lta mod/ /de lta min na gang zhig 'thad/ /thams cad thams cad grub pa'am/ /ma yin de la 'thad pa gang / /rjes</text></item>
<item><p>352b2</p><section></section><text>mthun rgyu yis mi gnas na/ /de bzhin rjes mthun nyid du 'gyur/ /des na seng ge phru gu bzhin/ /sku gsum lhun grub bde ba'i lam/ /rtsol ba'i 'bras bu mthar phyung nas/ /'jig rten chos la'ang de bzhin no/ /sbyang bya 'bras bu yin pa na/ /khyod la dag pa'i ye shes gang / /de lta nyid na</text></item>
<item><p>352b3</p><section></section><text>rtag par 'gyur/ /des na rang 'byung rdzogs pa'i lam/ /rgyu la mi gnas rtsol ba med/ /rang gnas ye shes gdod nas grub/ /grub pa'i rang bzhin bskyed mi dgos/ /ye gsal nam mkha'i rang bzhin pas/ /gsal byed rnam pa ji bzhin no/ /zla ba gzugs 'dra gang gis 'byung / /</text></item>
<item><p>352b4</p><section></section><text>dbyings kyi 'bras bu bsam mi khyab/ /mi rtog 'bar ba'i dkyil 'khor nas/ /che ba'i sku gsum mu mtha' med/ /ye shes rig pa thug phrad du/ /rin chen snang bas gzhag par bya/ /brjod bral rig pa thog babs nyid/ /ma brtsal rang 'byung bde ba nyid/ /yi ge med pa'i gsum mchog</text></item>
<item><p>352b5</p><section></section><text>ste/ /kun bzang rgyal ba'i dgongs pa ston/ /mi rtog don mjal goms shing rtogs/ /yi ge med dang rig pa'i gsung / /don gyi chos nyid mjal bar ston/ /gsang sngags gter gyi mdzad 'dzin cing / /rgyal ba'i grag sngags tha snyad bral/ /sngags tshig bral ba'i nus mthu ldan/ /</text></item>
<item><p>352b6</p><section></section><text>las gzhi med pa'i don gyis 'grub/ /rgyu med 'bras bu mthar thug yin/ /rig pa mtha' bral dkyil 'khor 'dir/ /zhen med tshul gyis 'jug na bde/ /dang po rang sems tshul la brtag /rig pa bla ma'i gdams pa bzhin/ /drong dang ldan na brda don sprad/ /dkyil 'khor drug</text></item>
<item><p>352b7</p><section></section><text>gi ye shes la/ /sgra yis mtha' la gzhag par bya/ /myong ba med pa'i rnam pa yin/ /tshor ba bral ba'i reg byas go/ /phyi rol tshul bzhin nges par 'gyur/ /tha mar dran bsams rgyu ba bral/ /dpa' rtul za byed sems lta bu/ /shes pa dang bzhag ma brtul ba/ /stag</text></item>
<item><p>353a1</p><section></section><text>lta bu sems la ni/ /ye shes rol pa mi 'gag pas/ /rtsol med ye shes rig pa'i dang / /des na rang bzhin cog 'jog go/ /dngos po ji ltar snang ba yang / /rang gi shes pa nyid du mthong / /dus gsum sangs rgyas ma lus pa'i/ /thugs la 'jog pa'i man ngag</text></item>
<item><p>353a2</p><section></section><text>bcud/ /rin chen shar bas rang la rdzogs/ /rtsol bral rig pa mi rtog pa/ /ma bcos rang snang bde ba'i klong / /ye shes lhun grub klong du shar/ /rang 'byung nam mkha' lta bur khyab/ /rang gsal rig pa'i dang la gnas/ /spros bral ye shes thig le che/ /rnam rtog bral ba'i</text></item>
<item><p>353a3</p><section></section><text>rig pa gsal/ /rang gi cir yang mi rtog pa/ /ye shes rang gnas sems su gsal/ /ci yang mi rtog sems su smin/ /ci yang ma yin dmigs su med/ /rnam rtog sems kyi rgyu ba bral/ /rig pa'i ye shes 'dzin pa bral/ /rang snang rol pa byang chub sems/ /sgyu ma'i</text></item>
<item><p>353a4</p><section></section><text>ye shes bde ba'i klong / /rang rig ye shes 'dzin pa yin/ /rang 'byung sgyu mar mngon sum gsal/ /lhun grub ye shes ma bcos pa/ /bde ba'i sgyu ma rang rig nyid/ /thams cad ye shes sems su 'char/ /rig pa'i ye shes don gsal ba/ /thams cad ye shes nyid</text></item>
<item><p>353a5</p><section></section><text>du mthong / /ye shes ma yin gang yang med/ /khams gsum dngas ma ye shes nyid/ /ye shes rig pa'i thabs kyis shes/ /'khrul pa'i sa gnas brda bkrol te/ /ye shes rgyal ba'i gral du gzhag /ma bcos sku gsung thugs su gnas/ /rang rig sems kyi 'bar ba</text></item>
<item><p>353a6</p><section></section><text>nyid/ /ye shes sems kyi phur pa thebs/ /rnam rtog bzhon pa rlung dang bral/ /dngos grub bde ba'i rang byung nyid/ /thar pa'i lam mchog byang chub sems/ /'bras bu mthar phyin rig pa nyid/ /rang byung sems kyi ji bzhin la/ /rnam pa'i rig pa thabs kyis gnas/ /bcos</text></item>
<item><p>353a7</p><section></section><text>med dgongs pa bde chen 'di/ /mngon sum mthong la ngos gzung med/ /rang shar dngos por grub pa med/ /bde chen rig pa ma mthong ste/ /'di dang bral na rtog pa nyid/ /bka' yi dam dang de mi ldan/ /dmus long mdun du gzugs snang bzhin/ /'bras bu mthar phyin yod</text></item>
<item><p>353b1</p><section></section><text>ma yin/ /kun bzang rgyal ba'i don dang 'gal/ /rang gsal dgongs pa'i thugs ma rig /'dzin pa'i cha la gang gnas kyang / /'khor ba'i 'bras bu nyid du 'gyur/ /rang 'dod don gyi mthar ma phyin/ /ye shes gsang ba bde ba'i sa/ /'dod pas mi 'grub thob pa med/ /'dod med rang</text></item>
<item><p>353b2</p><section></section><text>bzhin nyid las byung / /shes pa rang lugs so ma nyid/ /kun bzang rgyal ba'i dgongs pa'o/ /tha mal shes pa 'di nyid la/ /bsams pa'i sems med rang gzhag yin/ /nges pa'i gzhi ni don la gnas/ /yid ches bla ma nyid la gus/ /rin chen gdams ngag gter du 'chang / /lung gi</text></item>
<item><p>353b3</p><section></section><text>dgongs pa'i don gsal te/ /rig pa rang gsal gtan la phebs/ /mi 'gyur rdo rje sems dpa' 'chang / /ston pa rang rig nyid yin pas/ /drang ba'i don la sems mi 'jug /phyi rol 'dod rtsol sems dang bral/ /rdzogs pa'i bka' la yid mi 'gyur/ /bla ma rin chen srog tu</text></item>
<item><p>353b4</p><section></section><text>'dzin/ /mos pa rang gi 'dod pa gtong / /rin chen gter gyi ngo bo 'di/ /srog dang bral ba'i kha bzhin bsdam/ /rang sems byang chub sems 'di la/ /ye shes ma rig tha dad med/ /'khrul dang ma 'khrul rig par gcig /zhen rtog brtags pa sna tshogs dang / /ye shes 'od</text></item>
<item><p>353b5</p><section></section><text>gsal ngo bo nyid/ /'od gsal rang 'byung sems su gcig /byang chub sems la ngo bo bral/ /don ldan ye shes nyid du mthong / /bsam pas brtags pa sna tshogs pa/ /bag chags log pa'i rkyen gyis mthong / /rang rig ye shes 'jug pa dang / /rtog pa'i bag chags dang po</text></item>
<item><p>353b6</p><section></section><text>ni/ /sgrib pa ma lus bzhin grub cing / /byang chub sems kyi mtshan nyid la/ /thog ma dang bral tha ma med/ /thog med 'khor ba'i rang bzhin 'di/ /byang chub sems la ye nas dag /sems nyid nam mkha' lta bu la/ /blo bur gzugs brnyan sprin gyis bsgribs/ /ngo bo ma yin rkyen gyis</text></item>
<item><p>353b7</p><section></section><text>snang / /me dang lcags kyi rang bzhin 'dra/ /rang bzhin bral ba ma yin te/ /dus gsum ma yin nam mkha' bzhin/ /chos sku rang bzhin ye nas dag /longs spyod rang gi bde ba nyid/ /sprul pa chu zla lta bur snang / /dbyer med rig pa gcig gi dang / blang dor gnyis bral mnyam pa</text></item>
<item><p>354a1</p><section></section><text>nyid/ /byang chub sems kyi ye shes la/ /snying po mnyam nyid yi sangs rgyas/ /snying po don la rtsol ba med/ /don gyi rang 'byung gnyis su med/ /sems kyi rang rig rtog pa nyid/ /rnam rtog ye shes nyid du 'bar/ /brtsal med 'bras bu mthar thug nyid/ /bka'</text></item>
<item><p>354a2</p><section></section><text>yi bcud 'dus snying po 'di/ /rgya mtsho bzhin du bdud rtsi 'dus/ /snying po'i don 'di gsang ba'i bcud/ /gsal ba'i sgron ma snying po 'di/ /ma lus 'dus pa'i 'khor lo yin/ /snying po gsung gis rtogs bya ba/ /sems nyid rang 'byung snying po nyid/ /phyi nang gsang ba'i</text></item>
<item><p>354a3</p><section></section><text>dkyil 'khor 'dus/ /'byung 'jug mi mnga' snying por gsal/ /rang 'byung rdzogs pa'i dgongs par gnas/ /ye shes snying po mkha' 'dra ba/ /mtha' dbus mi mnga' blang dor med/ /mi len snying po bdag med gsal/ /bka' yi bcud 'dus snying po 'di/ /rang bzhin snying</text></item>
<item><p>354a4</p><section></section><text>po sman chen rtogs/ /'khor ba'i zug rngu 'byin pa'i mchog /byang chub sems kyi sman med na/ /rtsol ba'i 'jug pa mtho ris rgyu/ /sman chen rang la gnas bzhin du/ /mi rtog gzhan nas tshol bar byed/ /rnyed pas rang sems sman du mthong / /rtogs pas gzhan nas ma 'ongs te/ /rang</text></item>
<item><p>354a5</p><section></section><text>'byung snying po thog ma med/ /spros bral nam mkha' lta bur gnas/ /rgyal ba'i sku dang rang bzhin ldan/ /gzung 'dzin bral ba'i dang la bzhugs/ /bde ba'i don la ma chags rol/ /snang ba ye shes rig par gnas/ /byang chub sems kyi sman chen 'di/ /ye shes rgyal ba'i dgongs</text></item>
<item><p>354a6</p><section></section><text>pa ste/ /dus gsum sangs rgyas lam du bde/ /bsam gyis mi khyab dgongs pa ni/ /shes pa rang gzhag so ma nyid/ /snying po don rtogs bya ba bral/ /rang gsal rig pa'i ngang la bzhugs/ /bcos med 'dzin bral 'phro 'du med/ /byang chub rgyu ba snying po bral/ /kun 'byung rig pa</text></item>
<item><p>354a7</p><section></section><text>'pho 'gyur med/ /thugs rje rang 'byung ye shes nyid/ /rtsol bral rang snang byin rlabs 'byung / /phyogs ris mi mnga' kun la khyab/ /snying po nyid du kun sgrol mdzad/ /byams pa chos nyid ngang du skyabs/ /dga' ba rang rig mi 'bral ba/ /blang dor gnyis med pa btod snyoms che/ /</text></item>
<item><p>354b1</p><section></section><text>rang 'byung snying po 'khor lo la/ /rtogs bral 'khor ba rang bzhin dag /thugs rjes sems can don mi mdzad/ /dngos po mi mnga' rang 'byung sems/ /'od gsal snying po rdzogs pa 'di/ /rin chen gsung gis brtags pas shes/ /'gro drug sems can thams cad la/ /rang</text></item>
<item><p>354b2</p><section></section><text>gnas ye shes nyid ldan pa/ /brtags pa gsum gyis shes par 'gyur/ /ming dang sems la ye shes tshol/ /dngos po gang yang rung ba la/ /brtags pas rang log shes par 'byung / /yid bzhin rin chen nor bu bzhin/ /'gyur ba med pa'i gnas lugs dang / /thun mong dam</text></item>
<item><p>354b3</p><section></section><text>tshig gsum ldan pa'o/ /lce mnan nang yig sgra la sogs/ /de bzhin gnas skabs gzhan du yang / /snying po ye shes gzung bar bya/ /snying po gsung 'di don dang 'brel/ /skal ldan rin chen lta bu yis/ /grub mtha' ngan la gnas dus su/ /'di yis don kun rig par</text></item>
<item><p>354b4</p><section></section><text>gyis/ /'di yis rang sems ma rig na/ /sgra'am tshad ma gang gis kyang / /rig pa'i ye shes rnyed mi 'gyur/ /gzhi nyid rang 'byung 'gyur pa med/ /rtog pa rang 'byung sems kyi lam/ /ma yengs byang chub sems su gsal/ /rang 'byung 'bras bu mthar phyin pa/ /'gro don mdzad</text></item>
<item><p>354b5</p><section></section><text>la rtog pa grol/ /'od gsal dbyer med gcig gi ngang / /byang chub sems kyi rang rig 'di/ /bag chags 'khrul pa'i dbang gis na/ /brtags pas sna tshogs med bzhin grub/ /sems kyi bag chags phyir snang yang / /rig pa 'od gsal 'gyur ba med/ /sna tshogs snang</text></item>
<item><p>354b6</p><section></section><text>ba'i rang bzhin 'di/ /snying po gsung gis brjod bya ste/ /'khrul pa ma yin log snang bas/ /rang rig byang chub sems su brjod/ /rtog pa'i rtsa ba byang chub sems/ /rang rig sems la rtog par 'khrul/ /thog ma med dus bag chags dang / /rin chen gdams ngag rkyen med pas/ /rtog</text></item>
<item><p>354b7</p><section></section><text>med snying po sems ma goms/ /thag pa sbrul min snang ba bzhin/ /lus ngag sems dbyen sgyu ma'i lus/ /sna tshogs snang ba'i rang bzhin 'di/ /chos nyid yin par dbyer med pas/ /zung du 'jug pa gang dgongs pa/ /gsal ba'i sems de nyid la ni/ /chos nyid ma yin bag mi</text></item>
<item><p>355a1</p><section></section><text>snang / /thams cad snang ba'i ngo bo 'di/ /ye shes snying po nyid du mthong / /ngo bo nyid la brjod pa bral/ /rang bzhin rnam dag rig pa la/ /brjod med don du ma brjod na/ /rig pa'i don la mjal ba med/ /brjod pa'i sbra la sems drangs pas/ /ma bcos rang 'byung chos</text></item>
<item><p>355a2</p><section></section><text>nyid mthong / /rang rig sems la don rtogs nas/ /'jug thabs mi gnyis tshul gyis gnas/ /cig car rdzogs pa bde ba che/ /phyogs su ma lhung gzung ba'i sems/ /rdzogs pa'i ye shes snying po la/ /rim pa'i lam med mthar phyin nas/ /rang 'byung rtogs pa'i 'jug pa la/ /</text></item>
<item><p>355a3</p><section></section><text>de nyid snying po don ldan pas/ /'dod pa'i tshogs la yid mi 'jug /de bzhin pha rol phyin pa drug /rang 'byung rdzogs pa'i sems la gnas/ /bsam bral mi rtog dgongs pa la/ /de nyid pha rol phyin drug ldan/ /mi rtog 'dzin med tshul la gnas/ /ma yengs rig pa rgyun mi 'chad/ /</text></item>
<item><p>355a4</p><section></section><text>dmigs med shes pa pha rol phyin/ /sems nyid stong pa'i dngos med la/ /chos dang chos can mi gnas pas/ /dbyer med bden pa bzhi po don/ /dngos po ye shes 'gags ma yin/ /bden brdzun nyid kyi mthar mi 'dzin/ /snying po'i don la 'dod pa bral/ /kun bzang ye shes</text></item>
<item><p>355a5</p><section></section><text>'od gsal la/ /bsam bral ye shes nam mkha' 'dra/ /rdzogs pa ye shes ma bcos pa/ /mi 'gyur chos nyid dbyings kyi thugs/ /mi 'gag ye shes rig pa'i gsung / /dbyer med chos sku gzung 'dzin bral/ /sku gsung thugs bral sku gsung thugs/ /phyi nang mi mnga'</text></item>
<item><p>355a6</p><section></section><text>rang gsal nyid/ /'byung 'jug mi mnga' rang bzhin gnas/ /dbang po ngo la snang ba'i rnams/ /chos nyid byang chub sems su mthong / /nyon mongs lnga po ye shes lam/ /thams cad byang chub sems kyi gzhi/ /sangs rgyas nyid las gzhan ma yin/ /dag pa'i sems la brtsal</text></item>
<item><p>355a7</p><section></section><text>med de/ /brtsal ba'i kun rdzob grub ma yin/ /dam pa'i don la gang 'jug pas/ /gsang ba rdzogs pa'i don nyid la/ /chos nyid gsang ba 'di dmigs na/ /nges pa'i gdams ngag zab mo yis/ /brtsal med rang gzhag brtsal ba dang / /mi bsgom rang lugs bsgom pa</text></item>
<item><p>355b1</p><section></section><text>dang / /mi gnas tshul la 'dug pa dang / /gzhag med mnyam gzhag rang 'byung ba de/ /mi rtog don la gyi na ba/ /dge mi dge yi rnam rtog bral/ /byang chub sems kyi mtshan nyid do/ /rang 'byung byang chub brtsal ba min/ /byang chub 'dod la byang chub sems/ /yang dag don gyi snying po</text></item>
<item><p>355b2</p><section></section><text>'di/ /btsal bas rnyed par mi 'gyur te/ /zhen sems nyid la 'byung mi 'gyur/ /nyal ba'i bsam gtan 'khor lo bde/ /ma lus byang chub sems kyi dang / /chos nyid byang chub mnyam gzhag na/ /dngos med byang chub rang 'byung dang / /'dus ma byas pas bde ba'i klong / /</text></item>
<item><p>355b3</p><section></section><text>sems nyid bsam med brjod las 'das/ /ye nas rnam dag bsam du med/ /rdzogs pa'i rnal 'byor rig pa yis/ /de la ma brtsal gnas na bsgoms/ /rig pa dbyings la yan bzhag na/ /brtsal ba'i nad bral bsgom pa yin/ /bde bas snying po dri ma med/ /rig pa</text></item>
<item><p>355b4</p><section></section><text>'od gsal nyid du bsgom/ /'od gsal sems la gnas gyur na/ /rnam rtog mtshan ma rang bzhin zhi/ /skye ba med pa'i phyag rgya yis/ /rang snang kun bzang rol pa 'grub/ /dngos med dngos la mi dmigs shing / /dbu ma'i sems bral rgyu ba bral/ /sems kyi rgyu ba med pas</text></item>
<item><p>355b5</p><section></section><text>na/ /thams cad rang 'byung stong pa nyid/ /sems nyid rig pa rang 'byung ba/ /'gyur med skyod med gsal bas na/ /yi ge med pa'i snying po gsung / /dam pa byang chub sems la gnas/ /rgyal po'i dam tshig ma bcos pa/ /bsrung ba med pa'i tshul gyis bsrung / /'gyur ba</text></item>
<item><p>355b6</p><section></section><text>med pa'i phyag rgya la/ /'gyur ba med pa'i don gyis 'debs/ /mtha' dbus med pa'i dkyil 'khor la/ /ye shes 'phro 'du med par gsal/ /bsam bral rang bzhin rgyal ba'i thugs/ /byang chub sems la 'da' ba med/ /sa 'dzin rnam pa'i sems bzhin du/ gzhan</text></item>
<item><p>355b7</p><section></section><text>nas rnyed par mi 'gyur te/ /brtags na rang sems nyid la thug/ /gzhi la rang gzhag gzhan 'dod bral/ /rang sems rig pa 'gyur ba med/ /ji bzhin mi rtog chos kyi sku/ /bya bral lhun grub ji bzhin gnas/ /rang 'byung 'od gsal ye nas dag /cir yang mi dgongs</text></item>
<item><p>356a1</p><section></section><text>bsam mi khyab/ /shes rab snying rje ldan pas 'grub/ /snying po byang chub rang bzhin la/ /bsam med rang gzhag thugs su bde/ /'khor lo'am rig pa bde ba yis/ /rang gnas rig pa tshol ba nyid/ /rnam rtog yin te don la med/ /blon rigs gsum las</text></item>
<item><p>356a2</p><section></section><text>dmangs kyi yang / /chags pa'i 'du shes drang ba'i don/ /nges par spros bral rang 'byung sems/ /chags pa'i lam gyis shes mi 'gyur/ /blang dor med pa'i brtul zhugs kyang / /nges par brtags na blang dor nyid/ /rang rig bsam bral gzhag pa ste/ /don dngos 'dzin pa</text></item>
<item><p>356a3</p><section></section><text>zhen par gnas/ /rang 'byung 'od gsal snying po 'di/ /mtshan ma med pa'i rang bzhin pas/ /shes rab thabs kyi chags pa bral/ /thig le 'dod rtsol spro bsdu med/ /rang rig rtsol bral bde ba'i gnas/ /shes rab thabs la snyoms 'jug pas/ /bde ba'i bsam gtan chen po yin/ /</text></item>
<item><p>356a4</p><section></section><text>sgyu ma'i ro la ma chags pas/ /chags med ye shes rdzogs pa'i lam/ /byang chub sems kyi rang gsal 'di/ /dngos med shes rab thabs kyis 'grub/ /snang gsal 'khor lo rig pa 'di/ /ngo bo ma grub me shel 'dra/ /dngos med ye shes mthong ba grol/ /gzugs sogs</text></item>
<item><p>356a5</p><section></section><text>snang ba brtags pa yin/ /dngos po rang bzhin thams cad ni/ /chos nyid dbyings kyi thig le yin/ /de nyid sgrub pa'i thabs su ni/ /snying po rig pa nyid shar bas/ /mtha' yi mun pa ngang gis dag /sgrub med rang 'byung sgrub pa 'dis/ /khams gsum 'od gsal thugs su sgrub/ /rang</text></item>
<item><p>356a6</p><section></section><text>sems rig pa'i spyod pa bde/ /ye shes spyod pa rang gzhag nyid/ /bsal nas 'dod pa'i mtha' mi 'gegs/ /thugs rje tshogs kyi bsod nams 'dir/ /rang 'byung rig pa rtogs gyur nas/ /'gro ba drang phyir rgyun mi bcad/ /snying po sems kyi don rig na/ /ye shes mthar phyin</text></item>
<item><p>356a7</p><section></section><text>'bras bur gnas/ /mtshan dang dpe byad rang bzhin grub/ /sprul pa rang 'dod cir yang 'byung / /chu gsal ri bong can bzhin no/ /ye shes lus can de bzhin gshegs/ /me shel gzugs ltar 'gro ba sgrol/ /ye shes rang byung de bzhin gshegs/ /yan lag mi mnga' rtsis las</text></item>
<item><p>356b1</p><section></section><text>'das/ /mthar phyin dga' ba rig par gsal/ /dgongs pa rang gzhag ye sangs rgyas/ /rig pa rang gsal chos rnams la/ /gang yang bsam du med par gnas/ /de ltar byang chub sems nyid la/ /ma rig med pas 'khor ba med/ /sems can skye ba'i rgyu ma gnas/ /rang 'byung</text></item>
<item><p>356b2</p><section></section><text>sems la rtag par gzhug /srid pa'i chos la rgyu med pas/ /mya ngan 'das pa'i lam dang bral/ /ma skyes pa yi chos rnams la/ /nam yang skye bar mi 'gyur te/ /sangs rgyas sems can rang bzhin gcig /sems kyi ye shes gsang ba 'di/ /snying po don las rmad du byung / /rang</text></item>
<item><p>356b3</p><section></section><text>'byung che ba bdag nyid sku/ /rang rig bde ba rdzogs pa che/ /thugs rje snang ba sprul pa'i sku/ /ngo bo ma grub gsang ba'i sems/ /snang dang mi snang dbyer med do/ /yod dang med pa byang chub sems/ /snang ba rang rig tha dad pa/ /don dang rtags la sogs pa'i rnams/ /rnam pa</text></item>
<item><p>356b4</p><section></section><text>tha dad bag chags snang / /yang dag ma yin 'khrul pa'i sems/ /bsam pa'i dbang gis der 'gyur ro/ /bde gshegs ye shes gsang ba de/ /ma mthong rnam rtog spros 'chal pas/ /stong nyid rig pa'i man ngag yin/ /dran rtog rlung gi rgyu ba bral/ /mtha' ru ma skyes</text></item>
<item><p>356b5</p><section></section><text>bsam gtan bya/ /chos dang chos nyid gang yang min/ /nam mkha' lta bu bdag med pa/ /ye shes stong pa'i ngo bo'o/ /rang bzhin stong pa mtshan ma med/ /rnam thar gsum ldan bde ba che/ /chags med gzhi yi lam nas 'jug /mtshan med ngang la gnas pa na/ /rang 'byung 'bras bu dang gis 'char/ /</text></item>
<item><p>356b6</p><section></section><text>yon tan nam mkha' mtha' dang mnyam/ /rang gi ye shes snang ba la/ /'bar ba'i dkyil 'khor rang bzhin gsal/ /rgyun gyi 'khor lo sku yi dang / /chags bral dag pa rig pa'i rgyan/ /rang rig gsal ba ting 'dzin nyid/ /mi zad</text></item>
<item><p>356b7</p><section></section><text>'khor lo bsam du med/ /sgro bral stong nyid zhi gnas la/ /'du shes 'jug med mnyam gzhag la/ /mtshan med zhi gnas lhag mthong 'brel/ /mos 'jug lam la gang gnas nas/ /mi rtog gsal ba'i don gyis go/ /bsam dang bral ba'i ye shes ni/ /snying po don la</text></item>
<item><p>357a1</p><section></section><text>rtog pas 'jug /thabs bral rig pa rtsol bas tshol/ /ra gan gser 'dod de bzhin no/ /'dod pa'i sems dang ma bral na/ /snying po don la bdag 'dzin byed/ /bde ba'i sems la re ba na/ /rtog pa'i rjes 'jug zhi gnas yin/ /rang lus sems sum</text></item>
<item><p>357a2</p><section></section><text>rtogs par/ /'dra 'bag lha yi rnam pa gzung / /lus kyi dben pas chos nyid tshol/ /rang lus sems su shes pas na/ /gang na gnas kyang sems nyid dben/ /snang srid sems su shes pas na/ /dbang po yan lag ye shes gsal/ /snying po don gyi rang bzhin la/ /ci yang</text></item>
<item><p>357a3</p><section></section><text>mi bsgom gang yang min/ /khyu mchog sems ltar ma bcos pa/ /rang gzhag rig pa'i 'khor lo nyid/ /dus gsum du yang btang gzhag med/ /gang yang mi 'dzin dgag pa med/ /snying po don gyi rang bzhin la/ /skyon dang yon tan gnyis med pas/ /rdzogs pa'i lta ba</text></item>
<item><p>357a4</p><section></section><text>blang dor med/ /'jug med ting 'dzin ma yengs pa/ /'od gsal rgyal ba'i sems nyid yin/ /rang 'byung thugs kyis ma bcos pa/ /rnam dag rgyal ba'i sku gsung thugs/ /brtsal med snying po don las 'byung / /byang chub sems kyi don nyid la/ /nges pa'i theg gcig</text></item>
<item><p>357a5</p><section></section><text>snying po'i don/ /phyag rgya rim bzhi sbyor ba drug /bsam pa'i theg pa sna tshogs pa/ /drang ba nyid 'gyur nges pa min/ /ngo bo nyid la mthon dman med/ /mos 'jug bsam pa'i rtog par zad/ /sems nyid nyag gcig phyogs bral ba/ /du ma'i 'bras med lam du min/ /ma bcos</text></item>
<item><p>357a6</p><section></section><text>rnal 'byor rdzogs pa'i lam/ /mi gnas rang bzhin sems su gcig /ma bgrod mthar phyin 'bras bu'am/ /rgyu rkyen bral ba skye 'jig med/ /gdod nas rang 'byung snying por gsal/ /rig drug ji ltar snang ba dang / /mya ngan 'das pa'i rang bzhin la/ /dbyer med</text></item>
<item><p>357a7</p><section></section><text>rang 'byung sems su gcig /ris drug sems kyi rtog pa dang / /ye shes rang gsal rig pa nyid/ /khyad par med de snying por gcig /khams gsum 'khor ba snang ba dang / /mya ngan 'das pa'i ye shes nyid/ /rtogs ma rtogs kyis gnyis su byung / /rtogs pas</text></item>
<item><p>357b1</p><section></section><text>rang sems nyid la thugs/ /gzhan 'dod re ba rtsol ba bral/ /rang sems rnam dag ye sangs rgyas/ /kun bzang rgyal ba'i sems nyid bde/ /mtha' yas 'gro ba thams cad la/ /rgyal ba'i ye shes rang chas ldan/ /bsam bral rang lugs cir mi dgongs/ /ye shes nam mkha'i</text></item>
<item><p>357b2</p><section></section><text>mkha' dang mnyam/ /yid la mi byed bya ba btang / /'khor ba mya ngan 'das pa yi/ /rnam pa phra rags cir snang yang / /rang gzhag bsam bral nyid du bde/ /chu yi snang ba de bzhin du/ /phra rags rnam rtog ye shes nyid/ /rang rig gnyug ma pad+ma ltar/ /'khor bar gnas kyang gdod</text></item>
<item><p>357b3</p><section></section><text>nas dag /mtshan ma'i rnam pa ci 'byung yang / /chu shing lta bur snying po med/ /ma rig 'thibs pa'i 'khor ba na/ /rig pa mar me lta bur gsal/ /rnam par rtog pa cir 'gyur yang / /rang rig gnyug ma'i rgyun mi bcad/ /nam langs sems dang nub kha bzhin/ /ye shes don</text></item>
<item><p>357b4</p><section></section><text>gsal de bzhin no/ /ma bsgrubs rang gsal ngang gis 'byung / /skal ldan ma bcos rnal 'byor pas/ /sems nyid steng kha ltar gnas na/ /lus ngag rtsol ba ngang gis zhi/ /bde ba'i ye shes mi rtog pa/ /shes rab gsal ba'i snying por phyin/ /mthar phyin rang 'byung mi rtog pa/ /dri med rgyal ba'i</text></item>
<item><p>357b5</p><section></section><text>ye shes gsal/ /rang gnas 'gro ba yongs la khyab/ /nam mkha' lta bur dbyer med pa/ /'gro ba'i sems las gzhan la med/ /rtog med ngang la rang shar ba'i/ /rig pa bde ba'i mtshan nyid can/ /'dzin pa dag byed ye shes ni/ /ma bcos ngang gis rang rig gsal/ /ye shes</text></item>
<item><p>357b6</p><section></section><text>thig le'i don 'di ni/ /shes rab gsal bas bdag la bstan/ /bde ba'i rang rig rtog pa bral/ /rang gnas ye shes 'od gsal sems/ /mthong bas the tshom rgyu ba bral/ /ye shes ngang gnas sgrib pa med/ /thams cad ye shes gsal mthong bas/ /snying po don la gos pa med/ /rnam</text></item>
<item><p>357b7</p><section></section><text>dag rig pa'i 'khor lo 'di/ /rtsol bral rang 'byung ye shes yin/ /rang 'byung ye shes kun gyi bdag /lus dang bral ba yan lag med/ /sgro skur bral ba'i dngos gzhi can/ /snying po kun bral kun gyi bdag /ma bcos rig pa'i ting 'dzin gsal/ /bya ba med bzhin don kun rdzogs/</text></item>
<item><p>358a1</p><section></section><text>rang 'byung gnyug ma kun gyi gzhi/ /bgrod med rnal 'byor lhun grub lam/ /ji bzhin kun rdzogs 'bras bu nyid/ /thig le dbyer med gcig gi ngang / /sems nyid bya bral rdzogs pa'i gter/ /bde ba'i ye shes mi rtog thugs/ /skal ldan dang po nyid nas rdzogs/ /'gro drug</text></item>
<item><p>358a2</p><section></section><text>'khor ba'i rtog pa dang / /rgyal ba'i ye shes mya ngan 'das/ /bde chen rig pa gcig gi ngang / /rang 'byung ji bzhin ma bcos pa/ /lhun rdzogs spros pa med pa'i ngang / /bsam du med pa'i ye shes 'di/ /rnam par rtog pa'i rgyu ba bral/ /dus gsum mi mnga' rgyun mi 'chad/ /sems</text></item>
<item><p>358a3</p><section></section><text>nyid grub pa'i lam mchog 'di/ /dbyer med kun la ldan bzhin du/ /snang ba'i lam med 'khor bar 'khyam/ /sdug bsngal rtsol ba'i nad kyis gdungs/ /des na snying po sgron ma 'di/ /phyi rabs rnal 'byor rnams don du/ /bla ma 'phags pa'i byin rlabs dang / /mos pa'i mthu ldan</text></item>
<item><p>358a4</p><section></section><text>bdag gis rtogs/ /snying rjes kun bslang yongs la bsngo/ /snying po de kho na nyid kyi sgrub thabs/ yang dag pa'i sa la gnas pa/ slob dpon na ro pas mdzad pa rdzogs so// //rgya gar gyi paN+Di ta badzra gu na b+ha dra dang lo tsA ba rin chen rgyal mtshan gyis bsgyur ro// //</text></item>
<item><p>358a5</p><section></section><text>@##/ /rgya gar skad du/ ma hA su kha a mr-i ta pra b+ha nA ma/ bod skad du/ bde ba chen po'i bdud rtsi'i 'od ces bya ba/ dpal dgyes pa'i rdo rje la phyag 'tshal lo/ /'khor lo pad+ma rgyas gang ba/ /rang gi gnas ni nyid du 'khyil/ /sangs rgyas kun gyi gsang ba ste/ /'gro ba kun la rang bzhin</text></item>
<item><p>358a6</p><section></section><text>gnas/ /yang dag pa de rab tu bshad/ /yang dag pa yang rnam pa bzhi/ /de ni lus la rab tu gnas/ /'di ltar shes pa'i lus nyid ni/ /bde ba chen po'i sku zhes bya/ /lte ba gsang ba'i drug cu bzhi'o// sprul pa'i yig 'bru dkar po bkod/ /A li kA li g.yas dang g.yon/ /ye shes</text></item>
<item><p>358a7</p><section></section><text>bzhi yi yi ge oM/ /dbus kyi ri bong 'dzin par ro/ /sprul pa'i dkyil 'khor zhes su bshad/ /sems kyi gnas su sku sogs brgyad/ /kha dog dkar po yi ge dgu / hUM prUM trAM hriM khaM yig rnams/ /dbus nas byang du rim bzhin dgod/ /mtshams su laM la sogs pa bzhi/ /mtshan ma med pa'i</text></item>
<item><p>358b1</p><section></section><text>sku zhes bshad/ /longs spyod rdzogs pa'i sku bcu drug /mgrin pa'i gnas su yang dag skyes/ /de yi ri bong 'dzin par oM/ /ya wa ra la yi ge rnams/ /shar nas byang du rim bzhin no/ /rtogs yul bcu rlung gnyis kyi gnas/ /'byung bzhi'i rtags ni 'dzin par bshad/ /sa bon zla ba</text></item>
<item><p>358b2</p><section></section><text>rgyas 'dra ba/ /bde ba chen po'i gnas su 'khyil/ /sum cu rtsa gnyis rang bzhin gnas/ /de yi gnas na A li gnyis/ /g.yas dang g.yon gnyis mgo dang mjug /gcig tu phrad pas brgyan pa yin/ /de dbus haM las sra ma na/ /longs spyod mkhyen la bde chen thur/ /thabs</text></item>
<item><p>358b3</p><section></section><text>dang shes rab tshul du gnas/ /chos dang sprul pa'ang de bzhin no/ /kun gyi dbus nas ri bong 'dzin/ /'khor lo yi ge kha dog dkar/ /yaM las 'byung ba rlung dkyil 'khor/ /ha gnyis gnas su bsam par bya/ /de steng raM byung gru gsum me/ /rang gi gnas su bsam par bya/ /de</text></item>
<item><p>358b4</p><section></section><text>ltar rang bzhin kun shes nas/ /ye shes chen po'i byin rlabs las/ /rlung gis me bus bcu drug 'bar/ /de nyid ye shes me zhes bya/ /lte bar gtum mo sbar ba yis/ /de bzhin gshegs pa lnga bsregs te/ /spyan la sogs pa yang bsregs nas/ /kun gyi lus bsregs mgo</text></item>
<item><p>358b5</p><section></section><text>gcig bsams/ /longs spyod gsum skar 'byung bzhi'o/ /bsregs nas g.yas 'byung sangs rgyas dang / /sems can kun bsregs dbu ma g.yon/ /thim ste bde chen g.yon nas bskor/ /bsregs nas rna ba g.yas su 'du/ /mkha' 'gro ma kun bsregs gcig byed/ /</text></item>
<item><p>358b6</p><section></section><text>a ba d+hU tI'i gnas nas byung / /sangs rgyas sems can gnyis med bsregs/ /steng gi zhabs su sra ma na/ /bde ba chen po'i lus kyang skyes/ /haM dkar las byung ser po dkar/ /lus skyes mi la ye shes bskyed/ /de ru ma nus chu yi rtsa/ /g.yon gyi rtsa nas sprul pa ru/ /der ni yang</text></item>
<item><p>358b7</p><section></section><text>dag rab tu gzung / /de ru mi gnas sam po ka /rtsa ba'i rdo rje lam nas 'gro/ /sam po ka nas chos sku'o/ /lus rnams yang dag skye bar 'gyur/ /skyes nas bskal pa'i bar du gnas/ /chos kyi gnas su ma skyes na/ /nir ma ka yi gnas su bsam/ /yang dang yang du 'di bzhin bya/ /</text></item>
<item><p>359a1</p><section></section><text>rnam rtog med pa'i rnal 'byor skye/ /yar gyis bsregs shing mar gyis gso/ /rnal 'byor mig gi 'od zer gyis/ /rtag tu 'di la blta bar bya/ /nam zhig 'di la brten gyur na/ /mtshan ma lnga 'am yang na g.yo/ /'bar zhing g.yon yig go bcad/ /bcad pas bzhi</text></item>
<item><p>359a2</p><section></section><text>po yang yang zhu/ /rtsa ba'i rdo rje lam nas ni/ /til gyi 'bru bzhin rgyas par 'byung / /rnal 'byor mthar phyin 'bras bu ste/ /bde ba chen po'i sku zhes bya/ /gzhan gyi don sogs yon tan rnams/ /'bad pa med par lhun gyis grub/ /bla na med pa'i dgongs rgyud 'di/ /dpal gyi zhabs kyis</text></item>
<item><p>359a3</p><section></section><text>bdag la bstan/ /rkyen dang rnal 'byor gnyis su 'gyur/ /bde ba chen po zhes su bstan/ /sbyor ba'i rgyud ni thams cad las/ /rgyal ba rnams kyis sbas ba bshad/ /shin tu sbyangs la rab gnas pa'i/ /snod ldan bdag nyid chen pos gzung / /lus sems bde bar spyad nas ni/ /</text></item>
<item><p>359a4</p><section></section><text>nying mtshams sbyor ba bsten par bya/ /bdag gis brtsams kyi bdud rtsi 'od/ /'di ltar khams gsum kun kyang de/ /shing dang 'dra bar mtshungs pa'o/ /yang dag bde bas 'tsho bar shog /rnal 'byor gyi dbang phyug chen po dpal ye shes rin po che'i zhal snga nas mdzad pa rdzogs</text></item>
<item><p>359a5</p><section></section><text>so// @##/ /rgya gar skad du/ bod+hi tsi t+tabin+hu u pa de sha nA ma/ bod skad du/ byang sems thigs pa'i man ngag ces bya ba/ dpal dgyes pa'i rdo rje la phyag 'tshal lo/ /sa bon zla ba rgyas 'dra ba/ /'khor lo chen po'i gnas su 'khyil/ /sangs rgyas kun byi snying po ste/ /</text></item>
<item><p>359a6</p><section></section><text>'gro ba kun la rang bzhin gnas/ /yang dag par te dang por bshad/ /rtog yul chu rlung gis 'khyags te/ /de na sdug bsngal sna tshogs bskyed/ /de 'gags nas ni 'jug par 'dod/ /cha ni sna rtser bsgom par bya/ /pad+ma'i lte bar shes rab thabs/ /kha sbyor bar ni der gas pa/ /</text></item>
<item><p>359a7</p><section></section><text>shel ltar dri med yungs kar ro/ /rnga 'brum brgyar gshags skar khung ni/ /thabs kyi cha yi dkyil 'khor du'o/ /ba thag yi ger ldan pa yis/ /rdo rje las su dkri bar bya/ /rnal 'byor mig gi 'od zer gyis/ /yungs kar dag la blta bar bya/ /nam zhig de la brten 'gyur na/ /mtshan</text></item>
<item><p>359b1</p><section></section><text>ma lnga dag 'byung bar 'gyur/ /rgyal ba skyed par byed pa yi/ /tshogs kyi rang bzhin dri ma med/ /'di ltar khams gsum kun kyang ste/ /rgyu yi ye shes dmigs med pa/ /gnyis su med pa'i rnam pa ste/ /rnal 'byor chen po'i ye shes so/ /sna yi lam nas 'phro ba yi/ /rang gi gnas nas rlung</text></item>
<item><p>359b2</p><section></section><text>bskyod pa'o/ /g.yon pa dang ni 'bar ba yis/ /skar khung dag gi lam nas ni/ /'khor lo cher ni 'gro bar 'dod/ /yang dag pa ste 'ju bar 'gyur/ /rtsa yi rdo rje'i lam nas ni/ /til gyi 'bru bzhi rgyas par 'gyur/ /rnal 'byor mthar phyin 'bras bu ste/ /bde ba chen po'i sku zhes bya/ /</text></item>
<item><p>359b3</p><section></section><text>gzhan gyi don sogs yon tan rnams/ /'bad pa med par lhun gyis grub/ /ye shes drug pa gsang chen po/ /rgyu zhes bya ba yin par bshad/ /sangs rgyas zhabs kyis bdag la bstan/ /rkyen dang rnal 'byor gnyis su 'gyur/ /'bras bu bzhi ni gsang chen bo/ /bde ba chen po zhes bya</text></item>
<item><p>359b4</p><section></section><text>ste/ /sbyor ba'i rgyud ni thams cad las/ /rgyal ba rnams kyis sbas pa yang / /shin tu sbyangs la rab gnas pa'i/ /snod ldan bdag nyid chen pos gzung / /lus sems bde bar spyad nas ni/ /nying mtshams sbyor ba bsten par bya/ /sangs rgyas zhabs kyis bstan pa'o/ /thabs dang shes</text></item>
<item><p>359b5</p><section></section><text>rab gnyis med pa'i/ /byang chub sems kyi ye shes 'di/ /sangs rgyas 'dod pa bsgom par shog/ //thabs dang shes rab gnyis su med pa byang sems thigs pa'i man ngag ces bya ba/ rnal 'byor gyi dbang phyug chen po las kyi zhabs kyi zhal snga nas mdzad pa rdzogs so// //</text></item>
<item><p>359b6</p><section></section><text>@##/ /rgya gar skad du/ ra ha s+ya A nan+da ti la ka nA ma/ bod skad du/gsang chen dga' ba'i thig le zhes bya ba/ bcom ldan 'das dpal pad+ma las byung ba la phyag 'tshal lo/ /'gro ba'i nyon mongs sel mdzad pad+ma las byung lha mo'i mchog gnyis dga' ba'i mgon/ /'gro ba'i</text></item>
<item><p>359b7</p><section></section><text>sdug bsngal zhi mdzad khro bo'i rgyal po dga' byed thugs rje'i dgos/ /'gro ba bde ba sbyin mdzad phongs pa thams cad skyob pa lha yi gtso bo mchog /srid gsum skyob 'os 'byor pa ma lus 'byung la rab tu dad pas phyag 'tshal lo/ /rdo rje theg pa 'di la zhugs pa'i rnal 'byor</text></item>
<item><p>360a1</p><section></section><text>pa dag /sku dang gsung dang thugs gsang chen dag gis/ /lhan cig skyes pa'i dga' ba'i thig le la 'jug pa bshad par bya'o/ /de la re zhig dang por sku'i gsang chen brjod par bya ste/ 'dir bya ba'i rgyud la zhugs pa ltar tha dad par snang ba'i lha yi dmigs pa ni mi bya'i/ /gang la</text></item>
<item><p>360a2</p><section></section><text>bdag tu brtags shing mi gsang bar brtags pa'i lus 'di nyid kho na la lhar dmigs par bya'o/ /de ci'i phyir zhe na/ myur du yongs su dag par rtogs par 'gyur ba'i phyir ro/ /tha dad pa ni de las bzlog pa'o/ /de'i phyir gsungs pa/ rnal 'byor yang dag ma yin sems/ /lha</text></item>
<item><p>360a3</p><section></section><text>la dmigs par byed pa dag /rnal 'byor gzugs brnyan rang bzhin te/ /lugs ma la sogs rnal 'byor skye/ /yang dag mchog sems rnal 'byor skye/ /lha la dmigs par byed pa dag /rang gi dam tshig bdag sbyor bas/ /mi 'gyur dam pa 'grub par byed/ /ces so/ /ci'i</text></item>
<item><p>360a4</p><section></section><text>phyir dang po'i dmigs pa dor zhe na/ /'di ni dam pa'i bsgrub pa ste/ /gang gsungs pa/ tha mal rnam rtog gzhom pa'i phyir/ /rang la lha yi ngar 'dzin bya/ /zhes so/ /yang gsungs pa/ de nas bcom ldan 'das phyag na rdo rje byang chub sems dpa' chen pos/ bcom ldan 'das kyis</text></item>
<item><p>360a5</p><section></section><text>bde ba chen po so sor gsungs pa thos nas/ ched du brjod pa'i ched du brjod do/ /tha mal rnam rtog gzhom don du/ /yang dag bsgom pa rab grags kyi/ /tha mal gnas skabs choms nas ni/ /sgom pa'ang bsgom par mi bya'o/ /byang chub sems dpa'i da ni de lta'o/ /de de lta</text></item>
<item><p>360a6</p><section></section><text>mod kyi 'on kyang mi gtsang ba'i lus 'di sbyangs la sangs rgyas kyi skur rnam par bsgom par bya'o zhes so/ /thabs gang zhig gis 'di bsgom par bya/ 'dir ni skyes nas drod gsher dang / mngal dang / sgo nga dang / rdzus te 'byung ba dag gis bsgom mo/ /ji ltar 'gro ba dang 'dren</text></item>
<item><p>360a7</p><section></section><text>pa nyid do/ /brjod pa mi 'dra ba nyid kyis bstan te/ rnal 'byor rnam gsum zhes bya ste/ byin gyis brlabs dang yongs brtag dang / /gzugs nyid yongs su rdzogs pa dag /rnal 'byor yin zhes sangs rgyas gsung / /de bzhin du dang po dam tshig byin gyis brlab pa'o/</text></item>
<item><p>360b1</p><section></section><text>rnal 'byor spyod pa dag gis brtags/ /dbu ma yongs su rdzogs pa dag /rnal 'byor gyi ni cho gar bshad/ /ces so/ /'di ni rim pa las ma 'das pas bsgom ste/ gang gsungs pa/ dang po'i las can rnal 'byor pa/ /de sprul sku la goms par bya/ /sprul pa'i sku</text></item>
<item><p>360b2</p><section></section><text>ni brtan gyur nas/ /longs spyod rdzogs pa brtan par bsgom/ /sprul pa'i sku ni gsal gyur cig /longs spyod rdzogs pa gsal tsam na/ /chos sku dmigs pa med pa ste/ /'di ni mdor bsdus smos pa'o/ /zhes so/ /rim pa gnyis kyang de bzhin te/ ji skad du</text></item>
<item><p>360b3</p><section></section><text>slob dpon Dom+bi pas bshad pa/ bskyed pa'i rim pa bsgom pa blo bzangs kyis/ /rtag tu dang po nyid du bya ba ste/ /phyag rgya sngags ni rnam par dag tsam dang / /cho ga thams cad brjod par bya ba min/ /phyi nas khyad par ldan zhing bde blag tu/ /yud tsam re res de nyid sems</text></item>
<item><p>360b4</p><section></section><text>gcig na/ /srid pa 'jig pa'i rdzogs rim bsgom pa ni/ /lhan cig skyes pa rtag tu bsam par bya/ /zhes so/ /'di ni thams cad du gnas pa ma yin pa ste/ ji skad gsungs pa/ tha mal rnam pa gzhom don du/ /rang la lha yi ngar 'dzin bya/ /ngar 'dzin de yang</text></item>
<item><p>360b5</p><section></section><text>gzhom pa'i phyir/ /dmigs pa med pa rnam par bsgom/ /gang tshe sems ni mnyam gnas pa/ /de tshe de nyid yin par nges/ /zhes pa dang / yang gsungs pa/ tha mal rnam pa gzhom don du/ /yang dag bsgom par rab grags kyi/ /tha mal gnas skabs choms nas</text></item>
<item><p>360b6</p><section></section><text>ni/ /sgom pa'ang bsgom par mi bya'o/ /zhes so/ /thogs pa med pas 'di gnas te/ /gang gsungs pa/ phyag na rdo rjes yang gsol pa/ bcom ldan 'das lus dang ldan par bsgom pa 'di la dgos pa ci mchis/ bcom ldan 'das kyis bka' stsal pa/ gsang</text></item>
<item><p>360b7</p><section></section><text>ba'i bdag po dgos pa yod do/ /bcom ldan 'das mtshan ci skad ces bgyi ba mchis/ /rdo rje 'dzin pas bka' stsal pa/ sangs rgyas kyi de kho na nyid ces bya ba'o/ /sangs rgyas kyi de kho na nyid ces bgyi pa de ji lta bu/ rnam pa thams cad mkhyen pa'o/ /de ci nus can</text></item>
<item><p>361a1</p><section></section><text>zhig gam/ de ni de bzhin du bden no/ /de ci'i phyir zhe na/ rdo rje 'dzin gyis bka' stsal pa/ mtshan sum cu rtsa gnyis dang / dpe byad bzang po brgyad cus brgyan pa'i sku 'di ni nga yin no/ /de ci'i phyir zhe na/ yul rnams kyis rgyus nga bsgrub par bya ba yin pas</text></item>
<item><p>361a2</p><section></section><text>na'o/ /phyag na rdo rjes yang gsol pa/ ci bcom ldan 'das bems po'am/ rdo rje 'dzin gyis bka' stsal pa/ nga ni me long lta bu'i ye shes so/ /me long lta bu'i ye shes de ji lta bu/ rdo rje 'dzin gyis bka' stsal pa/ de bden pa yang ma yin zhing brdzun pa yang ma yin la/ blang</text></item>
<item><p>361a3</p><section></section><text>bar bya ba yang min la dor bar bya ba yang min no/ /de bzhin du mnyam pa nyid kyi ye shes kyang nga'o/ /so sor rtog pa'i ye shes kyang nga'o/ /bya ba nan tan gyi ye shes kyang nga'o/ /de bzhin du shin tu rnam par dag pa'i chos kyi dbyings kyi ye shes kyang nga'o/ /de bas na byang chub sems</text></item>
<item><p>361a4</p><section></section><text>dpa' chen po byang chub 'di/ dngos po med pa de skad du ma smra shig /dngos po med nyid dngos po 'ang nga / /de bzhin gshegs par gdod nas grol/ /mchog gi sku dang ldan pa ste/ /zab cing rgya che'i sku mnga' ba/ /he ru ka nga'o sems dpa' che/ /bdag med ma dang thabs cig</text></item>
<item><p>361a5</p><section></section><text>sbyor/ /bde chen nga ni bems po min/ /'jig rten gzhug phyir bems po nga zhes/ /yang gsungs pa/ gzugs brnyan rang bzhin ji lta ba/ /de bzhin bsgom bya'i dngos gang yang / /stong zhing snang med gnas mchog ste/ /de tshe sdig dang bsod nams med/ /dper na chu nang</text></item>
<item><p>361a6</p><section></section><text>zla ba ni/ /grogs dag bden min brdzun pa'ang min/ /de bzhin dkyil 'khor 'khor lo 'di/ /dang zhing gsal ba'i ngo bo'o/ /zhes so/ /de bzhin du/ oM swa b+hA ba shud+d+haH sarba rmAH swa b+hA ba shud+d+ho\u0f85haM/ zhes gsungs so/ /'di ni med pa las brtags pa tsam ma yin pa ste/</text></item>
<item><p>361a7</p><section></section><text>gang gsungs pa/ lha yi sku yi sbyor ba yang / /skyes tsam nyid nas mngon par gnas/ /kha dog phyag zhal dbyibs 'dra las/ /cung zad rang bzhin bag chags so/ /zhes pa dang / yang gsungs pa/ bcom ldan 'das kyis bka' stsal pa/ sems can sangs</text></item>
<item><p>361b1</p><section></section><text>rgyas yin pa la/ /cung zad glo bur dri mas bsgribs/ /de bsal ba ni sangs rgyas so/ /zhes so/ /'di yi bsgrub pa nyid ci gang gi tshe mngon sum du gyur pa kho na'o/ /'di ni sku'i gsang chen mngon par brjod pa'o// //da ni gsung gi gsang chen mngon par brjod par bya ste/ sku'i gsang</text></item>
<item><p>361b2</p><section></section><text>chen la gnas pa de'i ngag gi gnas su yi ge hrIH dmar po las pad+ma 'dab ma brgyad pa bsams la/ lce'i 'dab ma la yi ge hUM dkar po las rdo rje dkar po bsams te/ oM badzra dzi hwa zhes pas byin gyis brlabs la/ de nyid du de thim pas rdo rje'i rang bzhin du mos pa bskyed de/ khro bo'i</text></item>
<item><p>361b3</p><section></section><text>brjod pa'am/ rdo rje'i brjod pas rang gi bla ma'i gdams ngag dang mthun pa'i bzlas pa bya'o/ /de la khro bo'i brjod pa ni/ sprin byung 'brug sgra yi ge hUM/ /zab mo rdo rje'i tshig brtan pa/ /khro bo gsal ba khro chen po'o/ /rdo rje'i tshig ces grub pa'o/ /zhes pa'o/ /rdo rje'i</text></item>
<item><p>361b4</p><section></section><text>brjod pa ni/ lce rtse shin tu mi bsgul zhing / /so dang mchu gnyis 'byar byas pa/ /rtog pa kun la sbyar ba ste/ /rdo rje'i brjod pa sgra yangs pa'o/ /zhes so/ /de yang thun mong gi yan lag ni/ rtog pa kun las btus pa las gsungs pa/ bzlas brjod byed tshe khro mi bya/ /</text></item>
<item><p>361b5</p><section></section><text>yul gyi bdag nyid dga' mi bya/ /zhum dang mi dga' 'jigs pa dang / /'jungs dang nga rgyal yongs su spang / /zlos tshe ci yang mi bsam zhing / /yan lag 'gyur bar mi bya'o/ /kun rtog rlung gis bskyod nas ni/ /ci yang rung ba mi bsam mo/ /rig sngags lha ni ma</text></item>
<item><p>361b6</p><section></section><text>gtogs pa/ /sgom pa mchog tu gyur pa yang / /zlos pas bzlas brjod byed pa'i tshe/ /kun rtog bzung nas mi bsam mo/ /zhes pa la sogs pa'o/ /de ltar zhugs pa des ci tsam gyi dngos grub tu 'gyur/ phreng ba las ltos pa ni/ mkhas pas gsang</text></item>
<item><p>361b7</p><section></section><text>sngags yi ge ni/ /bco lnga man chad grangs rnams la/ /yi ge'i sdom ni du yod pa/ /de snyed 'bum phrag bzlas brjod bya/ /yi ge sum cu rtsa gnyis la/ /bzlas brjod sum 'bum bya bar bshad/ /yi ge de las lhag pa las/ /sngon du bsnyen pa khri</text></item>
<item><p>362a1</p><section></section><text>bya'o/ /sngon du bsnyen pa med par yang / /las rnams phal ni 'grub par 'gyur/ /zhes gsungs so/ /gang du dus la ltos pa ni/ /rdzogs ldan dus su yi ge 'bum bzlas te/ /gnyis ldan dus kyi sngags pas 'bum phrag gnyis/ /gsum ldan dus su de nyid gsum</text></item>
<item><p>362a2</p><section></section><text>du 'gyur/ /bye ba phrag sum 'bum bzhi rtsod dus sbyar/ /zhes gsungs so/ /gzhi la ltos pa ni/ rgyud la lar ni ci nas sngags bye ba bzlas par gsungs so/ /bsod nams 'bring po rnams kyis 'bum bzlas par bdag smra'o/ /bsod</text></item>
<item><p>362a3</p><section></section><text>nams che bas khri bzlas pas shin tu myur bar 'grub po/ /de ltar rdo rje can chen po rgyud kyi bdag pos gsungs so/ /bsod nams chung ba'i sems can rnams kyis ni bye ba bzlas par gsungs so/ /sems can 'bad rtsol chung ba rnams kyis ni 'bum bzlas par</text></item>
<item><p>362a4</p><section></section><text>bdag smra'o/ /sems can bsgom pa la gzhol ba rnams kyis ni khri kho na bzlas par bya'o/ /sems can 'dod chags la zhugs pa rnams kyi sngags kyi bzlas pa ji ltar lags/ blun pa dang lkugs pa'i rigs can rnams kyi sngags kyi grangs ji ltar lags/ /</text></item>
<item><p>362a5</p><section></section><text>shin tu dmigs pa'i sngags kyi bzlas pa ji ltar lags/ 'di ltar phan tshun smra bas bzlas na dngos grub gzhan du 'gyur ro/ /gal te man pa'i sems kyis nyon mongs bzhin pas bzlas na/ bskal pa skar ma lta bu bye bar yang de la dngos grub med do zhes gsungs</text></item>
<item><p>362a6</p><section></section><text>so/ /'di'i grub pa nyid ci/ bya ba nges pa thob pa nyid do/ /'di ni gsung gi gsang chen mngon par brjod pa'o// //da ni thugs kyi gsang chen brjod par bya ste/ sngar bshad pa'i sku dang gsung gsang ba chen po la gnas pa des/ dngos po thams cad dang</text></item>
<item><p>362a7</p><section></section><text>bral zhing / /phung pho khams dang skye mched dang / /gzung dang 'dzin pa rnam spangs pa/ /chos bdag med pa mnyam pa nyid/ /rang sems gzod nas ma skyes pa/ /stong pa nyid kyi rang bzhin no/ /zhes pa rtogs pa'o/ /'di yang gang rig pa'i rjes su</text></item>
<item><p>362b1</p><section></section><text>'gro ba ni/ 'phags pa nA ga rdzu na'i zhal snga nas mdzad pa'i dbu ma las grub pa'o/ /thabs kyi rjes su 'brang ba dag gis ni/ rlung dang / rtsa dang / thig le dang / phra mo dang / rdo rje nor bu'i nang dang / rig ma la brten pa dang / ril por 'dzin pa dang / rjes su 'dzin</text></item>
<item><p>362b2</p><section></section><text>pa dag gi 'grub po/ /bgrang dang rjes su 'gro dang gnas/ /mtshan nyid de nas rnam ldog dang / /yongs su dag pa nyid dang drug /'di ni 'ong ba gzung bar dran/ /'dir thun mong min pa sbyar ba rlung las grub pa'o/ /lte bar tsaN+DalI sbar bas/ /de bzhin gshegs pa lnga</text></item>
<item><p>362b3</p><section></section><text>bsreg cing / /spyan la sogs pa yang bsregs te/ /bsregs pas haM las zla ba 'bab/ /rtsa las grub pa'o/ /ji skad du/ kam+Ya la AR+Yas bshad pa/ thig le sgra ni rnam spangs pa'o/ /zhes so/ /thig le dang phra mo dag gi 'grub pa'o/ /chu bo'am lteng ka'i</text></item>
<item><p>362b4</p><section></section><text>chu ni dri med dag la zla ba gnas pa ltar/ /de bzhin de la rim gyis 'jig pa rnal 'byor pa yis rtag tu bsam/ /me long la ni rlung dag rim gyis zar pa bzhin du'ang blta bya ste/ /ril por 'dzin pa la bya ba'i rim pa 'di ni de bzhin rab tu brtag ces bya ba ni/ rdo rje</text></item>
<item><p>362b5</p><section></section><text>nor bu'i nang du rtogs pa'i 'grub pa'o/ /rdo rje nyi ma nub pa na/ /bsgrub pa kun du brtsam par bya/ /skya rengs 'char ba'i dus dag tu/ /'grub 'gyur 'di la the tshom med/ /ces pa ni/ rig ma la brten pas 'grub pa'o/ /ril por 'dzin pa rjes su gzhig</text></item>
<item><p>362b6</p><section></section><text>pa ni/ chu bo'am lteng ka'i chu ni zhes bya ba la sogs pa sngar 'das ma thag pas 'grub pa'o/ /'di dag ni shes rab ye shes la brten pas 'grub la/ gsang ba gnyis ni bum pa'i dang gsang ba'i dbang las 'byung ba'o/ /yong ni thugs kyi gsang chen ma</text></item>
<item><p>362b7</p><section></section><text>grub par nyon mongs pa mi 'gog la/ de la ma 'gags na sku dang gsung gi gsang chen mi 'grub ste/ ji skad du/ yab gcig lha rnams thugs rje med dam ci/ /da lta'i sems can shin tu 'grub par dka'/ /bu gcig lha rnams thugs rje'i</text></item>
<item><p>363a1</p><section></section><text>rang bzhin na/ /ding sang sems can nyon mongs dra bas khyab/ /ces bshad do/ /thugs kyi gsang chen nyid du sku'i gsang chen dang gsung gi gsang chen yang 'jug ste/ ji skad du/ zla 'od gzhon nur gyur pas 'phags pa zla ba'i sgron ma las</text></item>
<item><p>363a2</p><section></section><text>bshad pa/ nam mkha' 'dra zhing rdul bral gzugs bzang 'char/ /shes rab sras po lus dang mtshan mi mnga'/ /yon tan rgya mtsho rab zab thugs rje can/ /mtshungs med phyag ni bdag gi spyi bor zhog /ces pa'o/ /de bzhin du gzhan las kyang / 'jig rten</text></item>
<item><p>363a3</p><section></section><text>sgron ma khyod kyi gsung / /ye shes rgya mtsho de thos na/ /de dag dri med bde ba 'thob/ /bsam gyis mi khyab 'od kyang 'byung / /zhes gsungs so/ /yang gsungs pa/ gsang sngags bzlas brjod mi bya ste/ /dka' thub sbyin sreg ma yin no/ /dkyil 'khor ldan</text></item>
<item><p>363a4</p><section></section><text>med dkyil 'khor med/ /de yi gsang sngags bzlas pa dang / /de yi dka' thub sbyin sreg ni/ /sems ni mdo ru bsdus tshul lo/ /zhes so/ /mtshan mar bcas pas mtshan bcas kyi/ /dngos grub rgyal ba dam par bzhed/ /mtshan ma med la gnas pas ni/ /mtshan</text></item>
<item><p>363a5</p><section></section><text>par bcas pa 'grub tu rung / /de bas rnam pa thams cad du/ /mtshan ma med la gnas par bya/ /zhes gsungs pas na grub pa gsum char gyi thugs gsang bas 'thob pa yang ngo / /gang gis thugs gsang chen ma shes par gnas pa de ni/ dbugs ma phyin par gnas</text></item>
<item><p>363a6</p><section></section><text>pa ste/ ji skad du gsungs pa/ gang gis stong pa ma mthong ba/ /de dag 'khor zhing nyam nga zhes so/ /yang gsungs pa/ stong pa'i chos kyis mi mkhas gang 'jigs pa/ de dag sangs rgyas byang chub ring po yin/ /stong nyid chos la the tshom su med pa/ /de dag</text></item>
<item><p>363a7</p><section></section><text>sangs rgyas byang chub 'thob par 'gyur/ /zhes so/ /de bzhin du 'phags pa nA gA rdzu nas bshad pa/ gang gis stong nyid mi shes pa/ /de la thar pa'i skal med de/ /'gro drug srid pa'i btson ra ru/ /rmongs pa de ni 'khyam par 'gyur/ /zhes so/ /de bzhin</text></item>
<item><p>363b1</p><section></section><text>du gang gis thugs gsang chen ma shes pa des ni/ sangs rgyas mthong ba ma yin te/ de skad du gsungs pa/ ji ltar mthong bzhin su blta ba/ /de dag 'dren pa mi mthong ngo / /rnam par rtog pa mi 'jug cing / /gang tshe sangs rgyas mi mthong la/ /'jug med sangs</text></item>
<item><p>363b2</p><section></section><text>rgyas yin par ni/ /gal te mthong na de sangs rgyas/ /zhes so/ /yang gsungs pa/ de ltar skye 'jig spangs pa yis/ /thub pa zhi ba sus mthong ba/ /de dag 'di dang slad mar yang / /chags med nyer len med par 'gyur/ /zhes so/ /yang gsungs pa/</text></item>
<item><p>363b3</p><section></section><text>gang zag med cing phung po med/ /sangs rgyas ye shes zag med pa/ /rtag tu zhi ba rnam bsgoms te/ /de la bdag ni skyabs su mchi/ /zhes so/ /yang gsungs pa/ gang gis nga la sgrar shes shing / /gang gis nga la gzugs su mthong / /log par spong bar zhugs pa ste/ /</text></item>
<item><p>363b4</p><section></section><text>skye bo de dag nga mi mthong / /sangs rgyas rnams ni chos nyid lta/ /'dren pa rnams ni chos kyi sku/ /chos nyid shes par bya min pas/ /de ni rnam par shes mi nus/ /zhes so/ /yang gsungs pa/ rtag tu skye med chos ni de bzhin gshegs/ /chos rnams thams cad bde bar gshegs dang 'dra/ /</text></item>
<item><p>363b5</p><section></section><text>byis pa'i blo can mtshan mar 'dzin pa rnams/ /'jig rten dag na med pa'i chos la spyod/ /ces so/ /yang gsungs pa/ sangs rgyas bcom ldan 'das rnams ni chos kyi sku yin gyis/ dge slong dag 'jig tshogs la skur ma 'dzin pa/ dge slong dag nga ni chos kyi sku yongs</text></item>
<item><p>363b6</p><section></section><text>su rdzogs par ltos shig /ces gsungs te/ de bzhin gshegs pa'i sku ni yang dag pa'i mtha' rtog pa 'di lta ste/ shes rab kyi pha rol tu phyin par blta'o zhes so/ /yang gsungs pa/ de bzhin gshegs pa ni gzugs kyi skur mi blta ste/ de bzhin gshegs</text></item>
<item><p>363b7</p><section></section><text>pa ni chos kyi sku'o/ /rigs kyi bu chos nyid ni 'ong ba 'am 'gro ba med de/ rigs kyi bu de bzhin du/ de bzhin gshegs pa rnams la byon pa'am bzhud pa med do zhes so/ /yang gsungs pa/ gang gis sangs rgyas spyan drangs shing / /gang gis gshegs su gsol</text></item>
<item><p>364a1</p><section></section><text>ba yin/ /rdo rje sems dpa' byon pa dang / /de bzhin gshegs pa byon pa rnams/ /gang na 'ang yod pa ma yin no/ /dri ma med cing dag pa'i lus/ /gang gis spyan drangs gshegs su gsol/ /de nyid kyis ni rtag med par/ /de bzhin gshegs la</text></item>
<item><p>364a2</p><section></section><text>phyag bya'o/ /zhes so/ /'di'i grub pa de nyid ci/ /chos kyi sku la gnas pa nyid dang / grub pa'i skyes bur gyur pa na'o/ /'di ni thugs kyi gsang chen mngon par brjod pa'o/ /da ni gsang ba gsum las byung ba'i 'bras bu brjod de/ yang gsungs pa/ chu rgyus</text></item>
<item><p>364a3</p><section></section><text>dra ba dang bcas shing / /yan lag kun ldan bu ga can/ /lus de med par snang gyur pa/ /de yi skad cig de la ni/ /dgyes pa'i rdo rje'i skur 'dzin 'gyur/ /nam mkha' ji bzhin dmigs med cing / /mtshan ma med cing skye ba med/ /sna tshogs rnam bral sgrib lnga spangs/ /sangs</text></item>
<item><p>364a4</p><section></section><text>rgyas dngos rnams dang bral ba/ /me long gzugs brnyan ji bzhin du/ /de'i bdag nyid du rab snang ba/ /he ru ka yi dngos por gsal/ /'di nyid dbang po yul rnams dang / /phung por gnas pa mkha' dang mnyam/ /bden nyid 'dir rab skye lus te/ /'dus byas don gyis</text></item>
<item><p>364a5</p><section></section><text>gzhan min pas/ /mig gis gzugs ni 'dzin med cing / /rna ba yis ni sgra min no/ /lce yis kyang ni ro mi tshor/ /sna yis kyang ni dril min/ /lus kyi gong bus reg med de/ /bde ba chen po'i gzugs phyir na'o/ /bud med mchog mthong las bde zhing / /glu thos las</text></item>
<item><p>364a6</p><section></section><text>kyang yang dag bde/ /dri zhim ma las bde ba che/ /skye gnas reg las kyang bde che/ /ro mchog btung ba'i rab sbyor ba'i/ /bde ba dag ni su yis bzlog /ces so/ /don 'di nyid ni rim pa lnga pa las kyang bshad de/ ji ltar dang ba'i chu dag las/ /nya ni myur du ldang ba ltar/ /de</text></item>
<item><p>364a7</p><section></section><text>bzhin thams cad stong gsal las/ /sgyu 'phrul dra ba 'byung bar bshad/ /ces so/ /da ni 'di ltar gyur pa de'i mtshan ma bstan pa lung la 'jug par bya ste/ /ji skad du dpal yang dag sbyor ba'i thig le'i phreng ba las gsungs pa/ de nas gang du rig ma'i skyes bu grub pa der</text></item>
<item><p>364b1</p><section></section><text>'di lta bu'i phun sum tshogs pa 'byung ste/ sa 'di dga' zhing mgu la rangs pas rnam pa drug tu g.yos pa/ bdud kyi gnas su cha lang lta bu'i sgra grags pa dang / phyogs bcur bskal pa'i me 'bar ba lta bu'i skar mda' lhung ba dang / rgya mtsho chen po 'khrugs pa'i sgra dang / thams</text></item>
<item><p>364b2</p><section></section><text>cad du gnam rdo lhung ba dang / de nyid bskal pa'i me'i gzugs lta bu'i ye shes kyi snang ba 'bar ba dang / phyag rgya'i skye gnas kun du khams gsum thams cad snang ba dang / tshangs pa dang / khyab 'jug dang / chu bdag dang brgya byin dang / drag po dang me dang / stobs bzangs dang /</text></item>
<item><p>364b3</p><section></section><text>nyi ma dang / zla ba dang / gnod sbyin dang / grub pa dang / dri za dang / mi 'am ci dang / lto 'phye dang / lha'i mchog dang / rigs 'dzin dang / chu 'byung ba la sogs pa gang yin pa dang / gzhan yang sum cu rtsa gsum du gnas pa'i lha rnams der 'ongs nas yang dag</text></item>
<item><p>364b4</p><section></section><text>par dga' bas me tog gis mchod par byed do/ /pi wang dang / gling bu dang / mu kun+da dang / tam+pu ra dang / dung dang / zangs dung dang / ban+ti dang / rnga pa Ta ha dang / rdza rngas nam mkhar gnas te rtag tu mchod par byed do/ /lha'i bu mo dang / rigs 'dzin gyi rgyal po'i bu</text></item>
<item><p>364b5</p><section></section><text>mo thams cad kyis gar byed pa dang sil snyan du ma byed pa dang / mi 'am ci dang / gnod sbyin gyis glu len par byed cing / de la dga' ba dang bcas pas/ rgyal ba rgyal ba zhes bya ba'i sgras rtag tu rol pa byed pa dang / gang gis grub pa la nam mkhar gnas pa'i lha rnams</text></item>
<item><p>364b6</p><section></section><text>kyis ni legs pa'i rnam pa rab tu gsol bar byed do/ /dga' ldan du gnas pa'i lha rab mchog gang yin pa dang / lha'i bu gang yin pa dang / rigs 'dzin dang / 'og min gyi bar dag 'ongs nas phyag 'tshal zhing me tog sna tshogs kyi dri'i char dang / bdug pa sna tshogs kyi khyad par gyis/ /gus pa'i</text></item>
<item><p>364b7</p><section></section><text>tshul gyis mchod par byed de/ /gzhan yang khyod la rgyas par bshad pa'i tshul gyis ci zhig bya ste/ bsgrub par byas pa'i bsod nams kyis khams gsum gyi gang zhig mchod pa de rnams kyis mchod par byed do/ /de yang gsungs pa/ rig ma'i skyes bu grub pa ni/ /gang du mchis</text></item>
<item><p>365a1</p><section></section><text>shing gang du gnas/ /gnas la the tshom 'di rnams ni/ /bde ba chen pos bshad du gsol/ /bcom ldan 'das kyis bka' stsal pa/ /rig ma'i skyes bu grub pa ni/ /gang du yang mi 'gro/ /gang du yang mi gnas so/ /the tshom 'di dag ni/ thog ma dang / tha ma dang /</text></item>
<item><p>365a2</p><section></section><text>dbus dang bral ba/ gnyis su med pa/ gnas gsum du snang ba/ thams cad du son pa/ thams cad mkhyen pa/ thams cad pa/ thams cad kyi don/ sems can thams cad kyi sems la gnas pa/ sdig pa thams cad las rnam par grol ba/ yon tan thams cad kyis brgyan par</text></item>
<item><p>365a3</p><section></section><text>byas pa/ thams cad dang ldan pa/ zhi ba mnyam pa med pa/ rtag par brjod pa/ mgon po skyob pa/ kun du rtog pa spangs pa/ dbyibs dang / kha dog dang bral ba/ rgyal ba'i spyod yul ma yin pa'i phyir rgyal po/ phyed par dka' ba'i phyir rdo rje/ nyon mongs pa'i nye bar gdung ba</text></item>
<item><p>365a4</p><section></section><text>las grol ba'i phyir zla ba/ 'jigs pa med pa'i phyir seng ge /gting dpag dka' ba'i phyir chu'i phung po'o/ /de ltar dpe sna tshogs kyis rnal 'byor pa rnams kyi dper bya'o/ /de nyid ni gcig pu ste/ sems can thams cad rnams kyi don byed pa dang / rnam par rtog pa thams cad</text></item>
<item><p>365a5</p><section></section><text>spangs kyang / bltams pa ston pa dang / khab nas mngon par 'byung ba dang / gzhon nu'i rol rtsed mdzad pa dang / rdo rje gdan gyis mnan pa dang / bdud btul ba mnyam med pa dang / dam pa'i chos kyi 'khor lo bstan pa dang / lha las babs pa nyams dga' ba dang / shin tu sna tshogs pa'i</text></item>
<item><p>365a6</p><section></section><text>cho 'phrul dang / glang chen nor skyong btul ba dang / skal ba dang ldan pa'i skye bo dag gzhug pa dang / phas kyi rgol ba tshar gcad pa dang / bsod snyoms kyi lhung bzed ltos pa med pa dang / 'jig rten gsum gyi 'khor lo 'dul ba dang / byang chub sems dpa'i rgyal tshab nyid dang / yongs</text></item>
<item><p>365a7</p><section></section><text>su mya ngan las 'das pa dang / khams gsum gyi chos kyi rgyal po chen po ste/ rigs kyi bu de ltar 'di lta bu'i khyad par du ma rmi lam lta bur sangs rgyas kyi rol pa mchog ston par mdzad do/ /grub pa gang yin pa ni sgyu ma'i tshul gyis 'gro ba thams cad kyi don mdzad do/ /'di ni gsang ba</text></item>
<item><p>365b1</p><section></section><text>gsum las byung ba'i 'bras bu mngon par brjod pa'o/ /yong ye gang zhig 'jig rten las ma chags pa des 'di 'grub ste/ slob dpon 'phags pa lhas kyang tha na rgyal srid kyi bde ba la yang mi chags par bya zhes bshad la/ dpal shAkya thub pa mngon par bskul ba las kyang / gang</text></item>
<item><p>365b2</p><section></section><text>lha rnams kyis smras pa/ na tshod thog mar gzugs mchog 'dzin pa'i tshe/ /phongs shing sdug 'dod 'di ni byis pa'i spyod/ /rga na sdug bsngal gzi brjid lus bcom na/ /rnam par spong ste ri dgas klung skam bzhin/ /nor 'bru dam pa rdzas mang stobs ldan tshe/ /phongs shing sdug</text></item>
<item><p>365b3</p><section></section><text>'dod 'di ni byis pa'i spyod/ nor nyams sdug bsngal bar ni gyur pa'i tshe/ /rnam par spong ste mi yis 'phrog stong bzhin/ /ji ltar me tog shing dang 'bras bcas shing / /de bzhin sbyin 'dod ma la dga' bar byed/ /nor nyams sdug bsngal nyen cing spang pas na/ /de tshe dga' bar mi</text></item>
<item><p>365b4</p><section></section><text>'gyur bya rgod bzhin/ rdzas ldan gzugs mchog ldan tshe dpon po bzhin/ /phrad na sdug cing dbang po dga' bar byed/ /rga na sdug bsngal nyen cing nor zad na/ /de tshe 'dod par mi 'gyur 'chi bdag bzhin/ /rga bas rgas byas na tshod yal 'gyur na/ /sdong po gnam</text></item>
<item><p>365b5</p><section></section><text>lcags kyis ni bcom pa bzhin/ /rga bas 'khogs na 'jigs bcas khang rul 'dra/ /rga las 'byung ba thub pa myur du smros/ /skyes pa bud med tshogs rnams rga pas skems/ /ma lu'i khri shing sA la'i nags stug bzhin/ /zhes so/ /yang gsungs pa/</text></item>
<item><p>365b6</p><section></section><text>srid gsum mi brtan ston ka'i sprin dang 'dra/ /'gro ba'i skye 'chi gang la blta dang mtshungs/ /'gro ba'i tshe 'gro nam mkha'i glog 'dra ste/ /ri gzar 'bab chu lta bur myur mgyogs 'gro/ /zhes so/ /yang gsungs pa/ nang med mi rtag tshe ring rtag ma yin/ /la nga tsho mi rtag 'byor pa</text></item>
<item><p>365b7</p><section></section><text>rtag ma yin/ /zhes so/ /'phags pa shA ri'i bus bshad pa la yang / grogs dag tshe 'di mi rtag myur 'gro ste/ /ri gzar chu dag mgyogs 'dra na/ /byis pa skye bos mi shes te/ /mi mkhas gzugs kyi dregs pas myos/ /zhes pa la sogs pa'o/ /'phags pa n+da gA rdzu nas kyang / /de</text></item>
<item><p>366a1</p><section></section><text>ltar 'di kun mi rtag bdag med de/ /skyabs med mgon med gnas med de slad du/ /'khor ba chu shing snying po med pa la/ /mi mchog khyod kyi thugs ni 'byung bar mdzod/ /ces bshad do/ /gang dbang thob pa yang ste/ gsang ba'i mdzod las gsungs pa/ dbang bskur yang dag sbyin ldan</text></item>
<item><p>366a2</p><section></section><text>na/ /skye dang skye bar dbang bskur 'gyur/ /de yi skye ba bdun la ni/ /ma bsgrubs par ni dngos grub thob/ /gang yang bsgom pa dang ldan zhing / /gal te dam tshig sdom la gnas/ /skye 'dir las dbang gis ma grub/ /skye ba gzhan du dngos grub 'thob/ /re zhig dam tshig nyams pa la/ /dngos</text></item>
<item><p>366a3</p><section></section><text>grub thob pa lta zhog gi /mi yi skye ba'ang rnyed par dka'/ /gang yang bla mar brgyud pa yi/ /rim 'ongs de nyid rim pa yis/ /sgrub po de yis 'grub snyam dgongs/ /zhes so/ /'di ni gsang ba gsum 'grub pa'i rgyu'i gtso bo mngon par brjod pa'o/ /gang rab tu dga' ba'i nam</text></item>
<item><p>366a4</p><section></section><text>mkha' la/ /tsaN+Dan me tog bud med bzang / /mthong ba gang cho 'dzag gyur pa/ /de tshe dga' bar yang dag bshad/ /sems can kun la rnam par gnas/ /sems can de dag kun gyi sems/ /dpag dka' skad cig nyid las shes/ /zhes gsungs pa ni bdag gis ma bkag ste/</text></item>
<item><p>366a5</p><section></section><text>longs spyod spyad par ma gsungs te/ 'jigs pa'i gzugs kyis spyod pa gsungs/ /zhes gsungs la/ yang pad+mar chags pa'i sems spangs te/ zhes rgyud dag las bkag pa bstan pa dang bcas pa brjod pa'i phyir dang / rgyud las gang gsungs longs spyod ni</text></item>
<item><p>366a6</p><section></section><text>bdag gis kyang bkag pa med do/ /de ltar gsang chen gsum gyi bdag /mngon par brjod las byung ba yi/ /dge ba bdag la skyes gyur na/ /'gro ba gsang chen gsum 'jog shog /gsang chen dga' ba'i thig le zhes bya ba/ slob dpon yu so ma pu rir byung ba'i dge slong dpal</text></item>
<item><p>366a7</p><section></section><text>ldan byang chub bzang po'i bla ma/ dpal ma hA ma ti'i zhal snga nas mdzad pa rdzogs so// //rgya gar gyi slob dpon A tsaR+Ya du lo pa dang / bod kyi lo tsA ba dge slong chos kyi shes rab kyis bsgyur cing zhus te gtan la phab pa'o// //</text></item>
</text>