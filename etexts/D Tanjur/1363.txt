<p>1a</p>
<p>1b</p>
<p>1b.1</p>@##/ /rgya gar skad du/ kr-iSh+Ta ya mA ri sA d+ha naM nA ma/ bod skad du/ gshin rje gshed nag po'i sgrub thabs zhes bya ba/ dpal gshin rje gshed la phyag 'tshal lo/ / 
<p>1b.2</p>bla ma la gus de rjes gshin rje gshed nag rdo rje la/ /rang 'od yan lag 'dus pa bde ba rgyas pa gzhan gyi don 'jug pa/ /rdo rje ral gri 'khor lo chu skyes gri gug thod pa'i phyag /zhal
<p>1b.3</p>gsum 'jigs pa'i 'jigs byed la ni spyi bos phyag 'tshal lo/ /gshin rje gshed nag sgrub pa'i thabs/ /de nyid rig pa mngon 'dod pa'i/ /dbang la sogs pa thob pa nyid/ /de
<p>1b.4</p>yi 'di ni sgrub thabs rim/ /byis rnams bde bar rtogs phyir dang / /mnyam pa dran par bya ched dang / /mchog rnams byis pa'i ngag la ni/ /mgu bya'i phyir ni rnam par bri/ /sbyin dang
<p>1b.5</p>tshul khrims la sogs ldan/ /sems can don la ro gcig blo/ /byams sogs yon tan yang dag rdzogs/ /dad dang thos pas rnam par brgyan/ /tho rangs snying rje'i bdag nyid can/ / 
<p>2a</p>
<p>2a.1</p>dang por gdong sogs khrus byas nas/ /dben pa'i sa phyogs dur khrod sogs/ /bde ba'i stan la 'dug nas ni/ /brtsam bya rang snying pad+ma ste/ /zla ba la blta shin tu gsal/ /ya yig sngon
<p>2a.2</p>po'i 'od zer can/ /sems can don ni phun tshogs byas/ /bla ma rdzogs pa'i sangs rgyas rnams/ /nam mkha' ma lus khyab par bsgom/ /de rnams dmigs la phyag byas nas/ /lus sprul pa yi cho ga yis/ / 
<p>2a.3</p>sems ma la sogs kyis mchod nas/ /sdig pa bshags pa'o/ /lus ngag yid kyis sdig pa bgyis/ /de bzhin bgyid du stsal pa dang / /mgon po rjes su yi rang gang / /de gsum byas pa bshags par bgyi/ / 
<p>2a.4</p>rdzogs sangs rgyas dang de sras 'phags/ /bsod nams tshogs la rjes yi rang / /rdzogs sangs rgyas dang dam chos bcas/ /tshogs kyi mchog la skyabs su mchi/ /yon tan rgya chen khyed cag la/ /bdag gi
<p>2a.5</p>lus ni dbul bar bgyi/ /dam pa'i chos ni thams cad dang / /ston pa'i sgra mdzes gnas gyur cig /rdzogs sangs rgyas dang de yi sras/ /sbyin sogs las kyi ngo bo la/ /sku gsung ye shes thob bya'i phyir/ /rab
<p>2b</p>
<p>2b.1</p>tu gus pas gnas par bgyi/ /byang chub tu ni sems bskyed bgyi/ /sems can kun gyi don gyi phyir/ /gang zhig bsod nams tshogs bsags pas/ /byang chub tu ni bsngo bar bgyi/ /dpal ldan gshin rje gshed gyur nas/ /'gro la phan pa dag sde byed cing / /'di ltar
<p>2b.2</p>smon lam btab nas ni/ /de nas blo yis gshegs su gsol/ /snying rjes cho ga bzhin bltas nas/ /sna tshogs stong pa'i rnam par bsgom/ /rang bzhin rnams dang bral ba'i phyir/ /rgyu yang mtshan ma med par bsgom/ /spyod dang bral ba nyid kyis ni/ /smon pa dag ni rnam par spangs/ / 
<p>2b.3</p>oM shu n+ya tA dz+nyA na badzra swa b+hA wa At+ma ko\u0f85haM/ de la sems ni brtan byas nas/ /aM yig las byung nyi ma las/ /der ni hUM yig sngon po'i mdangs/ /'od zer 'phros pas kun la khyab/ /rdo rje rtse lnga thams cad du/ /bsrung ba'i don du bsgom par bya/ /rdo rje sa gzhi lcags ri dang / /ra ba
<p>2b.4</p>gur dang de bzhin no/ /sangs rgyas zhing ni rnam dag don/ /slar yang bsam gtan yang dag brtsam/ /de la sna tshogs chu skyes zla/ /saM las byung ba'i rdo rje las/ /yan lag bzang po yan lag 'byung / /chos 'byung dkar po gru gsum pa/ /steng du gnas pa mkha' mnyam bsam/ / 
<p>2b.5</p>dbus su pad+ma zla ba la/ /slar yang de dbus dkyil 'khor te/ /hUM yig 'khor lo las bskyed pa/ /rtag pa'i yan lag las byung ba/ /gru bzhi pa la sgo bzhi pa/ /rta babs bzhi yis brgyan pa dang / /dra ba dra phyed kyis brgyan pa/ /stegs bu lha mos legs mdzes pa/ /sna tshogs rtse mo
<p>2b.6</p>rlung gis bskyod/ /ba dan dril bu dang ldan pa/ /sna tshogs rdo rjes rnam par brgyan/ /zla ba nyi ma rgyal ba'i gdan/ /shar ni dkar po chen po ste/ /lhor ni ser po yang dag ldan/ /nub kyi cha ni dmar po ste/ /byang ni btsod dang mtshungs pa'o/ /in+d+ra nI la'i 'od byed pa/ /dbus kyi sa gzhi rnam
<p>2b.7</p>par bsam/ /phyogs kyi kha dog dbye ba 'dis/ /sna tshogs rdo rje bsgom par bya/ /de bzhin gur yang bsgom par bya/ /so so'i rtsig pa go rims bzhin/ /rnam pa lnga ni bsgom byas nas/ /sangs rgyas gzugs ni bsgom par bya/ /dpal ldan rnam pa lnga dang bcas/ /rdo rje nag po sel byed pa/ /sangs
<p>3a</p>
<p>3a.1</p>rgyas kyi ni gzugs zhes grags/ /de ni dbye bas bsnyad par bya/ /lte bar sna tshogs pad+ma'i gdan/ /zla bar dbyangs yig nyis rim dgod/ /de yi zla bar ka yig sogs/ /Da D+ha da d+ha ya la yang / /bcug nas de dag nyid las grub/ /'di dag 'di ltar grub pa ni/ / 
<p>3a.2</p>me long ye shes brjod par bya/ /mnyam nyid de dag gcig pa nyid/ /de skyes hUM ni so sor rtog /bya ba nan tan ye shes ni/ /de las skyes pa rdo rjer bsgom/ /nor bu me shel 'od 'dra ba/ /sa bon bcas pa'i 'od zer 'phros/ /oM badzra At+mako\u0f85haM/ zhes pas bdag nyid nga rgyal bya/ /de
<p>3a.3</p>skyes dkar dmar mdangs ldan pa/ /'od zer mdzes pas 'khyud pa'i lus/ /khro bo sgeg gzugs bde ba yis/ /dkar dang sngo dang dmar ba'i zhal/ /gdan la g.yon brkyang gis gnas pa/ /'bar ba'i ral gri rdo rje gri gug gsor ba'o/ /'khor lo 'dam skyes snod ni 'od zer 'phro ba yi/ / 
<p>3a.4</p>phyag ni g.yas dang g.yon rnams kyis/ /chos kyi dbyings kyi rang bzhin ni/ /ye shes rdo rje 'dzin pa'i bdag /rnam pa lnga yi rang bzhin gang / /rnal 'byor zhes ni mngon par brjod/ /zhes pa ni rnal 'byor ro/ /'dod chags chen pos 'dul ba ru/ /'gro ba gsum po yang dag bltas/ / 
<p>3a.5</p>rang snying ye shes 'od zer gyis/ /sna tshogs sangs rgyas gzugs byas nas/ /rang gi lus la yang dag gzhug /bde ba dam pa rnam pa'i gzugs/ /bdag gi longs spyod bsgom par bya/ /rtog pa thams cad yang dag spangs/ /sngags mchog de nyid gsum zhes pa/ /hoHdmar
<p>3a.6</p>gnyis kyi nang du gzhug /ji ltar skar mda' 'phro ba ltar/ /byang chub sems ni de bzhin gzhug /snying rje chags pa'i sems kyis ni/ /rdo rje 'dzin pa bdag nyid zhu/ /byams sogs sems ma sogs rnams kyi/ /'khor lo'i gtso bo skul bar byed/ /bzhengs shig gshin rje rje btsun
<p>3a.7</p>snying rje'i khro/ /khams gsum thams cad pa yi gti mug sol/ /de bzhin bdud las rgyal bar mdzod/ /bzhengs shig rje btsun thugs ni g.yengs gyur pas/ /'jig rten mgon po stong nyid ci ste bzhugs/ /bzhengs shig rje btsun 'jig rten bsod nams kyis/ /byang chub 'dod
<p>3b</p>
<p>3b.1</p>pa'i 'jig rten mnyam mnan nas/ /ci phyir stong pa nyid la sems shing zhugs/ /bskul nas de ni thim gyur nas/ /de yi ro yi rjes su song / /glu 'di yi ni dor byas nas/ /phun tshogs nyams 'dra las byung ba/ /zhu ba rjes pa las skyes pa/ /maM sngon po las nyi dkyil 'khor/ /mi bzad
<p>3b.2</p>khro bcas mdog sngo ba/ /rus pa'i rgyan gyis brgyan pa ste/ /sma ra rnon po 'bar ba'i rwa/ /rmig pa rko ba 'jigs byed pa/ /ma hiR+Sha de'i rgyab gnas pa/ /rdo rje sngon po 'od zer bcas/ /sa bon 'od zer bcas pa yis/ /gshed nag gzugs ni de yis bya/ /sna tshogs dag la yang
<p>3b.3</p>dag gzhug /'jigs byed chen po 'jigs su rung / /ma hiR+Shar ni rdo rjer bsgom/ /dkyil 'khor dbang phyug bsgom par bya/ /'jig rten gsum po bdud kyi 'khor/ /'od zer rnon po 'phro bas bsreg /mi bzad drag shul mun pa'i lus/ /'od zer ljags ni 'dril ba po/ /'bar ba'i mche
<p>3b.4</p>ba gtsigs pa'i byad/ /ral pa sma ra gyen du 'greng / /g.yon brkyang pa yi zhabs kyis mnan/ /nag po rnam par myos byed pa/ /rtsa ba'i zhal ni bung nag 'dra/ /g.yas pa zla ba'i 'od byed pa/ /g.yon pa dmar po'i mdangs su bstan/ /rdo rje'i rgyan gyis brgyan pa ste/ /sbom thung gsus pa
<p>3b.5</p>'phyang ba po/ /mgo bo'i phreng ba 'phyang dang ldan/ /g.yas dang g.yon pa'i phyag dag gis/ /gri gug dang ni thod pa 'dzin/ /rang 'od shes rab yan lag sbyor/ /bde ba 'bab pa gzhan gyi don/ /lhag ma g.yas pa'i phyag dag gis/ /'bar ba'i rdo rje ral gri 'dzin/ /g.yon na 'khor lo chu skyes
<p>3b.6</p>'dzin/ /sbrul gyi dbang pos brgyan byas te/ /sngon po mtha' yas sbrul dag gis/ /ral pa bcings pa shin tu 'jigs/ /dmar po 'jog po klu yis ni/ /ma rungs pa yi rna ba brgyan/ /sna tshogs rigs ldan dpung rgyan te/ /dung skyong dag gi sbrul nyid ni/ /ser po gdu bu 'dzin pa'o/ /pad+ma
<p>3b.7</p>dkar po'i do shal can/ /ljang gu karko Ta yis ni/ /tshangs pa'i skud pa shin tu mdzes/ /bdud rtsi'i kha dog 'dra ba yi/ /nor 'dzin gyis ni ska rags byas/ /pad+ma'i rtsa ba kha dog skya/ /pad+ma chen pos zhabs gdub po/ /thams cad phuT kyi sgra byed pa/ /lce gnyis drag shul mche ba'i phreng / /'di ni 'khor ba myang
<p>4a</p>
<p>4a.1</p>'das gzugs/ /gshin rje sel bar byed pa'o/ /rtog pa zad pa'i ched bsams nas/ /sngags kyis yang dag byin kyis brlab/ /oM d+harma d+hA tu dz+nyA na swa b+hA wa At+mako\u0f85haM/ zhes pa ni rjes su rnal 'byor ro/ /rang snying 'od zer lcags kyu yis/ /mkha' khyab rdzogs pa'i sangs rgyas
<p>4a.2</p>rnams/ /thams cad bkug nas zhal du gzhug /bde bar phab nas snying gar zhu/ /rdo rje lam byung zhu ba de/ /blo dang ldan pas spro bar bya/ /rang 'od pad+ma'i khongs su gnas/ /rang gi sa bon gzugs su blta/ /sa bon las byung 'khor lo kun/ /sa bon kun gyis byin gyis brlab/ /'phro zhing sdud pa'i
<p>4a.3</p>'od zer ni/ /mkhas pas cho ga bzhin du bsgom/ /ya yig sngon bos dbus ma bskyed/ /dkyil 'khor can gyi mtshan nyid gsungs/ /shar du k+She las 'khor lo grub/ /rtag pa dkar po phyag drug pa/ /'khor lo ral gri g.yas pa'i phyag /g.yon na rin chen chu skyes 'dzin/ /lhor ni ma yi yi ge
<p>4a.4</p>las/ /rin chen las skyes rin chen 'byung / /btso ma gser gyi mdangs byed pa/ /rin chen ral gri g.yas na 'dzin/ /g.yon na 'khor lo chu skyes so/ /nub tu 'dod chags rdo rje can/ /sa bon me dang pad+ma grub/ /pad+ma rA ga'i 'od dang mnyam/ /g.yas na pad+ma ral gri'o/ /nor bu 'khor
<p>4a.5</p>lo g.yon du dgod/ /de dang ral gri las byung ba/ /ljang gu phrag dog gshin rje gshed/ /g.yas na ral gri 'khor lo bsnams/ /mdzes pa'i nor bu pad+ma g.yon/ /thams cad zhe sdang gshin rje gshed/ /khro bo gzugs kyi mtshan nyid do/ /de rnams kyi ni rtsa ba'i phyag /gri gug thod pa bsgom par
<p>4a.6</p>bya/ /gnyis med gnyug ma'i shes rab dang / /lus bdag med pa'i ngo bo dang / /nyi ma'i dkyil 'khor la gnas pa/ /rtag pa zla ba'i dkyil 'khor la'o/ /sna tshogs rdo rje rtsa bar gnas/ /sems can don byed bsgom par bya/ /shar sgor ya yig las skyes pa/ /tho ba sngon po yi ni gzugs/ / 
<p>4a.7</p>g.yas na tho ba ral gri 'dzin/ /nor bu bzang po pad+ma g.yon/ /rdo rje thor grags gshin rje gshed/ /lhor ni dza dang dbyug pa las/ /dbyug pa gshin rje gshed dkar mdangs/ /dbyug pa ral gri g.yas pa na/ /chu skyes 'khor lo g.yon pa'o/ /nub tu pad+ma gshin rje gshed/ /ni skyes 'dod
<p>4b</p>
<p>4b.1</p>chags mtha' 'joms gzugs/ /pad+ma ral gri g.yas pa na/ /g.yon na 'khor lo nor bu'o/ /byang du ral gri gshin rje gshed/ /ra skyes phrag dog mtha' 'joms pa/ /ral gri 'khor lo g.yas pa na/ /g.yon na nor bu pad+ma ste/ /cung zad sngo ba'i bye brag ste/ /zhes pa 'jigs par byed
<p>4b.2</p>pa'o/ /sbrul ni thams cad pa yi gzugs/ /rnam par gtsigs pa'i gad rgyangs can/ /skra ser gyen du 'greng ba ste/ /nyi ma'i dkyil 'khor yang dag ldan/ /mche ba gtsigs pa gad rgyangs che/ /gri gug dang ni thod pa 'dzin/ /sna tshogs rdo rje mtshams bzhi la/ /zla ba la gnas lha
<p>4b.3</p>mo rnams/ /shar lho mtshams kyi lha mo ni/ /dza skyes rdo rje sems ma'o/ /dkar mo sgeg mo khro ba che/ /gti mug gshin rje gshed kyi gzugs/ /de nas lho nub mtshams su ni/ /rdo rje phag mo sa las skyes/ /khro bo phag mo'i gdong can ma/ /zhe sdang gshin rje gshed dang mtshungs/ /byang
<p>4b.4</p>dang nub kyi mtshams su ni/ /rab tu zhi ba'i dbyangs can ma/ /do skyes shin tu dmar ba'i mdog /'dod chags gshin rje mthar 'joms gzugs/ /byang shar gyi ni mtshams su ni/ /gau rI ljang gu 'jigs su rung / /ru skyes phrag dog gshin rje gshed/ /gzugs dang mtshan ma 'dzin pa'i
<p>4b.5</p>mchog /sngon po'i g.yas ni dkar ba dang / /dkar po'i g.yas ni sngo ba dang / /de gnyis kyi g.yon dmar po ste/ /de las gzhan pa sngo dkar po/ /dkyil 'khor gyi ni mtshams bzhi ru/ /na yo ni ra thod pa'o/ /grub nas rab spro blo ldan gyis/ /ji skad brjod pa'i rang sngags kyis/ / 
<p>4b.6</p>hrIHSh+T+r-iHla sogs sngags kyi sgras/ /dkyil 'khor gtso bo yang dag bskul/ /sprul pa mtha' yas spros pa yis/ /sems can don mchog byas nas ni/ /rang gi lus la thams cad kyis/ /khro bo dpa' bo thams cad dgod/ /dzi na dzika ces bya ba 'dis/ /shar du gti mug mthar byed
<p>4b.7</p>pa/ /rtsibs kyi rtsa ba la gnas pa/ /sna tshogs chu skyes zla bar dgod/ /rat+na d+h+rika ces bya ba 'dis/ /lho rtsibs chu skyes nyi ma la/ /phra ma zhes bya drangs nas ni/ /cho ga bzhin du dgod par bya'o/ /A ro l-ika ces bya ba 'dis/ /'dod chags gshin rje sel byed pa/ /nub rtsibs 'dam skyes nyi ma
<p>5a</p>
<p>5a.1</p>la/ /cho ga bzhin du rnam par bsam/ /pradz+nyA d+h+r-ika ces bya ba 'dis/ /phrag dog gshin rje zad byed pa/ /byang rtsibs chu skyes nyi ma la/ /cho ga bzhin du dgod par bya/ /mung+gar d+h+rika ces bya ba yis/ /shar sgor chu skyes nyi ma la/ /tho ba'i mtha' 'joms za byed pa/ /blo dang ldan
<p>5a.2</p>pas bsam par bya/ /daN+Da d+h+r-ika pa'i sngags 'di yis/ /lho yi sgo ru yang dag gnas/ /dbyug pa gshin rje 'dul dka' ba/ /sna tshogs chu skyes nyi mar dgod/ /pad+ma d+h+rika ces bya ba 'dis/ /pad+ma gshin rje gshed 'joms pa/ /nub sgor chu skyes nyi ma la/ /gtum po
<p>5a.3</p>stobs chen bsgom par bya/ /khaD+ga d+h+r-ika ces bya ba 'dis/ /ral gri gshin rje zad par byed/ /sna tshogs pad+ma nyi mar bsam/ /byang du bdud ni 'joms pa'o/ /sna tshogs rdo rje'i mtshams bzhi la/ /lha mo bsgom bya de bzhin mchog /shar lho lha mo sems ma ste/ /gtum mo mdzes
<p>5a.4</p>ma'i 'od zer can/ /mo ha ra ti zhes sngags kyis/ /sna tshogs chu skyes zla bar gnas/ /de nas lho nub rdo rje mo/ /phag mo rigs kyi gtso mo ste/ /dwe Sha ra ti de nyid 'dis/ /pad+ma zla bar mkhas pas dgod/ /de nas nub byang mtshams su ni/ /zla bar dbyangs can dgod par bya/ /rA ga
<p>5a.5</p>ra ti'i sngags 'di yis/ /de nas byang shar go rI ste/ /badzra ra ti'i sngags 'di yis/ /zla bar oM gyis mtshan pa'o/ /rtsa ba'i dkyil 'khor grwa bzhi ru/ /de nyid gsum gyi thod pa'o/ /'di ltar spro bya dkyil 'khor bcas/ /brtan par byas nas bde ldan pa/ /sngon gyi 'khor lo der thim par/ / 
<p>5a.6</p>mnyam par gzhag pas blta bar bya/ /'di ni shin tu rnal 'byor ro/ /gshin rje nag po 'joms pa dang / /dkyil 'khor pa yi rang bzhin gyis/ /mig dang sku sogs ngo bo la/ /lha rnams byin gyis brlab par bya/ /k+ShiM las 'khor lo gti mug mdangs/ /cung zad khro bo mig la ni/ /rdo rje
<p>5a.7</p>mig dgod blo ldan gyis/ /rna bar dzaM yig rdo rje las/ /rdo rje rna ba nag po'i mdangs/ /sna ru khaM yig rin chen 'byung / /phra ma zhes bsgrags dang mtshungs pa/ /zla bar rdo rje sna tshogs so/ /lce la raM zhes pad+ma las/ /rdo rje lce byung pad+mar song / /'dod chags gshin rje mdangs ldan pa'o/ /kaM skyes
<p>5b</p>
<p>5b.1</p>ral gri las byung ba/ /rdo rje sku ste zla bar gnas/ /phrag dog gshin rje gshed kyi gzugs/ /dpral bar sku yi lus can no/ /lte ba'i steng du saM las skyes/ /thugs kyi rdo rje de bzhin mchog /khro bo sgeg pa'i gzugs can ni/ /rdo rje 'dzin pa'i rnam par dgod/ /yan lag drug la dgod pa ni/ /mngon
<p>5b.2</p>shes sgrub pa'i don du bshad/ /snying gar hUM las rdo rje dbus/ /hUM gnas rdo rje sngon po'i mdangs/ /thugs kyi rdo rje gshin rje gshed/ /kha dog phyag mtshan yang dag ldan/ /mgrin par AHyig pad+ma las/ /slar yang pad+ma las byung ba/ /'dod chags gshin rje gshed 'dra'i lus/ /dpal ldan gsung
<p>5b.3</p>gi rdo rje bsam/ /spyi bor oM las 'khor lo ste/ /oM dang 'khor lo dkar po'i mdangs/ /sku yi rdo rje sku dbang phyug /phyag dang kha dog mtshan ma mchog /de nyid gsung gi rdo rje mchog /rdzogs nas nam mkhar gnas pa yi/ /sangs rgyas mchod nas sngags kyis ni/ /de rnams byin gyis
<p>5b.4</p>brlab par bya/ /oM sarba ta thA ga ta tsit+ta badzra swa b+hA wa At+mako\u0f85haM/ oM sarba ta thA ga ta wAka badzra swa b+hA wa At+mako\u0f85haM/ oM sarba ta thA ga ta kA ya badzra swa b+hA wa At+mako\u0f85haM/ rang snying sa bon 'od zer gyis/ /sna tshogs gnas pa'i sangs rgyas rnams/ /sras dang bcas pa spyan drangs nas/ /mdun du bltas
<p>5b.5</p>nas de rnams las/ /rnam par spros pa gang yin pa/ /sems ma la sogs slar yang ni/ /zla mdangs bum pa bzung nas ni/ /de rnams bkra shis tshigs bcad dang / /de bzhin snyan pa glu yi sgras/ /dbang bskur bar ni bsam par bya/ /bdag dang gzhan nyid thams cad la/ /spyi bor gshin rje nag
<p>5b.6</p>por ro/ /rdo rje can rnams bdag spyi bor/ /rang snying sa bon 'od zer gyis/ /ye shes 'khor lo spyan drangs nas/ /bdag mdun bltas nas khro bos ni/ /bgegs bskrad nas ni bsrung ba dang / /ar+g+ha zhabs bsil la sogs 'bul/ /oM mung+gar dzaHzhes bya ba'i sngags 'dis dgug go/ / 
<p>5b.7</p>oM daN+Da hUM zhes pa 'dis gzhug go/ /oM pad+ma baM zhes pa 'dis bcing ngo / /oM khaT+gahoHzhes pa 'dis dbang du bya'o/ /rang snying sa bon 'od zer kyis/ /sangs rgyas rnams ni bkug nas gzhug /snying gar zhu bar bltas nas ni/ /rang snying pad+ma'i lte ba la/ /zla ba las byung lha mo'i tshogs/ /sna tshogs me tog
<p>6a</p>
<p>6a.1</p>yo byad tshogs/ /lag pa'i 'dab mas bzung nas ni/ /mchod pa'i glu ni yid 'ong ba/ /sna tshogs gar gyi bye brag dang / /bde ba chen po ster ba yi/ /'gying dang bcas pas mchod par bya/ /e ma kye kye bla ma gshin rje gshed nag po/ /srin po'i gzugs kyi rang bzhin
<p>6a.2</p>gang / /da ni khyod mthong bas 'jigs pas/ /bla ma khro ba'i rang bzhin dor/ /sa stengs sa bla sa 'og rnams/ /khyod kyis gar byas pas ni 'dar/ /mig sman bdar nag khro bo'i yid/ /gar mdzad khyod ni ro langs gzugs/ /gnag cing sgom pa yi ni tshad/ /rnam pa mang po'i gzugs
<p>6a.3</p>sprul byed/ /rdo rje dbyangs can 'dud par byed/ /khyod ni gar mdzod bde ba che/ /khyod ni hrIHSh+T+r-iHsngags kyi sgras/ /khams gsum pa yi 'khrul pa sol/ /rje btsun snying rje yis ni khro/ /khyod ni 'gro bltas gar byed pa/ /oM sarba ta thA ga ta pU dza badzra swa b+hA wa At+ma ko\u0f85haM/ brag ca dang
<p>6a.4</p>mtshungs thams cad ni/ /sgra yi grong rnams rnam bltas nas/ /'khor lo can ni de rnams kyis/ /de bzhin gtso bos de rnams so/ /gti mug rdo rje'i rang bzhin can/ /gshin rje gshed po shin tu 'jigs/ /ston pa sangs rgyas kun rang bzhin/ /rdo rje sku la phyag 'tshal lo/ /phra mo rdo rje'i
<p>6a.5</p>rang bzhin khyod/ /gshin rje gshed po shin tu 'jigs/ /rdo rje thugs bzhin rab gsal ba/ /rdo rje rin chen phyag 'tshal bstod/ /'dod chags rdo rje'i rang bzhin khyod/ /'dod chags chos kyi 'byung gnas gtso/ /thams cad dbyangs mchog dam pa mchog /rdo rje gsung la phyag 'tshal bstod/ / 
<p>6a.6</p>phrag dog dngos po'i rang bzhin khyod/ /gshin rje gshed po las kun byed/ /rdo rje sku bzhin rab gsal ba/ /phyag na ral gri phyag 'tshal bstod/ /sangs rgyas kun gyi rang bzhin khyod/ /sangs rgyas thams cad gcig tu sdud/ /sangs rgyas kun dang mchog gi mchog /dkyil 'khor dbang phyug phyag
<p>6a.7</p>'tshal bstod/ /a yig las bskyed dag pa ni/ /mgo bo gsum gyi steng na gnas/ /pad+ma'i snod ni rab rdzogs nas/ /de 'og me yi dkyil 'khor ni/ /ra~M` las byung ba gru gsum mo/ /de 'og rlung gi dkyil 'khor ni/ /yaM skyes sngon po gzhu yi dbyibs/ /g.yo ba'i 'phan gyis mtshan
<p>6b</p>
<p>6b.1</p>pa'o/ /de la ming yig dang po skyes/ /de ni rnam par snang mdzad sogs/ /da yig las skyes yang dag byung / /glang po la sogs lnga po rnams/ /hUM skyes rdo rje'i kha chod kyis/ /da yi kha bcad bsgom par bya'o/ /rlung gis bskul ba'i me yis ni/ /de yang zhu bar rnam par bsam/ /rdo rje mnyam
<p>6b.2</p>pa'i ror gyur pa/ /shin tu dri med dag par bltas/ /der ni oM yig 'od zer gyis/ /sangs rgyas kun bkug ye shes gzugs/ /sngags kyi gzugs kyis rab tu gzhug /bdud rtsi mchog lnga bltas nas ni/ /de nyid gsum gyi byin gyis brlab/ /dkyil 'khor bdag po tshim par bya/ /yi ge hUM
<p>6b.3</p>las byung ba yi/ /lce ni rdo rje dkar por blta/ /de yi 'od zer sbu gu'i gzugs/ /de yis yang dag drangs nas ni/ /sna tshogs gnas pa'i sangs rgyas rnams/ /dkyil 'khor pa ni de bzhin mchod/ /snying gar ye shes 'od zer gyis/ /bkod nas rtog pa thams cad spangs/ /thog mtha' dbus kyi
<p>6b.4</p>bye brag gis/ /'dir yang gcig tu mi rigs so/ /rdul phran cha shas med pas na/ /du mar yang ni rigs ma yin/ /gcig dang du ma'i rang bzhin gang / /gang bral de ni de bzhin min/ /'khrul gzugs de nyid ma yin pas/ /gang phyir 'khrul pa gnyis la gnas/ /ma 'khrul rtag tu bsam mi khyab/ /spro
<p>6b.5</p>dang bsdu ba yi ni las/ /sems can don la ro gcig blo/ /'di las de nyid gzhan du med/ /ye shes zhabs sogs mchog rnams kyis/ /'di dag nyid ni gsal bar bshad/ /dpal ldan gsang ba 'dus pa las/ /gsungs pa cung zad bshad par bya/ /dngos po med cing bsgom pa med/ /khams
<p>6b.6</p>dag med byung rnam shes med/ /nam mkha' dang ni mthun pa'i gnas/ /nam mkha' bzhin du bdag med pa/ /chos 'di bde ba chen po yin/ /sa yang med cing chu yang med/ /me dang rlung yang yod ma yin/ /rdo rje sems dpa'i sbyor ba yis/ /skye ba 'di ni rab tu gnas/ /thams cad dngos po dngos
<p>6b.7</p>med bshad/ /dngos po med par de yis bsgrags/ /rnal 'byor rnal 'byor par 'brel pas/ /chad pa ma yin rtag pa min/ /phyag dang zhabs dang kha dog med/ /mchog tu dga' ba'i mtshan nyid do/ /dngos po thams cad bden pa min/ /thog ma bar dang mtha' spangs pa/ /'di ltar dpyad na
<p>7a</p>
<p>7a.1</p>'khor lo la/ /dam pa yang dag rtog pa spangs/ /phung po khams ni bdag med pa/ /bsgom bya bde ba dam pa'i gzugs/ /rang snying sa bon 'od zer gyis/ /'gro ba gshin rje gshed byas nas/ /sku gsung thugs kyi rdo rje can/ /bkug nas de la song bar bsam/ /rdo rje
<p>7a.2</p>dri ma med dang chos/ /ye shes lam skye dgod par bya/ /der ni rang gi sa bon rnams/ /ye shes hrIHSh+T+r-iHla sogs dgod/ /bde ba dam pa'i rnam pa mthong / /yang dag rtog pa thams cad spangs/ /spro dang bsdu ba yang dag rgyas/ /bdag nyid mkhas pas bzlas pa brtsam/ /sku la sogs pa spro
<p>7a.3</p>dang bsdu/ /rim dang cig car dag kyang rung / /khro bo'i tshogs ni sprul las bya/ /'gro ba hrIHSh+T+r-iHla sogs sgra/ /oM hrIHSh+T+r-iHwi kr-i tA na na hUM hUM phaT phaT swA hA/ 'di ltar cho ga 'di yis ni/ /bsgoms nas bzlas pa thams cad bya/ /zas sogs bya ba thams cad ni/ /byed 'dod blta bar brtson pa
<p>7a.4</p>yin/ /mchod bstod bdud rtsi myang byas nas/ /sems can don ni bya ba'i sems/ /de nyid gsum gyi cho ga yis/ /ye shes 'khor lo gshegs su gsol/ /bdag la bdag gi 'khor lo ni/ /cho ga ji ltar gzhug par bya/ /rang gi bsod nams yang dag bsags/ /mngon par byang chub
<p>7a.5</p>yang dag bsngo/ /oM AHhUM muHzhes pa 'dis/ /gshegs su gsol bar bya'o/ /'di ni rnal 'byor chen po'o/ /langs nas rang gi bdag po yi/ /rnam pa'i nga rgyal byas nas 'gro/ /rnam pa thams cad dngos po kun/ /sngags kyi dngos po de bzhin du/ /gti mug gshin rje gshed po'i
<p>7a.6</p>gzugs/ /bsgoms nas bcag pa dag tu bya/ /thun mtshams su ni rnal 'byor sogs/ /dang po rnal 'byor pas bsgom bya/ /cung zad ye shes rjes rnal 'byor/ /shin tu rnal 'byor rnal 'byor che/ /yang dag ye shes dbang rnam pas/ /shin tu rnal 'byor rnal 'byor che/ /ji skad
<p>7a.7</p>gsungs pa'i cho ga yis/ /thun gcig la ni bsam gtan 'dir/ /rnal 'byor pa yi spro bsdu lus/ /de nyid gsum bdag ye shes gzugs/ /rang nyid gshin rje gshed po yis/ /dbang bskur cho ga bsams pa dang / /bdud rtsi lnga yi cho ga yis/ /zas kyi bya ba bya ba dang / /gzhan yang
<p>7b</p>
<p>7b.1</p>mchod pa'i rnam rtog gis/ /bdag dang pha rol po yang rung / /cho ga bzhin du rtag tu mchod/ /dpal ldan gshin rje gshed gzugs su/ /mthong ba nyid ni byang chub che/ /bdag gzhan mnyam par byang chub ste/ /gang phyir rang gi bdag po sbyor/ /de ltar min ni ji ltar 'gyur/ /rnal 'byor pa yi
<p>7b.2</p>grub pa mchog /ji ltar rnam pa sna tshogs nyid/ /dngos po gcig la brtags pa ste/ /grol dang bde dang sdug bsngal gnas/ /skye 'gyur las kyi bye brag las/ /rnam par mi rtog bdag nyid sems/ /bde ba dam pa mtha' yas gzugs/ /shes rab thabs kyi ngo bo nyid/ /gang phyir 'bras
<p>7b.3</p>bu nag por 'gyur/ /sgrol 'dod 'khor ba'i rgya mtsho skye dang 'chi bar bcas pa'i 'khor ba zab mo 'jigs/ /chags sdang la sogs chu srin 'khrugs pa shin tu g.yo ba lbu ba rmugs gnyid sogs/ /dpal ldan gshin rje gshed po bde ba'i rang bzhin nor chen sgrub thabs byas pa yis/ /tshig gi
<p>7b.4</p>snang ba grub bcas bdag gis bsod nams thob pas 'gro kun grub thob shog /tshig gi snang ba grub pa zhes bya ba'i sgrub thabs/ slob dpon dpal 'dzin gyis mdzad pa rdzogs so// //paN+Di ta dA na kIrti dang / lo tsA ba tshul khrims rgyal ba'i 'gyur// // 
<p>7b.5</p>@##/ /rgya gar skad du/ kr-iSh+na ya mA ri maN+Da la no pi ka /bod skad du/ gshin rje gshed nag po'i dkyil 'khor gyi sgrub thabs/ 'jam dpal gzhon nur gyur pa la phyag 'tshal lo/ /thabs dang shes rab rang bzhin gyi/ /dpal ldan gshin gshed dkyil 'khor gtsor/ /btud de
<p>7b.6</p>cho ga mdor dran pa/ /de yi dkyil 'khor cho ga bshad/ /dang po rnal 'byor pa 'gro ba gdon pa'i bsam pa can gyis/ tshangs pa'i gnas bzhi la gnas la rang bzhin grub par bya ba'i phyir ram/ /gzhan lan gnyis lan gsum du gsol ba 'debs pa de rjes su gzung ba'i phyir/ gal
<p>7b.7</p>te dkyil 'khor bri bar 'dod na/ rnal 'byor bzhi sngon du byas la/ bsnyen pa'i cho gas bcom ldan 'das gshin rje gshed nag po'i sngags 'bum/ gti mug gshin rje gshed la sogs pa gzhan gyi khri bzlas so/ /bcom ldan 'das kyi rjes su gnang ba mtshan ma thob pa'am/ rang gi sems
<p>8a</p>
<p>8a.1</p>dag pa'i sgo nas bri bar bya'o/ /de la cho ga ji lta ba bzhin du sgrub pa'i dkyil 'khor gyi khang par dkyil 'khor gyis sbyang bar bya'o/ /gtor ma sbyin zhing mchod pa sna tshogs nye bar byas la/ rnal 'byor bzhi dang ldan pa'i grogs dang bcas pas/ /oM b+hu khaM zhes bya ba'i sngags kyis
<p>8a.2</p>nam mkha'i rang bzhin du bya'o/ /hUM laM hUM zhes bya bas nor 'dzin rdo rje'i rang bzhin du byin gyis brlab par bya'o/ /oM me di nI badzrI b+ha wa badzra ban+d+ha hUM zhes bya bas de nyid du rang bzhin gyis dag pa'i gshin rje mthar byed nag po'i gzugs kyis rdo rje dang / dril bus brel ba'i phyag rgya dang ldan pa la gti
<p>8a.3</p>mug gshin rje gshed la sogs pa'i gzugs kyis/ slob ma bzhi lag pa na rdo rje dang dril bu thogs pas/ gsol ba gdab bo/ /gshin rje gshed po rab 'jigs pa/ /gti mug rdo rje'i ngo bo khyod/ /ston pa sangs rgyas kun rang bzhin/ /rdo rje sku la phyag 'tshal bstod/ /gshin rje gshed po rab
<p>8a.4</p>'jigs pa/ /phra ma rdo rje'i ngo bo khyod/ /rdo rje thugs dang rab mtshungs pa/ /rdo rje rin chen phyag 'tshal bstod/ /'dod chags rdo rje'i ngo bo khyod/ /'dod chags chos kyi 'byung gnas brnyes/ /dbyings mchog kun gyi gtso bo'i gtso/ /rdo rje gsung la phyag 'tshal bstod/ /phrag dog rdo rje'i ngo bo
<p>8a.5</p>khyod/ /gshin rje gshed po las kun pa/ /rdo rje sku dang rab tu mtshungs/ /phyag na ral gri phyag 'tshal bstod/ /sangs rgyas kun gyi rang bzhin khyod/ /sangs rgyas thams cad gcig bsdus pa/ /sangs rgyas kun mchog gtso bo'i gtso/ /dkyil 'khor gtso la phyag 'tshal bstod/ /gshin
<p>8a.6</p>rje 'jigs pa'i dkyil 'khor 'di/ /dkyil 'khor kun gyi gtsor gyur pa/ /sdig pa thams cad 'jig byed pa'i/ /mgon po dkyil 'khor bri bar mdzod/ /de rnams kyis dbyangs gcig tu gsol ba btab par rig nas/ sems can gyi khams ma lus pa 'dod chags la
<p>8a.7</p>sogs pa'i nyon mongs pas gzir bar bltas te/ /nyon mongs pa rnams bsal ba'i phyir/ hUM badzrod tiSh+Tha zhes bya ba'i sngags kyis rang gi rdo rje gsor la/ yi ge ma las mig g.yon pa zla ba Ta las mig g.yas pa nyi mar byas pas dus dang phyogs kun gsal bar byas nas/ rnal 'byor pas khams
<p>8b</p>
<p>8b.1</p>gsum ma lus pa la blta zhing / rkang pa'i 'og tu sna tshogs rdo rje 'bar ba bsgoms la/ rdo rje gsor ba nyid kyis/ rdo rje 'gros kyi gar dang / 'khor lo'i sa bskor bar bya'o/ /mgur na hrIHSh+T+r-iHla sogs pa sgrogs pa'i sgras/ dkyil 'khor gyi bgegs skrag par byas la/ nyon cig
<p>8b.2</p>lha tshogs bgegs kyi tshogs/ /lus ngag yid la gnas pa rnams/ /dpal ldan rdo rje 'dzin pa bdag /srung ba'i 'khor lo sbyor ba yis/ /rdo rje lus ni mdangs ldan pas/ /lus sogs gsum skyes 'jig par byed/ /gal te nga la 'gas brnyas na/ /'dir ni de gzhom
<p>8b.3</p>gzhan du min/ /rdo rje'i gnas su 'khor lo dang / /rin po che dang / pad+ma dang / ral gri rab tu bkod la brjod par bya'o/ /sa yongs su gzung ba byas pa'i rjes la/ bgegs med par bya ba'i phyir phur bus gdab par bya'o/ /de la phur bu'i sngags ni 'di yin te/ oM g+ha g+ha g+hA ta ya g+hA ta
<p>8b.4</p>ya/ sarba duSh+TA na phaT/ kI la ya kI la ya sarba pA paM phaT/ hUM hUM hUM badzra kI la badzra d+ha ro A dz+nyA pa ya ti/ sarba big+h+nAM kA ya bAka tsit+ta badzra kI la ya hUM phaT/ 'og dang steng dang phyogs mtshams kyi bgegs thams cad ral gri gshin rje gshed kyi phur bus gdab par bya'o/ /de ltar sa yongs su
<p>8b.5</p>gzung ba byas te/ sa bgegs zhi bar byas pas mthong nas/ phyogs mtshams 'bar ba'i 'od kyis mtshams bcad pa byas te/ phyi rol du sa'i lha mo mdog ser ba/ rgyan sna tshogs kyis brgyan pa/ lus kyi phyed byung ba/ phyag g.yas pa khas len pa'i lag pa lta bu g.yon na bum
<p>8b.6</p>pa 'dzin pa/ me tog dri zhim po sna tshogs kyis mchod la sta gon du gnas par bya'o/ /lha mo khyod ni dbang du gyur/ /skyob pa sangs rgyas thams cad kyi/ /theg pa spyod pa'i khyad par dang / /sa dang pha rol phyin la'o/ /ji ltar shAkya seng ge yis/ /bdud kyi stobs rnams bcom pa ltar/ / 
<p>8b.7</p>bdag gis bdud kyi stobs bcom ste/ /dkyil 'khor chen po bri bar bya/ /de nas de nyid du zhugs par bsam par bya ste/ sa sta gon du gnas pa'o/ /de nas yang de nyid la dris nye bar byugs la/ me tog sna tshogs kyis dgram par bya'o/ /lha'i gnas rnams su tsan+dan la sogs pa'i maN+Dal
<p>9a</p>
<p>9a.1</p>bya'o/ /de nyid du snying ga'i ye shes kyi 'od zer gyis 'khor lo bkug la mtshams bcad pa la sogs pa bya'o/ /mchod pa dang / bstod pa dang / bdud rtsi myang ba la sogs pa yang bya'o/ /de nas rkang pa g.yas pa'i pus mo sa la btsugs la/ lag pa g.yas
<p>9a.2</p>par spos snod thogs te/ 'khor lo rdzogs pa'i sangs rgyas la gsol ba gdab par bya'o/ /bcom ldan gshin rje gshed rdo rje/ /rig pa'i rgyal po phyag 'tshal bstod/ /dkyil 'khor snying rje'i bdag nyid can/ /mgon po bdag nyid bri bar 'tshal/ /slob ma la ni brtse phyir dang / /khyed
<p>9a.3</p>rnams la yang mchod pa'i phyir/ /bdag ni bcom ldan khyed la gus/ /dgyes par mdzad pa'i 'os lags so/ /sangs rgyas rnams ni bdag la dgongs/ /'gro ba'i 'khor lo bya ba'i phyir/ /'bras gnas byang chub sems dpa' dang / /gzhan yang gsang sngags lha nyid dang / /'jig
<p>9a.4</p>rten skyong dang 'byung po dang / /rdzogs sangs rgyas kyis rjes bstan pa/ /bstan la dga' ba'i sems can dang / /gang dag rdo rje'i mig can rnams/ /rdo rje 'chang chen bdag ming 'di/ /gshin rje gshed nag dkyil 'khor ni/ /'gro ba dag phyir bri bar bgyi/ /ji ltar nus pa'i nyer spyod kyis/ / 
<p>9a.5</p>rjes su brtse ba nye bar stsol/ /bdag dang slob mar bcas pa dang / /dkyil 'khor pa yi grogs kun la/ /nye bar mdzad par 'os pa lags/ /de ltar lan gsum gyi bar du byas nas/ 'khor lo de yang dag par mchod de/ nam mkha' la dgod par bya'o/ /de nas rnal 'byor pa nyi ma dang
<p>9a.6</p>zla ba'i mig can yi ge dza las dbyung ba gti mug rdo rje gshin rje gshed la sogs pa'i sa bon las byung ba/ de'i kha dog can nyi shu rtsa lngar dbye bar byas la/ dkyil 'khor gyi nyis 'gyur tsam bya ste/ sgo'i nyi shu cha dri zhim pa lngas rnam par byugs pa'o/ /skud pa 'khal ba ral gri gshin rje gshed
<p>9a.7</p>dang lhan cig skud pa bsgrim par bya'o/ /'bar ba'i lta stangs kyis lcags kyus bkug pa'i de bzhin gshegs pa rnams bcug la/ oM dIp+ta dr-iSh+Ti aM ku sha dzaHzhes bya ba'i sngags 'di dang / oM aHpra yats+tsha mo hA kA lA ri swA tsakra sU tra na ya hUM zhes bya ba'i bar du'o/ /zhe sdang dus kyi dgra la gsol ba
<p>9b</p>
<p>9b.1</p>gdab pa/ oM AHa n+yo n+yA nu ga ta sarba d+harmaHpa ra sba ra a nu ga ta sarba d+harmaHa t+yan+tA nu pra biSh+Ta sarba d+harmA hUM zhes brjod de/ thig skud 'dzin pas yi ge dza dza dza zhes rang gis bskul zhing bton la/ g.yon pa'i khu tshur gyis lte ba'i steng du thig skud bzung ste/ nub tu 'dug la shar du mngon
<p>9b.2</p>par phyogs pa dang / shar du 'dug ste nub tu mngon par phyogs pa dang / lhan cig nam mkha'i thig gdab par bya'o/ /yang 'og gi thig gdab par bya ste/ oM badzra sa ma ya sU tra mA ti kra ma hUM/ sems can rnams kyi don du khyod/ /yang ni dus 'dir gshegs su gsol/ /zhes bya ba dang / thig
<p>9b.3</p>skud kyi sgras nam mkha' la bzhugs pa'i de bzhin gshegs pa rnams bskul la/ shar dang nub tu tshangs thig gdab par bya'o/ /byang du mngon par phyogs pa dang / lhor mngon par phyogs pas/ lho dang byang gi tshangs thig gdab par bya'o/ /mer 'dug la gnod sbyin du bltas pa dang / dbang
<p>9b.4</p>ldan du 'dug la yi dwags su bltas te/ shar gyi rtsa ba'i thig gdab bo/ /rlung gi phyogs su 'dug la/ yi dwags su bltas pa dang / bden bral du 'dug la gnod sbyin du bltas te/ nub phyogs kyi rtsa ba'i thig gdab bo/ /mer 'dug la klu phyogs su bltas pa dang / bden bral
<p>9b.5</p>du 'dug ste/ dbang por bltas pas/ lho phyogs kyi rtsa ba'i thig gdab bo/ /rlung gi phyogs su 'dug la dbang por phyogs pa dang / dbang ldan du 'dug la klu phyogs su bltas pas/ byang phyogs kyi rtsa ba'i thig gdab bo/ /cho ga 'di nyid kyis tshangs thig gi phyogs gnyis kar thig bdun
<p>9b.6</p>bdun gdab bo/ /rtsa ba'i thig gi phyi rol gyi 'gram du/ thig drug gi rgyab la ni rta babs ci rigs pa'i thig go/ /mtshams kyi thig gnyis kyang ngo / /thig de nyis bltab tu byas pas dbang ldan mtshams nas brtsams la/ skor phyogs su 'khor lo'i rnam par rdo rje'i phreng ba'i thig gnyis
<p>9b.7</p>gdab bo/ /phyogs kun kyang mnyam par mos par bya'o/ /'dir/ mtshan mar mthong mi 'grub bo/ /thig skud chad na bla ma 'chi/ /phyogs rmongs 'khrul na slob ma'o/ /lhag chad las nad 'byung bar 'gyur/ /gru bzhi sgo bzhi rta babs bzhis brgyan pa/ /thig bzhi dang mnyam par ldan
<p>10a</p>
<p>10a.1</p>pa/ do shal dang se mo do dang / dar dpyangs kyis brgyan pa/ /mtshams dang sgo khyud dang / 'gram rnams la rdo rje rin chen gyis mdzes par byas pa'o/ /de lta bu ni phyi rol gyi dkyil 'khor ro/ /yang nang gi dkyil 'khor gyi phyed kyi cha gru bzhi pa'i sna tshogs rdo rje'i lte ba la/ 
<p>10a.2</p>rdo rje phreng bas bskor ba'o/ /de nyid dang rjes su mthun pa'i sgo'i bar du'o/ /bla dang ldan pas rtse mo lnga rnam par bsams la/ yi ge d+hIHlas khro bo blta'o/ /sgo ni dkyil 'khor brgyad cha ru/ /bdag nyid chen pos shes par bya/ /kha khyer chen po ma gtogs par/ /shin tu
<p>10a.3</p>mdzes pa yid 'ong ba'o/ /sgo khyud sgo dang 'drar shes bya/ /de bzhin lha yi snam bu ste/ /rdo rje'i lha mor yang dag ldan/ /glu dang rol mo la sogs gar/ /kha khyer sgo yi phyed yin te/ /sgo khyud la sogs dra ba dang / /dra phyed nyi ma zla ba dang / /me tog dag gi phreng ba yang / /tshon rtsi'i snam bu de
<p>10a.4</p>yi phyed/ /rtsa ba'i thig gi phyi rol lo/ /rin chen ka ba sogs snam bu/ /mnyam pa'i sa la tshon rtsi sbyin/ /rta babs sgo yi sum 'gyur te/ /ba dan dril bur ldan pa rnams/ /dril bur bcas pa rlung bskyod pa'o/ /ba dan phyi yi mtshams nyid du/ /gzhan rnams 'khor lo'i rjes mthun par/ / 
<p>10a.5</p>ji ltar mdzes par rab tu brtag /khru gang nyid ni mnyam sbyin zhing / /ji srid khru ni stong gi bar/ /de bzhin du ni rim pa 'dis/ /snga ma bzhin du mnyam par thig btab nas/ /rim pa snga ma bzhin du rdul tshon gyi cha dag bteg cing bzung la 'bar ba'i lta stangs kyis mngon par bsngags te/ oM badzra
<p>10a.6</p>tsi tas ma ya hUM zhes bya bas so/ /de nas rang bzhin gyis dag pa'i gshin rje mthar byed nag po'i rnal 'byor pa/ kun du rtog pa ma lus pa spangs pa/ 'khor lo'i dbus su gnas shing / /dbang ldan gyi mtshams su brten nas lag pa g.yon pa'i khu tshur gyis bri bar bya ste/ dkar po dang / ser
<p>10a.7</p>po dang dmar po dang ljang gu ste/ nag po ni nang nyid du'o/ /sgo'i nyi shu cha ni tshon rtsi ste/ kun kyang sbom po la sogs pa'i skyon dang bral bar bri bar bya'o/ /de la sbom po bris na nad 'byung ngo / phras na ni nor nyams so/ /ma sos na 'khon 'byung ngo / /chad na ni 'chi'o/ /tshon rtsi rnams kyi bar ni
<p>10b</p>
<p>10b.1</p>nas tsam gyis tshod par bri'o/ /shar phyogs su ni dkar po che/ /lho phyogs ser po dang ldan pa/ /nub kyi cha ni dmar po'o/ /byang phyogs ljang dang ldan pa'o/ /in+d+ra nI la'i 'od ldan pa/ /dbus kyi cha ni mnyam par bri/ /de ltar dkyil 'khor bris nas su/ /lha'i gnas
<p>10b.2</p>thams cad du sna tshogs pad+ma'o/ /dkyil du nyi ma la gnas pa'i rdo rje sngon po rtse lnga pa 'byes pa'o/ /shar phyogs kyi rtse mo'i rtsa ba la 'khor lo rtsibs brgyad pa'o/ /lho phyogs kyi rtsibs kyi rtsa ba la/ nyi ma la gnas pa'i rin po che cha dgu pa'o/ /nub phyogs kyi rtsibs kyi rtsa ba la/ 
<p>10b.3</p>nyi ma la gnas pa'i pad+ma dmar po 'dab ma brgyad pa'o/ /byang gi phyogs kyi rtsibs kyi rtsa ba la ral gri ljang gu'o/ /sna tshogs rdo rje'i me mtshams su 'khor lo'o/ /bden bral mtshams su rdo rje'o/ /rlung gi mtshams su pad+ma'o/ /dbang ldan mtshams su ral gri'o/ /shar
<p>10b.4</p>sgor ni rdo rje tho ba rtsibs nyi shu pa'o/ /lhor sgor ni dbyug pa dkar po'o/ /nub sgor ni pad+ma dmar po'o/ /byang sgor ral gri'o/ /dkyil 'khor gyi mtshams bzhir ni/ pad+ma'i snod bzhi bri bar bya ste/ rdul tshon dgye ba'o/ /de ltar yongs su rdzogs pa'i dkyil 'khor la bltas la/ sangs rgyas
<p>10b.5</p>kyi dkyil 'khor gyi dbus na gnas pa'i rnal 'byor pa rang dang mtshungs pa'i yan lag dang ldan pas/ sangs rgyas rnams kyi bdag po nyid du gnas te/ de'i sems kyis nam mkha'i khams khyab par dkyil 'khor sgrub cing spros pa gnas ji lta ba bzhin du bkod de/ mig la sogs pa dang / 
<p>10b.6</p>lus la sogs pa byin gyis brlab cing / bdag nyid dbang bskur ba'i cho gas dbang bskur bar bya'o/ /ye shes kyi dkyil 'khor spyan drangs la ar+g+ha la sogs pa dbul zhing khro bo rnams kyis dgug pa dang gzhug pa dang / bcing ba dang / dbang du byas la mchod pa dang bstod pa dang / bdud rtsi myong ba yang bya'o/ /bzlas
<p>10b.7</p>pa dang bsgom pa dang / mnyes pa yang bya'o/ /phyogs skyong ba rnams la yang gtor ma dang mchod pa dbul te/ /bdag nyid kyis dkyil 'khor bskor zhing phyag kyang bya ste/ 'di lta bu ni dkyil 'khor bsgrub pa'i thabs so/ /de nas bum pa bco brgyad gtso bo'i dkyil 'khor du bzhag /pad+ma'i snod
<p>11a</p>
<p>11a.1</p>bzhi yang gzhag go/ /las thams cad kyi mtshan ma gdab/ mgrin pa gos kyis dkri/ tsu ta la sogs pa'i kha rgyan dang ldan par bya/ rin po che lnga dang sman lnga dang / 'bru lnga dang ldan pa de dag kyang / sngags las byung ba'i dkyil 'khor gyi 'khor lo'i rnam
<p>11a.2</p>par bltas la/ de rnams su ye shes kyi dkyil 'khor spyan drang zhing / ar+g+ha la sogs pa phul te/ dgug pa dang gzhug pa dang / bcing ba dang dbang du byas la mchod pa la sogs pa dbul lo/ /me tog gi phreng ba bcings pa'i rdo rje steng rnams su bzhag la/ sngags pa de srid 'dod
<p>11a.3</p>kyi bar du dus gsum du bzla zhing / 'khor lo de chu de nyid kyi rnam par mthong bar bya'o/ /de lta bu ni bum pa sta gon du gnas pa'i cho ga'o/ /de nas ma tshang ba la sogs pa'i skyon zhi bar bya ba'i phyir dang / yon bdag gi bsod nams mngon par 'phel bar bya ba'i phyir sbyin sreg bya'o/ /de la
<p>11a.4</p>zhi ba'i thab khung bzhin du las thams cad pa'i thab khung bya ste/ khru gang gi tshad tsam la/ zabs su khru phyed brko ba ma gtogs pa rgya dang / 'phang du sor bzhi pa'i kha khyer pad+ma rgyas pa'i rnam pa lta bus bskor ba'o/ /de'i phyi rol du kha khyer sor gnyis pas gru bzhir bskor bar bya'o/ /de'i
<p>11a.5</p>mtshams la zla ba phyed pa'i steng du rdo rje rtse gsum pa'o/ /thab khung gi dkyil du sor brgyad kyi tshad la rtse mo rnams la sor re re yod pa'i zhe sdang rdo rje rtse lnga pa bri'o/ /shar dang / lho dang / nub dang / byang du 'khor lo dang / rin po che dang / pad+ma dang / ral gri sor drug gi tshad tsam bri'o/ /tshon rtsi dkar
<p>11a.6</p>pos steng du bri'o/ /de nas rnal 'byor pa kha shar phyogs su bltas te/ bsreg pa'i rdzas ma lus pa g.yas ngos su bzhag la/ bsang gtor gyi chu'i snod la sogs pa g.yon phyogs su gzhag go/ /bram ze'i khyim mam/ dge 'dun gyi g.yos khang nas me blangs la/ 'o ma can gyi shing
<p>11a.7</p>rab tu sbar bar bya ste/ srog chags la gnod pa spang bar bya'o/ /de nas rdo rje 'dzin pa yongs su gyur pa sngon du song ba'i sna tshogs pad+ma'i steng du raM las byung ba'i me lha sku mdog dkar po zhal gsum pa gnyug mar gnas pa'i rig pa dang / gnyis su med pa'i sku phyag g.yas na spyi blugs
<p>11b</p>
<p>11b.1</p>bsnams la/ gnyis pa mi 'jigs pa sbyin pa/ g.yon na dbyig gu rtse gsum pa bsnams pa gnyis pa na phreng ba bsnams pa/ gzhan dag na gri gug dang thod pa bsnams pa/ g.yas brkyang ba'i zhabs kyis gnas pa/ khro bo'i rgyan gyis brgyan pa bsgoms la/ snying ga na gnas
<p>11b.2</p>pa'i sa bon las ye shes kyi me dgug ste/ oM Tak+ki hUM dzaHzhes bya ba'i sngags kyis ku sha'i chun pos bsang gtor la sogs pa dbul zhing / dam tshig 'jug pa dang / mchod pa la sogs bya ste/ de'i zhal du yi ge raM bkod la sreg rdzas byur bu dbul lo/ /blugs gzar dang dgang
<p>11b.3</p>gzar gyi mchu dang / mchu la yang rim pa bzhin bsgoms te sreg rdzas thams cad dbul lo/ /phyis de'i snying gar gshin rje mthar byed kyi rang gi sa bon las byung ba'i dkyil 'khor gyi 'khor lo bsams te/ mig la sogs pa byin gyis brlab pa sngon du 'gro ba'i ye shes kyi dkyil 'khor
<p>11b.4</p>spyan drang ba la sogs pa byas la/ mchod pa la sogs pa dbul te/ de'i zhal du yi ge raM bsgoms la/ oM ag+na ye swA hA/ zhes bya bas/ mar gyis bkang ba'i sreg blugs dbul lo/ /oM sarba pA pa da ha na badzra ya sarba pA pa ni da ha swA hA/ zhes bya bas ni dUr ba'o/ /oM badzra puSh+Ta ye swA hA/ 
<p>11b.5</p>zhes bya bas ni 'bras ma god pa'o/ /oM sarba saM pa de swA hA/ zhes bya bas ni zho'o/ /oM a phra ti ha ta badzrA ya swA hA/ zhes bya bas ni ku sha'o/ /oM po d+hi bri k+Sha ya swA hA/ zhes bya bas ni a shwad+tha'o/ /oM badzra ku be+e rA ya swA hA/ zhes bya bas ni n+ya gro d+ha'o/ /oM badzra yadz+nyA ya swA hA/ zhes bya bas ni
<p>11b.6</p>u dum+WA ra'o/ /oM sa ha ka rA ya swA hA/ zhes bya bas ni a mra'o/ /shing las byung ba ma yin pa'i sreg rdzas gzhan dag ni/ rang gi 'dod pa'i lha sngags kyi man ngag ji lta ba bzhin du bskul ba'i tshig dang ldan pas/ bdud rtsi'i ngo bor bsgrubs la bsreg par bya'o/ /de nas 'thor 'thung
<p>11b.7</p>dang / zhabs bsil dang / me tog dri zhim po la sogs pa dang / na bza' dang / so rtsi dang bshos rnams phul nas/ 'dod pa'i dngos po blangs la/ yi ge muH'i mtha' can gyi yi ge gsum gyis gshegs su gsol lo/ /rdzas lhag ma rnams kyang sngar bzhin gyi cho gas
<p>12a</p>
<p>12a.1</p>me la bsregs la gshegs su gsol lo/ /sbyin sreg gi dgang gzar khru gang gi tshad la rtsa ba rdo rje rin po che dang ldan pa sor bzhi pa sor gnyis brkos pa rdo rje dang ldan pa/ pad+ma'i 'dab ma lta bu 'byung ba'i sbubs/ mthe'u chung gi tshad tsam dang bcas pa'o/ / 
<p>12a.2</p>blugs gzar ni sor gnyis tsam la sor gcig brkos pa/ rdo rje dang ldan pa/ pad+ma'i 'dab ma lta bu ste/ dgang gzar dang / blugs gzar ro/ /de nas rab gnas kyi sa gzhi gdugs dang / rgyal mtshan dang / ba dan sna tshogs dang / rol mo'i sgra sna tshogs yid du 'ong ba dang / 
<p>12a.3</p>slob dpon yang ji ltar tshogs pa'i rgyan sna tshogs kyis brgyan la/ sku gzugs sam/ ri mo'am glegs bam mdun du bzhag ste/ bsang gtor dang / yon chab dang / 'thor 'thung phul la/ khu tshur g.yon pa'am/ gzhan du yungs kar blangs te/ sku gzugs la sogs pa mdun
<p>12a.4</p>du g.yon pa'am/ gzhan gyis lan gsum gyi bar du bskor te/ me'i nang du blugs la/ oM sarba pA pa da ha na badzra ya swA hA/ zhes bya ba'i sngags kyis btab pa'i kham phor gsum gyis bskor zhing g.yabs la bskur ro/ /de nas snyim pas chu blangs la me de nyid du blugs/ de nas
<p>12a.5</p>nam mkha' la bzhugs pa'i de bzhin gshegs pa rnams la nye bar spyod pa'i mchod pa rnam pa lngas yang dag par mchod de rnam par rtog pa thams cad spang zhing spos snod bzung la/ de bzhin gshegs pa rnams sta gon du gnas pa'i phyir/ dam tshig can khyod kyis bdag la dam tshig stsol
<p>12a.6</p>cig ces lan gsum du brjod de/ ji ltar yang dag rdzogs sangs kun/ /dga' ldan gnas su bzhugs nas ni/ /lha mo sgyu ma'i mngal 'jug pa/ /de bzhin 'dir yang bzhugs su gsol/ /mgon po 'dir ni rtag bzhugs nas/ /me tog la sogs 'di bzhes la/ /mi 'di'i
<p>12a.7</p>don ni gzung phyir dang / /byang chub sems ni brtan par mdzod/ /de nas gti mug rdo rje zhes bya ba la sogs pa'i bstod pa bya'o/ /lha sta gon du gnas nas tho rangs kyi dus sku gzugs gos ser pos g.yogs la/ kha shar phyogs su bstan te khrus bya'o/ /de la rim pa ni 'di
<p>12b</p>
<p>12b.1</p>yin te/ ba'i rnam pa lnga la/ oM hUM trAM hrIH aHzhes bya ba'i sa bon gyis mngon par bsngags pas bskus la/ de nas dri zhim po'i snum la/ oM sarba ta thA ga ta kA ya bi sho d+ha ni swA hA/ zhes bya bas bsngags te/ dUr ba'i chang bus byug par bya'o/ /de nas shun pa lnga 'khar ba'i snod
<p>12b.2</p>du bzhag la snum phyi'o/ /de'i rjes la rnam par rgyal ba'i bum pa nas brtsams te/ bum pa so so'i chus khrus gsol lo/ /ji ltar bltams ma thag tu yang / /de bzhin gshegs kun sku bkrus ltar/ /lha rdzas chu ni dag pa yis/ /de bzhin bdag gis sku khrus gsol/ /oM
<p>12b.3</p>sarba ta thA ga ta ab+hi She ka te sa ma ya shri ye hUM/ zhes bya ba'i sngags kyis so/ /de'i rjes la nam mkha' la tsartsi ka la sogs pa rig pa'i tshogs rnams bkug nas/ ye shes bdud rtsi'i chus gang ba'i bum pa 'dzin pa de rnams kyis de mngon par dbang bskur bar bya'o/ /de nas gos
<p>12b.4</p>kyis rlan med par phyis la/ dang po'i gnas su gzhag go/ /ras ris sam glegs bam mam/ mchod rten chen po rnams ni me long la snga ma bzhin du sku khrus gsol bar bya'o/ /de lta bu ni khrus gsol ba'i rim pa'o/ /de nas mig la sogs pa dang / lus la sogs pa
<p>12b.5</p>byin gyis brlab cing / bdag nyid dbang bskur la/ rigs kyi gtso bo cod pan nyid du bzhag cing / nam mkha' la gnas pa'i de bzhin gshegs pa rnams dkyil 'khor gyi 'khor lo'i rnam par dmigs la/ /yon chab la sogs pa dbul zhing dam tshig la gzhug par bya'o/ /glegs
<p>12b.6</p>bam la ni yi ge'i gzugs nyid 'gyur ba na bza' dbul te/ oM badzra bas+t+ra ye swA hA/ zhes bya ba'i sngags kyis so/ /de nas me tog la sogs pa dbul te/ oM badzra puSh+pe hUM/ chu dang thang las skyes pa yi/ /me tog gtso bo mchog 'di dag /gus pa mchog gis bdag 'bul na/ / 
<p>12b.7</p>ji ltar bde bas bzhes su gsol/ /lhan cig skyes dang sbyar ba yi/ /bdug pa'i dri yi mchog 'di dag /gus pa mchog gis bdag 'bul na/ /ji ltar bde bas bzhes su gsol/ /zhun mar 'bru mar snang ba 'di/ /lha rdzas 'od 'bar mun pa 'jig /bdag nyid dang bas
<p>13a</p>
<p>13a.1</p>'bul lags na/ /mi shes pa kun bsal du gsol/ /bza' bca' kun dang bcas pa yi/ /kha dog dri dang ror ldan pa'i/ /bshos gtsang dam pa bdag 'bul na/ /'di dag thams cad bzhes su gsol/ /de ltar mngon par bsngags pa'i me tog la
<p>13a.2</p>sogs pa dbul lo/ /phyi nas sku gzugs kyi spyan dbye ste/ dngul gyi snod na yod pa'i mar dang / sbrang rtsi gser gyi thur mas blangs la/ oM badzra tsak+Shu sa man+ta tsak+Shu bi sho d+ha ni swA hA/ zhes bya ba'i sngags kyis so/ /de nas lag pa g.yas pas rdo rje gsor zhing g.yon pas dril bu dkrol
<p>13a.3</p>la/ gti mug rdo rje'i ngo bo khyod/ /ces bya ba la sogs pa'i bstod pa bya ste/ de lta bu ni rab gnas kyi cho ga'o/ /gang gi tshe snying rje mchog gi dbang du gyur cing dbang bskur la sogs pas slob ma bsdu bar 'dod na/ de'i tshe dkyil 'khor gyi gnas kyi phyi rol du/ rigs dang gzugs dang lang
<p>13a.4</p>tsho dang / dad pa dang / thos pa la sogs pa dang ldan pa/ don du gnyer ba'i slob ma lag tu me tog thogs te dkyil 'khor la phyag byas pa dang / gzhan yon tan med pa yang sangs rgyas dang / chos dang dge 'dun la skyabs su song ba/ dge ba bcu'i las kyi lam la gnas pa/ chos
<p>13a.5</p>bshad pas spro ba bskyed do/ /rjes su gnang ba bzhi po'am/ /rang gi bslab pa ldan pa'i 'khor/ /theg pa chen po'i blo can la/ /sangs rgyas yang dag cho ga gsungs/ /sngags kyi dngos grub mtshan ma'am/ 'ga' zhig zhi ba'i dkyil 'khor dang / /de bzhin bsod nams 'dod
<p>13a.6</p>la gzhan/ /'jig rten phyi ma theg mchog dang / /mang du 'jig rten pha rol don/ /byas nas dad ldan blo dag byed/ /'jig rten 'di yi 'bras spangs nas/ /'jig rten phyi ma'i 'bras 'dong la/ /gang phyir 'di la phan mang ba/ /'di med 'jig rten pha rol ba/ /de phyir 'jig rten
<p>13a.7</p>gzhan grub phyir/ /khyed kyi bstan pa yid kyis bgyis/ /de ltar smras nas zhi bar 'jug pas rdo rje dang pad+ma dag par byas pa la gsol ba gdab bo/ /bdag gi ston pa dga' chen khyod/ /mgon po chen po bdag 'tshal lo/ /byang chub chen po'i lam bstan pa/ /dam tshig de
<p>13b</p>
<p>13b.1</p>nyid bdag la stsol/ /byang chub sems kyang bdag la stsol/ /sangs rgyas chos dang dge 'dun te/ /skyabs gsum dag kyang bdag la stsol/ /thar pa chen po'i grong mchog tu/ /mgon pos bdag ni gzhug par gsol/ /zhes lan gsum brjod de/ gus pa dang
<p>13b.2</p>ldan pa'i bla ma la 'di ltar gtsor byas la brjod do/ /sngags spyod tshul gyi cho ga yis/ /theg chen 'di ni bu khyod shog /khyod ni theg pa chen po'i snod/ /khyod la yang dag bshad par bya/ /dus gsum 'byung ba'i rdzogs sangs rgyas/ /sku gsung thugs kyi rdo rje can/ /rdo rje
<p>13b.3</p>gsang sngags mthu nyid kyis/ /ye shes mnyam pa med pa brnyes/ /shAkya seng ge sogs mchog gis/ /gsang sngags sbyor ba mnyam med pas/ /gang gis stobs chen bdud kyi sde/ /shin tu 'jigs pa che bcom nas/ /'jig rten rjes 'jug bkod pa yis/ /'khor lo bskor
<p>13b.4</p>nas mya ngan 'das/ /de phyir bu khyod blo yis 'dir/ /thams cad mkhyen nyid thob par gyis/ /zhes gsol ba 'debs pa la smras nas/ byang chub tu sems bskyed pa rnams bskyed pa'i phyir dang / skyes pa rnams yang dag par sbyor bar bya ba'i phyir/ de dag shin tu 'dod par byas la/ 
<p>13b.5</p>de'i snying gar yi ge hUM las rdo rje/ mgrin par yi ge AHlas pad+ma/ spyi bor yi ge oM las 'khor lo/ de rnams su sa bon dgod pa ni hUM AH oM zhes brjod la/ dri zhim por bcas pa'i chu rdo rje'i khu tshur gyis gzung nas mgrin par bsku'o/ /de nas de dag gi mgo la me tog sbyin no/ /dri dang
<p>13b.6</p>byug pa ni mdun du'o/ /mar me mdun du'o/ /thams cad la las thams cad pa'i sngags bzla'o/ /de nas chags pa la sogs pa'i skyon dang bral ba'i so shing rtse mo me tog can sbyin no/ /des kha shar phyogs su bltas te/ bca' shing ba lang gi pags pa tsam gyis phyogs ba lang gi lci
<p>13b.7</p>bas byugs par dor ro/ /de nas de lhung ba dang zhi ba la sogs pa grub pa'i mtshan ma de la bstan par bya'o/ /de nas chu khyor ba gsum gyis kha bshal te/ oM hrIHbi shud+d+haH sarba d+harmA pA pa nI tsA s+ya sho d+ha ya sarba bi kal paM a pa na ya hUM zhes bya ba'i sngags kyis so/ /stan dang sngas su ku sha 
<p>14a</p>
<p>14a.1</p>gding ngo / /de'i tshad sum 'gyur gyi skud pas bcings te/ las thams cad pa'i sngags bzlas pas bsrung ngo / /de nas/ thams cad mkhyen nyid 'jig rten du/ /brgya la 'byung ngam mi 'byung 'gyur/ /u dum bA ra'i me tog kyang / /res 'ga' res 'ga' 'byung ba
<p>14a.2</p>srid/ /gsang sngags tshul la gnas pa yang / /de bas kyang ni rnyed par dka'/ /gang gis sems can dpag med don/ /nus par mdzad las 'das pa dang / /bskal pa du ma dpag med du/ /gang gis sdig pa sngon byas pa/ /dkyil 'khor 'di 'dra mthong bas ni/ /de dag thams cad
<p>14a.3</p>zad 'gyur bas/ /sngags spyod tshul la gnas pa dang / /mnyam par gyur bas gzhan ci yod/ /tshe 'di nyid la sngags bzlas pas/ /bla med gnas su 'gro 'gyur te/ /sdug bsngal thams cad 'byung ba yi/ /ngan 'gro'i gnas ni de dag spangs/ /de dag thams cad zad 'gyur
<p>14a.4</p>bas/ /de dag spyod pa mchog 'di la/ /blo gros shin tu brtan gyur nas/ /khyod ni de ring rnyed pa mchog/ /bdag nyid chen po rnyed par 'gyur/ /gang gis rgyal ba thams cad ni/ /sras dang bcas pas bstan pa 'di/ /khyod kyi kun gyis yongs bzung ste/ /gnas nas bdag nyid chen po
<p>14a.5</p>la/ /gang gis khyod ni theg chen las/ /'dir ni 'gro bar 'gyur ba yin/ /lam 'di mchog ste dpal dang ldan/ /theg pa chen po snang ba che/ /gang gis khyod ni 'gro 'gyur bas/ /de bzhin gshegs pa 'byung bar 'gyur/ /zhes bstan nas/ ku sha bting ba la bzhag la rmi lam cung
<p>14a.6</p>zhig mthong na'ang nga la tho rangs khyod kyis zlos shig ces bya ste/ 'di ni slob ma sta gon du gnas pa'o/ /gal te mi dge ba'i mtshan ma zlos na de'i tshe/ las thams cad pa'i sngags kyis brdeg par bya'o/ /yang nges bsrungs la sdom pa 'dzin du bcug ste/ dkyil 'khor phyir mi
<p>14a.7</p>ldog pa'i dbang / /gsal ba mgon pos bdag la stsol/ /dkyil 'khor lha dag bstod pa dang / /slob dpon gyi ni las dag dang / /sangs rgyas kun gyi dam tshig dang / /gsang ba'i sdom pa bla med rnams/ /slob dpon gyis ni bdag la stsol/ /rtag tu sems can don bgyid
<p>14b</p>
<p>14b.1</p>do/ /zhes brjod nas/ bdag dang slob ma 'jug pa'i cho ga yin te/ dang po slob dpon dkyil 'khor du zhugs shing dbang thams cad rdzogs par bya ste/ rjes su gnang ba thob nas/ yol ba'i phyi rol du yon phul ba'i slob ma dbang bskur ba'i snod du gyur pa/ rnam par snang
<p>14b.2</p>mdzad kyi gzugs su dmigs la/ A khaM bI ra hUM zhes bya ba'i sngags bzla zhing me tog gi phreng ba bzung ste/ mig gnyis bkab pa las thams cad pa'i sngags kyis btab pa'i chus bsangs te/ dkyil 'khor du gzhug pa'i phyir/ /khyod gang la dga' ba yin zhes dri'o/ /des kyang
<p>14b.3</p>skal bzang bdag ni bde ba chen po la'o zhes brjod do/ /de ma thag tu oM sarba yo ga tsit+ta ut+pA da yA mi zhes bya bas rnal 'byor gyi sems bskyed par bya'o/ /de nas me tog gi phreng ba dang bcas pa'i rdo rje snying gar bzhag la/ oM su ra te sa ma ya s+t+waM ho tiSh+Tha badzra ya thA su khaM zhes bya'o/ / 
<p>14b.4</p>de nas sngar bstan pa'i yi ge lnga brjod cing / yol ba'i nang du bkug la 'di skad ces brjod do/ /de ring khyed sangs rgyas thams cad kyi rigs su zhugs kyis de bas na ye shes rdo rje de ngas bskyed par bya'o/ /ye shes gang gis de kho na nyid kyi dngos grub kyang 'thob na/ dngos grub
<p>14b.5</p>gzhan lta smos kyang ci dgos/ khyed kyis dkyil 'khor ma mthong ba rnams kyi mdun du brjod par mi bya ste/ dam tshig nyams par gyur ta re/ de nas de'i spyi bor rdo rje bzhag la 'di skad ces brjod do/ /'di ni dam tshig rdo rje ste/ /gal te khyod kyis 'di 'ga' la/ /smras na mgo bo 'gas
<p>14b.6</p>par 'gyur/ /rdo rje sems dpa' rang nyid ni/ /de ring khyod kyi snying la gnas/ /gal te tshul 'di smras na ni/ /de yi mod la bkas nas gshegs/ /zhes bya ba 'dis mna' bsgag go/ /tsan+dan dang gur kum bsres pa'i chu la oM badzra u da ka ThaHzhes lan bdun gyi bar du bzlas la/ 
<p>14b.7</p>'di ni dmyal ba'i chu yin te/ /dam tshig nyams na sreg par byed/ /dam tshig bsrungs na 'grub 'gyur ba'i/ /rdo rje bdud rtsi'i chu 'thung shig/ /ces brjod la blud do/ /de nas 'di skad brjod de/ de ring phan chad khyod kyi phyag na rdo rje nga yin gyis/ ngas gang smras pa de khyod kyis bya ba yin no/ / 
<p>15a</p>
<p>15a.1</p>nga la brnyas par ma byed cig /nyam nga ba ma spangs par 'chi ba'i dus byas nas/ dmyal bar ltung bar ma byed cig ces brjod do/ /de nas de bzhin gshegs pa thams cad kyi byin brlabs nas/ rdo rje sems dpa' bdag la dbab tu gsol/ /zhes brjod do/ / 
<p>15a.2</p>de'i spyi bor yi ge baM las byung ba'i bum pas mtshan ma dkar po chu'i dkyil 'khor zlum po dkyil du ha'o/ /snying gar laM las byung ba'i dbang chen gyi dkyil 'khor ser po gru bzhi/ rdo rje rtse gsum pas mtshams su mtshan pa de la hUM ngo / /lte bar raM las byung ba'i me'i dkyil 'khor
<p>15a.3</p>gru gsum pa dmar po shin tu rno zhing tsha ba de la A'o/ /rkang pa'i 'og tu yaM las byung ba rlung gi dkyil 'khor sngon po gzhu'i rnam pa lta bu g.yo ba'i ba dan phyed pas mtshan pa de la dz+haiHdrag cing rno ba 'bar ba'i phung po de rlung gi bum par bsams la ji srid me'i dkyil 'khor gzhan
<p>15a.4</p>gyi bar du'o/ /de dag g.yos par gyur nas 'bar zhing byung bas dbang chen gyi dkyil 'khor yang 'bar bar gyur to/ /de nas chu'i dkyil 'khor las dag cing gtsang ba'i rgyun bab pas/ /ngoms shing tshim par gyur nas rlung gis bteg pa dang / slob ma dang rang 'gying bag dang
<p>15a.5</p>bcas pa'i khro bo chen po gshin rje mthar byed sku shin tu drag po can/ phyag g.yas pas rdo rje gsor ba/ g.yon pas dril bu 'khrol ba 'bebs pa'i sngags kyis phab ste/ spos dbul lo/ /de'i sngags ni 'di yin te/ oM hrIHSh+T-iHwi kr-i tA na na hUM phaT phaT A be sha ya s+t+waM b+ha ya ra ra
<p>15a.6</p>ra ra tsA le hUM ha A dz+haiHphaT ces bya bas myur du phebs par 'gyur ro/ /de nas 'dod chags gshin rje gshed du de ma thag tu dmigs la/ de'i lce la yi ge AHdmar po bsams te/ tiSh+Tha badzra zhes brjod do/ /rdo rje chos ni mgon po che/ /'od dpag med ni bde ba che/ /smros shig 'dod
<p>15a.7</p>chags chos chen po/ /dge dang mi dge ba de 'dri/ /babs na dge dang mi dge de/ /ngag gi brtan pa rjod par byed/ /sems ni brtan nas khams gsum dag/ /shes shing lus ni brtan gyur na/ /nam mkha' la yang 'gro bar 'gyur/ /gal te ring du 'gro 'gyur na/ /mgo bo'i gtsug tu laM
<p>15b</p>
<p>15b.1</p>las byung ba'i dbang chen gyi dkyil 'khor sna tshogs rdo rjes kun nas mnan par bsgoms la de rengs par bya'o/ /de lta bu ni dbab pa'o/ /de nas thogs pa'i me tog de dkyil 'khor du dbul zhing pra tIts+tsha badzra ho zhes brjod do/ /de ltar lha gang gi gnas mtshan ma dang nye bar bab par gyur na de'i
<p>15b.2</p>rigs yin par de la bstan par bya'o/ /gnas mchog tu bab na dngos grub mchog 'grub bo/ /gnas dkyil du ni dngos grub 'bring ngo / /gnas smad kyi las dngos grub tha ma'o/ /dkyil 'khor gyi phyi rol tu bab na dngos grub med do/ /gal te dkyil 'khor du ma bab na de yang 'phang
<p>15b.3</p>ngo / /lan gsum 'phangs kyang de nyid du ma bab na de gzung bar mi bya'o/ /de ni me tog dor ba'o/ /phangs pa'i phreng ba de blangs te de'i mgo la bcings la/ sems can stobs po che 'di longs shig ces brjod do/ /de nas/ oM rdo rje sems dpa' rang nyid ni/ /de ring khyed kyi mig 'byed
<p>15b.4</p>mdzad/ /de ltar mig ni thams cad 'byed/ /rdo rje mig ni bla med pa/ /zhes brjod nas gdong g.yogs dbye'o/ /de nas dkyil 'khor gyi lha so so'i ming bstan pa sngon du 'gro bas/ byang phyogs kyi sgo nas brtsams te/ gtso bo'i bar du bstan par bya'o/ /de ni dkyil 'khor du 'jug
<p>15b.5</p>pa'o/ /de nas sangs rgyas chos chen po/ /rdo rje sems dpas dbang bskur ltar/ /bdag kyang mgon pos dbang bskur zhing / /nyid kyi mchog kyang stsal du gsol/ /zhes bya bas gsol ba 'debs pa dang ldan pa'i slob ma bzung la/ rdo rje tsartsi ka la sogs pas bum pas dbang bskur ro/ / 
<p>15b.6</p>rdo rje chen pos dbang bskur ba/ /khams gsum po yi phyag byas pa/ /gsang gsum pa yi gnas byung ba'i/ /sangs rgyas kun gyis sbyin par bya/ /zhes brjod cing las thams cad pa bzlas pa'i bum pa'i chu rdo rje khu tshur gyis kun nas gtor zhing / oM badzra a b+hi Shiny+tsa zhes brjod do/ slob ma
<p>15b.7</p>'khor los sgyur ba bzhin du dbang bskur ro/ /chu'i dbang bskur ba'o/ /de nas gser ram gos las bsgrubs pa'i cod pan ji lta ba'i sngags kyis mgo'i steng du bzhag la nam mkha'i khongs su gtogs pa'i rang gi rigs kyi gzugs su cod pan la bzhugs su gsol te sbyin pa ni cod pan gyi
<p>16a</p>
<p>16a.1</p>dbang bskur ba'o/ /de'i rjes la rdo rje byin la/ sangs rgyas rdo rje dbang bskur bas/ /de ring khyod ni dbang bskur bya/ /'di de sangs rgyas thams cad nyid/ /rdo rje long shig rab 'grub 'gyur/ /zhes brjod cing rdo rje snying ga la sogs par reg la lag pa g.yas par
<p>16a.2</p>sbyin pa ni rdo rje'i dbang bskur ba'o/ /de nas lag pa g.yon par dril bu byin la/ rdo rje dril bu dang ldan pa'i lag pa dag gis 'khyud pa ltar byas te/ oM badzra a d+hi pa ti s+t+waM a b+hi Shiny+tsA mi tiSh+Tha badzra sa ma ya s+t+waM zhes brjod la sbyin te/ de ni dril bu'i dbang bskur ba'o/ /de nyid la
<p>16a.3</p>bdag po'i dbang zhes kyang bya'o/ /de nas rdo rje dril bu spyi bor bzung la/ oM badzra satwa s+t+waM a b+hi Shiny+tsA mi badzra nA ma a b+hi She ka ta/ kye dpal che ge mo rdo rje zhes bya ba la sogs pas/ rigs dang rjes su mthun pa'i ming gdags so/ /dbang 'di dag gis sngags dang rgyud bshad pa dang / gsang
<p>16a.4</p>sngags sgrub pa la dbang bar 'gyur ro/ /'di ni dbang lnga pa ste/ rtsa ba'i yin no/ /rtsa ba'i dbang thams cad la yang tsartsi ka la sogs pa'i bya ba thams cad yin pa nyid do/ /de nas rtsa ba'i dbang mnos pas slob dpon sdom pa can/ kye snying rje'i gter bdag dang gzhan gyi don
<p>16a.5</p>nus pa'i rdo rje slob dpon gyi dbang de khyed kyi sku drin gyis stsal du gsol zhes gsol ba gdab pa dang ldan pas dkyil 'khor dang nye bar rdul tshon dmar po las byas pa'i pad+ma 'dab ma brgyad pa'i steng du gor stan la bzhag ste/ rdo rje tsartsi ka la sogs pas dbang bskur zhing dam
<p>16a.6</p>tshig gsum bzung ngo / /de la dam tshig gsum ni 'di yin te/ hUM las rdo rje bsgoms la/ khams gsum pa yi ral gri che/ /sangs rgyas kun gyis phyag byas pa/ /'di ni las kyi ral gri mchog/ /dgra rnams las rgyal bya phyir zung / /zhes bya bas de kho na nyid kyi rdo rje gzung
<p>16a.7</p>ngo / /'di ni rdo rje'i dam tshig go/ /de nas AHlas byung ba'i dril bu la shes rab dang / thabs kyi ngo bo nyid rdo rje dang dril bu 'dis 'grub par 'gyur gyis zung shig /bu rdo rje khyod kyis slob ma la yang zung shig ces byas la/ de'i lag par byin te/ srid pa ngo bo nyid kyis dag /ngo bo
<p>16b</p>
<p>16b.1</p>nyid kyis dngos med byas/ /sems can rang bzhin rtag tu dag /srid pa'i mchog ni byed pa yin/ /zhes bya bas de la gdams par bya ste/ 'di ni dril bu'i dam tshig go/ /de nas phyag rgya'i dam tshig bstan te/ yid kyi gzugs ni brtan pa nyid/ /phyag rgya yin par
<p>16b.2</p>rab grags te/ /'di yis rang gi 'dod lha ni/ /bdag nyid phyag rgya chen por gnas/ /zhes bya ba ni phyag rgya'i dam tshig go/ /de nas dkyil 'khor gyi de kho na nyid dang lha'i de kho na nyid dang slob dpon gyi las dang dkyil 'khor bsgrub pa dang / slob dpon 'jug pa'i bya ba bstan
<p>16b.3</p>par bya'o/ /de la sangs rgyas dang / sangs rgyas ma yin pa bdag de kho na nyid du mnyam pas gru bzhi pa'o/ /lus dang / tshor ba dang sems dang / chos rnams gcig dang du ma dang bral bas gzugs brnyan dang mtshungs pa nyid la/ dad pa rnam par dag pa ni shar phyogs kyi sgo'o/ / 
<p>16b.4</p>skyes pa dang ma skyes pa'i mi dge ba'i chos spang ba dang / mi bskyed pa dang / skyes pa dang ma skyes pa'i dge ba'i chos 'phel zhing rgyas par bya ba dang / bskyed pa'i phyir rtsom pa'i las dang / rtog pa'i bdag nyid kyis brtson 'grus bzhi po rnam par dag pa ni lho'i sgo'o/ /'dun pa dang brtson
<p>16b.5</p>'grus dang / sems dang / dpyod pa zhes bya ba rdzu 'phrul gyi rkang pa bzhi dang / gang dran pa rnam par dag pa ni nub kyi sgo'o/ /dad pa dang brtson 'grus dang / dran pa dang ting nge 'dzin dang / shes rab ces bya ba dbang po lnga'i ting nge 'dzin rnam par dag pa ni byang gi sgo'o/ /rtog pa dang / dpyod pa
<p>16b.6</p>dang / dga' ba dang / bde ba dang sems rtse gcig pa zhes bya ba bsam gtan dang po'i yan lag dang / rtog pa dang dpyod pa spangs pa bsam gtan gnyis pa dang / dga' ba yang spangs shing btang snyoms dang / dran pa dang ldan pas bsam gtan gsum pa dang / btang snyoms dang
<p>16b.7</p>dran pa dag pa dang / sdug bsngal yang ma yin/ bde ba yang ma yin pa'i tshor ba bsam gtan bzhi pa rnam par dag pa ni/ rta babs bzhi'o/ /dpa' bar 'gro ba dang / nam mkha' mdzod dang / dri ma med pa dang / seng ge rnam par rol pa'i ting nge 'dzin bzhi po rnam par dag pa ni kha
<p>17a</p>
<p>17a.1</p>khyer bzhi'o/ /don dang tshig dang / nges tshig dang / spobs pa bzhi dang / gzungs bzhi rnam par dag pa ni kha khyer la gnas pa'i mchod pa'i lha mo'i tshogs so/ /bsam pa thams cad rdzogs pas ni rgyan rnam pa sna tshogs so/ /mdo dang dbyangs kyis bsnyad pa
<p>17a.2</p>dang / lung du bstan pa dang / tshigs su bcad pa dang / ched du brjod pa dang / gleng gzhi dang / skyes pa'i rabs dang / shin tu rgyas pa dang / rmad du byung ba gsung rab yan lag dgu gdul bya'i skye bo la bstan pa rnam par dag pa ni/ dril bu dang g.yer kha'i sgra dang ba dan no/ /dran pa
<p>17a.3</p>dang chos rab tu rnam par 'byed pa dang / brtson 'grus dang dga' ba dang shin tu sbyangs pa dang / ting nge 'dzin dang btang snyoms zhes bya ba byang chub kyi yan lag bdun rnam par dag pa ni/ dra ba dang dra ba phyed pa dang / me long dang me tog gi phreng ba dang / rnga yab 'bar ba'o/ /nang gzugs med
<p>17a.4</p>pa'i 'du shes kyis phyi rol gyi gzugs stong pa nyid dang / mtshan ma med pa dang / smon pa med pa'i rnam par mthong ba zhes bya ba rnam par thar pa dang po dang / phyi rol gyi gzugs med pa'i 'du shes kyis nang gi gzugs de bzhin du mthong ba zhes bya ba ni gnyis pa dang / nang dang phyi rol gyi
<p>17a.5</p>gzugs med pa'i 'du shes kyis gzugs rnams mngon sum du nye bar rdzogs par byas te/ gnas pa zhes bya ba gsum pa dang / nam mkha' mtha' yas skye mched la snyoms par 'jug pa bzhi pa dang / rnam shes mtha' yas skye mched la snyoms par 'jug pa lnga pa dang / ci yang
<p>17a.6</p>med pa'i skye mched la snyoms par 'jug pa drug pa dang / 'du shes med 'du shes med min skye mched la snyoms par 'jug pa bdun pa dang / 'gog pa'i snyoms par 'jug pa ni brgyad pa ste/ 'di dag rnams dag pa ni/ sna tshogs rdo rje'i zur bzhi dang logs bzhi'o/ /rdo rje theg pa'i
<p>17a.7</p>chos kyi 'khor lo bskor ba ni sna tshogs rdo rje'i lte ba'i steng gi rim pa dang / 'brel pa'i rdo rje'i thig dang yang dag par ldan pa'o/ /'bras bu dbye bas 'jig tshogs la lta ba'i ri'i rtse mo shin tu mtho ba'i bye brag gis sna tshogs rdo rje'i rtse mo nyi shu'o/ /rten dang brten pa'i dbye bas sa lnga ni ngos
<p>17b</p>
<p>17b.1</p>rnams dang steng ngo / /gos pa med pa'i chos gcig dang / du ma ji ltar rigs pa rab tu ston pa ni/ lha'i gnas kyi sna tshogs pad+ma'o/ /byang chub kyi sems yongs su smin par byed pas nyi ma'i gdan dang ldan pa'o/ /byang chub kyi sems kyi myu gu 'phel bar byed pas zla ba'i gdan dang ldan pa'o/ / 
<p>17b.2</p>snying rje'i bdud rtsis yongs su gang bas na bum pa brgyad do/ /chos kyi 'od kyi sgron ma'i grags pa ni dri zhim pa'o/ /chos kyi zas ni bshos gtsang ste/ de lta bu ni dkyil 'khor gyi de kho na nyid do/ /lha'i de kho na nyid brjod par bya'o/ /de la rnam par shes pa'i phung po dang / zhe sdang chen po shin tu rnam par
<p>17b.3</p>dag pa dang / chos kyi dbyings kyi ye shes ni bcom ldan 'das so/ /'gro ba thams cad kyi nyon mongs pa bsdus pas gnag pa ni nag po'o/ /brtags pa'i yongs su mya ngan las 'das pa nyid gshin rje mthar byed pa'i phyir gshin rje gshed do/ /shin tu gdug pa can drag po zhi bas
<p>17b.4</p>mi 'dul la khro bo chen po'o/ /rnam thar sgo gsum rnam par dag pa zhal gsum mo/ /pha rol tu phyin pa drug yongs su rdzogs pas phyag drug go/ /ser sna la sogs pa 'jig par mdzad pas rdo rje la sogs pa drug phyag na bsnams pa'o/ /zhe sdang gi cha'i nye ba'i nyon mongs pa 'jig pas
<p>17b.5</p>sbrul gyis brgyan pa'o/ /tshogs gnyis yongs su rdzogs pas rang dang mtshungs pa'i ye shes la 'khyud pa'o/ /rtag tu sems can gyi don mdzad pas lhan cig skyes pa'i bde ba'i ngo bo'o/ /chos kyi sku nyid kyi phyir longs spyod rdzogs pa dang / sprul pa'i sku mdzad pa'o/ /gzugs kyi phung
<p>17b.6</p>po dang gti mug chen po rnam par dag pa dang / me long lta bu'i ye shes ni bcom ldan 'das gti mug gshin rje gshed do/ /gzhan ni snga ma bzhin no/ /gti mug gi cha'i nye ba'i nyon mongs pa'i phra ma chen po dang / tshor ba'i phung po rnam par dag pa dang mnyam pa nyid kyi ye shes ni
<p>17b.7</p>bcom ldan 'das phra ma gshin rje gshed do/ /lhag ma ni snga ma bzhin no/ /nga rgyal gyi cha'i nye ba'i nyon mongs pa dang / 'dod chags chen po dang / 'du shes kyi phung po rnam par dag pa dang / so sor rtog pa'i ye shes ni/ bcom ldan 'das 'dod chags gshin rje gshed do/ /'dod
<p>18a</p>
<p>18a.1</p>chags kyi cha'i nye ba'i nyon mongs pa dang / phrag dog chen po dang / 'du byed kyi phung po rnam par dag pa dang / bya ba nan tan gyi ye shes ni bcom ldan 'das phrag dog gshin rje gshed do/ /phrag dog gi cha'i nye ba'i nyon mongs pa dang / 'jig tshogs la lta ba dang / shes
<p>18a.2</p>bya'i sgrib pa dang / phung po'i bdud la dad pa rnam par dag pa ni/ bcom ldan 'das tho ba gshin rje gshed do/ /mi mthun pa'i phyogs kyi rjes su mthun pa'i nye ba'i nyon mongs pa dang / mthar 'dzin par lta ba dang / 'dod pa'i sgrib pa dang / nyon mongs pa'i bdud la brtson 'grus rnam par
<p>18a.3</p>dag pa ni bcom ldan 'das dbyug pa gshin rje gshed do/ /mi mthun pa'i phyogs kyi rjes su mthun par nye ba'i nyon mongs pa dang / las kyi sgrib pa dang / lta ba mchog tu 'dzin pa dang / 'chi bdag gi bdud la dran pa rnam par dag pa ni bcom ldan 'das pa pad+ma gshin rje gshed do/ /mi
<p>18a.4</p>mthun pa'i phyogs kyi rjes su mthun pa'i nye ba'i nyon mongs pa dang / skye ba'i sgrib pa dang / tshul khrims dang / brtul zhugs mchog tu 'dzin pa dang / lha'i bu rnam par g.yeng byed bdud la ting nge 'dzin rnam par dag pa ni bcom ldan 'das ral gri gshin rje gshed do/ /sa'i khams
<p>18a.5</p>dang thabs kyi pha rol tu phyin pa dang / byams pa chen po'i ngo bo nyid rdo rje tsartsi ka'o/ /chu'i khams dang smon lam gyi pha rol tu phyin pa dang / snying rje chen po'i ngo bo ni rdo rje phag mo'o/ /me'i khams dang stobs kyi pha rol tu phyin pa dang / dga' ba chen po'i ngo bo ni rdo rje dbyangs can ma'o/ /rlung
<p>18a.6</p>gi khams dang / ye shes kyi pha rol tu phyin pa dang / btang snyoms chen po'i ngo bo ni rdo rje gau rI ma'o/ /phyi rol gyi gzugs la sogs pa dag pa ni thod pa bzhi'o/ /nang dri zhim pos kyang bkang ba ni/ chos kyi dbyings kun du 'gro'o/ /pha rol tu phyin pa sa dang sbyar ba yang brtag par bya'o/ / 
<p>18a.7</p>stobs dang ma 'dres pa la sogs pa ma bris pa ni gzhung mangs kyis dogs pas 'jigs pas so/ /de lta bu ni lha'i de kho na nyid do/ /de nas slob dpon gyi las te bsrung ba'i dam tshig dang / bza' ba'i dam tshig bsgrub pa rgyud de dang de dag bstan pa'o/ /bdag bsrung ba ni so so 'brang
<p>18b</p>
<p>18b.1</p>ma'i dkyil 'khor dang sgrub thabs bstan pas so/ /slob dpon 'jug pa ni gtor ma byin te/ de la rnal 'byor bzhi dang ldan pa'i slob dpon gyis bca' ba dang / myang ba dang / btung ba bldag pa la sogs pa sna tshogs dang ldan pa dri dang / phreng ba dang / byug pa dang / phye ma dang / gos
<p>18b.2</p>dang / gdugs dang / rgyal mtshan dang / dril bu la sogs pa'i sgra chen po kun rdzob tu rdzogs pa dang bcas pa'i gtor ma shing rta bkang ba'am/ ma 'byor na nas kyi khur ba'am/ 'bras chan nyung shas tsam dang bcas pa'i chu khyor ba gsum tsam yang rung ngo / /de nas khro bo zhags pa
<p>18b.3</p>dang lcags kyu la sogs pa thogs pa spros te/ phyogs skyong ba rnams snying ga nas lcags kyus bzung zhing / mgrin pa zhags pas bcings nas drangs par bsam mo/ /de la oM hrIHSh+T+r-iHwi kr-i tA na na hUM hUM phaT phaT/ sarba duSh+TAn sa pa ri wA ra mA kAR+Sha ya dzaHzhes bya bas dbang po
<p>18b.4</p>mig stong pa mdog dmar ser glang po che'i steng na 'dug pa/ lag pa g.yas dang g.yon rdo rje dang sdigs mdzub byas pa bkug la gzhag go/ /sngags de nyid kyis nye dbang nam mkha' lding la zhon pa/ rin po che'i cod pan can/ g.yas na bsrub shing dang / 'khor lo/ g.yon na
<p>18b.5</p>dung dang nor bu kau stu b+ha thogs pa/ de'i g.yon du ha cang mi ring bar gzhag go/ /gshin rje sngon po ma he la zhon pa skra ser po gyen du 'bar ba/ lag pa na dbyug pa dang / sdigs mdzub can gshin rje'i phyogs su'o/ /chu bdag dkar po brang 'gro la zhon pa/ lag na klu zhags thogs
<p>18b.6</p>pa nub phyogs su'o/ /ku be+e ra nor gyi steng na 'dug pa ser po sa bon gyi grong khyer dang / ne'u le lag na thogs pa byang phyogs su'o/ /de nyid du sna can dkar po byi ba la zhon pa lag pa g.yas na phreng ba dang / sta re/ g.yon na la phug dang la du thogs pa'o/ /dbang ldan dkar po glang la
<p>18b.7</p>zhon pa ral pa can/ mig gsum pa rtse gsum dang / thod pa thogs pa lag pa gnyis kyis gau rI la 'khyud pa dang dbang ldan phyogs su'o/ /me lha dmar po ra skyes la zhon pa/ lag na phreng ba dang spyi blugs thogs pa/ me'i phyogs su'o/ /srin po ro la zhon pa gri gug dang / thod
<p>19a</p>
<p>19a.1</p>pa lag na thogs pa khro zhing rngam pa sngon po bden bral du'o/ /rlung lha du ba'i mdog can ri dwags la zhon pa lag pa gnyis kyis gos thogs pa rlung gi phyogs su'o/ /zla ba dkar po ku mu da'i steng na 'dug pa ku mu da lag na thogs pa steng du'o/ /nyi ma dmar po
<p>19a.2</p>lag na pad+ma thogs pa/ rta mchog bdun la zhon pa steng du'o/ /tshangs pa dmar po gdong bzhi pa lag na thal ba'i snod dang / mi 'jigs pa sbyin pa dang / dbyug pa dang / phreng ba thogs pa can ngang pa la zhon pa yang steng du'o/ /sa'i lha mo ser mo pad+ma la gnas pa g.yon na bum
<p>19a.3</p>pa thogs pa/ g.yas pa khas len pa'i lag pa can 'og tu'o/ /gzhan du ser mo yod/ thags bzangs ris sngon po shing rta la zhon pa/ lag pas ral gri dang sdigs mdzub can de nyid du dgod do/ /de dag thams cad dgug pa'i sngags la sogs pa ni snga ma de nyid do/ /de
<p>19a.4</p>nas yang rang gi snying ga nas khro bo'i phur bu mgrin pa nas bzung nas/ thogs pa'i khro bo rnams rnam par spros la/ de dag gi snying ga dang / mgrin pa dang / mgo dang / rkang pa'i bar du gdab bo/ /sngags ni oM hrIHSh+T+r-iHwi kr-i tA na na hUM hUM phaT phaT sarba du Sh+DAn+d+ra A di sa pa
<p>19a.5</p>ri wA ra na kI la ya hUM phaT ces bya'o/ /de'i rjes la grub pa'i bcud kyis len grub pa bzhin du kun kyang / gshin rje gshed kyi rnam par sgrub pa'am/ byang chub kyi sems khu ba'i ngo bor sgrub bo/ /gal te khu ba'i ngo bo nyid yin na de'i tshe sa bon dang phyag mtshan gyi rim pas
<p>19a.6</p>bskyed par bya'o/ /de la oM dang rdo rje las byung ba'i dbang po dmar ser rin po che'i cod pan can phyag dang po gnyis na gri gug dang thod pa/ lhag ma bzhi na rdo rje dang / ral gri dang / pad+ma dang 'khor lo bsnams pa/ ri bong can la bzhugs pa'o/ /hrIHdang dbyug pa las gshin rje
<p>19a.7</p>sngon po g.yas dang g.yon pa'i zhal dkar po dang dmar po g.yas rnams ni gri gug dang / dbyug pa dang ral gri dang / phyag g.yon rnams na thod pa dang pad+ma dang 'khor lo/ skra ser po gyen du 'greng ba/ nyi ma la bzhugs pa khro bo'i gzugs can no/ /Sh+T+riHdang klu zhags las
<p>19b</p>
<p>19b.1</p>chu lha dkar po zhal g.yas dang g.yon sngon po dang / dmar po g.yas na gri gug dang klu zhags dang / ral gri/ phyag g.yon na thod pa dang / pad+ma dang / 'khor lo rin po che'i cod pan zla ba la bzhugs pa'o/ /wi dang sa bi dza pU ra bon gyi grong khyer bi dza pU ra las ku be+e ra ser po g.yas dang g.yon
<p>19b.2</p>pa'i zhal sngon po dang / dkar po gri gug dang / sa bon gyi grong khyer dang / ral gri phyag g.yon na thod pa dang / pad+ma dang / 'khor lo bsnams pa rin po che'i cod pan can ri bong can la bzhugs pa'o/ /kr-i dang rtse gsum pa las bidza pU ra dbang ldan dkar po zhal g.yas dang
<p>19b.3</p>g.yon sngon po dang / dmar po g.yas na gri gug dang / rtse gsum pa dang / ral gri dang / phyag g.yon na thod pa dang / nor bu dang / 'khor lo gau rI la 'khyud pa/ thod pa'i phreng ba can ri bong can la bzhugs pa'o/ /ta dang thal snod las me lha dmar po zhal g.yas
<p>19b.4</p>dang / g.yon sngon po dang / dkar po/ g.yas na gri gug dang thal snod dang ral gri/ phyag g.yon na thod pa dang pad+ma dang nor bu/ nyi ma'i gdan la bzhugs pa'o/ /AHdang rtse gsum las bden bral sngon po khro bo'i gzugs dang / zhal g.yas dang g.yon dkar
<p>19b.5</p>po dang / dmar po dang / g.yas na gri gug dang dbyug pa dang / ral gri/ phyag g.yon thod pa dang pad+ma dang 'khor lo/ nyi ma'i gdan la bzhugs pa'o/ /na dang gos las rlung lha du ba'i mdog can/ zhal g.yas dang g.yon dkar po dang dmar po/ phyag g.yas na gri
<p>19b.6</p>gug dang ba dan dang ral gri/ phyag g.yon na thod pa dang nor bu dang pad+ma dang zla ba la bzhugs pa'o/ /na dang ku mu da las zla ba mdog dkar po zhal g.yas dang g.yon sngon po dang dmar po/ g.yas gri gug dang ku mu da dang ral gri/ phyag g.yon na thod pa dang nor bu dang 'khor lo'o/ 
<p>19b.7</p>hUM dang pad+ma las nyi ma dmar po zhal g.yas dang g.yon sngon po dang dkar po/ g.yas na gri gug dang pad+ma dang ral gri/ phyag g.yon na thod pa dang nor bu dang 'khor lo/ hUM dang phreng ba las tshangs pa dmar po zhal g.yas dang g.yon dkar po dang dmar po/ phyag g.yas na gri gug
<p>20a</p>
<p>20a.1</p>dang phreng ba dang / ral gri/ phyag g.yon na thod pa dang / nor bu dang / pad+ma zla ba la bzhugs pa'o/ /phaT dang pad+ma las/ sa'i lha mo ser ba/ zhal g.yas dang g.yon sngon po dang dkar ba/ g.yas na gri gug dang bum pa dang ral gri/ phyag g.yon na thod pa
<p>20a.2</p>dang nor bu dang / pad+ma zla ba la bzhugs pa'o/ /phaT dang ral gri las thags bzangs ris sngon po/ zhal g.yas dang g.yon dkar po dang dmar po/ g.yas na gri gug dang / ral gri dang rdo rje dang / phyag g.yon na thod pa dang / 'khor lo dang pad+ma nyi ma la bzhugs pa'o/ /swA dang dung
<p>20a.3</p>las khyab 'jug sngon po/ zhal g.yas dang / g.yon dkar po dang / dmar po/ g.yas gri gug dang dung dang ral gri/ phyag g.yon na thod pa dang / 'khor lo dang pad+ma zla ba la bzhugs pa'o/ /hA dang dgra sta las sna can dkar po/ zhal g.yas dang g.yon sngon po dang / dmar po/ 
<p>20a.4</p>g.yas na gri gug dang dgra sta dang / ral gri/ phyag g.yon na thod pa dang 'khor lo dang pad+ma/ ri bong can la bzhugs pa'o/ /de dag thams cad kyi lhan cig skyes pa'i shes rab ni/ sku dang gnyis su med par gyur pa/ phyag dang po gnyis na thod pa thogs pa 'khyud pa'i tshul gyis
<p>20a.5</p>'dzin pa/ g.yon brkyang ba'i zhabs kyis gnas pa/ sgrub pa po'i bsam pa rdzogs par mdzad pa/ de lta bur bsams la/ de dag gi mig la sogs pa la ji skad bshad pa'i rdo rje mig la sogs pa bskyed do/ /lus la sogs pa la sku rdo rje la sogs pa dang / ji skad bshad
<p>20a.6</p>pas dbang bskur la/ cod pan la gshin rje mthar byed bsams te/ yon chab dang zhabs bsil dang / bsang gtor dbul lo/ /de nas gtor ma thams cad bstabs par bya ste/ bdud rtsi sgrub pa'i thabs kyis bsgrubs la/ de nyid gsum gyis bsngags te/ de'i lce'i sbyor ba rnam
<p>20a.7</p>par bsams la/ bdud rtsi dbul lo/ /sngags ni 'di yin te/ oM in+d+rA ya hrIH/ ya ma yaSh+T+r-i/ ba ru NA ya wi/ ku be rA ya kra /I shA nA ya ta/ ag+na ye A/ nai dr-i ta ye ma bA ya be na/ tsan+d+rA ya hUM/ arka ya hUM/ brah+ma Ne phaT/ ba sU d+ha rA yai phaT/ be ma tsi tra Ne swA/ sarba b+hU te b+h+yo hA/ hi hi hUM hUM pheM pheM
<p>20b</p>
<p>20b.1</p>phaT phaT swA hA/ de nas me tog dang / spos dang / mar me dang / dri dang bshos gtsang la sogs pa phul la/ de dag gis kyang sgrub pa po mngon par dga' ba'i myang ba la sogs pa nye bar longs spyod par gyur to/ /de nas de dag la bstod pa ste/ rdo rje gsor zhing dril bu dkrol nas/ gti mug
<p>20b.2</p>rdo rje'i ngo bo khyod/ /ces bya ba la sogs pas bstod nas/ mngon par 'dod pa blangs la gshegs su gsol te/ oM AHhUM nuHzhes bya bas so/ /sgrub pa po de ji ltar 'dod pa de dang / de sgrub cing mdun du rgyal bar gyur cig ces bya ba'i 'gro ba'i don mdzad do/ /'di ni gtor ma'i de kho na
<p>20b.3</p>nyid do/ /de'i rjes la slob ma gshin rje 'dul ba'i gzugs su dmigs la rjes su gnang ba sbyin te/ sems can kun la phan pa'i phyir/ /'jig rten kun la thams cad du/ /ji ltar gdul bya sna tshogs la/ /chos kyi 'khor lo bskor bar gyis/ /chos kyi gnas su rdo rje dang / /rin
<p>20b.4</p>po che dang pad+ma dang / /las kyi sgra bcug pa'i rim pa'i tshigs su bcad pa lnga ni rjes su gnang ba sbyin pa'o/ /'di de sangs rgyas thams cad de/ /rdo rje sems dpa'i lag na gnas/ /phyag na rdo rje'i brtul zhugs brtan/ /khyod kyis kyang ni rtag tu zung / /zhes bya ba ni rdo rje sbyin pa'o/ /oM sarba ta
<p>20b.5</p>tha ga ta sid+b+ha badzras ma ya tiSh+Tha e Sha twaM d+ha ra yA mi badzra satwa hi hi hi hi hUM zhes slob ma la brtul zhugs sbyin pa'o/ /de nas bdag nyid sangs rgyas kyi gzugs su bsams la/ lag pa g.yon pa'i khu tshur gyis chos gos snying gar bzung ba'i tshul dang / g.yas pa mchog sbyin pa byas la/ 
<p>20b.6</p>oM e Sho haM byA ka ro mi twaM/ badzra satwa ta thA ga taH/ b+ha ba durga ti ti to ud+p+ra t+ya/ a t+yan+ta b+ha ba shud+d+ha ye/ kye che ge mo zhes bya ba ta thA ga ta sid+d+haHsa ma ya s+t+wAM b+hu r+b+hu wa swaHzhes tshig 'di dang phyag rgya 'dis lung bstan pa byas pa de/ de bzhin gshegs pa thams cad kyi dkyil 'khor du mgrin gcig gis bla na
<p>20b.7</p>'dir ni ngas khyod lung bstan te/ /rdo rje sems dpa' de bzhin gshegs/ /srid dang ngan 'gro rnams las bton/ /srid mtha' shin tu dag pas/ /med pa yang dag par rdzogs pa'i byang chub tu lung ston te/ mngon par mtho ba'i phyag rgya 'di'i mthu dang sngags 'di yi stobs la dad par gyis shig ces bya ba slob ma la brjod de/ 'di ni
<p>21a</p>
<p>21a.1</p>lung bstan pa'o/ /de nas gsang ba brjod par bya ba ste/ 'dod chags bral ba lta bu'i sdig/ /gzhan ni khams gsum na med de/ /des na rtag tu khyod kyis ni/ /'dod chags bral bar mi bya'o/ /dam tshig sbyin pa ni hUM phaT gsang ba brjod pa'o/ /de nas gsang
<p>21a.2</p>ba'i dkyil 'khor mchog/ /mthong ba dang ni reg pa yis/ /sdig pa kun las rnam par grol/ /de ring khyod ni gnas par gyur/ /khyod ni yang yang mi 'chi bas/ /de phyir bde chen theg pa mthong / /srid pa'i sdug bsngal las 'das pa'i/ /srid pa khyod kyis shin tu 'grub/ / 
<p>21a.3</p>rdo rje phyag rgya zhes bya gang / /gang zhig bskyed pa tsam gyis ni/ /sangs rgyas nyid 'thob the tshom med/ /byang chub sems ni gtang mi bya/ /gang phyir rdo rje'i phyag rgya'i phyir/ /dam pa'i chos ni smad mi bgyi/ /nam yang spang bar mi bya'o/ /ma rig pa'am gti mug gis/ /rtag tu
<p>21a.4</p>skur pa mi gdab bo/ /rdo rje dril bu'i phyag rgya ni/ /nam yang gtang bar mi bya'o/ /slob dpon brnyas par mi bya ste/ /de ni sangs rgyas kun dang mnyam/ /rang gi bdag nyid mi spang ste/ /dka' thub kyis kyang gdung mi bya/ /ji ltar bde bas bde ba bzung / /'di ni ma 'ongs
<p>21a.5</p>sangs rgyas nyid/ /de ring dkyil 'khor slob dpon gyis/ /khyod kyi sngags dang rgyud kyang zung / /sangs rgyas byang chub sems dpa' dang / /lha rnams kyis kyang 'dod pa yin/ /sems can rnams la snying brtse'i phyir/ /cho ga bzhin du khyod kyis ni/ /'bad pas dkyil 'khor bri bar bya/ / 
<p>21a.6</p>sgrub pa pos ni rgyud la sbyor/ /zhes bya ba ni dbugs dbyung ba'o/ /'di dang rjes su gnas pa bzhi po ni/ dbang bskur ba'i rjes thogs sam dbang bzhi pa'i rjes thogs su yang sbyin par bya'o/ /slob dpon gyi dbang nyid la phyir mi ldog pa'i dbang zhes kyang bya ste/ 'di ni slob dpon gyi dbang
<p>21a.7</p>bskur ba'o/ /da ni gos kyi yol ba la sogs pas dben par byas pa'i phyogs gcig tu slob mar zin pa mdzes pa gzugs la sogs pa'i yon tan dang ldan pa dam tshig gi sdom pa can sbyor ba bzhi la mkhas pa rgyan thams cad kyis brgyan pa/ bla ma la gsang ba'i dbang gi don du dbul lo/ / 
<p>21b</p>
<p>21b.1</p>de nas/ /byang chub rdo rjes sangs rgyas rnams/ /ji ltar mchod chen stsol mdzad pa/ /bdag la'ang srung ba'i don gyi phyir/ /nam mkha'i rdo rje deng bdag stsol/ /zhes bya ba'am/ gzhan gyis kyang gsol ba gdab bo/ /de nas bla mas sbyor ba bzhi mngon du byas la chos nyid kyi pad+ma'i nang
<p>21b.2</p>du rdo rje zhugs pa'i mtha' bskyod pas/ rang rig pa'i mthar phyin pa srin lag dang mthe bos blangs te slob ma'i kha ru bcug nas/ btung ba rin chen 'di de ni/ /rdo rje lus su rab sgrub byed/ /bu khyod rtag tu shes gyis la/ /yid las byung ba'i chu 'di 'thung / /zhes bya bas sbyin no/ /des
<p>21b.3</p>kyang / e ma bde ba chen po zhes brjod cing mid par bya'o/ /des kyang rang gi pad+ma'i lhag ma yang der gzhug par bya ste/ 'di ni gsang ba'i dbang ngo / /de'i rdo rje la de nyid dam gzhan yang rung / /rang rig pa'i ye shes mngon du bya ba'i phyir/ /sngar bstan pa'i tshigs su bcad pas gsol
<p>21b.4</p>ba btab pa'i slob ma'i lag par de'i lag pa gtad la/ mdzes pa 'di ni gzung ba dang / /bstod bya sangs rgyas rnams kyis brtags/ /'khor lo rjes chags sbyor ba yis/ /de phyir bde ba dam pa myang / /thabs gzhan gyis ni sangs rgyas min/ /'gro gsum 'di dag dag pa ste/ /de
<p>21b.5</p>phyir 'khor ba spong ba ni/ /khyod ni nam yang ma byed cig/ /'di de sangs rgyas thams cad kyi/ /rig pa'i brtul zhugs bla na med/ /glen pa gang zhig 'das gyur na/ /dngos grub mchog ni de la med/ /ces brjod la sbyin no/ /de yang gur kum la sogs pas byugs la dri zhim po'i me
<p>21b.6</p>tog gi phreng bas brgyan te/ gos dang bral bas chu skyes rab tu rgyas par gsal bar ston cing / slob ma la 'di skad brjod do/ /bu khyod dga' ba gang la yin/ /dri chen dri chu la sogs zas/ /de bzhin khrag dang shu kra dang / /sha dang bud med gus dang gzhan/ /de bzhin b+ha ga'i pad+ma la/ / 
<p>21b.7</p>'o byed smros shig bde ba can/ /zhes brjod par bya'o/ /des kyang / lha mo ci phyir bdag mi spro/ /dri chen dri chu khu sogs 'tshal/ /bud med la yang rtag dad bgyis/ /b+ha ga la yang 'o bgyid do/ /zhes brjod do/ /de nas des/ e ma'o bdag gi pad+ma 'di/ /bde ba kun dang yang dag
<p>22a</p>
<p>22a.1</p>ldan/ /gang dag cho gas sten byed pa/ /bdag ni de yi mdun na gnas/ /sangs rgyas mnyes pa la sogs pa/ /ji lta ba bzhin pad+mar byas/ /bde chen rgyal po rang nyid kyang / /'di nyid la ni rtag tu bzhugs/ /kye thar pa bstan cig ces brjod nas/ des
<p>22a.2</p>kyang bla ma'i man ngag gis/ /rdo rje dbyings kyi dbang phyug mar/ /dmigs pa bstan pa'i cho ga'i bye brag gis/ /rnal 'byor pas ni ji srid du/ byang chub sems ni 'byung 'gyur ba/ /de srid rgyun mi 'chad thob pa/ /dga' ba'i bde las gzhan ci yod/ /dngos grub kun gyi gter
<p>22a.3</p>gyur te/ /byang chub sems ni 'bab gyur pas/ /phung po'i rnam shes brgyal gyur pa/ /smad pas dngos grub ga la yod/ /rdo rje nam mkha'i khams sbyor bas/ /der reg pa las ngo mtshar che'i/ /bde ba gang gang de las bskyed/ /mchog tu dga' ba byed pa'o/ /dga' bral
<p>22a.4</p>gyi ni dbus dag tu/ /ltos la bstan pa mtshon par gyis/ /pad+ma'i rdo rje la rdo rje'i bar ta kas mnan pa'i gnas su rdo rje skyil krung gis/ sems nor bu'i nang du song bas bltas la/ gang gi tshe ye shes skyes pa de'i tshe/ de'i gzugs su 'gyur te/ 'dod chags ma yin chags bral
<p>22a.5</p>min/ /dbus kyang dmigs par mi 'gyur ro/ /rnal 'byor gang tshe shes mig gis/ /zad med bde la gnas pa ni/ /thun nam yang na nyin mtshan nam/ /zla phyed zla gcig lo dang ni/ /bskal pa'am bskal pa stong dag tu/ /ye shes mngon par sbyor bas gnas/ /de ltar
<p>22a.6</p>brtags nas nus pa ji lta ba bzhin sems pa btang ste/ bcud kyis len gyis rtogs pa bzung la/ chu skyes kyi mtha' de nyid du mthong ba'i byang chub kyi sems blangs nas/ ro mnyam par gyur pa ni shes rab ye shes kyi dbang bskur ba'o/ /gal te 'dir dbang lnga dang / shes rab ye shes
<p>22a.7</p>kyi dbang ma gsungs par/ dang po rtsa ba'i dbang yin te/ /gnyis par ral gri sbyin par bya/ /gsum pa rdo rje dril bu ste/ /bzhi pa zla ba bza' ba'o/ /bzhi po de ni dbang chen te/ /nag po'i zhal nas byung ba yin/ /zhes rgyud las gsungs pa ma yin nam zhe na/ dbang lnga po de nyid rtsa ba'i
<p>22b</p>
<p>22b.1</p>dbang zhes bya ste/ thams cad du rdo rje tsartsi kA la sogs pa rtsa ba'i dbang gi byed par ldan pa'i phyir dang / 'dis thams cad du las rang dbang du gtso bor gyur pa'i phyir ro/ /rdo rje'i dam tshig sbyin pa ni ral gri'i dbang ste/ mi mthun pa'i phyogs thams cad gcod pa'i phyir ro/ /phyir
<p>22b.2</p>mi ldog pa'i dbang bstan pa nyid kyis rdo rje dang / dril bu spyi bor bzhag pas rgyud las thun mong du gsungs pa'i brtul zhugs dang lung bstan pa dang dbugs dbyung ba bstan pa'o/ /shes rab ye shes kyi dbang gis rdo rje phag mo'i gzugs su bsgoms nas/ btsun mo thams
<p>22b.3</p>cad blang bar bya'o/ /de nas btsun mos rdo rje blta/ /der ni 'o ma bsgrub par bya/ /rtse gcig sems kyis 'o ma bsgoms/ /phyag rgya chen por rab bsgrub pas/ /zhes bya bas bsgrubs pa nyid ni bla na med pa'i 'gro ba'i don ma lus pa'i/ sgrub pa brtags pa'i ngo bo dang bral
<p>22b.4</p>bas yang rang gi rig pa dang / tha mi dad pa thub pa'i 'khor lo'i bdag nyid/ yid bzhin nor bu lta bu'i 'od 'phro ba bstan pa'i rang bzhin slob ma la sbyin no zhes bya ba 'di yang sbyin pa'o/ /slob ma de la phan yon gyis spro bar bya ste/ mtho dang reg pas mchog nyid kyi/ / 
<p>22b.5</p>snying po mchog gi dkyil 'khor ni/ /sdig pa kun las rnam grol bar/ /de ring khyod ni legs par gnas/ /khyod la yang yang 'chi ba med/ /bde ba chen po'i theg pa 'di/ /kun du bzang po yin pas na/ /gar yang mi 'jigs khyod rol cig /khyod ni srid pa'i sdug bsngal rgal/ / 
<p>22b.6</p>srid pa shin tu dag pa'i phyir/ /rdzogs sangs rgyas pa'i mchog gi mchog/ /'di ni rtag tu bsrung bar gyis/ /dngos grub dam tshig sdom pas yin/ /sangs rgyas kun dang mnyam par gsungs/ /bka' 'di rtag pa mchog yin no/ /slob dpon la ni brnyas mi bya/ /bde gshegs
<p>22b.7</p>bka' las 'da' mi bya/ /de bzhin khros nas dpun zla yi/ /skyon rnams bsgrag par mi bya'o/ /sems can rnams la byams pa'i sems/ /nam yang gtang bar mi bya'o/ /byang chub sems kyang spang mi bya/ /rang gzhan chos la smad mi bya/ /sems can yongs su ma smin la/ / 
<p>23a</p>
<p>23a.1</p>gsang ba nyid ni bsgrag mi bya/ /bdag nyid smad par mi bya'o/ /rang gi chos la smad mi bya/ /gdug pa byams pas rtag tu spang / /chos la tshad bzung bar mi bgyi/ /sems can dad pa can mi slu/ /rtag tu dam tshig bsrung bar bya/ /shes rab rang bzhin bud
<p>23a.2</p>med rnams/ /skyon 'di zhes kyang smad mi bgyi/ /rnal 'byor slong mos mi 'khor zhing / /rnal 'byor nyid ni spang mi bya/ /rtag par rgyun du gsang sngags bzla/ /dam tshig la sogs rtag tu bsten/ /de bzhin bla ma'i dam tshig la/ /gnod na dkyil 'khor bri byas la/ /bde gshegs
<p>23a.3</p>rnams la sdig pa bshags/ /de ring skye ba 'bras bur bcas/ /de phyir 'di ni legs par mnos/ /mi mnyam pa yi lha rnams dang / /mnyam nas 'gyur bar the tshom med/ /sangs rgyas rdo rjer bcas kun gyis/ /tshe dang ldan khyod deng dbang bskur/ /khams gsum rgyal po chen po ste/ / 
<p>23a.4</p>de ring bdag por rab tu brtan/ /de ring bdud las rnam par rgyal/ /grong khyer mchog tu rab tu zhugs/ /de ring sangs rgyas nyid thob par/ /gyur pa 'di la the tshom med/ /ces bya bas rang gi rdo rje dam tshig mi zad pa'i bde ba byin la/ bsten cig 'gro ba myur ba yi/ /rdo rje sems dpa'
<p>23a.5</p>bde bas ding / /rab tu mtshungs par rtag tu gyur/ /bla ma'i zhabs la phyag 'tshal te/ /slob ma gus pa gsal ba yi/ /gsungs shig de bzhin bdag gis bgyi/ /gtso bos ji ltar bka' stsal bzhin/ /gal te yod par gyur na de'i lag pa g.yon pa'i sor mo thams cad
<p>23a.6</p>kyis blangs la sbyin sreg gis zhi bar bya'o/ /sreg rdzas gcig gam gnyis sam/ bdun gyi bar gyis so/ /des kyang mgu ba'i yid kyis ji ltar 'byor pa'i sa gzhi dang / glang po dang / rta dang / gser dang / rgyan dang / bu dang / chung ma la sogs pa'i 'dod pa'i dngos po'am/ bdag
<p>23a.7</p>nyid kyang dngos grub la sogs pa bsgrub pa'i phyir dbul lo/ /yon bza' ba dang / rang dang gzhan gyi 'khor lo mchod par bya'o/ /sbyor ba dang ldan pa'i slob ma bzung la/ mchog sna tshogs kyis de dag tshim par byas te/ gshegs su gsol lo/ /de nas mchod pa dang / bstod
<p>23b</p>
<p>23b.1</p>pa dang / bdud rtsi myang ba byas la gsol ba btab ste/ brtan pos lha'i nga rgyal bya'o/ /chos thams cad ni ma skyes pa ste/ chos thams cad ni dngos po med pa'o zhes brjod do/ /rdo rje rtse mos 'khor lo gshegs su gsol lo/ /de nas 'dod pa la rdul tshon cung zad byin la/ chu chen
<p>23b.2</p>por gshegs su gsol lo/ /snying po grong du gang bcug dang / /sbyin sreg 'khor lo'i nor gang yin/ /de dag thams cad slob dpon ni/ /rdo rje 'chang mchog bskur bar bya/ /bzang po zhabs sogs kyis mdzad pa/ /gsang ba 'dus pa'i cho gar gsal/ /'dir ni
<p>23b.3</p>gsang ba'i rlabs 'khor lo/ /cho ga la 'bad nyid kyis ngal/ /de phyir dbang po mchog rnams ni/ /skye bo bzang la bzod par gsol/ /gang phyir rang nyid dran pa'i phyir/ /dpal ldan gshin gshed dkyil 'khor gyi/ /cho ga sems can don bsgrubs byas/ /de las dge ba
<p>23b.4</p>gang thob pa/ /rang gi shes las gzhan min pa'i/ /las 'joms shes rab dang ldan pa/ /spyod yul mi shes mun kun sel/ /srid pa mi 'jigs sad byed pa'i/ /legs pa'i tshogs gang thob pa des/ /bdag dang 'gro ba blo ster shog/ /gshin rje gshed nag po'i dkyil
<p>23b.5</p>'khor sgrub pa'i thabs/ slob dpon mkhas pa dpal 'dzin gyis mdzad pa rdzogs so// //rgya gar gyi mkhan po dA na kI rti dang / lo tsA ba dge slong tshul khrims rgyal bas bsgyur cing zhus te gtan la phab pa//[ ]@##/ /rgya gar skad du/ badzra sa ra swa tI
<p>23b.6</p>sto tra/ bod skad du/ rdo rje dbyangs can ma'i bstod pa/ rdo rje dbyangs can ma la phyag 'tshal lo/ /shes rab mnga' bdag rdo rje dbyangs can ma/ /yang dag lam ston bla ma rje btsun la/ /dad cing mos la gus par phyag 'tshal lo/ /blo gros spel phyir bstod pa cung zad bri/ /dpal
<p>23b.7</p>ldan rdo rje dbyangs can ma/ /rang don grub nas gzhan don ni/ /mchog tu gzhol mdzad rje btsun ma/ /dbyangs can de la spyi bo yis/ /kun nas dang bas phyag 'tshal bstod/ /zhal gsum rnam thar gsum gyi dngos/ /phyag drug pha rol phyin drug rdzogs/ /zhabs gnyis bden gnyis
<p>24a</p>
<p>24a.1</p>don rtogs ma/ /rje btsun ma la phyag 'tshal bstod/ /thugs rjes 'gro ba smin mdzad pas/ /rtag tu pad+ma rA ga'i mdog /dbyangs can de la spyi bo yis/ /kun nas dang bas phyag 'tshal bstod/ /'dod pa'i 'dam gyis ma gos pas/ /rtag tu chu
<p>24a.2</p>skyes steng na bzhugs/ /dbyangs can de la spyi bo yis/ /kun nas dang bas phyag 'tshal bstod/ /rtsa ba'i zhal ni pad+ma rA ga'i mdog /'dod chags rnam dag gsung la phyag 'tshal bstod/ /g.yas kyi zhal ni in+d+ra nI la'i mdog /zhe sdang rnam dag thugs la phyag 'tshal bstod/ /g.yon
<p>24a.3</p>pa'i zhal ni kun da zla ba'i mdog /gti mug rnam dag sku la phyag 'tshal bstod/ /phyag drug g.yas kyi dang po pad+ma bsnams/ /ma chags 'gro don mdzad la phyag 'tshal bstod/ /bar pa ma rig gcod mdzad ral gri bsnams/ /shes rab rnam gsum gsol la phyag 'tshal
<p>24a.4</p>bstod/ /tha ma rnam rtog gcod mdzad gri gug bsnams/ rtog med ting 'dzin gsol la phyag 'tshal bstod/ /phyag drug g.yon gyi dang po b+han+d+ha bsnams/ /bdag med don rtogs mnga' la phyag 'tshal bstod/ /bar pa dbul ba gcod mdzad rin chen bsnams/ /'gro kun re
<p>24a.5</p>'dod skong la phyag 'tshal bstod/ /tha ma 'khor ba gcod mdzad 'khor lo bsnams/ /'khor ba rtsad nas gcod la phyag 'tshal bstod/ /mtshan dang dpe byad sku la phyag 'tshal bstod/ /ka la ping+ka'i gsung la phyag 'tshal bstod/ /shes bya kun mkhyen thugs la phyag
<p>24a.6</p>'tshal bstod/ /ma rig mun sel khyod la phyag 'tshal bstod/ /rdo rje dbyangs can ma'i bstod pa slob dpon dpal 'dzin gyis mdzad pa rdzogs so// //paN+Di ta su ma ti kI rti dang / lo tsA ba mar do chos kyi dbang phyug gis bsgyur ba'o/ /[ ]@##/ /rgya gar skad du/ /ya mA
<p>24a.7</p>ri maN+Dal no pi ka ya mAn+ta ko da ya nA ma/ bod skad du/ gshin rje dgra'i dkyil 'khor gyi cho ga gshin rje gshed 'byung ba zhes bya ba/ dpal rdo rje khrag 'thung la phyag 'tshal lo/ /rab tu mdzes pa'i sku 'bar thub dbang 'od tshogs can/ /rang 'od gnyis med 'khril zhing dpe bral bde
<p>24b</p>
<p>24b.1</p>bas gang / /rab chags mdzes pas lha dang khro bas 'khrugs lta la/ /blo mnyam 'jug mdzad gshin rje gshed der mngon phyogs te/ /rgyud rgyal yon tan mang ldan mkhas pa'i spyod yul ba/ /gshin rje dgra yi don la bdag blo blun gyur kyang / /zhal gyi pad+ma las rnyed de yi rjes
<p>24b.2</p>'brangs nas/ /dbang bskur sgrub bcas lo 'dab rtse tsam bya bar 'dod/ /de la dang por sngags pa ni/ /rang lus 'jig na'ang gzhan don 'dod/ /rnyed dang bkur sti la ma chags/ /rgyud 'dir gsang sogs dbang bskur bas/ /ri bo'i phyogs sogs 'byor pa yod/ /ljon shing
<p>24b.3</p>gis bklubs yid du 'ong / /skye bo 'dus nas rnam bral zhing / /dris byugs me tog legs bkram par/ /dang por gdong sogs dag byas la/ /spro bas bde ba'i stan 'dug nas/ /snying gar zla ba'i dkyil 'khor la/ /ya sngon 'od dang ldan pa bsam/ /de 'od las byung rigs
<p>24b.4</p>tshogs kyis/ /bla ma rdzogs sangs rgyas bkug nas/ /rnam thar gyi sgo dag byas te/ /dag par gyur pas mngon sum blta/ /gshin rje gshed por sgrub pa yang / /bsod nams med par mi 'grub la/ /sbyin sogs bsod nams bya ba yang / /dbul phyir bdag gis
<p>24b.5</p>mi nus pas/ /tshe rabs sngon nas tshangs spyod bzhi/ /'bras bu yid bzhin nor bu ltar/ /'gro ba kun gyi don byed pa'i/ /ya nyid rab tu dran par bya/ /de las bdag nyid mAM sprul te/ /lan gsum bskor zhing phyag 'tshal bsam/ /de sprul rig ma'i tshogs rnams
<p>24b.6</p>kyis/ /ma lus mchod pas mnyes par bya/ /lus ngag yid kyis sdig bgyis dang / /bgyid du stsal dang yi rang gang / /sgyu ma sgyu ma la sogs bzhin/ /thugs rje can rnams mdun du 'chags/ /sngon byas ma lus bshags nas ni/ /phyin chad de la mi 'jug cing / /byang
<p>24b.7</p>chub snying por gnas kyi bar/ /mi dge kun las ldog par bgyid/ /sangs rgyas de sras 'phags rnams dang / /srid pa mthar phyin dam pa'i chos/ /skyabs kyi dam pa de gsum la/ /deng nyid gus pas skyabs su mchi/ /rnam rtog rgya mos rab bcings shing / / 
<p>25a</p>
<p>25a.1</p>'khor ba'i rgya mtshor nub pa kun/ /bsgral phyir bde gshegs nyid thob par/ /byang chub mchog tu sems bskyed do/ /bde gshegs sras bcas 'phags skyes po/ /kun gyi dge ba kun bsdus la/ /sel med rab tu yi rang zhing / /legs so
<p>25a.2</p>zhes kyang bsngags par bya/ /dus gsum bde gshegs sras bcas kun/ /gshegs shing gshegs dang gshegs 'gyur ba'i/ /sbyin sogs lam gyi rang bzhin gang / /ci yod stobs kyis yang dag bsten/ /yon tan rgya mtsho ldan rnams la/ /bdag
<p>25a.3</p>nyid bdag gis dbul lags kyis/ /thugs rje mnga' ba khyed rnams kyis/ /so sor nang 'khor spyod du bzhes/ /gang zhig mya ngan 'da' bzhed pa/ /ji srid 'khor ba gnas bar du/ /de srid mya ngan mi 'da' bar/ /thugs rje can la gsol ba 'debs/ /byang
<p>25a.4</p>chub shing la gzigs rnams la/ /theg chen bdud rtsi rab bshad par/ /'gro ba'i yab tu gyur rnams la/ /'khor lo bskor bar gsol ba gang / /lus ngag yid kyi dge ba gang / /bgyis pa ma lus kun bsdus nas/ /'gro ba kun gyi bde chen nyid/ /thob pa'i rjes
<p>25a.5</p>su mthun gyur cig/ /de ltar bsod nams tshogs bsags la/ /gzhan don lhur mdzad thugs mnyes nas/ /rigs kyi bu khyod legs so zhes/ /gtang rag gnang nas mi snang gyur/ /rnam rtog rgya mtsho gting zab par/ /yang dag lta ba'i gru shor cing / /sna tshogs
<p>25a.6</p>lta bas g.yengs rnams la/ /thugs rje chen pos dmigs nas su/ /rang bzhin med pas stong pa nyid/ /rgyu dang bral bas mtshan ma med/ /rnam rtog med pas rnam bral bar/ /byang chub sems mchog bsgom par bya/ /oM shUn+ya tA dz+nyA na badzra swa b+hA wa At+ma ko\u0f85haM/ 
<p>25a.7</p>sngags 'di bzlas nas 'gro kun gyi/ /lus ngag yid rnams ngo bo gcig/ /stong phyir de rnams brtags pa tsam/ /brtags pa yin phyir lus ngag yid/ /oM AHhUM yig gsum byas la/ /'od 'bar hoHgnyis par gnas pa/ /zla ba'i dkyil 'khor steng du
<p>25b</p>
<p>25b.1</p>ni/ /nam mkha' la gnas bsam par bya/ /de las AHchad byung nyi ma/ /de dbus yi ge hUM mthing las/ /sna tshogs rdo rje 'od 'bar ba/ /lte bar yi ge hUM bcas bsam/ /de 'od phyogs bcur rab 'phros pas/ /'od 'bar rdo rje'i gur du bsam/ /de dbus pad+ma zla stengs su/ /saM dkar las byung rdo rje
<p>25b.2</p>las/ /kun bzang yum bcas bsam par bya/ /'bru lngas de zhu las byung ba/ /chos dbyings dkar po gru gsum pa/ /gyen du gnas pa phyogs 'od bskor/ /pad+mo sna tshogs paM las skyes/ /'dab ma 'bum ldan de dbus bsam/ /ge sar dbus su khaM yig las/ /sna tshogs rdo rje 'od tshogs can/ / 
<p>25b.3</p>lte bar b+h+rUM ser las byung ba'i/ /rig bcas rtag pa las byung ba/ /gzhal yas khang mchog gru bzhi pa/ /sgo bzhi rta babs mu khyud bcas/ /rdo rje ra ba 'od phreng bskor/ /dbus su rdo rje rgya gram mdzes/ /pad+ma nyi ma'i gdan ldan bsgom/ /gzhi'o// //lte ba'i gdan stengs bsam bya ba/ /a dang
<p>25b.4</p>AHmthar thug phreng gnyis/ /de las zla ba de yis brgyan/ /ka sogs dpe byad 'od ldan pa/ /zung gcig las byung gnyis pa ste/ /dbus su 'dod chags yi ge raM/ /des bzhu 'od kyi gong bu las/ /dkar dmar hUM ni rab tu bsam/ /de mdog rdo rje de yis brgyan/ /badzrod ko\u0f85haM nga rgyal bskyed/ /rdo rje
<p>25b.5</p>'chang mchog 'od tshogs can/ /zhal gsum sngo dkar dmar ba la/ /rdo rje ral gri g.yas gnyis na/ /gzhan gnyis 'khor lo pad+ma 'chang / /gri gug ban+d+has rang 'od 'khyud/ /bde bas gang ba bsam par bya/ /rnam pa lnga yi rang bzhin gang / /de ni sangs rgyas gzugs brnyan no/ /rnal 'byor ro/ /'dod
<p>25b.6</p>chags chen pos 'dul ba yi/ /snod du 'jig rten mthong nas su/ /rang snying las byung 'od zer gyis/ /khyab ste sna tshogs sangs rgyas byas/ /bkug nas bdag la zhugs pa yi/ /bde ba chen po nyid du gyur/ /mkha' la gnas pa'i yig 'bru lnga/ /ji ltar skar mda' 'pho ba ltar/ /khar thim khu bar rab
<p>25b.7</p>'phros pas/ /rig dang bcas pa'i kun bzang zhu/ /'od kyi gong bur gyur pa las/ /thig le phra mo bzhi chad de/ /byams sogs tsartsi kA sogs kyis/ /snyan pa'i glu yis bskul bar bsam/ /rje btsun thugs rjes khro bzhengs la/ /gnas gsum kun gyi gti mug spongs/ /gtso bo bdud rnams kun
<p>26a</p>
<p>26a.1</p>las rgyal/ /rje btsun khros pa'i thugs kyis bzhengs/ /'jig rten mgron gnyer stong gnas shing / /rje btsun 'jig rten bsod nams bzhengs/ /kye/ khyod ni stong dmigs ci ste bzhugs/ /'jig rten byang chub rang bzhin mgron/ /'dod chags la ni dga' ba yis/ /zhu ba la
<p>26a.2</p>ni bskul nas su/ /de nyid la thim yang sngon gyur/ /rdo rje las byung mi bskyod pa/ /g.yas g.yon dkar dang dmar ba la/ /'od 'bar mthing ga sngon mtshungs phyag /rgyan kun bklubs pa'i sbrul gyis bcings/ /yum ldan thub pa'i 'od kyis 'khrigs/ /'khor dang mya ngan 'das dngos kyi/ /sku de byang
<p>26a.3</p>chub sems mchog go/ /oM swa b+hA wa At+ma ko\u0f85haM/ rjes su rnal 'byor ro/ /gsang byin brlab dang rjes chags ni/ /rgyud 'dir bdag gis mthong med kyang / /rgyud rgyal don 'dir mi 'gal phyir/ /byin rlabs rjes chags bya bar 'os/ /rang snying sa bon 'od zer gyis/ /mkha' khyab bde gshegs kun
<p>26a.4</p>bkug nas/ /rdo rje las byung pad lte la/ /bde ba'i rgyun du 'phros par bsam/ /dga' ba'i thig le sa bon ni/ /'og nas 'chad pa nyid du gyur/ /de las thugs kyi phyag rgya ste/ /de las phyag rgya chen por blta/ /snod chen bzhi yang rdzogs pa dang / /blo ldan phyi rol spro bar bya/ /hrIHSh+T-iHla sogs
<p>26a.5</p>gsang sngags kyis/ /zhe sdang mthing ga rdo rje dang / /ral gri 'khor lo pad+ma 'chang / /spros nas slar byon bdag la thim/ /dzi na dzika ces brjod pa yis/ /gti mug dkar po 'od 'bar ba/ /'khor lo ral gri rin chen pad/ /mkha' las bton nas shar phyogs su/ /lho phyogs rdo rje'i ra nyid las/ / 
<p>26a.6</p>rat+na d+h+r-ika gis ser sna ni/ /btso ma gser dang mtshungs pa'i mdog /rin chen ral gri 'khor lo pad/ /A ro l-ika gis nub phyogs su/ /'dod chags byu ru bcag 'dra ba/ /pad+ma dang ni ral gri dang / /'khor lo rin chen 'chang ba mchog /pradz+nyA d+h+r-ika ces bya ba yis/ /byang du phrag dog
<p>26a.7</p>chen po ste/ /sngo bsangs ral gri rdo rje dang / /'khor lo pad+ma 'dzin pa'o/ /mung+gar d+h+r-ika gis de bzhin te/ /sngon po tho ba ral gri dang / /rin chen pad+ma 'dzin pa ni/ /shar gyi sgo ru bsam par bya/ /daN+Da d+h+r-ika ces bya ba yis/ /be con 'dzin pa dkar ba ste/ /be con ral gri 'khor lo pad/ /lho yi sgo ru
<p>26b</p>
<p>26b.1</p>bsam par bya/ /pad+ma d+h+r-ika gis nub sgo ru/ /pad+ma rA ga'i mdog 'dra ba/ /pad+ma ral gri rdo rje dang / /rin chen 'dzin pa bsam par bya/ /khaD+ga d+h+r-ika gis byang sgo ru/ /ljang gu ral gri 'dzin pa ste/ /ral gri rdo rje 'khor lo can/ /rim bzhin 'chang ba 'khrugs pa'o/ /dwe Sha ra ti zhes de nyid/ tsartsi kA
<p>26b.2</p>mdog dkar mo la/ /gtso bo dang mtshungs phyag mtshan can/ /me yi phyogs su legs par gzhag /mo ha ra ti zhes pa yis/ /phag mo sku mdog sngon mo la/ /rang gi gtso bo'i phyag rgya can/ /spros nas bden bral grwa la'o/ /rA ga ra ti zhes sngags kyis/ /dbyangs can ma ni dmar mo la/ /pad+ma
<p>26b.3</p>la sogs 'dzin pa'i phyag /rlung mtshams na ni 'gro don mdzad/ /badzra ra ti zhes pa yis/ /mdzod ldan ljang gu ut+pal can/ /phyi ma gtso bo'i mtshan 'dzin ma/ /dbang ldan grwa ru bsam par bya/ /gti mug gshin rje lha mo bzhi/ /pad+ma zla ba'i gdan la bzhugs/ /lhag ma pad+ma nyi ma la/ /lnga phrag
<p>26b.4</p>gnyis dang drug phyed lha/ /gri gug ban+d+ha'i phyag zung cig /mthun par rang gi rig ma 'khyud/ /bzhir gyur dbus su de 'od bsam/ /sngon po'i g.yas dkar g.yon pa dmar/ /dkar po'i g.yas sngo g.yon pa dmar/ /dmar po ser po ljang gu yi/ /g.yas sngo g.yon pa dkar po yin/ /ral pa'i thor
<p>26b.5</p>tshugs 'od phreng can/ /ma lus 'khrugs pa sbrul gyis brgyan/ /me mtshams la sogs b+han+d+ha bzhi/ /zla bas gang ba oM gyis mtshan/ /pad+ma zla ba'i dkyil 'khor la/ /de nyid gsum gyis rim bzhin gdon/ /rdzogs pa'i rnal 'byor ro/ /dkyil 'khor lha rnams thams cad kyi/ /mig dang rna ba
<p>26b.6</p>sna dang lce/ /lus yid skra mtshams brang rtse ru/ /k+ShiM dzi khaM gaM kaM saM las/ /gti mug gshin dgra sogs rim bzhin/ /rdo rje can sogs kha dog rgya/ /mngon par shes pa'i don du ni/ /rdo rje skye mched rnam par bsgom/ /snying mgrin dpral ba'i zla stengs su/ /rdo rje pad+ma 'khor lo la/ /hUM AHoM yig
<p>26b.7</p>bkod byas te/ /de las phyag rgya de byung sku/ /zhe sdang 'dod chags gti mug dang / /'dra bar thugs sogs bsgom byas te/ /de dag thams cad rang rang rgya/ /mtshan ma'i lte bar hUM AHoM/ /de las tsartsi kA sogs spro/ /mkhar bkug sangs rgyas mnyes byas nas/ /spyan drangs thugs gsung skur
<p>27a</p>
<p>27a.1</p>bcug la/ /byin gyis brlab pa'i sngags 'di brjod/ /oM sarba ta thA ga ta tsit+ta badzra swa b+hA wa At+ma ko\u0f85haM/ oM sarba ta thA ga ta wA ka badzra swa b+hA wa At+ma ko\u0f85haM/ oM sarba ta thA ga ta kA ya badzra swa b+hA wa At+ma ko\u0f85haM/ ye shes sems dpa'i thugs ka yi/ /sa bon las 'od lha
<p>27a.2</p>mor spro/ /phyogs bcu'i mgon po mchod byas nas/ /dbang bskur ba yang blang bar bya/ /de nas de bzhin gshegs dag las/ /sprul pa'i tsartsi ka la sogs/ /phyag na ye shes chus gang ba'i/ /bum pa zla 'od legs thogs te/ /yid 'ong bkra shis glu len cing / /sil snyan spos
<p>27a.3</p>kyi sprin dag dang / /dri med dbang bskur sprin phab pas/ /so so'i gtso bos dbu brgyan no/ /rang snying 'od kyi tsartsi kA/ /bskul nas de yi thugs ka nas/ /rang 'dra 'phros te khro mo bkug /rdo rje'i gur stengs bzhugs bsams la/ /khro bo rnams kyis mngon bskrad de/ /rdo rje'i ra ba bshig
<p>27a.4</p>byas nas/ /zhugs te rang mdun pad+mar bsam/ /de nas snying 'phros khro bo yis/ /phur bshig phyir brtsigs snying zhugs bsam/ /rang mdun dung chos sogs gsum bzhag /me tog dkar ldan dri chus bkang / /de mdun man 'ji gnyis stengs su/ /gser sogs gsol ba'i snod
<p>27a.5</p>gnyis bzhag /g.yas phyogs dung ni gsum pa la/ /'og nas 'byung ba'i cho gas su/ /byin brlabs bdud rtsi bcu byed blugs/ /hrIHSh+T+riHwi kr-i'i sngags bzlas la/ /ku sha'i bam pos dang po'i chu/ /bzed zhal dang por lan gsum gtor/ /gnyis pa chu dang me tog bcas/ /gzung ste de yi
<p>27a.6</p>snod nyid la/ /phyogs su dung ni gsum pa la/ /lan gsum nye reg sbyin par bya/ /gsum pa bdud rtsi dang ldan pas/ /gnyis par mchod yon chu yang sbyin/ /de nas me tog gzung byas la/ /zhabs bsil phyag rgya dang ldan pas/ /de yi snod la zhabs bsil sbyin/ /rang snying 'od kyis tho ba bskul/ / 
<p>27a.7</p>mung+gar dzaHzhes brjod nas dgug /de bzhin be con bskul ba yis/ /daN+Da hUM zhes brjod nas gzhug /snying pos pad+ma bskul nas su/ /pad+ma baM zhes brjod nas bcing / /de bzhin ral gri 'dzin bskul te/ /khaD+ga hoHzhes brjod mnyes bya/ /rang snying ye shes 'od zer gyis/ /mkha' khyab sangs
<p>27b</p>
<p>27b.1</p>rgyas kun bkug nas/ /khar thim lus kyi bcud gyur te/ /rdo rje lam byung shes rab kyi/ /pad+ma'i snying por rab 'phros las/ /lha mo'i tshogs ni mdzes gyur te/ /ba spu'i bu ga las 'phros nas/ /me tog sna tshogs mdzes rnams kyi/ /sdong bu lag pas legs bzung nas/ /sgeg dang
<p>27b.2</p>bcas pas mchod byas te/ /rab snyan yid 'phrog glu dang ni/ /sna tshogs mdzes pa'i gar gyis su/ /bde ba chen po rab tu ster/ /kye kye gshin rje dgra nag po/ /bla ma srin po'i gzugs rang bzhin/ /bdag gis khyod mthong rnam par 'jigs/ /khro bo'i rang bzhin nyid spongs te/ / 
<p>27b.3</p>bdag po yis ni gar byas pas/ /mtho ris mi yul sa 'og 'dir/ /nag po khro bo yid kyis 'jigs/ /gar byed khyod ni 'jigs pa che/ /nag po mi'u thung gshin dgra nag /gzugs ni rnam pa sna tshogs sprul/ /rdo rje dbyangs can mas zhus pa/ /gar byed khyod ni bde ba che/ /hrIHSh+T+riH'i
<p>27b.4</p>sngags kyis gar byed khyod/ /gnas gsum kun gyi the tshom spongs/ /rje btsun gshin rje khro bo khyod/ /'gro ba kun gyis gar byed mthong / /oM sarba ta thA ga ta pU dza badzra swa b+hA wa At+ma ko\u0f85haM/ sgra yul thams cad brag ca dang / /'dra bar rab tu blta byas te/ /rang nyid lhag pa'i lhar gnas la/ / 
<p>27b.5</p>yon tan kun ni sgrogs par bsam/ /gti mug rdo rje'i rang bzhin khyod/ /gshin dgra nag po rab tu 'jigs/ /ston pa sangs rgyas kun gyi bdag /mi 'jigs sangs rgyas phyag 'tshal bstod/ /ser sna rdo rje'i rang bzhin khyod/ /gshin dgra nag po shin tu 'jigs/ /thugs kyi rdo rje rab snang ba/ / 
<p>27b.6</p>rin chen rdo rje phyag 'tshal bstod/ /'dod chags rdo rje'i rang bzhin khyod/ /gtso bo 'dod chags chos 'byung ba/ /dbyangs kun gyi ni mchog gi mchog /gsung gi rdo rje phyag 'tshal bstod/ /phrag dog rdo rje'i rang bzhin khyod/ /thams cad las kun gshin rje'i dgra/ /las kyi rdo rje rab snang ba/ /ral
<p>27b.7</p>gri'i phyag la phyag 'tshal bstod/ /sangs rgyas kun gyi rang bzhin khyod/ /sangs rgyas thams cad gcig bsdus pa/ /sangs rgyas kun gyi mchog gi mchog /dkyil 'khor bdag la phyag 'tshal bstod/ /yaM las byung ba sngon po la/ /gzhu 'dra'i ba dan mtshan pa ste/ /yaM gis byin brlabs rlung
<p>28a</p>
<p>28a.1</p>dkyil 'khor/ /g.yo med steng na me nyid ni/ /dmar po gru gsum raM las byung / /de steng a las ba dan ni/ /mtshan nyid thams cad rdzogs pa'o/ /de nang bdud rtsi rnam lnga ni/ /gshin rje lnga yi yi ge las/ /lcags kyu lnga ni de nyid kyi/ /ming gi thog ma'i yi ge las/ /hUM
<p>28a.2</p>dkar las byung rdo rje yis/ /de la kha ni bkab par bsam/ /mtho gang spags pa'i bar snang la/ /zla ba'i steng du oM dkar bsam/ /kha bkab rdo rje'i lte ba yis/ /hUM las 'od 'phros ba dan bskul/ /de yis rlung bskyod des me bskul/ /rdzas kun zhu zhing khol ba la/ /rdo rjes 'khrug cing zhu gyur
<p>28a.3</p>pas/ /shin tu dri med bdag mthong nas/ /oM las 'od byung ye shes kyi/ /bdud rtsi bsdus nas der thim pas/ /gangs chu 'dra bar bsil gyur te/ /yi ge gsum brjod bsrungs la bzhag /gshin rje gshed kyi lha rnams kyi/ /ljags la rdo rje dkar po re/ /bsams te de las 'od zer ni/ / 
<p>28a.4</p>sbu gur gyur pa rab 'phros te/ /bdud rtsir zug la rang rang sngags/ /brjod pas sbu gus btung nas tshim/ /snying 'od 'phros pas phyogs bcur khyab/ /dngos kun gshin rje dgrar byas nas/ /bsdus te bdag la thim gyur bas/ /bdag nyid yar thim thig ler gyur/ /thig ler 'khor lo
<p>28a.5</p>rdzogs par bskyed/ /de yi 'od kyi phreng ba yis/ /bdag sogs lha rnams bsal byas te/ /snying gar dkyil 'khor phra gnas pas/ /brtan par gyur nas spro dang bsdu/ /las dang chos dang chen po dang / /gsang gsum dam tshig phyag rgya ste/ /thugs gsung sku yi rdo rje la/ /rang rang sa bon thugs kar
<p>28a.6</p>bsam/ /ye shes sems dpa'i thugs ka ru/ /hrIHSh+T+r-iHla sogs gsang sngags bsam/ /gsang sngags bzlas pas gnas bzhi nas/ /khro bo'i rgyun rnams spro bsdu ba/ /rim pa'am lhan cig bya bar 'dod/ /dbugs dbyung 'phro bar bsam bya ste/ /dbugs bsdu sngags kyang bsdu bar bya/ / 
<p>28a.7</p>bgrang phreng dung chen la sogs la/ /bdud rtsi lnga sogs mchod byas nas/ gshin rje dgra yi skur bsams te/ /mthe bo lcags kyus drang zhing bzlas/ /rang snying de bzhin dmigs nyid pas/ /sems la nyams su chung 'gyur zhing / /bzlas pas skyo na lag g.yas kyis/ /bsgrims te rdo rje gsor
<p>28b</p>
<p>28b.1</p>nas kyang / /g.yon pas rdo rje dril gsil zhing / /rdo rje glu tshul sna tshogs dang / /mchod pa sna tshogs rnams kyis mchod/ /dkyil 'khor bzhengs la yang bzlas so/ /bdag nyid gtong bar 'dod gyur na/ /'gro ba'i don la 'gro bsams te/ /mchod bstod bdud rtsi myang byas la/ / 
<p>28b.2</p>yig gsum mtha' ru muHbzhag pa'i/ /sngags kyis ye shes gshegs par bskul/ /ting nge 'dzin gyi lha rnams ni/ /oM AHhUM muHbdag la bsdu/ /bdag nyid ye shes sems dpa' la/ /ye shes sems dpa' phyag rgya ste/ /de yang yi ge de stong bsam/ /bzod pa gsol dang gsol ba gdab/ / 
<p>28b.3</p>bsngo dang smon lam gdab par bya/ /'di ni rnal 'byor chen po'o// //rang gi lha yi nga rgyal gyis/ /yang dag langs la spyod lam kun/ /gshin rje dgra yi ngo bor byas/ /zab cing rgya che'i rang bzhin no/ /kha zas ci za bdud rtsir brlab/ /kha yi hom khung sreg khang du/ /lha rnams tshim bya sreg rdzas
<p>28b.4</p>rnams/ /lag pa'i gzar bus bstab par bya/ /phyi yi khrus rnams byed pa ni/ /'gro ba rang bzhin dag bsams la/ /dbang bskur ba yi cho ga bzhin/ /lha mo'i bum chus bkrus par bsam/ /phyi thun la yang de bzhin du/ /dkyil 'khor bsdu ba'i bar du bya/ /bza' ba zos nas nyal ba'i
<p>28b.5</p>tshe/ /shes rab snying rjer ldan pas nyal/ /ldang ba'i dus na dpal ldan pa'i/ /lha ma'i dbyangs kyis bskul bar bsam/ /'di ltar 'di las dang po pa'i/ /rnal 'byor pa yi bya ba yin/ /ye shes 'ga' sogs rnal 'byor pas/ /sbyor ba rnam gsum rim bzhin bya/ /spyod lam dag
<p>28b.6</p>gi tshe na yang / /lus ngag yid kyi bya ba kun/ /phyag rgya sngags kyi bdag nyid du/ /bsams te bya ba kun bya'o/ /dpa' mi gcig cig mthong ba la/ /bde sdug rnam par grol 'gyur ba/ /sems nyid kho na yin pa'i phyir/ /rtog med sems gnag ga la 'gyur/ /sngon du bsnyen pa bya ba'i cho ga'o// // 
<p>28b.7</p>bsnyen pas bgegs kyi tshogs bcom la/ /gzhan gyi don la brtson bya ba'ang / /mtshan ma brtan po yang dang yang / /mthong zhing gnang ba thob nas bya/ /yid dga' ba yi sa phyogs ni/ /shar dang byang gi cha nyid do/ /dbus mtho shar dang byang gzhol bar/ /bgegs bskrad phur btab gtor ma sbyin/ / 
<p>29a</p>
<p>29a.1</p>gsol btab rnal 'byor gsum byas nas/ /sangs rgyas la yang gsol ba gdab/ /mchod yon zhabs bsil phul nas su/ /sbyin sreg gis kyang rab tshim bya/ /de nas mkha' la bkod nas su/ /bgegs med sa ni legs brkos nas/ /slar yang sa yis
<p>29a.2</p>rab tu dgong / /sngon du dus ring bsnyen byas pa'i/ /gshin rje gshed kyi sbyor ldan pas/ /dkyil 'khor sa ni rdzogs byas te/ /oM b+hu khaM zhes sngags kyis ni/ /mkha' la ri ni bskyed par bya/ /hUM laM hUM zhes rdo rje'i bdag /nyid du sa byas de byin brlab/ /oM me di nI badzrI b+ha ba
<p>29a.3</p>badzra ban+d+ha hUM/ sngon bzhin lha yi ting nge 'dzin ni/ /sa yi dbus su rnal 'byor bzhi/ /rim bzhin byas nas rdzogs pa dang / /sangs rgyas kun bdag gshin rje ni/ /rdo rje dril 'dzin gtso bo la/ /grogs po rdo rje dril 'dzin bzhi/ /gti mug sogs bdag lhan cig tu/ /sprul pas
<p>29a.4</p>dkyil 'khor gsum la ni/ /mchod nas gsol ba gdab par bya/ /de bzhin gshegs pa kun zhi ba/ /de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bshad du gsol/ /mtshan rnams thams cad yang dag rdzogs/ /mtshan min
<p>29a.5</p>thams cad yang dag spangs/ /kun du bzang po sku yi mchog /dkyil 'khor dam pa bshad du gsol/ /zhi ba'i chos mchog yang dag byung / /ye shes spyod pa rnam sbyong ba/ /kun du bzang po gsung gi mchog /dkyil 'khor dam pa bshad du gsol/ /sems can kun gyi sems chen po/ /rang
<p>29a.6</p>bzhin dag pas dri ma med/ /kun bzang thugs mchog kha lo sgyur/ /dkyil 'khor dam pa bshad du gsol/ /de nas gshin rje gshed langs te/ /ma dang Ta yi yi ge las/ /g.yas dang g.yon gyi mig gnyis su/ /nyi ma dang ni zla ba bsam/ /blo can 'gro ba kun bltas nas/ /dkyil 'khor sa
<p>29a.7</p>la stang stabs bskor/ /rkang mthil a las rdo rjer bsgom/ /g.yas pas rdo rje gsor byed cing / /g.yon pas dril gsil 'gying bag tu/ /gnas te mche gtsigs hUM brjod do/ /lha dang lha min la sogs pa/ /gdug pa'i tshogs rnams bskrad par bya/ /nyon cig bgegs kyi tshogs rnams
<p>29b</p>
<p>29b.1</p>kun/ /sku gsung thugs la gnas pa yi/ /bdag ni dpal ldan ral gri 'dzin/ /srung ba'i 'khor lo'i don byed pa/ /ral gri 'bar ba'i gzugs 'di yis/ /gal te gang gis bdag tshig 'das/ /lus ngag gsum las skyes pa bcad/ /'jig par 'gyur bar gdon mi
<p>29b.2</p>za/ /de nas sa la bskor byas te/ /bgegs med bya phyir phur bus gdab/ /phur pa stod ni khro bo la/ /smad ni rdo rje rtse gcig pa/ /phur pa'i gsang sngags bzlas pa lnga/ /mtshams dang dbus su gdab par bya/ /'od zer rnon po rab 'phro bas/ /phyogs bcur yang dag gnas pa
<p>29b.3</p>yi/ /bgegs kyi phung po kun gzhom mo/ /shin tu bgegs med rab mthong nas/ /mtshams bcad phyogs bcing sngon bzhin du/ /blo yis byas nas sa rdzogs nas/ /sta gon gnas pa'i rim bzhin bya/ /baM ser las byung lha mo ni/ /'od dang bcas pa bkug nas su/ /mchod pa phul nas
<p>29b.4</p>gsol ba gdab/ /skyob pa sangs rgyas thams cad kyi/ /spyod pa'i tshul dang khyad par gyi/ /sa dang pha rol phyin pa la/ /lha mo khyod ni dpang btsugs te/ /shAkya seng ge skyob pa yis/ /ji ltar bdud kyi sde bcom pa/ /de ltar bdag gis bdud sde las/ /rgyal bar byas te dkyil 'khor
<p>29b.5</p>bri/ /dri zhim chu yis sa byugs nas/ /me tog mdzes pa sna tshogs dgram/ /bdud rtsi dang ldan dri chu yis/ /lha rnams maN+Dal rab tu bya/ /de la dkyil 'khor rang sngags kyis/ /bkug la mtshams sogs bcing byas nas/ /mchod bstod bdud rtsi myang bar bya/ /de nas bum pa'i sta gon ni/ / 
<p>29b.6</p>rin chen bum pa mi gnag pa/ /mgrin pa ras kyis bcings pa las/ /ldum bu mchog gis kha la brgyan/ /rin chen sman 'bru sna lnga dang / /dri chus bkang ba mngon par bsngags/ /sna tshogs me tog brgyus pa yi/ /skud pa'i rtse mor rdo rje gdags/ /bum khar bzhag la lag pas bzung / / 
<p>29b.7</p>rgyal ba'i dkyil 'khor gtso la sogs/ /sngags bzlas nas ni mchod yon 'bul/ /me tog dbul dang spos sogs mchod/ /dri sogs pad+ma'i snod legs gzhag /nyin dang mtshan mo thun gsum du/ /gtor ma sbyin zhing de bzhin bzla/ /de dag dkyil 'khor phyi rol la/ /gnas nas rgyal ba
<p>30a</p>
<p>30a.1</p>gtso bo yis/ /de nas g.yon gyi snod la chu/ /blugs nas de yis gtor bas na/ /bdag dang slob ma thams cad kyi/ /chu yis dbang bskur gyur ba yin/ /de nas rang gi lce brlabs la/ /g.yas pas spor phor bteg nas su/ /pus mo btsugs nas blo ldan pas/ 
<p>30a.2</p>dkyil 'khor gtso dang sangs rgyas zhu/ /mgon po zhe sdang gshin rje yi/ /rig pa'i rgyal po phyag 'tshal bstod/ /bdag gis gshin rje'i dkyil 'khor ni/ /mgon po bri bar 'dod pa ste/ /slob ma rnams la phan phyir dang / /khyed rnams la yang mchod pa'i phyir/ /de bas bcom ldan gus ldan
<p>30a.3</p>la/ /byin gyis brlab pa mdzad par gsol/ /sangs rgyas rnams ni bdag la dgongs/ /'gro ba 'khor ba'i don byed rnams/ /'bras gnas byang chub sems dpa' dang / /gsang sngags kyi ni lha gzhan dang / /'jig rten skyong ba'i lha rnams dang / /'byung po yang dag rdzogs pa yi/ /sangs rgyas
<p>30a.4</p>bstan par mngon dga' dang / /gang su lha yi mig can rnams/ /che ge zhes pa'i rdo rje yis/ /dkyil 'khor gshin rje las byung ba/ /ji ltar nye bar spyod nus pas/ /'gro dag don du bri bar bya/ /slob ma dang bcas bdag la ni/ /thugs rjes nye bar bzung nas su/ /thams cad dkyil 'khor la
<p>30a.5</p>bcug nas/ /byin gyis brlab pa mdzad du gsol/ /de ltar snyan gsan lan gsum du/ /byas nas gtso la yon chab sogs/ /phul nas bsrungs te phyir byung nas/ /slob ma brtags pa gzung bar bya/ /byas pa gzo dang khengs pa med/ /rigs mdog na sor ldan pa dang / /theg pa
<p>30a.6</p>mchog la mngon dga' ba'o/ /de las bzlog pa'i slob ma ni/ /dman pas sta gon gnas mi bya/ /tshe 'dir 'bras bu 'dod pa yis/ /phyi ma'i tshe la mi 'byung ngo / /skyes bu tshe phyi mar 'dod pas/ /'dir yang 'bras bu rgyas par 'gyur/ /de ltar slob ma la smras nas/ /blo ldan rang gis nang du 'gro/ / 
<p>30a.7</p>yon tan de ldan slob ma yis/ /sgo nas gsol ba gdab par bya/ /dga' chen khyod bdag ston pa bas/ /slob dpon khyod ni dgongs su gsol/ /byang chub chen po'i tshul brtan pa/ /mgon po chen po bdag la stsol/ /de nyid dam tshig bdag la stsol/ /byang chub sems kyang bdag la stsol/ / 
<p>30b</p>
<p>30b.1</p>sangs rgyas chos dang dge 'dun te/ /skyabs gsum dag kyang bdag la stsol/ /thar pa chen po'i grong khyer du/ /mgon po bdag ni 'jug par bgyid/ /de ltar lan gsum brjod nus pa'i/ /slob ma rab chags mdzes pa la/ /slob dpon rtse gcig tu byas la/ /tshig 'dis gnang ba sbyin par bya/ / 
<p>30b.2</p>'dir shog bu 'di theg chen gyi/ /cho ga sngags kyi spyod pa'i tshul/ /khyod la yang dag bstan par bya/ /tshul chen la khyod bsnyen pa gyis/ /rdzogs pa'i sangs rgyas gang 'das dang / /de bzhin gang dag ma byon dang / /da ltar byung ba'i mgon po rnams/ /'gro la phan phyir zhugs pa
<p>30b.3</p>kun/ /de dag gis ni gsang sngags kyi/ /cho ga mchog bzang 'di brnyes nas/ /dpa' bos byang chub shing drung du/ /thams cad mkhyen pa mnyam med brnyes/ /gsang sngags cho ga mnyam med de/ /shAkya seng ge la sogs kyis/ /bdud sde shin tu mi bzad pa'i/ /dpung chen dag
<p>30b.4</p>kyang de yis bcom/ /'jig rten 'jug par rab shes nas/ /'khor lo bskor nas mya ngan 'das/ /de bas kun mkhyen thob bya'i phyir/ /bu yis blo gros 'di gyis shig /de nas bshags dang yi rang sogs/ /byas nas byang chub sems bskyed la/ /srung ba byas te de nas ni/ /thugs
<p>30b.5</p>gsung sku yi byin brlabs la/ /yi ge gsum dang ldan pa der/ /mchod pa rnams kyis mchod par bya/ /de nas lha yi sngags bzlas pa'i/ /so shing sor ni bcu gnyis pa/ /me tog rtser ldan sbyin par bya/ /tho rangs langs nas shar bltas te/ /sa la ma lhung lci ba yis/ /sa la ba ko tsam
<p>30b.6</p>byugs te/ /rtse mo bca' zhing de ru dor/ /zhi dang rgyas sogs gar grub blta/ /de nas kha bshal hub gsum chu/ /byin la sngags 'di bzlas par bya/ /oM hrIHbi shud+d+ha d+harmaHsarba pA paM ni tsa s+ya sho d+ha ya sarba bi kal paM a pa na ya hUM/ gshin rje'i sngags bzlas ku sha ni/ /stan dang sngas su
<p>30b.7</p>sbyin par bya/ /mdud pa gsum ldan srung skud ni/ /dpung pa g.yon par bcing bar bya/ /de nas sems kyi sbungs bskyed phyir/ /zab cing rgya che'i chos bshad de/ /theg pa chen po cher 'byung ba'i/ /lam mchog 'di ni dpal dang ldan/ /de phyir khyod rnams dong bas na/ /rab byung skal ba
<p>31a</p>
<p>31a.1</p>chen po pa/ /yod dang med las rnam 'das shing / /zab mo rtog ge thams cad kyis/ /rab tu mi rtogs gnas med pa/ /spros pa kun dang bral ba ste/ /spros pa rnams kyis ma spros pa/ /rgyu dang las las kun du byung / /las dang bya ba sogs dang bral/ /bden pa gnyis la
<p>31a.2</p>gnas pa yi/ /theg pa rab kyi mchog 'di yi/ /tshul la gnas na thob par 'gyur/ /ku sha'i mal du nyal bcug la/ /rmi lam mthong ba dge mi dge/ /tho rangs bdag la ma 'dzem par/ /smros shig ces ni bsgos la btang / /de nas sdom pa bzung nas su/ /dkyil 'khor sbyor ba bsgom byas
<p>31a.3</p>te/ /mchod cing gsol ba btab byas la/ /nam mkha' la ni dgod par bya/ /kha dog lnga yi skud pa la/ /yak+She ma med bkod de/ /gshin rje dgra lnga'i sku ru bsam/ /zhe sdang gshin rjer bdag bltas la/ /dza las byung ba'i nyi zla'i mig/ /'bar mig lcags kyus drangs nas su/ /rang
<p>31a.4</p>mdog skud pa'i nang du thim/ /gti mug ral gri dang lhan cig /thig sna drangs la bsgril bar bya/ /a n+yo n+yA nu ga ta sarba d+harmAHpa ra spa ra a nu pra biSh+Ta sarba d+harmA t+yan+ta a nu pra biSh+Ta sarba d+harmAH mtha' ma dkar ldan lag pa yis/ /gzung la sngags 'di bzlas par bya/ /sa ma ya sU tra mA ti kra ma hUM/ ring
<p>31a.5</p>thung dkyil 'khor nyis 'gyur la/ /sbom phra sgo yi nyi shu cha/ /dri zhim bdud rtsi lnga yis ni/ /byugs nas bsrungs la snod gtsang bzhag /de la mchod pa rnams kyis mchod/ /de nas skud pa bsngags byas la/ /dz+dza yig gsum gyis gtang bar bya/ /des kyang dz+dza yig gsum gyis drangs/ /lte bar khu tshur
<p>31a.6</p>g.yon gyis bzung / /nub tu gnas nas shar bltas te/ /mkhas pas nam mkhar thig gdab bo/ /oM badzra sa ma ya sU tra mA ti kra ma hUM/ sems can don byed dus dag tu/ /mkha' khyab pa yi de bzhin gshegs/ /'dir gshegs pa yi don gyi phyir/ /thig skud sgra yis bskul bar bsam/ /lho nas byang du kha bltas
<p>31a.7</p>te/ /shar gyi thig ni rab tu gdab/ /de bzhin byang nas lhor bltas te/ /nub kyi phyogs kyi skud pa brtag /de nas shar du drangs pa yis/ /byang phyogs kyi ni ngos gdab bo/ /shar nas bden bral mtshams bltas te/ /lho yi thig ni gdab par bya/ /de nas me yi mtshams gnas te/ /rlung gi mtshams su
<p>31b</p>
<p>31b.1</p>gdab par bya/ /bden bral mtshams nas dbang ldan du/ /drangs te grwa yi thig gdab bo/ /de nas thig rnams ci rigs par/ /lhag chad med pa nyid du gdab/ /de nas dbus su phur btab ste/ /de la brtod pa'i srad bu ni/ /dkyil 'khor nyis 'gyur dag gis so/ /rdo rje ra ba la
<p>31b.2</p>sogs bskor/ /'di yi phyi yi 'khor lo ni/ /gru bzhi pa la sgo bzhi pa/ /rta babs bzhi yis rab tu mdzes/ /kha khyer bzhi dang ldan pa la/ /rdo rje dril bu la sogs brgyan/ /sgo yi mtshams dang grwa bzhi ru/ /zla phyed rdo rje mdzes par bya/ /de yi nang gi 'khor lo ni/ /sna tshogs rdo rje 'jigs pa
<p>31b.3</p>ste/ /rdo rje phreng bas rab mdzes pas/ /kun nas yongs su bskor bar bya/ /hI las nyi ma zla ba dag /mig tu bsams te khro bo yi/ /blta bar bcas pas kun bltas nas/ /sgo rnams dag ni legs bya ba/ /sgo ni 'khor lo'i brgyad char bya/ /sgo khyud chen po spangs pa yin/ /sgo yi tshad du
<p>31b.4</p>khyams bya ste/ /de bzhin lha yi snam bu'o/ /kha khyer sgo yi phyed du ste/ /'gram dang gshog pa de yi tshad/ /dra ba dra phyed nyi zla dang / /rnga dang rdung dkrol la sogs rgyan/ /de phyed tshon sna lnga yi sa/ /rdo rje ra ba'ang de yi tshad/ /rta babs sgo yi sum 'gyur la/ /ba dan dril bu la sogs rgyan/ / 
<p>31b.5</p>rin chen kun dang lcags rnams dang / /'byung khung dag gi phye ma la/ /yi ge lnga bkod byin brlab bya/ /'bar bar gyur dang gsang sngags bzlas/ /oM badzra tsi tra sa ma ya hUM/ sems can khams rnams grol mdzad cing / /de ni chos dbyings ro yin no/ /de ltar dkyil 'khor 'dri ba'i tshe/ /rlung
<p>31b.6</p>la sogs pa byung gyur na/ /khro bo'i sbyor dang ldan pa yis/ /rlung sogs bcing ba tshul bzhin bya/ /gshin rje gshed po rgyal kun gtso/ /dkyil 'khor kun gyi gtsor gyur pa/ /skyon kun las ni rnam grol ba/ /de yi dbus su legs gnas te/ /dbang ldan mtshams nas mnyam po ru/ /bla
<p>31b.7</p>mas g.yon gyi khu tshur gyis/ /dkar dang ser dang de bzhin dmar/ /ljang gu sngon po de bzhin no/ /mnyam dang g.yas skor tshad ldan par/ /dkyil 'khor ri mo bri bar bya/ /mnyam po bri bar ri mo ni/ /sgo yi nyi shu cha yin te/ /de las sboms na nad 'byung la/ /phras na nor rnams zad par
<p>32a</p>
<p>32a.1</p>'gyur/ /kyag kyog byung na 'thab mo 'byung / /chad na slob ma bla ma 'chi/ /g.yas skor du ni ma bris na/ /rdul tshon gyi ni dngos grub nyams/ /rdo rje rtse mo dkar po'i ngos/ /gzhan ser ba yi mdog yin te/ /gzhan ni pad+ma rA ga'i ngos/ /de bzhin ma ra ka
<p>32a.2</p>ta ste/ /nang du sngon por shes par bya/ /de ni rdul tshon rim par bshad/ /shar gyi phyogs su dkar po ste/ /lho yi phyogs su ser po yin/ /nub phyogs dmar po bya ba ste/ /byang phyogs ljang gu dag tu 'dod/ /dbus ma'i sa yi cha nyid ni/ /in+d+ra nI la rab tu 'bar/ /rtag tu shes
<p>32a.3</p>rab thabs ldan pas/ /shin tu mnyam gzhag yang dag bri/ /zla ba nyi ma'i gdan dag la/ /rdo rje'i 'od kyis kun 'khrigs pa'i/ /rdo rje dbus su yang dag bri/ /'khor lo 'od 'bar rab 'jigs pa'i/ /'khor lo shar gyi ra la bri/ /rin chen 'od 'bar rab 'khrigs pa'i/ / 
<p>32a.4</p>rin chen lho yi phyogs su bri/ /nub tu pad+ma'i sprin 'khrigs pa'i/ /pad+ma dmar po sdong bur bcas/ /ral gri'i 'od kyi rab 'khrigs pa'i/ /ral gri byang gi ra la bri/ /tho ba 'bar 'od gsal ba ni/ /shar gyi sgo ru bri bar bya/ /be con 'bar 'od 'khrigs pa yi/ /be con lho yi sgo
<p>32a.5</p>ru dgod/ /pad+ma 'bar ba rab 'jigs pa'i/ /'od dang ldan pa nub sgor bri/ /ral gri 'bar ba'i sprin ldan pa/ /byang gi sgo ru bri bar bya/ /me mtshams la sogs grwa bzhi ru/ /go rims bzhin du 'khor lo dang / /rdo rje pad+ma ut+pa la/ /'od dang ldan pa bri bar bya/ /phyi yi me mtshams la
<p>32a.6</p>sogs par/ /zla bas gang ba'i snod bzhi bri/ /de ltar 'khor lo rdzogs pa dang / /mkha' la bkod pa phab byas la/ /de nas sngon bzhin shes rab dang / /sbyor byas 'khor lo bskyed nas gdon/ /de la spyan sogs byin brlab dang / /thugs gsung sku yi rdo rje dang / /dbang bskur la
<p>32a.7</p>sogs bya ba yin/ /de nas sngon bzhin ye shes kyi/ /'khor lo dgug dang bgegs bskrad sogs/ /byas la sgo bzhi'i khro bo yi/ /sngags la dzaHsogs mthar ldan pas/ /dgug gzhug bcing dang dbang bya dang / /ra ba dra ba la sogs bya/ /de nas lha mos sngon bzhin mchod/ /bstod
<p>32b</p>
<p>32b.1</p>dang bdud rtsi myang ba dang / /rdul yab sbrang yab bsil yab dang / /khams dang skyed mos tshal dag dang / /gzims mal dang ni gdan khri dang / /myur 'gro rta dang glang po dang / /yid bzhin nor bu dpag bsam shing / /rta babs dang ni bla re sogs/ /bza' btung bro mchog sna tshogs dang / /glu
<p>32b.2</p>gar la sogs mtha' yas mchod/ /de nas ci 'byor gzhan dag la/ /bzlas pa byas te mnyes par bya/ /bdud rtsi dang ldan dri chu yis/ /maN+Dal legs par byas nas su/ /oM hrIHSh+T+r-iHwi kr-i tA na na hUM hUM phaT phaT swA hA/ 'byung po 'khor dang bcas pa thams cad aM ku sha dzaH oM hrIHSh+T+r-iH 
<p>32b.3</p>wi kr-i tA na na hUM hUM phaT phaT swA hA/ 'byung po 'khor dang bcas pa thams cad kI la ya hUM phaT/ dgug dang phur bus gdab pa ste/ /de ltar byas pas 'od nyid du/ /gyur las rang rang yi ge ste/ /de las mtshan ma de las sku/ /hrIHSh+T+r-iHwi kr-i rnam bzhi ni/ /dbang po gshin rje chu lus
<p>32b.4</p>ngan/ /'byung po me lha srin po rlung / /ta A na na las byung ba'o/ /hUM hUM phaT dang yi ge gsum/ /nyi ma zla ba tshangs pa'o/ /phaT dang swA ste yi ge gnyis/ /sa bdag dang ni lha ma yin/ /hA ni khyab 'jug la sogs so/ /thams cad zhal gsum nyis 'gyur phyag /dang po rang rang phyag mtshan
<p>32b.5</p>la/ /lhag ma bde bar gshegs dang mthun/ /zhal mdog rigs kyi gtso bo 'dra/ /mig sogs brlab dang lus ngag yid/ /dbang bskur ba yang 'dra byas nas/ /gtor ma bdud rtsi bzhin brlabs la/ /lce yang brlabs te sbubs kyis su/ /rang sngags brjod pas brngub par bya/ /oM
<p>32b.6</p>in+d+rA ya h+'+riHya ma Sh+Th-iHwa ru NA ya wi/ gu be+e rA ya kr-i/ I shA nA ya ta/ ag+na ye A/ nai r-I t+ya ya na/ bA ya be na/ tsan+d+ra ya hUM/ arka ya hUM/ brah+ma NA ya phaT/ ba su d+ha rA ya phaT/ be ma tsi tA ya swA/ sarba b+hu te b+h+yo hA/ ha ha ha ha hUM/ hi hi hi hi hUM/ de yis phyogs skyong tshim byas nas/ /'thor 'thung
<p>32b.7</p>byas pa nang du 'gro/ /de nas dkyil 'khor zhal bsro'i phyir/ /sbyin sreg gis ni tshim bya ste/ /sbyin sreg las las 'byung ba ltar/ /zhi dang rgyas pa bya bar 'dod/ /de nas slob ma rnams gzhug phyir/ /dang por bdag nyid 'jug par bya/ /bdag nyid sku sogs byin brlab cing / /snang ba thob
<p>33a</p>
<p>33a.1</p>par gyur pa yis/ /slob ma gzhug pa'i don du ni/ /de nyid rab tu brjod par bya/ /oM nam mkha' las byung mtshan ldan phyir/ /thog ma tha ma med pa'i mchog /sems dpa' rdo rje che rang bzhin/ /rdo rje sems dpar deng grub mdzod/ /kun mchog dngos grub chen po ste/ /dbang
<p>33a.2</p>phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu bdag grub mdzod/ /nyes pa mi mnga' rtag pa khyod/ /'dod chags kun gyi rjes chags pa/ /'dod chags chen po dga' ba che/ /bcom ldan de nyid kyis grub mdzod/ /shin tu dag pa kun gyi mchog /gdod
<p>33a.3</p>nas grol bde bzhin gshegs/ /kun du bzang po kun bdag nyid/ /byang chub sems dpar bdag grub mdzod/ /dngos grub chen po kun gyi mchog/ /dbang phyug chen po phyag rgya'i mchog/ /grub pa'i rdo rje cher bstod pa/ /rdo rje snyems bdag bdag mdzod cig/ /de nas bden pa'i
<p>33a.4</p>byin rlabs brjod/ /sems can kun gyi yid khyab cing / /sems can kun gyi snying la zhugs/ /sems can kun gyi yab gyur nyid/ /'dod chags dam tshig mchog gyur pa'i/ /mgon po bden pa 'di yis ni/ /bdag la khyed kyis 'dod rdzogs shog /chos rnams gzugs brnyan lta bu
<p>33a.5</p>ste/ /dag cing gsal la rnyog pa med/ /gzung du med cing brjod du med/ /rgyu dang las las kun du byung / /de nyid de nyid bskyed pa ni/ /de dag bden pas dkyil 'khor la/ /gzugs brnyan gsal bar slob ma ni/ /sdig med par ni thams cad mthong / /thun mong sdom bzung slob ma ni/ / 
<p>33a.6</p>sngon bzhin sku sogs 'od gsal ba/ /yol bas bar du bcad nas su/ /kun byed bum pa'i chu yis su/ /bkrus pa'i dar ras dmar po yis/ /bu sdug de yi ngo bkab la/ /khyod su zhes ni dri bar bya/ /bdag ni skal ldan yin zhes smra/ /khyod ci dga' zhes dris pa la/ /skal ba bzang la
<p>33a.7</p>bdag dga' zhes/ /'jug pa pos kyang smra bar bya/ /de nas phreng ba sbyin bya ste/ /u dum+WA ra man+da ra/ /yongs 'du dag ni ma li ka/ /kar ni ka yi phreng ba ni/ /legs par mnos te bus zung shig /oM AHhUM/ bla ma slob dpon mgon rjes su/ /'bad pa chen pos dbang gi don/ /ji ltar sangs
<p>33b</p>
<p>33b.1</p>rgyas chos chen pos/ /rdo rje sems dpa' dbang bskur ltar/ /de bzhin bdag kyang dbang bskur te/ /bdag la don mchog stsal du gsol/ /gtso la yon sogs rab tu dbul/ /gtang sems yang dag bskyed par bya/ /de yi snying gar rdo rje ni/ /me tog bcas pa'i snying por bzhag / 
<p>33b.2</p>oM sarba yo ga tsit+ta/ ut+pAd yA mi su ra ta sa ma ya s+t+wAM ho sid+hi badzra ya thA su khaM/ de ring khyod la de bzhin gshegs pa thams cad kyis byin gyis brlab par 'gyur/ /de bzhin gshegs pa thams cad kyi dam pa'i gsang chen 'di/ /dkyil 'khor du ma zhugs pa rnams la smra bar mi
<p>33b.3</p>bya'o/ /dad pa med pa la yang mi rung ngo / /zhes brjod par bya'o/ /tho sogs sngags kyis drang bya zhing / /yi ge gsum gyis gzhug par bya/ /nang du sdom pa 'dzin du gzhug /de nas tshig 'di brjod par bya/ /de ring khyod de bzhin gshegs pa thams cad kyi rigs la rab tu chud do/ /de bas
<p>33b.4</p>bdag gis khyod kyi rdo rje ye shes bskyed par bya'o/ /ye shes gang gis khyod la de bzhin gshegs pa thams cad kyi dngos grub kyang thob par bya ste/ /gzhan lta smos kyang ci dgos/ /dngos grub 'di ni khyod kyis dkyil 'khor ma mthong ba rnams kyi mdun du smra bar mi bya'o/ /khyod ni dam tshig la
<p>33b.5</p>'da' bar mi rung ngo / /de ring rdo rje sems dpa' nyid/ /khyod kyi snying la yang dag gnas/ /gal te tshul 'di smras na ni/ /de ma thag tu dral te gshegs/ /oM badzra satwa hUM/ pad gnas yig gsum 'bar ba yi/ /bdud rtsi lnga ni 'thung bcug ste/ /'di ni khyod kyi dmyal ba'i chu/ /dam tshig
<p>33b.6</p>'das na sreg par byed/ /dam tshig bsrungs na dngos grub ni/ /rdo rje bdud rtsi'i chu 'dis 'grub/ /oM badzrod ka ThaHde nas 'di skad smra bar bya'o/ /de ring phan chad khyod kyi phyag na rdo rje nga yin gyis/ /ngas ci smras pa'i bya ba 'di khyod kyis bya dgos so/ /nga la yang brnyas par ma byed cig /mi bde ba ma
<p>33b.7</p>spangs par shi ba'i dus byas te/ dmyal bar ltung bar ma 'gro shig /de nas de ltar smra ba la/ /slob mas 'di ltar smra bar bya'o/ /de bzhin gshegs pa thams cad kyis byin gyis brlabs nas/ rdo rje sems dpa' bdag la 'bab par gyur cig /ces smra bar bya'o/ /gsol 'debs de yi
<p>34a</p>
<p>34a.1</p>gnas bzhi ru/ /'byung chen bzhi yi dkyil 'khor ni/ /yi ge bzhi la dbyibs mdog ldan/ /ba dan la sogs mtshan byas pa/ /bsams te rlung la sogs bskyod pa/ /rdo ba dag kyang 'bab gyur na/ /sems ldan 'bab pa ci zhig smos/ /ye shes babs nas 'phar gyur na/ / 
<p>34a.2</p>tiSh+Tha badzras brtan par bya/ /lce la yi ge a bsams te/ /dge dang mi dge dri bar bya/ /de nas mig gi snang ba dri/ /me tog 'khor lo la dor nas/ /pra tIts+tsha badzra ho zhes brjod/ /slar yang blangs la mgor bcings la/ /pra ti gr-ih+na la sogs brjod/ /mtshan ma gang la bab pa ste/ / 
<p>34a.3</p>de ni de yi lha ru sbyin/ /'od 'bar oM gnyis mig tu bsam/ /rdo rje sems dpa' nyid kyis khyod/ /de ring nan tan mig phye'o/ /bla na med pa'i rdo rje'i mig/ /thams cad rab tu phye bar 'gyur/ /badzra pA sha/ /dkyil 'khor bzang po 'di la ltos/ /da ni dad pa rab tu bskyed/ /sangs rgyas
<p>34a.4</p>gdung gi rigs su 'khrungs/ /sngags dang phyag rgyas byin gyis brlabs/ /'gro ba phun tshogs dngos grub kyang / /khyod la mngon du phyogs par 'gyur/ /dngos grub thob phyir dam tshig skyongs/ /gsang sngags la yang brtson par gyis/ /ral gri gshin dgra nas brtsams nas/ /ji srid
<p>34a.5</p>gtso bo'i mthar thug par/ /bstan pa'i dkyil 'khor 'jug pa yin/ /spyi bor chu yis gtor bya zhing / /badzra a b+hiShiny+tsa brjod/ /dbu rgyan dbang yang de bzhin te/ /de nas rdo rje sbyin par bya/ /sangs rgyas kun gyi rdo rje'i dbang / /de ring khyod la sbyin par bya/ /'di de sangs rgyas thams cad kyi/ /rdo rje
<p>34a.6</p>zungs shig rab grub phyir/ /rdo rje dril bu 'khyud byas nas/ /bdag po'i dbang yang bskur bar bya/ /oM badzra ad+hi pa ti twaM a b+hi Shiny+tsa mAM/ spyi bor gdab tshul ming dbang bskur/ /tiSh+Tha badzra sa ma ya s+t+waM/ oM badzra sa twa twaM a b+hi Shiny+tsa mi/ /badzra nA ma a b+hi She ka ta/ slob dpon gang dang gang dag
<p>34a.7</p>gi/ /lhag pa'i lha ni gang gang gi/ /de nas de yi mtshan dag ni/ /dpal dang kye yis mdzes par bya/ /rig pa'i dbang lnga byin nas su/ /rig sbyor brtul zhugs lung bstan dang / /dbugs dbyung dang ni gsum du 'dod/ /hUM gis rdo rje de bskyed la/ /'di ni sangs rgyas thams cad de/ /phyag
<p>34b</p>
<p>34b.1</p>na rdo rje'i lag na 'dug/ /khyod kyis rtag tu gzung bar bya/ /phyag na rdo rje brtul zhugs brtan/ /oM sarba ta thA ga ta sid+d+hi badzra sa ma ya tiSh+Tha maM/ e Sha s+t+waM d+ha ra yA mi badzra satwa hi hi hi hi hUM/ thog ma tha ma med pa yi/ /rdo rje sems dpa' dga' ba che/ /kun du bzang po kun bdag nyid/ /rdo rje
<p>34b.2</p>snyems bdag bdag mdzod cig/ /chos kyi dril bu gzung bar bya/ /'di de sangs rgyas thams cad kyi/ /shes rab rjes 'gro ba yi dbyangs/ /rtag par khyod kyis kyang gzung ste/ /rgyal ba byang chub mchog tu bzhed/ /chos kyi dril bu dkrol bar bya/ /srid pa rang bzhin gyis dag phyir/ / 
<p>34b.3</p>rang bzhin gyis ni 'byung bar byed/ /rang bzhin dag pa'i sems dpa' mchog /srid pa'i mchog ni 'grub par byed/ /srid pa'i bde ba shin tu chung / /sdug bsngal chen po dag bya'i phyir/ /shin tu bde ba dam pa'i thabs/ /dam tshig 'di ni rtag tu bskyed/ /'dod pa'i longs spyod
<p>34b.4</p>thams cad la/ /ci 'dod par ni bstan bzhin du/ /rang gi lha yi sbyor ba yis/ /bdag dang gzhan la mchod par bya/ /ji srid 'khor ba'i gnas su ni/ /mkhas mchog bzhugs par gyur gyi tshe/ /de srid mtshungs med sems can don/ /mya ngan mi 'da' byed par nus/ /shes rab
<p>34b.5</p>pha rol phyin pa'i thabs/ /bsod nams byin brlabs kyis bsgrubs la/ /dam tshig 'di ni rtag tu bskyed/ /dngos grub thams cad phun sum tshogs/ /phyag rgya chen po'i brtul zhugs ni/ /de yis rab tu sbyin par bya/ /de nas sdom bzung yon phul te/ /phyag byas tshig 'dis gsol
<p>34b.6</p>ba gdab/ /byang chub rdo rje sangs rgyas la/ /ji ltar mchod chen bgyis pa ltar/ /bdag kyang rab tu bsgral ba'i phyir/ /nam mkha'i rdo rje bdag la stsol/ /'jug sgor pad+ma 'dab brgyad pa/ /dar gyis bkab par 'dug byas la/ /bkra shis tshigs bcad glu sgra dang / /rdo rje dril
<p>34b.7</p>bu gsil ba yis/ /skyob pa kun gyis mngon sum du/ /til gyi gang bu bzhin gang ba'i/ /rgyal bas bum pa bzung nas su/ /de nyid la ni dbang bskur bas/ /dkyil 'khor de nyid rig par bsam/ /chu dang dbu rgyan sngon bzhin te/ /rdo rje dril bu tshig 'dis sbyin/ /shes rab thabs kyi rang
<p>35a</p>
<p>35a.1</p>bzhin du/ /grub pa'i rdo rje dril bu 'di/ /khyod kyis dad pas rab zung la/ /rdo rje khyod kyis slob ma bsdus/ /ming yang sngon dang 'dra bar sbyin/ /de nas bla mas tshig 'di brjod/ /sangs rgyas kun gyi ral gri che/ /khams gsum kun gyis phyag byas pa/ /las
<p>35a.2</p>kyi ral gri gcig pu mchog /bdud rnams las ni rgyal bzung / /dkyil 'khor de bzhin nyid bstan pa/ /mnyam pa nyid phyir gru bzhi ste/ /nye bar bzhag dang yang dag spong / /rdzu 'phrul rkang pa dang dbang po/ /go rims bzhin du sgo bzhi'o/ /bsam gtan bzhi ni rta babs
<p>35a.3</p>te/ /ting nge 'dzin bzhi kha khyer yin/ /de rten gzungs kyi rang bzhin no/ /'gro kun gdul phyir phyogs sgo na/ /rlung gis bskyod pa'i dril sgra sgrogs/ /byang chub yan lag rnam dag phyir/ /dra ba dra phyed la sogs spras/ /rnam thar brgyad ldan ka ba ste/ /rgyan bkod bkra bas mdzes pa ni/ / 
<p>35a.4</p>bsam pa thams cad yongs bskong phyir/ /sna tshogs las kyi mthar thug phyir/ /pho brang sna tshogs rdo rje 'bar/ /theg chen 'khor lo bskor ba'i phyir/ /rdo rje'i phreng bas yongs su bskor/ /sems can sems ni dgrol bya'i phyir/ /tshon rnams ye shes lnga yin no/ /dam pa'i tshogs
<p>35a.5</p>gnyis rdzogs pa'i phyir/ /byang chub sems gang ka pA la/ /bdug pa me tog mar me dang / /bshos dang byug pa la sogs ni/ /snyan grags byang chub yan lag dang / /dga' dang chos zas lus bde yin/ /ngo tsha khrel yod sdom pa yis/ /bde bskyed dbyangs dang gar sogs
<p>35a.6</p>yin/ /sangs rgyas bzhugs phyir gzhal yas khang / /snying po len phyir dkyil 'khor ro/ /lha yi de nyid bstan bya ba/ /dad dang brtson 'grus dran ting 'dzin/ /stobs rnams dag pa sgor gnas bzhi/ /byams sogs tshangs pa'i gnas pa bzhi/ /tsartsi kA sogs lha mo bzhi/ /shin
<p>35a.7</p>tu rnam dag la sogs lnga/ /zhe sdang gshin rje la sogs pa'o/ /'khor bas ma chags pad+ma ste/ /nyi zla byang chub sems myu gu/ /gso dang smin par byed pa'o/ /de nas byad dang na sor ldan/ /ri dwags lte ba'i dri mnam dang / /gser gyi rna cha g.yo ba zhig /gcig cig legs btsal
<p>35b</p>
<p>35b.1</p>dbul bar bya/ /bla mas bzhes te byin brlabs la/ /sbyor ba'i cho gas mnyes par bya/ /bde ba mthe bong srin lag gis/ /slob ma'i kha ru dbab par bya/ /bde ba'i btung ba rin chen de/ /brtan pa'i blo yis btung bar bya/ /a ho su kha zhes kyang smra/ /de nas bu mo mig yangs
<p>35b.2</p>mo/ /mdzes shing nu ma rgyas pa zhig /rang gi bu la sbyin par bya/ /mgo bor lag bzhag gsang ba gtad/ /de yi gzungs ma legs sbyin mo/ /de dang bde ba myang bar bya/ /de nas slob dpon shes rab dang / /bcas pas dkyil 'khor lha de nyid/ /slob dpon las rnams
<p>35b.3</p>bstan par bya/ /ji ltar dbang bskur la sogs 'dis/ /sangs rgyas sogs kun thob pa bzhin/ /byang chub spyod sogs gzhan dag dang / /'dul sogs dge bas de bzhin min/ /de bas dam tshig bus srungs shig /rtag tu sdom pa yang bsrung ngo / /sha lnga bdud rtsi lnga bza' ste/ / 
<p>35b.4</p>de las gzhan pa'i dam tshig bsrung / /dkon mchog gnod pa gsad bya ste/ /bud med kun kyang spyad par bya/ /pha rol nor yang blangs nas su/ /rtag tu rdzun gyi tshig kyang smra/ /rnal 'byor rgyud las gang gsungs pa/ /de ni cho ga bzhin du bsrung / /de nas de bzhin gshegs gyur nas/ / 
<p>35b.5</p>lung bstan pa ni bya ba yin/ /g.yon gyis snying gar chos gos gzung / /g.yas pa yis ni mchog sbyin bya/ /oM/ ngas khyod 'di ltar lung bstan yin/ /srid pa'i ngan 'gro rnams las bton/ /srid pa'i mchog tu grub pa'i phyir/ /rdo rje sems dpa' de bzhin gshegs/ /kye gshin rje
<p>35b.6</p>mthar 'byin pa ni b+hur b+hu ba swaH de ltar lung bstan bsngags pa de/ /bla med nyid du lung bstan yin/ /de nas dbugs dbyung sbyin bya ste/ /gsang ba'i dkyil 'khor dam pa ni/ /mthong ba dang ni zhugs gyur pas/ /sdig pa kun las nges grol zhing / /khyed rnams de nyid legs par
<p>35b.7</p>gnas/ /bde chen theg pa 'di la ni/ /slar 'chi ba ni yod med de/ /mi tshugs pa dang mi song bas/ /cis kyang mi 'jigs dga' bar gyis/ /srid pa shin tu dag pa'i phyir/ /srid pa'i sdug bsngal las khyod bton/ /srid pa shin tu grub pa'i phyir/ /rtog pa mchog tu gyur pa yis/ /dam tshig
<p>36a</p>
<p>36a.1</p>sdom pa grub pa 'di/ /rtag tu khyod kyis bsrung bar bya/ /sangs rgyas kun gyis mthun par gsungs/ /gang zhig bskyed pa tsam gyis su/ /sangs rgyas nyid du dogs med pa'i/ /byang chub sems ni btang mi bya/ /phyag na rdo rje gang yin pa'i/ /de la sogs pa'i bka'
<p>36a.2</p>stsal ni/ /ci rigs par ni brjod par bya/ /de ltar bka' stsal thob pa dang / /slob ma gus dang ldan pa yis/ /bla ma'i rkang par phyag byas la/ /thams cad bsgrub par khas blang ngo / /de nas zhi ba'i sbyin sreg ni/ /ci nus pa yang bya ba ste/ /slob ma g.yon phyogs bzhag nas su/ / 
<p>36a.3</p>de yi srin lag nas bzung la/ /sbyin sreg bsang dang bsrung ba dang / /me tog bsdus te bla ma la/ /phul la mer dor smon lam bya/ /de ltar bya ba kun zin nas/ /de nyid gsum mthar muHldan pas/ /ye shes sems dpa' gshegs par bskul/ /de dang mthun par bskyed par
<p>36a.4</p>bsdu/ /thog mar a ldan gsang sngags kyis/ /rdul tshon bsgrims te bsdu bar bya/ /rol mo bcas pas spyan drangs la/ /kI li kI lis chu bor dor/ /rdo rje'i skam khas phur bu gdon/ /rig pa spyan bzlas 'o mas bkru/ /ba yi lci bas dkyil 'khor byug /de steng dga'
<p>36a.5</p>ston la sogs bya/ /dkyil 'khor gyi ni yo byad kun/ /rdo rje slob dpon dbang bar bshad/ /de ltar bya ba las dang po'i/ /rnal 'byor pa yi bya ba yin/ /gzhan dag dbab dang sems nyid kyis/ /byas pa rmad du byung ba yin/ /de ltar dbang thob slob ma de/ /deng nyid slob dpon go
<p>36a.6</p>'phang 'gyur/ /de yis bsgrub pa 'bras bcas phyir/ /des ni bsgrub pa brtsam par bya/ /las kyi mthar thug rgyud 'di ru/ /thun mong ma yin 'khor lo ni/ /dgos pa ma lus kun byed pa/ /de 'dir bdag gis bri bar bya/ /rnam par snang mdzad la sogs pas/ /legs byugs
<p>36a.7</p>dur khrod ras ma la/ /dug dang nim pa'i khu ba dang / /khrag dang dur khrod sol ba dang / /da du ra sogs snag tsha dang / /rus pa'i smyu gus bri bya ba/ /gcer bu skra bshig gdong bsnyer te/ /khros pas lho ru mngon phyogs la/ /sngags bzlas rtse gcig pa yis bri/ /zlum por bskor ba
<p>36b</p>
<p>36b.1</p>gsum bya ste/ /dgu dang bcu gnyis bcu drug ste/ /le tshe rnams ni byas pa la/ /yi ge gsang sngags sa bon bri/ /dbus su zhe sdang rdo rje nyid/ /yang / shar du gti mug rdo rje ste/ /lhor ni ser sna rdo rje yin/ /nub tu 'dod chags rdo rje la/ /byang du phrag dog rdo rje'o/ /k+She ma me da
<p>36b.2</p>gnyis pa yi/ /gnyis pa'i phyogs bzhir lhor brtsams nas/ /shar gyi phyogs la thug gi bar/ /khro bo yum dang snod dag gi/ /re re'i gong ma mas rim bzhin/ /do yo ya/ mtshams kyi le tshe brgyad po la/ /bden bral mtshams na lha mo gnyis/ /rlung gnas mdzod ldan me
<p>36b.3</p>mtshams snod/ /dbang ldan na ni thod pa gnyis/ /me mtshams na ni sgo srung gnyis/ /dzA/ sa ru Na ni rats+tsha ni/ /kun ming thog ma dbus su ste/ /a/ lho ru ser sna ral gri 'dzin/ /nub tu chags dang dbyangs can ma/ /byang du phrag dog bden bral snod/ /shar du gti mug dang
<p>36b.4</p>tho ba/ /mar me do yo k+She ya/ /sngags ming bskul tshig bcas pa dang / /yi ge gnyis par ming bcug pa/ /spel zhing spel zhing bri bar bya/ /de ltar bris pa'i 'khor lo ni/ /lugs dang lugs min bar byas la/ /do da yo k+She ya gnas la/ /gnas pa phyi nang so so yi/ /phyogs
<p>36b.5</p>mtshams bye brag bklag pa dang / /phyi nang thun mong phyogs mtshams su/ /bklag pa dag ste gnyis su 'dod/ /gnas pa sde tshan so so ni/ /gtso bo khro bo lha mo dang / /ban+d+ha bzhi ru shes bya ste/ /sdom dang so sor bklag par bya/ /ya k+She ma me da pAts+tsha ni rA/ /dzA sa do ru Na yo ni ra/ /yi
<p>36b.6</p>ge bcu bdun dbang byas nas/ /rnam pa dgu ru bklag pa yin/ /rtsa ba'i sngags su gdon pa la/ /yi ge sum cu rtsa gnyis kyang / /rkang pa bzhi ru gdon pa dang / /so sor phye ste gdon pa'o/ /ya ma rA dza la sogs pa'o/ /dang po dang 'og mtha' ltag mtha'/ /gtso bo lnga ru bstan
<p>36b.7</p>pa yin/ /dang po tha ma yi ge brgyad/ /gshin rje dgra nyid shes par bya/ /ya ya ya ya/ ya ya ya ya/ /dang po mgo mtha' mtha' ma'i ltag/ /ser sna rdo rje yin par 'dod/ /ma ma/ dang po'i mtha' ltag gnyis dang mgo/ /'dod chags rdo rje'i yi ge yin/ /me me/ gnyis pa'i
<p>37a</p>
<p>37a.1</p>mtha' ltag gsum dang 'og /phrag dog nyid du bstan pa yin/ /da da/ gsum pa'i mtha' ltag bzhi dang 'og /gti mug rdo rje'i yi ge yin/ /k+She k+She/ rkang pa dang po'i dbu ma bzhi/ /khro bo gcig dang lha mo gsum/ /rA dza sa do/ /rkang pa gnyis pa'i dbu ma
<p>37a.2</p>bzhi/ /lha mo gnyis dang thod pa gnyis/ /do ru Na yo/ /rkang pa gsum pa'i dbu ma bzhi/ /snod chen gsum dang khro bo gcig/ /yo ni rA ya/ rkang pa bzhi pa'i dbu ma bzhi/ /khro bo bzhi ru shes par bya/ /yats+tsha ni rA/ /'jug pa dang ni ldog pa dang / /'phel dang 'grib dang mu bzhi dang / /thun mong
<p>37a.3</p>dang ni rnam pa drug /gcig gnyis gsum bzhi gong nas 'phel/ /gsum gnyis gcig dang zad mthar thug /rA do ru yo/ ni rA yats+tsha ni rA/ dzA sa do na yo ya/ mtha' ma gcig dang gong ma gsum/ /'og ma gnyis dang gong ma gnyis/ /'og ma gsum dang dang po gcig/ /ma
<p>37a.4</p>'dres bzhi dang mu bzhi'o/ /'jug dang ldog dang thun mong ni/ /gong du bstan pas shes bya ste/ /'jug ldog phyogs kyi gtso bo la/ /thun mong phyi yi phyogs la'o/ /dgu dang brgyad kyi yi ge ni/ /bcu bdun dag ste lha ru 'dod/ /re re'ang mgo dang mthar ldan par/ /gsang sngags
<p>37a.5</p>gdon par bya ba yin/ /dbus kyi phyogs min stong pa ru/ /sa bon gnyis par ming spel bri/ /rim pa gsum pa'i le tse ni/ /bcu drug pa la bri bya ba/ /sngags ming bskul tshig bcas pa dang / /yi ge gnyis par ming bcug pa/ /spel zhing spel zhing bri bar bya/ /de ltar bris pa'i 'khor
<p>37a.6</p>lo ni/ /lugs dang lugs min gnyis byas la/ /so sor mthun par mgo sprad la/ /til te phyi rol mar khus byug/ /thod pa gnyis ni kha sbyar bar/ /mar khus khrag blugs der bcug la/ /skud pa sngon pos khris bdun dkri/ /de la me tog nag po dang / /dus sogs nag pos mchod
<p>37a.7</p>par bya/ /rgyal po'i sgo khang sa dang ni/ /grog khyim la sogs sa dag las/ /gshin rje'i dgra yi sku bya ba/ /'khrugs pa zhal gcig phyag gnyis pa/ /khru gang tsam gyi tshad byas la/ /de yi mdun du dkyil 'khor ni/ /gnag pa khrag gis chag chag can/ /byas la de steng spos chen dbul/ / 
<p>37b</p>
<p>37b.1</p>de nas bdag gi gsang sngags ni/ /bskul tshig ldan par rab tu bzlas/ /khro bo'i rgyun ni rnam spros te/ /gzas pa'i lus las go cha dang / /srung ba phrogs nas bdag la thim/ /de nas de ni gos med cing / /sdug bsngal sna tshogs pas gzir bsam/ /de bkug mthar byed lto bar
<p>37b.2</p>gzhug/ /khro bo gcan gzan sna tshogs kyis/ /gshin rje gshed kyi lto ba nas/ /rkang dang rgyu ma khrag tshil bu/ /phyogs bcur khyer nas 'gro bar bsam/ /de ltar brtan par gyur pa dang / /shing gcig dur khrod la sogs par/ /gshin rje'i lto bar bcug la sba/ /'khor lo
<p>37b.3</p>dgos pa kun byed 'di/ /so so'i bye brag shes byas la/ /zhi sogs las rnams thams cad ni/ /ji ltar mngon par dga' bar bya/ /la li badzra zhes bya nus pa kun dang rnam bral yang / /bla ma'i rjes 'brangs dad pas de yi phyogs tsam gzung bya ste/ /dkyil 'khor cho ga 'di byas dge ba dri med
<p>37b.4</p>gang yin pa/ /de yi 'gro kun gshin rje ma lus mthar phyin byed gyur cig /gshin rje gshed kyi dkyil 'khor gyi cho ga/ /gshin rje gshed 'byung ba zhes bya ba/ slob dpon chen po la li ta badzra'i zhal snga nas mdzad pa rdzogs so// //rgya gar gyi mkhan po a mo g+ha badzra dang / 
<p>37b.5</p>bod kyi lo tsA ba cog gru shes rab bla mas bsgyur cing zhus te gtan la phab pa'o/ /[ ]@##/ /rgya gar skad du/ bo d+hi tsit+ta tsin+ti ti ka /bod skad du/ mchod rten bsgrub pa'i cho ga mdor bsdus pa/ bcom ldan 'das gshin rje gshed la phyag 'tshal lo/ /dbang
<p>37b.6</p>thob gzhan don la dga' bas/ /dur khrod la sogs dben gnas su/ /byams dang snying rje sngon btang la/ /yon tan kun rdzogs mchod rten gdab/ /de la dang por bdag nyid kyis/ /las dang mthun pa'i sa blangs la/ /khrus dang rgyan rnams ci rigs bgo'o/ /de nas rdo rje rnam bzhi
<p>37b.7</p>yis/ /yang na gar mos lha yang rung / /bdag nyid rdzogs nas 'jim pa brdzi/ /oM hrIHSh+T+r-iHwi kr-i tA na na hUM hUM phaT phaT A br-i te ku ru swA hA/ zhes pas brdzis 'dzin rdo rje bzhi/ /gang bzhin ci rigs spyan drangs/ /mchod bstod las dang bstun la bya/ /'od kyi gong bur gyur pa las/ / 
<p>38a</p>
<p>38a.1</p>'bi 'bi 'od kyi thig bran can/ /gong bur dza sa do ru bkod/ /yang na oM bkod yum gyi mkha'/ /'bi 'bi'i rdul phran re re la/ /yi ge ya la sogs pa bkod/ /thabs dang shes rab gnyis med gdab/ /sgra yis dam chos la sogs sgrogs/ / 
<p>38a.2</p>mkha' 'byung bde gshegs kun dpag med/ /rdul re sku re de ltar brtag /maN+Dal las mthun ras de bzhin/ /dang po snying po phyag rgya dang / /che ge las dang bstun par gzhug/ /de nas rgyan dbul srog 'khor ro/ /dar chen chu srin rgyal mtshan gsol/ /legs par
<p>38a.3</p>rdzogs nas gzhan yang ni/ /de nas rang snying 'od zer gyis/ /dus gsum sangs rgyas spyan drangs la/ /mchod bstod la sogs rdzogs byas la/ /gnyis med tshul du bsre bar bya/ /de nas snying ga'i 'od zer gyis/ /tsartsi kA sogs legs pa'i glus/ /lha mo chu yis sku khrus
<p>38a.4</p>gsol/ /de nas las dang mthun pa yi/ /gsol ba btab pas shes par bya/ /gdab pa'i sngags ni hrIHSh+T+r-i'am/ /nang gi yi ge bcu bdun pa'am/ 'khor lo'i sngags sogs so so'am/ /sdom pa la yang 'gal ba med/ /rang rang las dang sbyar ba'i sngags/ /sdig pa zhi bar bya ba yis/ /sarba pA pa shIn+tiM
<p>38a.5</p>ku ru yaM ku ru swA hA/ nor dang bsod nams rgyas byed na/ /dbus su paSh+TiM ku ru swA hA/ dgra la sogs pa dbang sdud na/ pa sh+yaM ku ru swA hA/ gang dag gnod byed gsod 'dod na/ /mA ra ya hUM phaT/ bsgrub bya ngan byed par 'dod na/ /bi dwe Sha ya phaT/ gnas nas spo bar 'dod pa na/ /uts+tsha ta ya phaT/ gang dag mnan par bya
<p>38a.6</p>bar 'dod na/ /staM b+ha ya hUM laM/ bsgrub bya dgug par 'dod pa yis/ /A kaR+Sha ya dzaH de la sogs pa'i sbyor ba ni/ /rgyud las 'byung ba bzhin du brtag /de skad du yang / nye ba'i las ni gang grub pa/ /phyag rgya snying po bris bcug na/ /gang bsgoms the tshom med par 'grub/ /dngos grub gang 'dod sbyin par
<p>38a.7</p>res/ /gzhan yang nang gi sbyor ba ni/ /ting nge 'dzin la rag las pa/ /gzhan nas byung ba yang shes par bya'o/ /bdag gi dge ba cung zad 'di/ /'gro ba gshin rje gshed gnas thob par shog /rgya gar gyi mkhan po la li ta badzras mdzad pa rdzogs so// // 
<p>38b</p>
<p>38b.1</p>@##/ /rgya gar skad du/ /rak+Sha sA d+ha no pi ka /bod skad du/ /srung ba'i 'khor lo sgrub pa'i thabs/ 'jam dpal gshin rje gshed po la phyag 'tshal lo/ /'jam dpal gshin rje dgra mgon la/ /yang dang yang du phyag byas la/ /bar chad zhi bar byed pa yi/ /srung
<p>38b.2</p>ba dam pa bshad par bya/ /bsnyen pa'i cho ga rdzogs pa yi/ /de yis bsgrub pa 'bras bcas phyir/ /da ni srung ba'i las rnams bya/ /rab tu shis pa'i gnas mchog tu/ /khrus byas byug pa dri zhim byug /mchog gi gos bgo rgyan rnams gdags/ /bde stan skyil krung shar
<p>38b.3</p>bltas la/ /phan pa'i sems dang byams par ldan/ /spro bas 'dod pa'i lhar bskyed de/ /bsod nams tshogs bsags gnyis med bsre/ /mtshan bcas sngags bzlas gtor ma sbyin/ /gsar zhing dge ba'i ras dag la/ /tsan+dan ga pur byug bya ste/ /skyes bu zhi byed gur kum ste/ /
<p>38b.4</p>bud med la ni gi wang ngo / /ser ba la sogs zhi byed dang / /nad dang gnod pa thams cad la/ /gur gum dag gis yang dag bya/ /de dag bri ba'i smyu gu yang / /gser ram dngul lam shis par bri/ /de dag bri ba'i rim pa yang / /phyi dro maN+Dal legs byas te/ /mchod par ldan pas
<p>38b.5</p>yang dag bri/ /bden pa bdar la bri bar bya/ /thig chen brgyad ni yang dag gdab/ /zlum por bskor ba gsum byas te/ /tha ma thong bas bskor bar bya/ /thig thung rnams kyang gdab bya ste/ /dgu dang bcu gnyis bcu drug mig /dbus kyi re'u mig dgu pa la/ /dbus su ya la shar du k+She/ /
<p>38b.6</p>lho ru ma bri nub tu me/ /byang du da ste mtshams bzhi ru/ /rak+Sha rak+Sha bar ming gzhug /rim pa gnyis pa shar brtsams nas/ /ya tsa ni ra dza sa do ru/ /Na yo ni rA/ rim pa gsum pa'i shar brtsams nas/ /shar gyi re'u mig dang po la/ /oM hrIHSh+T+r-iHwi kr-i tA na na hUM hUM phaT phaT swA hA/ che ge mo
<p>38b.7</p>rak+Sha rak+Sha/ de 'og re'u mig gnyis pa la/ /che ge mo rak+Sha rak+Sha/ de ltar re'u mig bcu drug pa/ /spel zhing spel zhing dgod par bya/ /de ltar bris pa'i 'khor lo ni/ /lugs dang lugs min gnyis byas te/ /sa skor lugs su byung ba la/ /gnam skor dang ni lugs las bzlog /yig
<p>39a</p>
<p>39a.1</p>sngags mthun mthun mgo sprod de/ /so sor mnyam por bris la dril/ /kham phor yang dag gtsang ma'i nang / /phyi rol spra tshil dril byas te/ /rtsi mar sbrang rtsir bcas pa gzhug /bas bskyed skud pa dkar po yis/ /khris bdun dag tu dkri bar bya/ /maN+Dal dkar po
<p>39a.2</p>khru gang tshad/ /ba yi rnam lnga dri yis byug /de steng kham phor kha sbyar bzhag /stong nyid ngang las thig le ste/ /de las yig 'bru phyag mtshan sku/ /kun kyang zhal gsum nyis 'gyur phyag /rang gi rig bcas bde ba gang / /sku mdog phyag mtshan rdzogs par bskyed/ /dbang bskur byin
<p>39a.3</p>rlabs tshul bzhin bya/ /rang nyid hUM gi 'od zer gyis/ /ye shes 'khor lo rdzogs pa dgug /phyag dang mchod sogs sdom pa gzung / /de nas gnyis med 'od zer gyis/ /dam tshig 'khor lo gnyis med bsre/ /phyi nang gsang ba'i mchod pas mchod/ /de nas thugs rje rjes dran
<p>39a.4</p>nas/ /bsrung ba'i don du 'od du zhu/ /thig le dag las yi ger gyur/ /lha rnams sngags kyi gzugs kyi bzhugs/ /de la byin rlabs 'di dag bya/ /spyan gyi phyag rgya dang ldan pa'i/ /hUM ya mAn ta kr-ita badzra d+harmA tsak+Shu pra be sha ya zhes brjod do/ /zhal gyi phyag rgya shes pa yis/ /oM ya
<p>39a.5</p>mAn+ta ka de wa sho d+ha ya traM phra be sha ya phaT ces brjod/ /gtsug tu phyag rgya rab byas la/ /oM ya mAn+ta ka ba/ che ba'i phyag rgya ldan pa yis/ /oM gu h+ya gu laM/ de nas mchod dang bstod byas la/ /spro bsdu ldan pas gsang sngags bzlas/ /bsrung ba'i don du rab tu sbyar/ /de nas kham phor dbyung
<p>39a.6</p>byas la/ /spra tshil dag gis dril byas la/ /yang na rgya skyegs bskus byas pa'i/ /dri dang bsres te byug par bya/ /bsgrub bya khrus bya rgyan bgo ste/ /dris byugs maN+Dal steng bzhag ste/ /bden pa bdar te skyes pa g.yon/ /dpa'i min dag ni g.yas su gdags/ /phas kyi rgol
<p>39a.7</p>ba'i dmag rnams dang / /me dang chu dang nad la sogs/ /gang dag rlung dang ser ba rnams/ /bsrung bar 'dod pa'i rnal 'byor pas/ /shin tu gtsang zhing mthon por ni/ /maN+Dal legs byugs me tog dgram/ /de ni rgyal mtshan rtse la gdags/ /nyin re dus gsum yang dag mchod/ /
<p>39b</p>
<p>39b.1</p>bskul tshig ldan pas gsang sngags bzlas/ /gtor ma rgyun du sbyin par bya/ /sbyin sreg thal ba phyogs bcur gtor/ /'khor lo 'dod pa'i bskul tshig ldan/ /de dag rab tu zhi bar 'gyur/ /srung ba kun gyi mchog yin pas/ /rnal 'byor pa yis 'bad par bya/ /srung ba kun gyi cho ga dam pa
<p>39b.2</p>'di/ /sgrub pa po dang sems can don du byas/ /de yis dge ba cung zad gang thob des/ /'gro kun bdud bzhi kun gyi gnod pa bsrung bar shog /dpal mar me mdzad bzang pos mdzad pa rdzogs so/ /[ ]@##/ /rgya gar skad du/ kr-iSh+Na ya mA ri nA ma sA d+ha naM/ bod skad du/ gshin rje
<p>39b.3</p>gshed nag po zhes bya ba'i sgrub pa'i thabs/ dpal khro bo 'jigs pa can la phyag 'tshal lo/ /dpal ldan 'jam pa'i rdo rje mchog /drag shul che zhing 'jigs par byed/ /khro chen de la phyag 'tshal te/ /de yi sgrub pa'i thabs bshad bya/ /de la sngags pa dbang dang dam tshig dang
<p>39b.4</p>ldan pa/ snying rje che ba/ rtul phod pa/ shes rab dang ldan pa des/ gnas dur khrod la sogs pa yid dga' ba'i gnas su gnas te/ brtul zhugs mchog spyad par bya'o/ /bdag nyid rdzogs pa'i tshul gyis lhar bskyed de/ /snying gar nyi ma'i steng du hUM bsam pa/ /de la 'od
<p>39b.5</p>zer gyis bskul nas spyan drangs te/ bzhugs pa la/ phyi nang gi mchod pa'i bye brag dbul/ de nas sdig pa bshags pa dang / rjes su yi rang bya ba dang / gsum la skyabs su 'gro ba dang / byang chub tu sems bskyed pa dang / tshangs pa'i gnas bzhi bsgoms nas/ de nas stong pa
<p>39b.6</p>nyid du bsgom par bya ste/ gang gi rnam par yang mi bsgom mo/ /oM shu n+ya tA dz+nyA na badzra swa b+hA wa At+ma ko\u0f85haM/ de rjes hUM las 'od 'phros pas/ /sdang ba thams cad bsreg par bya/ /bsdus pas rdo rje gur du gyur/ /ra ba dra ba bsam par bya/ /de nas nam mkha'i dbyings bsam bya/ /de yi
<p>39b.7</p>nang du gzhal yas khang / /rdo rje rgya gram yang dag ldan/ /rta babs bzhi dang ldan par bsgom/ /nyi gdan ma he yi dwags te/ /rnam pa lnga po bsgom pa ni/ /A li bsgoms pas zla ba ste/ /kA li bsgoms pas rta bdun nyid/ /gnyis kyi bar du hUM bsams te/ /de nas rdo rje rtse lnga pa/ /de la snying
<p>40a</p>
<p>40a.1</p>pos yang dag brgyan/ /de las 'od byung don byas nas/ /slar 'dus de dag 'od du zhu/ /de las rdo rje sems dpa' ni/ /zhal gsum phyag ni drug pa la/ /g.yas dkar g.yon pa dmar ba ste/ /rtsa ba'i lus mdog nag po'o/ /rdo rje ral gri gri gug g.yas/ /'khor
<p>40a.2</p>lo pad+ma thod pa g.yon/ /rdo rje rgyan gyis rnam par brgyan/ /g.yon pa brkyang ba'i zhabs kyis gnas/ /rang rig ldan pa rab tu bsgom/ /rdo rje pad+ma dag bya ste/ /bde gshegs thig le zla bar gyur/ /de las yak+She ma me da/ /ya tsa ni rA dzA sa do/ /ru Na yo ni ra dag ste/ /so so'i sa bon dag
<p>40a.3</p>tu gyur/ /de las so so'i sku bskyed de/ /sngags chen gyis ni dbyung bar bya/ /oM hrIHSh+T-iHwi kr-i tA na na hUM hUM phaT phaT swA hA/ 'khrugs pa zhal gsum phyag drug ste/ /kha dog in+d+ra nI la 'dra/ /lag na rdo rje chen po ste/ /zhe sdang chen po'i don mdzad nas/ /slar 'dus bdag nyid la thim
<p>40a.4</p>bya/ /dzi na dzika gis gti mug gtso/ /zhal gsum phyag drug pa la zhi/ /dngas pa'i chu zla dang mtshungs pa'o/ /lag tu 'khor lo thogs pa dbyung / /gti mug chen po'i don byas nas/ /mdun gyi zla dkyil dag la dgod/ /rat+na d+h+r-ika gis ser sna'i bdag /btso ma gser mtshungs
<p>40a.5</p>phyag drug ste/ /rin chen thogs pa dbyung bar bya/ /ser sna dag byas don chen byas/ /g.yas kyi nyi dkyil dag la bsam/ /A ro l-ika gis 'dod chags gtso/ /zhal gsum phyag drug pad+ma 'dra/ /lag na pad+ma thogs pa dbyung / /'dod chags chen po'i don byas te/ /gtso bo'i
<p>40a.6</p>rgyab tu bsam par bya/ /pradz+nyA d+h+r-ika gis phrag dog bdag /zhal gsum phyag drug ma rgad mtshungs/ /phyag na ral gri thogs pa dbyung / /phrag dog don byas rdo rjer gyur/ /g.yon gyi nyi dkyil dag la bsam/ /mud gar d+h+r-ika gis tho ba drag /mdog gnag phyag drug tho ba bsnams/ /drag
<p>40a.7</p>po chen po'i don byas nas/ /shar gyi sgo la bsam par bya/ /daN+Da d+h+r-ika gis be con can/ /gser mdog lag na be con thogs/ /khro ba chen pos don byas nas/ /lho yi nyi dkyil dag la bzhugs/ /pad+ma d+h+r-ika gis pad+mo ste/ /mdog dmar zhal gsum phyag drug pa/ /pad+ma thogs pas don
<p>40b</p>
<p>40b.1</p>byas te/ /nub kyi sgor ni bsam par bya/ /khang+ga d+h+r-ika gis ral gri dbyung / /zhal gsum phyag drug ljang gu'o/ /phyag na ral gri thogs pa ste/ /byang gi sgor ni bsam par bya/ /dwa Sha ra tis tsartsi dbyung / /'khor lo lag 'dzin dkar mo ste/ /byams pa chen pos don byas te/ /me yi
<p>40b.2</p>zla dkyil bsam par bya/ /mo ha ra tis phag mo dbyung / /rdo rje lag 'dzin nag mo ste/ /snying rjes don byas slar bsdus la/ /lho nub zla dkyil bsam par bya/ /rA ga ra tis dbyangs can dbyung / /dmar mo lag na pad+ma bsnams/ /dga' ba chen pos don byas nas/ /nub byang
<p>40b.3</p>zla dkyil bsam par bya/ /badzra ra tis mdzod ldan dbyung / /ljang gu lag na ral gri 'dzin/ /btang snyoms chen po'i don byas nas/ /byang shar zla dkyil bsam par bya/ /bdag po'i phyag mtshan 'dra ba la/ /rang rtags gang yin dang por sbyin/ /zhal mdog rigs kyis
<p>40b.4</p>shes par bya/ /yang dag don gyi 'od du zhu/ /'od kyi gong bur de nyid gyur/ /tsartsi kA sogs legs pa'i glus/ /'od kyi gong bu sad par byed/ /kye/ rje btsun snying rjes khro bzhengs la/ /gnas gsum kun gyi gti mug sbyongs/ /bdud bzhi rnams las gtso bo rgyal/ /kye/ 
<p>40b.5</p>'khrugs pa'i sems kyis gtso bo bzhengs/ /stod gnas 'jig rten mgron gnyer ci/ /'jig rten sku mchog rje btsun bzhengs/ /kye/ stong par bsams nas ci ste bzhugs/ /byang chub rang bzhin 'jig rten bzhengs/ /dngos rnams sgyu mar bsams nas ni/ /'od las
<p>40b.6</p>yi ge hUM du bzhengs/ /de las gtum po khro bo'i gzugs/ /'jigs byed gsus pa che ba yi/ /gshin rje nag po'i gzugs su gyur/ /zhal gsum phyag drug gong dang mthun/ /gyen du skra 'bar 'jigs pa che/ /dum dang dum bur rnam par brgyan/ /shin tu khros pa'i skur
<p>40b.7</p>bsams te/ /ba spu'i bu ga rnams las ni/ /rang gi khro bo 'phro bar bsam/ /'jigs pa'i mche ba gtsigs pa'i zhal/ /ha ha 'byin pas za bar byed/ /bskal pa'i me 'bar lta bu ste/ /bdag nyid de ltar bsam par bya/ /dkyil 'khor gsal bar bsams nas ni/ /mig
<p>41a</p>
<p>41a.1</p>la sogs pa byin gyis brlab/ /rdo rje gsum ni gnas gsum bsgom/ /so so'i thugs las 'od byung ste/ /spyan drangs mchod pa yang dag spro/ /so so'i rig pa'i rim pa dang / /sku gsung thugs kyi sngags brjod bya/ /oM sarba ta thA ga ta kA ya badzra swa b+hA wa
<p>41a.2</p>At+ma ko\u0f85haM/ oM sarba ta thA ga ta bAka badzra swa b+hA wa yas ko\u0f85haM/ oM sarba ta thA ga ta tsit+ta badzra swa b+hA wa A ko\u0f85haM/ ye shes sems dpa' snying bsams te/ /de yi snying gar nyi ma bsams/ /de la sangs rgyas he ru ka /dbang bskur gshin gshed dbu la bsam/ /yang / 
<p>41a.3</p>de las 'od zer 'phros pas bskul/ /tho ba la sogs bzhi po yis/ /dgug dang gzhug dang bcing ba dang / /dbang du byas te mgu bar bya'o/ /zla ba nyi ma chu dang sman/ /dri ni rlung me'i 'khor lor gnas/ /de la dpa' bo 'bru lngar bsam/ /de steng hUM las rdo rje bsam/ /oM gyis byin
<p>41a.4</p>brlabs bdud rtsir bsgom/ /de nyid gsum ni mngon par bzlas/ /lce dag pas ni btung bar bya/ /de nas 'dod pa'i lha mo bsdu/ /bdag gi ba spu'i bu ga las/ /mchod pa spros te bdag nyid mchod/ /de nas 'khor rnams mchod par bya'o/ /oM sarba ta thA ga ta pU dza badzra swa b+hA wa
<p>41a.5</p>At+ma ko\u0f85haM/ chos rnams kun kyis de la bstod/ /gti mug rdo rje'i rang bzhin khyod/ /gshin rje gshed de 'jigs pa po/ /ston pa sangs rgyas kun gyi bdag /mgon po 'jigs byed phyag 'tshal bstod/ /ser sna rdo rje'i rang bzhin khyod/ /gshin rje'i dgrar grags 'jigs pa po/ / 
<p>41a.6</p>thugs kyi rdo rjer rab snang ba/ /rin chen rdo rje phyag 'tshal bstod/ /'dod chags rdo rje'i rang bzhin khyod/ /mnga' bdag 'dod chags las byung ba/ /dbyangs kun gyi ni mchog gi mchog /rdo rje gsung la phyag 'tshal bstod/ /phrag dog rdo rje'i ngo bo khyod/ /gshin rje gshed de las kun mdzad/ / 
<p>41a.7</p>sku yi rdo rjer rab snang ba/ /ral gri'i phyag la phyag 'tshal bstod/ /sangs rgyas kun gyi rang bzhin khyod/ /sangs rgyas rnams ni kun bsdus pa/ /sangs rgyas kyi ni mchog gi mchog /dkyil 'khor bdag la phyag 'tshal lo/ /de nas rdzogs pa'i rim pa bsgom/ /rnal 'byor 'di la rtag
<p>41b</p>
<p>41b.1</p>gnas bya/ /bsam gtan ma nus bzlas pa ste/ /bzlas pa bzhi la rab 'bad bya/ /zla ba drug gis mtshan ma 'byung / /de nas sgrub pa chen po brtsam/ /'khor lo la sogs gzhung bzhin bya/ /so so'i dus la gtad bya ste/ /zhag bzhir bsgrubs na 'dod pa 'grub/ /oM hriHSh+T-iHwi kr-i tA
<p>41b.2</p>na na hUM hUM phaT phaT swA hA/ oM yak+She ma me da ya tsa ni rA dza sa do ru Na yo ni rA/ oM ya ma rA dza sa do me ya/ ya me do ru Na yo da ya/ ya da yo ni/ ra yak+She ya/ yak+She yats+tsha ni rA ma ya/ drag po'i gsang sngags man ngag bzhin/ /so so'i las dang spel bar bya/ /'byung po kun gyi gtor ma btang / / 
<p>41b.3</p>dang po gshin rje'i dgra la dbul/ /de nas so so'i 'khor la sbyin/ /sngags chen 'di yis dbul bar bya/ /oM in+d+ra ya trIH ya ma ye Sh+T-iH wa ru Na ya wi/ ku be+e rA ya kr-i/ yI shwa nA ya ta/ ag+na ye A/ tsaiR+R-i ta ye na/ bA ya be+e na/ tsan+d+ra ya hU~M/ sUr+yA ya hUM/ prah+ma NA ya phaT/ ba su
<p>41b.4</p>d+ha rA ya phaT/ be+e ma tsi tra ye swA/ sarba b+hu te b+h+yo hA/ ha hA/ hi hI/ hUM hUM pheM pheM swA hA/ sgrub pa chen po'i dus su ni/ /sku gzugs mdun du gzhag par bya/ /mchog gi sha la sogs pa dbul/ /mar me che yang rtag tu btang / /mchod pa'i mchog rnams dbul bar bya/ /ma yengs
<p>41b.5</p>pa yi sems kyis dbul/ /'jigs pa'i sems ni ma yin no/ /sngags pas dpa' bo mchod par bya/ /spyod lam byed na 'di ltar bsgom/ /dngos po thams cad gshin rjer bsam/ /yang na rang rang dag par bya/ /yang na rdo rje sems dpa' bsgom/ /las kyi mthar thug 'jam
<p>41b.6</p>dpal mchog /rtsod pa'i dus su byung ba 'di/ /bstan pa bsrung ba'i dgos pa dang / /las kyi bye brag bsgrub pa dang / /blo dman rnams la phan pa'i phyir/ /rnal 'byor bzhi yi tshul du bris/ /blo dman dam tshig la gnas pas/ /rab tu 'bad de bsgrub par bya/ /rgyud kyi don
<p>41b.7</p>mchog bsdus pa yi/ /gshin rje gshed kyi sgrub thabs byas/ /'di las ngal ba'i dge ba gang / /kun gyis 'jam dpal mchog thob shog /gshin rje gshed nag po'i sgrub pa'i thabs slob dpon nyin mor byed pa'i grags pas mdzad pa rdzogs so// //zhu chen gyi lo tsA ba
<p>42a</p>
<p>42a.1</p>'gos lhas btsas kyis/ rgya gar gyi dpe phyi mo dang gtugs te gtan la phab pa'o/ /[ ]@##/ /rgya gar skad du/ kr-iSh+Ta ya mA ri sA d+ha naM/ bod skad du/ gshin rje gshed nag po'i sgrub pa'i thabs/ bcom ldan 'das gshin rje
<p>42a.2</p>gshed po la phyag 'tshal lo/ /dpal ldan gshin rje gshed nag la/ /phyag 'tshal nas ni dpal 'dzin gyi/ /gdams pa la brten sgrub thabs ni/ /mdor bsdus byis pas rtogs phyir bri/ /de la sngags pa nges par 'gro ba thams cad bsgral bar 'dod pa'i blo dang ldan pas dur
<p>42a.3</p>khrod la sogs pa'i bsam gtan gyi gnas sam/ gnas la lar tsan+dan la sogs pas byugs la/ 'dod chags la sogs pa'i nyon mongs pa dang ldan pa'i sems can rnams/ bsod nams kyi tshogs dang mi ldan pas 'khor ba las bsgral bar mi nus pas na/ dang por bsod
<p>42a.4</p>nams kyi tshogs bsag par bya ba'i phyir bde ba'i stan la 'dug ste/ rang gi snying gar sna tshogs pad+ma dang nyi ma'i steng du/ ya sngon po 'od zer dang bcas pa bltas la/ de'i 'od zer gyis sems can thams cad gshin rje gshed du byas nas yang 'od zer des bla ma dang sangs rgyas la
<p>42a.5</p>sogs pa mdun du spyan drangs te/ de dag la mngon par phyag byas la sa bon gyi 'od zer sngon po las byung ba'i mchod pa'i sprin sna tshogs sgeg mo la sogs pa dang / me tog la sogs pa'i zhen pa dang bral bas yang dag par mchod do/ /de nas sdig pa bshags shing bsod
<p>42a.6</p>nams la rjes su yi rang ba dang / yongs su bsngo ba dang / gsum la skyabs su 'gro ba la sogs pa bya'o/ /de ma thag pa'i zhing la tshad med pa bzhi bsgom mo/ /de nas rten muHyis gshegs so/ /de nas ye shes kyi tshogs la nan tan bya ste/ sna tshogs stong pa nyid
<p>42a.7</p>du bsgom zhing / oM shU n+ya tA dz+nyA na badzra swa b+hA wa At+ma ko\u0f85haM/ zhes brjod la/ de nas stong pa'i bdag nyid las/ aM las nyi ma'i steng du/ hUM las rdo rje sngon po kha gyes pa bsgom par bya'o/ /de las byung ba'i rdo rje'i tshogs kyis rdo rje'i sa gzhi dang / ra ba dang gur bsgom par bya'o/ / 
<p>42b</p>
<p>42b.1</p>de'i dbus su skad cig gis chos 'byung gru gsum pa dkar po'i nang du/ sna tshogs pad+ma dang / sna tshogs rdo rje'i lte ba la paM yongs su gyur pa las/ sna tshogs pad+ma'i steng du raM las nyi ma'i dkyil 'khor gyi steng du yaM yig las rdo rje sngon po 'od zer bcas pa bsams te/ de'i
<p>42b.2</p>'od kyis thog ma med pa nas grub pa'i gshin rje gshed gsal bar byas nas/ slar bkug ste/ de dag yongs su gyur pa las gshin rje gshed du bsgom par bya'o/ /de yang sku mdog nag po g.yas dkar zhing / g.yon dmar ba/ rdo rje dang ral gri dang / 'khor lo dang
<p>42b.3</p>pad+ma dang / gri gug dang thod pa bsnams pa'i phyag drug pa/ ma he'i steng na g.yon brkyang bas bzhugs pa/ sbrul gyi rgyan gyis brgyan pa/ mi mgo rlon pa'i phreng ba 'phyang ba/ stag gi pags pa'i sham thabs can/ rus pa'i rgyan gyis brgyan pa/ dbu skra dang sma ra ser po
<p>42b.4</p>gyen du langs pa/ zhal mche ba rnam par gtsigs pa bsams la/ de nas spyi bo dang mgrin pa dang snying ga rnams su oM AHhUM zhes bya ba'i yi ge rnams bsam par bya'o/ /de nas mig la sogs pa skye mched byin gyis brlab par bya ste/ mig tu k+ShiM ngo / /rna ba dag tu dzriM ngo / /sna la
<p>42b.5</p>khaM ngo / /dpral bar ni kaM ngo / /lte bar ni saM ngo / /de nas snying ga'i 'od zer gyis bskul bas de bzhin gshegs pa'i sprul pa rdo rje tsartsi kA la sogs pas bdud rtsi rnam pa lngas gang ba'i bum pa bzung nas dbang bskur bar bya'o/ /de nas snying ga'i 'od zer lcags kyu lta bus ye shes kyi rdo rje
<p>42b.6</p>mdun du bltas te/ de la mchod pa lngas yang dag par mchod la/ dzaHhUM baM hoHzhes brjod pas dgug pa dang gzhug pa dang / bcing ba dang dbang du bya ba'o/ /de nas cho ga bzhin du mchod par bya'o/ /de nas bsgoms pas skyo na bzlas pa bya ste/ oM hrIHSh+T+r-IMHwi kri tA na na hUM hUM phaT phaT swA hA/ 
<p>42b.7</p>ldang ba'i dus su yang mchod pa byas la/ oM AHhUM muHzhes bya bas ye shes kyi rdo rje gshegs su gsol lo/ /thun so so la ji ltar rnyed pa'i gtor ma bdud rtsi lnga'i ngo bor sbyangs la/ sngags 'dis phyogs skyong rnams la dbul bar bya'o/ /oM in+d+rA ya hrIH ya mA ya Sh+T+r-iH wa ru NA ya wi/ 
<p>43a</p>
<p>43a.1</p>ku be ru ya kr-i/ i shwa nA ya ta/ ag+na ye A/ nai r+R-i ta ye na/ bA ya be na/ Arka ye hUM/ tsan+d+ra ye hUM/ prah+ma N-i phaT/ ba su d+ha ra ye phaT/ be+e ma tsi tra ye swA/ sarba b+hU te b+h+yo hA/ ha hA hi hI/ hUM hUM pheM pheM swA hA/ de nas zas za ba'i tshe na/ bdud rtsi rnam pa lngas sbyangs la/ de nyid
<p>43a.2</p>gsum gyis byin gyis brlabs te/ lce rdo rje'i sbyor bas bza' bar bya'o/ /gshin rje gshed kyi sgrub thabs 'di/ /byas pas dge ba gang thob pa/ /'jig rten gsum ni ma lus pa/ /nag po'i las 'dis 'da' bar shog /gshin rje'i dgra nag po sgrub pa'i thabs slob dpon g+ho
<p>43a.3</p>Sha badzras mdzad pa rdzogs so// //bal po'i mkhan po su ma ti tsan+d+ra'i zhal snga nas dang / bod kyi lo tsA ba ban+de tshogs chag chung bas bsgyur cing zhus te gtan la phab pa'o/ /[ ]@##/ /rgya gar skad du/ shrI kr-iSh+Na ya mA ri sA d+ha naM/ sa tsakra ar+tha bista ra byA khyA/ bod skad du/ 
<p>43a.4</p>dpal gshin rje'i gshed dgra nag po'i sgrub thabs/ 'khor lo'i don rgyas par bshad pa dang bcas pa/ bcom ldan 'das dpal rdo rje sems dpa' la phyag 'tshal lo/ /mkha' ltar spros med chos sku rnam dag dngos/ /'gro mgon 'jam dbyangs khro rgyal phyag 'tshal te/ /gshin
<p>43a.5</p>rje gshed po dpal ldan de yi ni/ /sgrub pa'i thabs bzang 'khor lo bcas pa bshad/ /byang chub kyi sems gnyis shin tu brtan pa'i sngags pas tho rangs langs te/ lus kyi bya ba ma lus par byas la/ stan bde ba la 'dug ste/ bla ma dang dkon mchog gsum dang / dpal gshin
<p>43a.6</p>rje 'joms pa rnams 'od kyis bskul ba la/ phyag 'tshal ba la sogs pa bdun dang / tshad med pa bzhi dang / byang chub tu sems bskyed pa rnams byas la stong pa nyid du bsam mo/ /de nas yud tsam gyis ma he'i steng du pad+ma dang nyi mar bltas te/ de'i dbus su hUM ngaM laM gyi sa bon gyur pa las rdo rje'o/ / 
<p>43a.7</p>de gyur pa las gshin rje 'joms par bdag nyid bsam pa ni/ zhal gsum pa phyag drug pa mi bzad pa'i khro bo sku mdog mthing ga zhal g.yas g.yon dkar ba dang dmar ba/ phyag g.yas g.yon na rdo rje dang / ral gri dang gri gug dang 'khor lo dang / pad+ma dang thod pa 'dzin pa/ g.yon
<p>43b</p>
<p>43b.1</p>brkyang bas gnas pa'o/ /de nas de'i phung po lnga ni gti mug gshin rje gshed la sogs pa lnga'o/ /khams bzhi ni tsartsi kA la sogs pa bzhi'o/ /lag pa g.yas pa'i dpung pa dang g.yon pa'i dpung pa dang kha'i pad+ma dang / gsang ba'i gnas rnams ni tho ba gshin rje gshed la sogs
<p>43b.2</p>pa bzhi'o zhes mos par bya'o/ /de nas ye shes sems dpa' bstims la/ yan lag drug bsams te/ de nas sku gsung thugs byin gyis brlabs la dbang bskur te/ spyi bo la rdo rje sems dpas brgyan par bya'o/ /de nas snying ga'i yaM las spro ba dang bsdu ba skyo bar ma
<p>43b.3</p>gyur gyi bar du bya'o/ /skyo ba na oM ya ma rA dza sa do me ya ya me do ru Na yo da ya/ ya da yo nir yak+She ya ya k+She yats+tsha ni rA ma ya/ oM hrIHSh+T+r-iHwi kr-i tA na na hUM hUM phaT phaT swA hA/ zhes bzlas so/ /yang na rim pas bzlas so/ /gal te 'khor lo bsgrub par mi 'dod na las kyi sngags 'ba'
<p>43b.4</p>zhig bzlas so/ /gal te las la mi dmigs na snying po'i sngags 'ba' zhig kyang bzlas te/ oM ya mAn+ta ka hUM/ snying po'o/ /bzlas pa'i tshad ni re re la yang bye ba phrag gsum dang / 'bum phrag bzhi bzlas so/ /de nas bzlas pas skyo ba na/ ye shes sems dpa' la mchod pa dang / 
<p>43b.5</p>bstod pa byas te/ gshegs pa'am slar bstims la/ yan lag drug gis srung ba byas la/ yi ge brgya pa bzlas la ldang ngo / /langs nas kyang gsang sngags sku la dmigs shing grangs la phan mi 'dogs pa bzlas par bya'o/ /dang po rnal 'byor la 'jug pa na/ oM
<p>43b.6</p>in+d+ra ya hrIHzhes bya ba la sogs pas gtor ma sbyin par bya'o/ /dus rtag tu bdag dang gzhan chu zla ltar gcig dang du ma dang bral bar blta'o/ /bsnyen pa ma rdzogs kyi bar du gnas gcig tu spyad par bya'o/ /'di ni sngon du bsnyen pa'i rim pa mdor bstan pa'o/ /de ltar bsnyen par
<p>43b.7</p>gyur pa'i sngags pa 'khrul 'khor bsgrub par 'dod pas/ 'di ltar blta ste/ dang po kho nar 'di la mngon spyod bya bar rigs sam/ ci ste ma yin zhes gzhi gtan la dbab par bya'o/ /de nas bya bar rigs pa zhig yin na/ 'di ltar bdag ni dmyal bar song yang bla'i/ /'di dmyal bar
<p>44a</p>
<p>44a.1</p>mi 'gro bar bya zhing de'i rgyur 'di myur du gsad pas/ 'di'i sdig pa mang du mi 'phel bar bya'o snyam du yang dag par snying rje bcos ma ma yin pa bskyed pa yang dang yang bya bas byang chub kyi sems gtan la dbab par bya'o/ /de nas sgrub pa'i gnas khyad
<p>44a.2</p>par can dur khrod dang khang stong dang / ma mo 'du ba'i gnas dang / gnod sbyin 'du ba'i phug dang / shing gcig pa'i drung la sogs par 'gro bar bya ste/ 'di ni gnas gtan la dbab pa'o/ /der yang bdag gcig pus brtsams pa dang / yang na grogs po gsang thub pa/ dam tshig
<p>44a.3</p>bsrung ba/ 'jigs shing bag tsha ba med pa/ lag bzo ba/ sgrub pa po la snying nye ba/ stobs che ba/ blo dang ldan pa bzhi man chad dang brtsams te/ 'di ni zla grogs gtan la dbab pa'o/ /gnas der sha chen po dang tshil chen po la sogs pa/ gtor ma dang lha bshos su bya ba dang / me
<p>44a.4</p>tog nag po'am sngon po dang / bdud rtsi lnga dang / khrag chen po dang / rnga dang gling bu dang / dung la sogs pa'i mchod pa'i yo byad dang / gshin rje'i gzugs kyi rgyu dang / ling ga'i rgyu dang / /snag tsha dang / smyu gu dang / dur khrod kyi ras dang / thod pa dang skud pa nag po la sogs pa yo
<p>44a.5</p>byad thams cad dang ldan par byas te/ 'di ni rdzas gtan la dbab pa'o/ /de nas 'khor lo bri bar bya ste/ gtor ma byin la mchod pa 'jigs su rung ba'i tshogs kyang dbul te/ maN+Dal rab tu 'thas pa lci bas byugs pa byas la/ sngags pa kha lhor bltas te/ bdag khro bor
<p>44a.6</p>gsal bas rtsa ba'i sngags zlos shing thod la kor gyis 'khor lo bri bar bya ste/ gnas skabs 'dir yang 'khor lo bri ba dang / ling ga bca' ba dang / ga'ur gzhug pa dang / ga'u bsro ba dang / gshin rje la gtad pa dang / nang gi rnal 'byor dang / 'khor lo bca' ba dang / rjes kyi
<p>44a.7</p>rnal 'byor dang / slar dbyung ba'i cho ga bya ste/ rnam pa dgus bsgrub par bya'o/ /de la 'khor lo bri ba ni/ ri mo lnga bskor ba las snam bu bzhi dang / lte ba ste lngar bya'o/ /lte ba le'u tshe dgu pa'o/ /snam bu dang po le'u tshe bcu gnyis pa/ /gnyis pa bcu drug pa/ gsum pa dang bzhi pa
<p>44b</p>
<p>44b.1</p>phyal ba'am/ sum cu rtsa gnyis pa'o/ /de la lnga dang bcu gnyis la rtsa ba'i sngags dgod/ bzhi mtshams la bskul tshig /bcu drug la yang bskul tshig /phyal ba nang ngos la A li/ phyi ngos la kA li/ yang re'u mig dang 'dra bar yi ge sum cu rtsa gnyis gnyis te/ A li nyis
<p>44b.2</p>'gyur dang kA li la nga nya spang bar bya bas so/ /yi ge dag ri mo la ma reg par bya'o/ /'di gshin rje'i lto bar bri'o/ /de nas phyi'i 'khor lo la dpe byas te/ nang gi 'khor lo ro ras la dkar rtsis byugs la/ dug dang khrag bsres pa'i snag tsha bya rog gi sgro smyug gis blangs shing rtsa ba'i sngags
<p>44b.3</p>zlos pas kha lhor bltas pas bris te/ gcig g.yas su bskor ro/ /gcig g.yon du bskor ro/ /zin pa dang phyi'i 'khor lo nang gi 'khor lo la thim par bsams la dbyi'o/ /'di ni 'khor lo bri ba'o/ /de nas rjes kyi sa dang / chu 'gram gyi sa dang / dug dang khrag dang dgra'i bshang
<p>44b.4</p>gci byas pa'i sa dang / spra tshil rnams bsres la ling+ga sor bzhi par bya/ /de'i snying gar las kyi sngags kyi mjug la ming rus mA ra ya dang bcas par gzhug go/ /'di ni ling ga bca' ba'o/ /de nas rabs chad kyi thod pa'am/ chu 'gram gyi sa dang / dug dang khrag dang / dgra'i bshang
<p>44b.5</p>gci byas pa'i sa dang / spra tshil rnams bsres la ling+ga sor bzhi par bya/ ga'u gnyis la gong ma la me 'bar ba bri/ dbus su phaT che ge mo mA ra ya phaT ces pa bri'o/ /'og ma la rlung gi dkyil 'khor gyi dbus su sngags snga ma ltar bri/ ga'u steng ma'i rgyab tu ri rab la dbang chen
<p>44b.6</p>gyi dbus su rdo rje rgya gram ser po bri/ de nas ga'u gong ma la bu ga smyug ma 'bring po shong ba cig gdod do/ /de nas 'khor lo g.yon du bskor ba 'og /g.yas su bskor ba steng / de'i dbus su ling ga bcug la/ legs par dril nas skud pa nag pos bcings te ga'u kha sbyor du bcug la
<p>44b.7</p>ga'u skud pa nag pos dkris te/ ga'u'i bu ga nas dug sna tshogs pa'i phye ma dang / khrag bsres pa blugs pas gang bar bya'o/ /'di ni ga'ur gzhug par bya'o/ /de nas rdo ba zur rngom pa zur gsum du 'dug pa'i sgyed pu gsum gyi khar ga'u bzhag la/ dug gi me tog 'og
<p>45a</p>
<p>45a.1</p>nas spor la dros pa tsam du bsros shig /'di ni ga'u bsro ba'o/ /de nas chu 'gram gyi sa'am/ spra tshil las gshin rje'i rgyal po gzugs khru gang pa/ rab tu sbom pa mi'u thung 'dra ba gsus pa che ba/ mche ba 'chang ba mdog gnag pa/ /mche ba
<p>45a.2</p>bzhi pa/ khro gnyer can/ skra kham pa 'dzings shing yegs la 'phyar ba/ lag pa g.yas na dbyug pa lcags las byas pa thogs pa/ g.yon na sdigs pa'i mdzub mo bsgreng ba la zhags pa bkal ba zhig byas la/ de'i lto bar ga'u de bcug la sba ste/ 'di ni gshin rje la
<p>45a.3</p>gtad pa'o/ /da ni nang gi rnal 'byor bya ste/ gzugs de kha lhor bstan/ rnal 'byor pa kha lhor bltas te/ rus sbal gyi 'dug stangs su gnas pas/ ling ga de de nyid du bsam/ 'khor lo gshin rje'i grong khyer du'o/ /de la rnam shes bkug cing bstims la/ bcings te ye
<p>45a.4</p>shes kyi lha dang dpral ba dang / kho'i nyes pa brtsi ba dang / rang gi dge ba'i stangs brtsi ba byas la/ de nas rang gi ba spu'i bu ga nas/ khro bo srin po 'dra ba grangs med pa byung ba dang / de dag gis sprul cing bskul ba'i bya rgod dang khyi dang spyang ki dang / yam bu ru Sha rnams
<p>45a.5</p>kyis de gsod cing pags pa bshu ba dang / rgyu ma 'dren pa dang / lus gtubs pa dang / mig 'bru ba dang / klad pa 'thog pa la sogs pa tan+t+ra nas 'byung ba ltar bsam zhing / /gsang sngags mA ra ya dang bcas par bzlas pa bya ste/ de yang rang gi sems tshod dang rtags dang / bsnyen pa'i
<p>45a.6</p>tshul las nyi ma gcig nas bdun gyi bar du bsgrims te bya/ khyad par du ni nyin gung mtshan gung la bya ste/ 'di ni nang gi rnal 'byor ro/ /de nas 'khor lo sba ste/ gnas der rang nyid kha lhor bltas la/ dong zur gsum pa zab rings rab la rgyar khru gang pa cig brus la/ der gshin
<p>45a.7</p>rje'i gzugs de kha sbub la mgo lhor bstan te gzhag go/ /de nas 'byung po thams cad la de nyid du drag po'i ba liM byin la las bcol dpang gzugs so/ /de nas de ma thag tu bsgrub bya ya ma'i grong khyer na ya ma rnams kyis bzung ste gsod par bsams la/ ya ma rA dza la bskul ba bya ste/ 
<p>45b</p>
<p>45b.1</p>bdag shin tu khros shing lhar gsal bas 'di skad bskul lo/ /'di nas lho yi phyogs rol na/ /dpag tshad brgyad khri'i pha rol na/ /thod pa lcags kyi grong khyer na/ /yi dgas kun gyi sde dpon po/ /ma mo kun gyi tshogs rje bo/ /gson gshin kun gyi zam kha ba/ /gson po
<p>45b.2</p>bskos la 'ded pa po/ /shi ba rnams kyi gshin bu rje/ /dge ba can gyi ltangs 'dzin pa/ /sdig pa can gyi chad pa mkhan/ /nyes legs chos bzhin gcod pa po/ /chos rgyal gshin rje zhes bya ba/ /mngon shes rdzu 'phrul mthu rlabs can/ /'khor bcas deng 'dir bdag la
<p>45b.3</p>dgongs/ /bdag ni rnal 'byor sgrub pa po/ /'jam dpal gzhon nu'i thugs kyi sras/ /gshin rje gshed kyi rnal 'byor pa/ /rdzogs pa'i byang chub bsgrub pa'i phyir/ /bsam pa byang chub sems kyis brlan/ /rgyur ni ye shes rdo rje 'chang / /gzi byin sku gsung thugs kyis bskyed/ / 
<p>45b.4</p>don ni 'gro ba yongs kyi don/ /las ni sangs rgyas kun gyi las/ /bka' ni dkon mchog gsum gyi bka'/ /rgyal po 'khor dang bcas pa la/ /drag po'i las 'di gtad par 'dod/ /che ge zhes bya'i gdug pa 'di/ /gson na 'gro ba yongs la gnod/ /dkon mchog gsum
<p>45b.5</p>la rnam par 'tshe/ /dmigs kyi rnal 'byor yongs la sdang / /'di dag myur du bsgral ba'i phyir/ /rgyal po 'khor bcas spyan 'dren na/ /dam tshig dbang gis gshegs su gsol/ /oM hrIHSh+T+r-IHwi kr-i tA na na hUM hUM phaT ya ma rA dza sa pa ri wA ra A kaR+Sha ya dzaHzhes brjod pas/ 
<p>45b.6</p>rang gi snying ga nas 'od zer lcags kyu 'dra ba byung bas/ ya ma rA dza 'khor dang bcas pa gnas der 'ongs par bsam/ de'i tshe phyag rgya sbyar ba ni/ lag pa g.yas pa khu tshur bcangs te/ mthe bong nang du bcug nas mdzub mo cung zad bskyed de/ gdengs thabs su 'phangs bstod pa ni be con gyi phyag
<p>45b.7</p>rgya ste de sbyar ro/ /ya ma rA dza ni ji ltar gzugs su byas pa la ma he zhon pa de dus mtshan dang bcas pa/ 'khor ma mo dang ya ma'i skyes bu mang pos bskor ba'o/ /de nas phyag rgya bstan la/ /oM hrIHSh+T+r-iHwi kr-i tA na na hUM phaT ya ma rA dza sa ma ya s+t+waM zhes brjod pas/ de dag gis bdag
<p>46a</p>
<p>46a.1</p>la glags tshol mi nus par bsams te/ phyag rgya rdo rje bsdams pa las srin lag gnyis brkyang nas gshibs te bsgreng pa'o/ /de nas gdong gi ya ma'i gzugs la me tog nag po gtor la/ ya ma rA dza 'khor bcas pa/ /dam tshig dbang gis 'dir
<p>46a.2</p>brtan bzhugs/ /mchod pa tshul bzhin bzhes nas kyang / /phrin las mdzad phyir ji srid du/ /las grub bar du bzhugs su gsol/ /ya ma rA dza sa ma ya s+t+waM zhes brjod do/ /de nas lag pa g.yas pas be con gyi mu dra bcing / g.yon pas rak+ta dang chang bsres pas bkang ba'i b+han+d+ha
<p>46a.3</p>thogs la ar+g+ha dbul te/ ya ma rA dza 'khor dang bcas pa la/ ar+g+ha gsol bas dmar gyi ar+g+ha zhag gi me tog rgya mtsho ltar mi zad pa 'byung bar gyur cig /oM hrIHSh+T+r-iHwi kr-i tA na na hUM phaT ya ma rA dza sa pa ri wA ra ar+g+haM pra tIts+tsha ho zhes pas so/ /phyag rgya de nyid la gnas pas/ /g.yon
<p>46a.4</p>gyi me tog blangs te ya ma rA dza 'khor dang bcas pa la me tog phul bas me tog gi khang pa brtsegs pa tog dang / kha bad du ldan pa ka ba brgyad zug pa/ me tog gi bla re dang / gdugs dang / phreng bas brgyan pa/ rin po che'i rang bzhin can 'byung bar gyur cig /oM hrIHSh+T+r-iHwi kr-i tA na na hUM phaT
<p>46a.5</p>badzra puSh+pa pU dza sa ma ye hUM zhes pas so/ /phyag rgya de nyid la gnas pas/ g.yon gyi bdug pa blangs la/ ya ma rA dza 'khor dang bcas pa la bdug pa sna tshogs phul bas/ gzhal yas khang gi mgul du bdug pa'i sprin bai DUr+ya'i mdog lta bu rin chen brtsegs pa 'dra ba 'byung bar gyur
<p>46a.6</p>cig /oM hrIHSh+T+r-iHwi kr-i tA na na hUM phaT badzra d+hU pa pU dza sa ma ye hUM zhes pas so/ /de bzhin du g.yon pas mar me blangs la/ ya ma rA dza 'khor dang bcas pa la mar me phul bas/ gzhal yas khang gi phyogs mtshams su mun pa 'joms pa nor bu'i 'od la sogs pa'i snang ba 'byung bar gyur
<p>46a.7</p>cig /oM hrIHSh+T+r-iHwi kr-i tA na na hUM phaT badzra dI pa pa pU dza sa ma ye hUM zhes pas so/ /de bzhin du g.yon pas byug pa blangs la/ ya ma rA dza 'khor dang bcas pa la byug pa phul bas lus dang gnas kyi dri ma thams cad dag ste/ reg na bde ba'i reg bya dang dri bsnams bzod pa dang ldan pas
<p>46b</p>
<p>46b.1</p>tshim par gyur cig /oM hrIHSh+T+r-iHwi kr-i tA na na hUM phaT badzra gan+d+ha pU dza sa ma ye hUM zhes pas so/ /de bzhin du g.yon pas bshos bteg la/ ya ma rA dza 'khor dang bcas pa la bshos phul bas kha zas dri dang ro dang kha dog phun sum tshogs pa dang ldan pa dang / bdud rtsi dkar po dang / 
<p>46b.2</p>ser po dang / dmar po dang sngon po dang bcas pa/ kham gyi zas la gnas pa rnams tshim par byed pa'i mthu dang ldan pa rnams 'byung bar gyur cig /oM hrIHSh+T+r-iHwi kr-i tA na na hUM phaT badzra nai wi d+ya pA dza sa ma ye hUM zhes pas so/ /de bzhin du g.yon pas ba liM bteg la 'das ma thag
<p>46b.3</p>pa'i tshig rjes la/ oM hrIHSh+T+r-iHwi kr-i tA na na hUM phaT ma hA ba liM pU dza sa ma ye hUM zhes pas ba liM dbul lo/ /de nas sil snyan sna tshogs bsgrags la nam mkha' mdzod kyi sngags brjod do/ /de nas lag pa g.yas pa de bzhin du gnas pa las g.yon pa'i khu tshur thod pa'i tshul du
<p>46b.4</p>byas la/ tshigs su bcad pa 'di rnams kyis bskul bar bya'o/ /bcom ldan gshin rje gshed po'i bka'/ /chos kyi rgyal po dgongs su gsol/ /de ring drag po'i phrin las 'di/ /khyed kyi las su 'os pa yin/ /lha dang bcas pa'i 'jig rten na/ /legs nyes chos bzhin
<p>46b.5</p>gcod pa khyod/ /gshin rje gshed kyi bka' 'khor na/ /bka' nyan dam tshig bsrung ba khyod/ /las dang rkyen gyis 'chi ba la/ /srog la dbang byed bdag po khyod/ /de phyir las 'di khyod la gtad/ /khyod kyi 'khor 'di mi srun te/ /tha mal sems can nyes med cing / /gzhan gyis
<p>46b.6</p>bskul bar ma byas par/ /glo bur phrad pa 'dzin byed na/ /nga yis gtad pa'i las 'di rnams/ /'jam dpal gzhon nu'i bka' bzhin du/ /dam tshig phyag rgya mig la bstan/ /dam tshig snying po rna bar bsgrags/ /rdo rje tha tshig snying la bzhag/ /dam rdzas mchod pa phul nas kyang / /dam
<p>46b.7</p>tshig phrin las gnyer du gtad/ /las 'di mngon du bsgrub pa'i rigs/ /khyod kyis las 'di ma bsgrubs na/ /dkon mchog gsum gyi bka' yang bcag /gshin rje gshed po'i dam yang dral/ /rang gi tha tshig rang gis bslus/ /dam tshig grogs po bdag cag gi/ /re ba'i bsam
<p>47a</p>
<p>47a.1</p>pa gting nas bcad/ /de bas las 'di grub par gyis/ /khyod kyi 'khor gyi dkyil 'khor na/ /ya ma dU ti zhes bya ba/ /lag na lcags kyu nag po thogs/ /gang zhig gzung bar 'dod pa de/ /g.yugs pa tsam gyis 'dzin par byed/ /khyod la gnyer du
<p>47a.2</p>gtad pa ni/ /che ge zhes bya'i yul khams na/ /che ge mo zhes bya ba'i ming / /rus ni che ge mo zhes bya/ /'di dag 'khor dang bcas pa kun/ /khyod kyis de ring gzung bar gyis/ /gzhan yang 'khor gyi dkyil 'khor na/ /kA la pA sha zhes bya ba/ /lag na dus kyi zhags pa
<p>47a.3</p>thogs/ /gang zhig 'dzin par 'dod pa de/ /btab pa tsam gyis 'dzin par byed/ /lhag ma snga ma bzhin yin no/ /gzhan yang 'khor gyi dkyil 'khor na/ /ya ma daMSh+T+r-i zhes bya ba/ /lag na be con nag po thogs/ /gang zhig bsad par 'dod pa kun/ /phyar ba tsam gyis 'chi bar
<p>47a.4</p>byed/ /lhag ma snga ma bzhin yin no/ /gzhan yang 'khor gyi dkyil 'khor na/ /ya ma daMSh+T+ri zhes bya ba/ /za byed mche ba 'bar ba can/ /gang zhig za bar 'dod pa de/ /gtsigs pa tsam gyis za bar byed/ /lhag ma snga ma bzhin yin no/ /gzhan yang 'khor gyi dkyil 'khor
<p>47a.5</p>na/ /kA la rA tri la sogs pa'i/ /gsod pa mo dang nag mo dang / /nam gru sha ka li la sogs/ /bud med tshogs kyis bskor ba ni/ /la la las kyi me long can/ /la la nad kyi rkyal pa can/ /la la mtshon gyi dru gu can/ /la la bdud kyi khram bam can/ /la la shod rde'u dkar
<p>47a.6</p>nag can/ /la la lcags kyi dre'u rta can/ /la la bong bu gwa pa zhon/ /la la rlung nag 'tshub ma zhon/ /la la chu bya nag mo zhon/ /la la nam gyi gung la rgyu/ /la la chu bo'i gzhung la rgyu/ /la la nyi ma'i zer la rgyu/ /kun kyang gzhan srog 'phrog pa ste/ /khyed la gnyer du gtad pa ni/ / 
<p>47a.7</p>lhag ma snga ma bzhin yin no/ /gzhan yang 'khor gyi dkyil 'khor na/ /ya ba ti dang phywa bsangs dang / /rmig pa ral pa dgu la sogs/ /la la rgyal po'i tshul du gnas/ /la la blon po'i tshul du gnas/ /kha cig dag ni sde dpon tshul/ /lag na be con 'khor lo dang / /gsal shing la
<p>47b</p>
<p>47b.1</p>sogs mtshon cha thogs/ /so so'i sde dpon mngags pa dang / /pho nya phyag brnyan bcas pa la/ /'phrin las myur du gtad pa ni/ /che ge zhes bya'i yul khams na/ /che ge mo zhes bya ba'i ming / /rus ni che ge mo zhes bya/ /'di dag 'khor dang bcas pa kun/ /khyod kyis deng 'dir gzung
<p>47b.2</p>bar gyis/ /zhes bskul zhing dmar gyi ar+g+ha lan gsum gsum du sbreng zhing / gong gi ar+g+ha'i sngags brjod do/ /de nas mna' chu blud par bya ste/ dri chab kyi nang du bdud rtsi lnga blugs la nang du rdo rje bcug la/ oM badzra da ka hUM Tha zhes ci ran cig bzlas nas/ de nas ya ma'i gzugs kyi
<p>47b.3</p>khar rdo rje bzhag ste/ steng nas dri chab blugs la/ ya ma rA dza 'khor bcas kyi snying gar ye shes kyi rdo rje 'od 'bar ba re rer gyur par bsams te/ 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub ni/ /rdo rje bdud rtsi chu 'dis
<p>47b.4</p>'grub/ /gal te dam tshig 'das gyur na/ /'jam dpal rdo rje khros nas kyang / /snying ga nas ni gshegs par 'gyur/ /oM badzrod ka hUM ThaHsngon gyi tha tshig dran bya'i phyir/ /rdo rje'i tha tshig 'di bsnan pas/ /mi phyed rdo rje'i dam tshig ni/ /khyod kyi snying la gnas par 'gyur/ /oM
<p>47b.5</p>badzra sa ma ya tiSh+Tha zhes brjod de/ /rdo rje ya ma'i snying gar gtug go/ /de nas gzugs de sas rab tu dam par sbas la/ sus kyang sbas par mi shes pa de ltar nan tan byas la/ de'i steng du khro bo'i tsham ngam kyi stang stabs byas la rang gi gnas su 'gro ste/ 'di ni 'khor lo sba ba'i tshul lo/ / 
<p>47b.6</p>gang zhig ting 'dzin thob pa'am/ bzlas pa'i mthu khyad par can yod pa des ni/ ga'u bsro ba dang / gshin rje la gtad pa dang / 'khor lo sba ba dag la 'bad pa de snyed mi bya ste/ 'khor lo bris pa la nang gi rnal 'byor dang bzlas pa byas la/ thod par bcug pa de nyid sbas pas chog gi
<p>47b.7</p>las kyi gshin rje la ched cher gtad pa de dag bya mi dgos so/ /de nas rjes kyi rnal 'byor ni/ 'khor lo sbas pa'i rting la rang gi gnas su gsang sngags rjes su bskul zhing / ma mo dang ging dang / ya ma'i skyes bu rnams la yang gtor ma bzang po byin la drag tu bskul/ rang
<p>48a</p>
<p>48a.1</p>gis bsten cing gnyen pa'i 'jig rten pa yod na de'i las kyi sbyor ba yang bya zhing / de yang drag tu bskul te btang / bsrungs pa 'dra na bar der lha dang dbral ba yang bya ste/ 'di ni rjes kyi rnal 'byor ro/ /slar dbyung ba'i cho ga ni/ las grub na 'khor lo slar phyung
<p>48a.2</p>la/ ya mAn+ta ka la mchod pa byas la/ ya ma rA dza la yang mchod pa snga ma ltar phul la/ 'khor lo 'o mas bkru zhing sangs rgyas spyan gyi sngags bzlas te/ lha rnams la bzod par gsol nas/ rdzas rnams chu klung du bkrus la de nyid du dor bar bya'o/ /'di ni 'khor lo'i don rnam par
<p>48a.3</p>bshad pa las/ drag po'i 'khor lo bstan pa ste/ zhi ba la sogs pa ni/ rtogs sla bas bdag gis ma bshad do/ /las kyi sngags la dmigs shing / rtsa ba'i sngags ma bsnyen pas ni 'khrul 'khor mi bya ste/ sbyin sreg dang / bzlas pa dang gtor ma dag gis
<p>48a.4</p>las rnam pa bcu la sogs pa bsgrub par bya'o/ /ma mo'i gnas la sogs par mar ngo'i nyin phyed na song la/ thab khung gru gsum zabs su sor bcu pa rgyar sor nyi shu pa/ dbus na pad+ma 'dab brgyad la rdo rje rtse lnga pa sngon pos mtshan pa/ mu ran nang ma la yang mtshon
<p>48a.5</p>cha/ phyi ma la yang sna tshogs pa'i mtshon cha can du drag po'i lha dang / me lha'i zhal du drag po'i sreg rdzas rnams dbul lo/ /sngags kyang drag po mA ra ya phaT ces pa dang ldan pas so/ /de yang dang por drag po'i thab khung byas la/ drag po'i bud shing btser/ ku sha dgram/ 
<p>48a.6</p>mchod rdzas dang sreg rdzas bkram la rang ya mAn+ta kar bskyed do/ /de nas thab khung du drag po'i me sbar la/ me sbar ma thag tu hUM zhes brjod la tsha ba'i mar khu dgang gzar bdun nam gsum dbul bas me cher sbar ro/ /de ma thag tu thab kyi dbus su yi ge raM nag po gyur pa las me lha
<p>48a.7</p>mthing nag drang srong ral pa can phreng ba dang / spyi blugs dang / /dbyu gu gsum dang / mi 'jigs pa sbyin pa'i lag pa can rlung gi me bsam mo/ /de nas oM e h+ye hi ma hA b+hU ta/ de ba r-i Sh-i dwi dza sa ta ma gri hi twa a hU ti a hA ri/ asmin sa na ni hi to b+ha bA zhes lan gsum brjod pas thab
<p>48b</p>
<p>48b.1</p>'gram gyi mkha' la byon par bsam/ de la ar+g+ha dang mchod pa dbul/ oM badzra a na la ma hA b+hU ta dz+wA la ya/ sarba duSh+TAn b+hasmin ku ru hUM phaT/ dr-i sh+ya dzaHhUM baM hoHsa ma ya s+t+waM a haM zhes brjod pas thab tu bskyed pa la bstim/ de nas me lha khros shing kha gdangs pa la dgang blugs la
<p>48b.2</p>sogs pa sngags kyi mthar che ge mo mA ra ya phaT dang ldan pas rdzas sum cha tsam phul la/ me lha'i snying gar lha mchog bskyed/ de nas ye shes sems dpa' spyan drangs la bstims la mchod pa bstod byas nas khros pa'i zhal du rdzas phal cher bsreg go/ /de nas phrin las
<p>48b.3</p>zhus la/ yi ge brgya pa brjod la/ de oM AHhUM muHzhes pas slar gshegs nas/ dam tshig sems dpa' bdag la bsdu/ rdzas lhag ma me lha la dbul te/ las bcol te bzod par gsol la slar yi ge gsum muH'i mtha' can gyis gshegs su gsol la/ khrag gam
<p>48b.4</p>chu nag pos me bsad do/ /sreg rdzas tha dad pa'i sngags dang hom gzar la sogs pa ni 'dir ma bshad de/ gzhung gzhan las gsal bas der blta'o/ /zhi ba la sogs pa'i yang ci rigs su sbyar ro/ /'di ni las kyi sngags kyi bya ba mdor bstan pa'o/ /da ni snying po'i sngags
<p>48b.5</p>la gnas pa'i bya ba bshad de/ sngon bzhin du lha'i sku bskyed ma thag tu/ oM d+harma d+hA tu swa b+hA ba At+ma ko\u0f85haM zhes pas chu zla ltar bsams la/ ye shes sems dpa' bstim pa nas dbang bskur ba'i bar du byas la 'gro ba drug tu 'od zer drug spros pas rang rang la lhag par shas
<p>48b.6</p>che ba'i nyon mongs pa dang / sdug bsngal bsal bar yang dang yang du byas la/ skyo na gsang sngags bzlas te/ ldang ba na dge ba byang chub chen por bsngos la yan lag drug gi srung ba byas la ldang ngo / /gtor ma dang yi ge brgya pa sngon bzhin no/ /snang ba rnam par dag pa'i
<p>48b.7</p>rdzogs rim dang rtag tu ldan par bya'o/ /nus pa lta na de kho na yid la byed pa'i rdzogs rim la yang gnas par bya'o/ /da ni rnam pa gsum char dang 'brel ba'i 'chi ba'i dus su yid la bya ba'i man ngag bstan par bya ste/ des dam tshig dang 'gal ba ci byas pa rnams legs par
<p>49a</p>
<p>49a.1</p>yid la byas la rab tu 'gyod cing phyis mi bya ba'i bsam pas/ 'gro ba yul du gyur ba rnams dang 'dod pa'i lha dang / chos skyong ba rnams la bshags par bya'o/ /des dge ba ci byas pa rnams 'gro ba'i don du byang chub tu bsngos la shi ma thag tu sangs rgyas dngos
<p>49a.2</p>su bzhugs pa'i zhing du rdzus te 'byung zhing / rigs dang / gzugs dang / grogs dang / 'khor dang / longs spyod dang / dad pa dang / shes rab dang / gnyen po dang / dran pa la sogs pa phun sum tshogs par gyur te/ 'jug pa bde ba/ lam bde bas tshogs rnam pa
<p>49a.3</p>gnyis bde blag tu bsags te/ myur du byang chub par gyur cig ces bsngo bar bya'o/ /de nas 'di ltar gang rdo rje'i sku mnga' ba'i sangs rgyas rnams kyang sku ched du 'jig cing / nyan thos dang rang sangs rgyas las dang nyon mongs pa dang bral ba rnams kyang ched du lus la yid byung bas spong na/ bdag
<p>49a.4</p>gi lus rnag can mthong ba'i chos la dngos grub kyi snod du ma gyur cing / bsrung ba byas pa sha thang ba 'di la ci zhig chags su yod ces lus dang srog la chags pa spang bar bya'o/ /de nas yang don dam pa byang chub kyi sems la dmigs nas skye ba dang / gnas pa dang / 'chi ba nam
<p>49a.5</p>mkha' lta bu rga ba dang kun du skyo ba la grol ba/ blo'i blang dor dang 'jigs pa rnam par spangs shing / 'tsho ba'i 'jig rten smig rgyu tsam du shes par bya'o/ /de nas bdag gi lus dang gnas dang / longs spyod sgyu ma lta bu rnams/ bsam pa thag pa nas sems can thams cad la byin cing / de'i
<p>49a.6</p>'og tu rang gi lus 'dod pa'i lha'i skur rnam par bsams te phyogs bcu thams cad rnam par dag pa'i zhing / lha'i rgyal po dang bsnyen bkur gyi gnas ltar yid du 'ong bar bsams la lhag pa'i lha la yang dang yang du yid gtad de/ tshor ba thams cad zil gyis mnan par bya'o/ /de'i snang ba'i
<p>49a.7</p>yul du 'ong ba dang / mi 'ong ba'i mtshan ma ci byung yang dga' ba dang 'jigs pa mi bskyed cing dri za'i grong khyer ltar bsam mo/ /'di ni 'chi ba'i dus su yid la bya ba'i man ngag go/ /gang zhig bla ma la gus snying rjes rgyud 'jam pas/ /chos kun stong par shes shing yul la 'dod pa spang / / 
<p>49b</p>
<p>49b.1</p>gnyen po'i mthu ldan blo gros dri ma rnams dang bral/ /'gro ba skyob byed gdugs dkar lta bu de rnams dang / /bdag gi yang dag rtags pas smras pa'i gtam tshul 'di/ /myur du bar chad med par nyams len byed bcas phrad gyur cig /ji srid sa la 'gro ba'i longs spyod rnam
<p>49b.2</p>'phel ma 'gags pa/ /de srid gtam 'di nyams pa med par 'gro don gnas par shog /gtam tshul 'di ni gsal smras pas/ /'gro ba 'jam dbyangs 'drar gyur cig /bdag dang chos kun sgyu 'dra bar/ /myur rig 'jam dpal nyid gyur cig /dpal gshin rje'i gshed dgra
<p>49b.3</p>nag po'i sgrub pa'i thabs 'khor lo'i don rgyas par bshad pa dang bcas pa slob dpon mi bskyod pa'i rdo rje'i zhal snga nas mdzad pa 'di yongs su rdzogs so// //rgya gar gyi mkhan po A tsAr+ya bi nA ya tsan+d+ra dang / bod kyi lo tsA ba dge slong chos kyi shes rab kyis bsgyur cing zhus te
<p>49b.4</p>gtan la phab pa'o/ /[ ]@##/ /rgya gar skad du/ kr-iSh+Na ya mA ri sA d+ha naM/ bod skad du/ gshin rje'i gshed nag po sgrub pa'i thabs/ 'phags pa 'jam dpal gshin rje'i gshed la phyag 'tshal lo/ /snying rjes sems can phan pa mdzad cing dpag bsam shing
<p>49b.5</p>dang 'dra ba yi/ /dpal ldan gshin rje'i gshed kyi mdangs 'bar char sprin gzhon 'dra yid 'ong ba/ /rtog pa'i rlabs bral lhan cig skyes pa'i 'o ma las 'phros de la phyag 'tshal nas/ /'di yi dkyil 'khor bsgrub bya dang bcas dpal ldan bla ma'i bka' yis bshad par
<p>49b.6</p>bya/ /dang por sngags pas phyi nang gi rnam par g.yo ba ma lus pa yongs su btang la/ blo dang ldan zhing snying rje dang ldan pas rang gi snying gar thugs kyi sa bon gyi sngags 'od zer gyi rigs kun du 'khrigs pa bltas la/ 'od 'phros pa de las phyogs skyong ba brgyad/ 
<p>49b.7</p>shing brgyad kyis brgyan cing drag po'i dur khrod do/ /de'i dkyil du 'jigs pa dang bral bas stan bde ba la nye bar 'dug la/ sems can la phan pa'i phyir bsam gtan la spyad par bya ste/ sa bon de las 'od 'phros pas rang gi ba spu'i bu ga las phyir byung ba'i kha dog
<p>50a</p>
<p>50a.1</p>lnga dang ldan pa'i 'od kyis bdag nyid rnam par sbyang bar bya'o/ /de nyid kyis 'gro ba rigs drug na 'khor ba'i sems can sdug bsngal ba rnams la bltas pas/ rnam par thar pa'i sgo gsum gyi ngo bo nyid du 'gro bar blta'o/ /de nas 'od zer des spyan
<p>50a.2</p>drangs pa'i bla ma dang sangs rgyas dang byang chub sems dpa' dang / dpal gshin rje gshed la sogs pa spyan drangs te mdun du zla ba'i gdan la bzhugs par bltas la/ phyag 'tshal ba dang mchod pa dang / sdig pa bshags pa la sogs pa bya ste/ rdzogs pa'i
<p>50a.3</p>sangs rgyas thams cad la mchod pa chen po mchod par bgyi'o/ /rdzogs pa'i sangs rgyas thams cad la lus dang ngag dang yid kyis phyag bgyi'o/ /sangs rgyas dang byang chub sems dpa' thams cad la bdag nyid sdig pa thams cad so sor bshags so/ /sangs rgyas dang byang
<p>50a.4</p>chub sems dpa' thams cad dang / 'phags pa dang so so'i skye bo thams cad kyi bsod nams la rjes su yi rang ngo / /sangs rgyas thams cad la chos kyi 'khor lo bskor bar bskul bar bgyi'o/ /yongs su mya ngan las 'da' bar bzhed pa'i sangs rgyas thams cad la bskal
<p>50a.5</p>pa mang por bzhugs par gsol ba gdab po/ /mchod pa'i rang bzhin rnam pa bdun nam/ gzhan yang gang ji skad gsungs pa'i dge ba ma lus pa de dag thams cad rdzogs pa'i byang chub tu bsngo'o/ /de'i rjes la gsum la skyabs su 'gro ba ni sangs rgyas dang chos dang dge 'dun la skyabs
<p>50a.6</p>su mchi'o zhes 'di ltar bya'o/ /de nas byang chub tu sems bskyed de/ yang dag par rdzogs pa'i byang chub thob nas thams cad du sems can gyi don yangs pa bgyi'o zhes so/ /de nas bdag gi lus dbul te sangs rgyas dang byang chub sems dpa' rnams la bdag nyid kyi lus dbul
<p>50a.7</p>bar bgyi'o/ /de nas lam gzung bar bya ste/ ji ltar yang bla na med pa'i lam rdo rje sems dpa'i snying po gshin rje'i gshed bdag gis gzung bar bgyi'o/ /de nas byams pa dang snying rje dang / dga' ba dang btang snyoms kyi ngo bo tshangs pa'i gnas bzhi bsgom par bya'o/ /de'i rjes la dngos po
<p>50b</p>
<p>50b.1</p>thams cad sems tsam gyi rang bzhin pas dngos po ngo bo nyid kyis dag par blta ste/ oM swa b+hA wa shud+d+haHsarba d+harmAHswa b+hA ba shud+d+ho\u0f85haM/ oM shU n+ya tA dz+nyA na badzra swa b+hA wa At+ma ko\u0f85haM/ zhes sngags 'dis stong pa nyid du byin gyis brlabs te/ 'di ni bsrung ba'i mchog go/ /'di las lhag
<p>50b.2</p>pa'i srung ba'i don ni/ yi ge re yongs su gyur pa'i nyi ma la gnas pa'i yi ge hUM las byung ba'i sna tshogs rdo rje las spros pa'i rdo rje ra ba dang / rdo rje gur dang / rdo rje dur khrod dang bcas par rdo rje'i sa gzhi bsgom mo/ /yang dur khrod rnams 'di ltar 'byung ste/ rdo rje'i phyogs su shIr Sha ste/ / 
<p>50b.3</p>gnod sbyin lag g.yas spyi blugs dang / /g.yon na thod pa thogs pa yi/ /tsaN+Da zhes pa'i mdog ser gnas/ /gnod sbyin dpal 'dzin dmar po ste/ /g.yas pa na ni phreng ba dang / /g.yon na thod pa'i snod thogs te/ /men ka raM dza shing la'o/ /gshin rje'i gshed ni tsU ta la/ /rnam 'jigs
<p>50b.4</p>zhes bya'i mdog nag po/ /g.yas pa na ni dbyug pa dang / /g.yon pa chu skyes snod yin no/ /bden bral g.yas na gri gug dang / /g.yon na chu skyes snod thogs pa'i/ /ser po go ra an+d+ha kar/ /'khri shing la ma'i shing la'o/ /chu ni mya ngan med shing la/ /'od kyi phreng can mgo yi rus/ /dkar
<p>50b.5</p>po g.yas na klu zhags dang / /g.yon na chu skyes snod thogs pa'o/ /rlung na ki la ki ra ba/ /sngon po g.yas na gos sngon thogs/ /g.yon pa na ni chu skyes snod/ /ardzu na yi shing la gnas/ /ku be ra na g+ha ba dar/ /lag pa g.yas na rdo rje dang / /g.yon pa na ni pad+ma'i snod/ /a shwad
<p>50b.6</p>tha la mnan nas gnas/ /gnod sbyin gad mo cher grags pa/ /dkar po g.yas na rtse gsum pa/ /g.yon pa na ni pad+ma'i snod/ /dbang ldan shing chen po la gnas/ /thams cad shing las lus phyed bton/ /drag cing 'bar la skra dang ni/ /sma ra smin ma lkog spu dang / /rdzi ma'ang ser po khros
<p>50b.7</p>pa'i zhal/ /spyan gsum dmar po rab 'gul ba/ /mche ba drag tu gtsigs pa'o/ /shing 'di rnams kyi rtsa ba ru/ /gsal shing gis phug ro yang bzhag /kha cig ltung ba'i ro dag dang / /khyi dang bya rgod za ba'o/ /de la yang dag ros myos pa'i/ /rnal 'byor pa dag glu len te/ /lhan cig
<p>51a</p>
<p>51a.1</p>skyes zhes 'gro ba gsum/ /rnam par sbyong zhing rnal 'byor pas/ /bdud rtsi lnga ldan thod pa dang / /chags pas dpal la 'dud byed cing / /'gro ba gsum po tshim par byed/ /des na rig pa dang bcas pa'i dpal mchog dang po las byung ba'i chos 'byung zhes bya
<p>51a.2</p>ba'i phyag rgya gru gsum gyi nang nam mkha'i ngo bo nyid kyi dkyil na gnas pa'i sna tshogs pad+ma dang / rdo rje bsgom par bya'o/ /de nas sna tshogs rdo rje'i lte ba la gnas pa'i sna tshogs pad+ma dang / zla ba la gnas pa'i yi ge b+h+rUM yongs su gyur pa las/ 'khor lo rtsibs brgyad pa/ de'i lte
<p>51a.3</p>ba la zla ba la gnas pa'i yi ge b+h+rUM yongs su gyur pa'i rnam par snang mdzad rig pa dang bcas pa las byung ba'i sna tshogs par snang ba'i nor bu'i rang bzhin kha dog lnga dang ldan pa'i 'od 'phro bas/ phyogs mtshams ma lus pa'i 'jig rten gyi khams dpag tu med par sangs
<p>51a.4</p>rgyas kyis khyab par gnas pa gru bzhi pa sgo bzhi pa/ ka ba brgyad kyis nye bar brgyan pa/ se mo do dang do shal dang / me long dang gos dang nor bus rnam par brgyan pa/ mchod pa'i lha mo'i tshogs kyis yongs su bskor ba'i gzhal yas khang bsgom par bya'o/ /de'i dkyil du
<p>51a.5</p>yi ge re yongs su gyur pa las nyi ma'i dkyil 'khor bltas la/ de'i steng du yi ge hUM yongs su gyur pa las/ sna tshogs rdo rje bsgoms pa byas la/ lha bcu bdun gyi gdan sna tshogs pad+ma bsgom mo/ /de'i lte ba'i zla ba'i dkyil 'khor la shes rab kyi ngo bo nyid yi ge a la
<p>51a.6</p>sogs pa nyis 'gyur du byas pa bzhugs te/ mtshan sum cu rtsa gnyis kyis brgyan par blta'o/ /de'i steng du re las byung ba'i nyi ma'i dkyil 'khor la thabs kyi ngo bo nyid nyis 'gyur du byas pa las/ Da D+ha da d+ha ya la bsnan pa'i yi ge ka la sogs pa gsal byed rnams bcug
<p>51a.7</p>la/ dpe byad bzang po brgyad cus brgyan par rnam par bsams te/ de dag thams cad ro mnyam par byas la/ de gnyis ka'i yang nang du 'dus pa'i hUM las byung ba'i rdo rje sngon po la gnas pa'i zla ba'i gdan la yi ge hUM rnam par bsams la/ de'i 'od kyis reg pas byon par
<p>51b</p>
<p>51b.1</p>bzhed pa'i phyogs bcu na bzhugs pa'i sangs rgyas rnams dang lha mo rnams de'i nang du byon par bsams la/ de nas de'i nga rgyal spang bar bya ste/ oM sarba ta thA ga ta badzra swa b+hA ba At+ma ko\u0f85haM zhes so/ /de nas de yongs su gyur pa las rdo rje sems dpa' zhal dang / rgyan thams cad gshin
<p>51b.2</p>rje gshed dang 'dra ba la/ lhan cig skyes pa tsam gyi rig ma can/ sngon po dang dkar po dang dmar po ste zhal gsum pa/ g.yas pa'i phyag dang de las gzhan pa'i phyag rnams la go rims ji lta ba bzhin du/ rdo rje sngon po 'bar zhing 'phro ba dang / ral gri dang / gri gug dang / 'khor
<p>51b.3</p>lo dang pad+ma dang / thod pa 'dzin pa'o/ /sku dang gsung dang thugs dang ye shes sems dpa' byin gyis brlabs pa bsgom par bya'o/ /de nas sa bon gyi lha mo'i mgo dang / mgrin pa dang / snying ga dang lte ba dang gsang ba rnams dang / oM AHhUM swA hA zhes bya ba'i yi ge
<p>51b.4</p>rnams rim pa ji lta ba bzhin du dgod par bya ste/ rigs lnga gcig tu bsdus pas dgod par bya'o/ /de'i rjes la hUM oM hUM AH/ zhes pa'i sngags 'dis gnyi ga'i rdo rje dang pad+ma rnam par sbyang bar bya'o/ /de'i rjes la yi ge hoHdmar po gnyis gnyi ga'i mthar rnam par bskor la
<p>51b.5</p>dga' ba brtsam par bya'o/ /oM sarba ta thA ga ta a nu rA ga Na badzra swa b+hA ba At+ma ko\u0f85haM zhes bya bas so/ /de nas 'dod chags chen po nges pa'i ting nge 'dzin la snyoms par zhugs te/ rang ye shes sems dpa'i snying po'i sa bon gyi 'od kyis bkug pa'i rdo rje tsartsi kA la sogs pa'i lha
<p>51b.6</p>mo bzhi dang ldan pa'i sangs rgyas thams cad bdag gi lus kyi nang du bsgoms la/ bdag nyid kyang rig ma dang bcas pa/ 'dod chags chen po'i dbang gi yi ge gsum dang ldan pa'i khu ba'i gzugs su blta'o/ /de nas rnam par dag pa'i 'od zer gyis phyogs bcur khyab pas/ 
<p>51b.7</p>'gro ba drug na 'khor ba'i sems can rnam par sbyangs nas/ de'i nang du chud par bsgoms la/ de yang khu ba'i gzugs su blta bar bya'o/ /de nas ting nge 'dzin las bslang ba'i phyir/ lha mo bzhis thugs la bstod pa/ /snying rjes khros pa'i dad sgrol bzhengs/ /khams gsum
<p>52a</p>
<p>52a.1</p>kun gyi gti mug sol/ /dad sgrol rtsol med ma bzhugs bzhengs/ /bdud 'di dag las rgyal bar mdzod/ /'jig rten mgon pos stong nyid ci ste bzhugs/ /dad sgrol 'jig rten bsod nams kyis bzhengs shig /byang chub 'dod pa'i 'jig rten
<p>52a.2</p>mgron bos nas/ /ji ltar stong pa nyid ni sems par byed/ /ces bya bas bstod nas/ skar mda' 'pho ba bzhin du de nyid du zhugs par gyur to/ /de nas lha mo bzhi yang khu ba der rab tu zhugs pas yi ge gsum dang ldan pa'i sngags kyis rang bzhin gyis lha'i ngo bo nyid du bkod la/ gsang
<p>52a.3</p>ba'i dkyil 'khor 'byung ba'i lha'i sa bon blta ste/ yak+She ma med/ yats+tsha ni rA dza do ru da Na yo ni rA zhes bya ba 'di lta bu mtshams bzhi ru'o/ /de'i dkyil du ma lus pa la rang gi sa bon dang phyag mtshan gyi nang du 'dus pa'i nam mkha' la bzhugs pa'i de bzhin gshegs pa dang / lha mo
<p>52a.4</p>ma lus pa byon nas/ byang chub kyi sems khu ba'i rnam pa der bzhugs te/ de rnams zhugs nas chos kyi dbyings kyi ngo bo nyid du bsam par bya ste/ oM d+harma d+hA tu swa b+hA ba At+ma ko\u0f85haM zhes bya'o/ /de ni de bzhin gshegs pa thams cad kyi ye shes dang ldan pa ste 'di ni rnal 'byor ro/ /de'i rjes
<p>52a.5</p>la rdo rje tsartsi kA la sogs pa lha mo bzhi po tshangs pa'i gnas bzhi'i ngo bos bskul ba'i dbang du byas nas/ de'i khu ba las byung ba'i nyi ma la gnas pa'i yi ge hUM yongs su gyur pa las in+d+ra nI la'i 'od ltar 'bar ba'i rdo rje'i lte ba la gnas pa'i rigs kyi yi ges byin gyis rlob cing 'phro
<p>52a.6</p>ba/ yi ge yaM las yang dag par byung ba/ in+d+ra nI la lta bu'i 'od can/ zhal gsum phyag drug pa/ rtsa ba dang / g.yas pa dang gzhan la rim pa ji lta ba bzhin du/ sngon po dang dkar po dmar ba'i zhal can/ 'bar ba 'phro ba'i rdo rje dang / ral gri dang / gri gug dang / 'khor
<p>52a.7</p>lo dang pad+ma dmar po dang / thod pa 'dzin pa ste/ g.yas pa dang de las gzhan pa la rim pa ji lta ba bzhin no/ /'jigs byed kyang 'jigs par byed pa/ thod pa drug gis bskor bas mgo brgyan pa/ phyogs bcur blta ba'i dmar la zlum pa'i spyan gsum pa/ dga' bo dang
<p>52b</p>
<p>52b.1</p>nyer dgas gyen du 'bar ba'i skra bcings pa/ mche ba cung zad gtsigs shing lce 'dril ba sma ra dang smin ma ser po rdo rjes brgyan pa/ stag gi pags pa 'dzin pa/ mi'u thung ltar gsus pa che bar 'dzin pa ba su kis sa ral nye bar brgyan pa/ stod du seng ge'i pags pa bsnams pa/ 
<p>52b.2</p>lus kyi ba spu'i bu ga thams cad gyen du g.yas su 'khyil zhing 'od 'phro ba/ rol pa dang bcas pa'i lhan cig skyes pa'i shes rab dang gnyis su med pa'i sku hrIHSh+T+r-iHla sogs pa mgur nas brjod cing / ma he la gnas pa'i gshin rje'i rgyab tu nyi ma'i gdan la g.yon brkyang ba'i
<p>52b.3</p>zhabs kyis mnan pa'i bdag nyid gshin rje gshed du bsgom par bya'o/ de'i snying gar nyi ma la gnas pa'i yaM las byung ba'i rdo rje 'bar ba'i lte ba la nyi ma dang / de la sa bon yaM bsgom zhing phyag mtshan dang / sa bon yongs su gyur pa las ye shes sems dpa' gshin rje gshed dang
<p>52b.4</p>'dra ba'i snying gar nyi ma la gnas pa'i rdo rje'i lte ba'i nyi ma la gnas pa'i rang gi sa bon gyi byin gyis brlabs la snying gar bsgom par bya'o/ /rang gi sa bon las kyang 'od zer spros la 'od des sangs rgyas thams cad kyi rang bzhin ye shes sems dpa' bkug la/ mdun gyi nam mkha' la
<p>52b.5</p>bzhugs te/ mchod pa thams cad kyis yang dag par mchod la/ rang gi ye shes sems dpa' bcug la der byin gyis brlab pa yang bya ste/ oM d+harma d+hA tu swa b+hA wa At+ma ko\u0f85haM zhes pa'o/ /de nas snying ga'i 'og tu zla ba la gnas pa'i hUM las byung ba'i rdo rje'i lte bar zla ba de las
<p>52b.6</p>sa bon rnam par bsams te/ rang gi phyag mtshan dang sa bon yongs su gyur pa las zhe sdang gshin rje gshed dang 'dra ba la gnas pa phyag mtshan sa bon gyi byin gyis brlabs pa/ snying po thugs rdo rje rnam par bsam par bya'o/ /rang gi sa bon gyi 'od kyi thugs rdo rje'i sangs
<p>52b.7</p>rgyas thams cad bkug la mdun du zla ba la bzhugs te/ yang dag par mchod nas rang gi thugs rdo rje la bcug la byin gyis brlab par bya ste/ oM sarba ta thA ga ta tsit+ta badzra swa b+hA wa At+ma ko\u0f85haM zhes so/ /de bzhin du sku rdo rje ni gti mug rdo rje gshin rje gshed dang 'dra ba'o/ /gsung
<p>53a</p>
<p>53a.1</p>rdo rje ni 'dod chags gshin rje gshed dang 'dra bar rnam par bsgoms la/ sku rdo rje dang gsung rdo rje'i sangs rgyas thams cad bkug la yang dag par mchod de/ nang du bzhugs pa byas la/ /de'i byin gyis brlab pa yang bya ste/ oM sarba ta thA ga ta kA ya badzra swa b+hA wa
<p>53a.2</p>At+ma ko\u0f85haM/ oM sarba ta thA ga ta bA ka badzra swa b+hA wa At+ma ko\u0f85haM/ oM sarba ta thA ga ta tsit+ta badzra swa b+hA wa At+ma ko\u0f85haM/ zhes so/ /de'i rjes la mig la sogs pa byin gyis brlab pa blta bar bya ste/ mig la k+ShiM gi sa bon las sa'i snying po/ rna ba la dzriM las phyag na rdo rje/ sna la khaM
<p>53a.3</p>las nam mkha'i snying po/ zhal du gaM las 'jig rten dbang phyug /mgo la k+ShaM las sgrib pa thams cad rnam par sel ba/ snying ga'i 'og tu saM las kun du bzang po ste/ skye mched 'di rnams la de rnams kyi pad+ma dang zla ba la gnas pa/ zla ba'i steng du phyag mtshan dang sa
<p>53a.4</p>bon yongs su gyur pas byin gyis brlabs la/ phyis nas ye shes sems dpa'i thugs ka'i sa bon las 'phros pa'i 'od zer gyis bkug pa'i dkyil 'khor gyi 'khor lo thams cad mi bskyod pas gtso bo byas pa rnam par bsams la/ de las 'phros pa'i lha mo lnga rnams kyis
<p>53a.5</p>bdud rtsi lnga'i khu ba rnams kyis bkang ba'i bum pa'i kha nas 'bab pas/ bdag nyid la dbang bskur nas/ cod pan la mi bskyod pa blta bar bya'o/ /yang rdo rje sems dpa' khu ba'i gzugs las byung ba'i gshin rje gshed bzhin du rig ma rang gi ngo bo yang mdun du bltas la/ 
<p>53a.6</p>bskyed cing rang gi lus su 'dus par byas la/ oM hUM swa aM hA zhes bya ba'i yi ge 'di rnams mgo dang / snying ga dang lte ba dang / gsang ba dang / pus mo rnams la rnam par bkod la/ des rigs lnga bsdus pas brgyan par bya'o/ /oM hUM hUM a 'dis ni rdo rje dang / pad+ma rnam par
<p>53a.7</p>sbyangs la gnyi ga'i mthar yi ge hoH dmar po gnyi ga bkod la/ oM a nu rA ga ya mi zhes brjod de/ bla na med pa'i bde ba la mngon par phyogs nas/ dga' ba brtsam par bya zhing der byin gyis brlab par bya ste/ oM sarba ta thA ga ta a nu rA ga Na badzra swa b+hA wa At+ma ko\u0f85haM zhes pa ni rjes kyi
<p>53b</p>
<p>53b.1</p>rnal 'byor ro/ /de ltar don dam pa'i bden pa la gnas pa'i rnal 'byor pa'i snying ga'i sa bon gyi 'od kyis bkug pa'i lha mo bzhi dang bcas pa'i sangs rgyas lnga rnams rang gi sa bon gyi nang du bsams la/ 'dod chags chen po'i dbang gis pad+ma'i nang gi nor bu nas rang gi lte ba'i zla ba
<p>53b.2</p>la mngon par byung bar bsams la/ de'i rjes la de'i 'od zer las byung ba'i hUM gi sa bon las yang dag par byung ba'i mi bskyod pa gshin rje gshed dang 'dra ba'i yi ge bcu pa'i sngags kyis bskul ba/ oM badzra d+h+r-ika ces bya ba 'dis bton nas/ sems can thams cad tha mal pa'i
<p>53b.3</p>zhe sdang gi rigs su ltung ba skyob cing mchod pa chen po zhe sdang chen po'i rang gi bdag nyid du bsgom par bya'o/ /de bzhin du oM dzi na dzika ces k+She'i sa bon la gti mug gshin rje gshed bton la tha mal pa'i gti mug gi rigs su ltung ba'i sems can rnams mchod pa chen po gti mug chen
<p>53b.4</p>po'i rigs su rab tu bkod nas/ yang phyir 'ongs nas sna tshogs rdo rje'i shar gyi rtse mo la zla ba'i gdan la dgod par bya ste/ dkar po zhal gsum phyag drug pa/ rtsa ba'i zhal dang lus thams cad dkar po/ g.yas nag po g.yon dmar po'o/ /phyag g.yas pa na 'khor lo dang ral gri
<p>53b.5</p>dang gri gug 'dzin pa/ g.yon na rin po che dang / pad+ma dang thod pa 'dzin pa'o/ /de bzhin du oM rat+na d+h+r-ika ces ma'i sa bon las phra ma gshin rje gshed bton la/ phra ma'i rigs su ltung ba'i sems can rnams mchod pa chen po phra ma chen po'i rigs su bkod nas yang phyir log ste/ lho phyogs su sna
<p>53b.6</p>tshogs rdo rje'i rtse mo'i nyi ma la dgod par bya ste/ rtsa ba'i zhal dang lus thams cad ser po/ g.yas dkar po g.yon nag po/ de'i phyag g.yas pa rnams la rin po che dang / ral gri dang gri gug 'dzin pa/ g.yon pas 'khor lo dang pad+ma dang thod pa'i snod 'dzin pa'o/ /de bzhin du oM
<p>53b.7</p>A ro l-ika ces me'i sa bon las 'dod chags gshin rje gshed bton la 'dod chags kyi rigs su ltung ba'i sems can la bltas te/ mchod pa chen po 'dod chags chen po'i rigs su rab tu gnas par byas nas yang phyir log ste/ nub phyogs su sna tshogs rdo rje'i rtse mo'i nyi ma la
<p>54a</p>
<p>54a.1</p>dgod par bya ste/ 'dod chags gshin rje gshed dbang chen po can pad+ma rA ga'i mdangs dang ldan pa/ zhal gsum phyag drug pa/ dmar po rgyan dmar po can/ zhal dang po dang lus thams cad dmar po/ g.yas dkar po g.yon nag po/ g.yas kyi phyag na pad+ma
<p>54a.2</p>dmar po dang / ral gri dang gri gug /g.yon na 'khor lo dang rin po che dang / thod pa'i snod 'dzin pa'o/ /de bzhin du oM pradz+nyA d+h+r-ika ces de'i sa bon las phrag dog gshin rje gshed bton la/ phrag dog la zhen pa'i sems can rnams mchod pa chen po phrag dog chen po'i rigs su
<p>54a.3</p>bkod nas yang phyir 'ongs te/ byang gi sna tshogs rdo rje'i rtse mo'i nyi ma la dgod par bya ste/ zhal gsum phyag drug pa/ rtsa ba'i zhal dang lus thams cad ljang gu/ ma ra ka ta dang 'dra ba'i mdangs can/ g.yas dkar po g.yon nag po/ g.yas kyi phyag na ral gri dang / 'khor lo
<p>54a.4</p>dang gri gug 'dzin pa/ g.yon pas nor bu dang pad+ma dang thod pa 'dzin pa'o/ /de bzhin du oM mo ha ra ti badzra tsartsi kAM zhes pa/ dza'i sa bon las bton la/ de bzhin du rang gi rigs su gyur ba'i sems can rnams kyi don byas nas/ yang phyir log ste/ me'i phyogs su sna tshogs rdo rje rtse mo gnyis
<p>54a.5</p>kyi zla ba la dgod par bya ste/ gti mug gshin rje gshed dang 'dra ba la rgyan thams cad kyis brgyan pa/ cung zad bud med kyi cha byad kyis 'gying zhing sgeg pa'o/ /yang de bzhin du sa'i sa bon las byung ba'i rdo rje phag mo zhe sdang gshin rje gshed dang 'dra ba/ dwe Sha ra ti zhes bya bas phyung nas/ de bzhin
<p>54a.6</p>du rang gi rigs su gyur pa'i sems can rnams kyi don byas nas/ phyir log ste/ bden bral gyi phyogs su sna tshogs rdo rje'i rtse mo gnyis kyi zla ba la dgod do/ /de bzhin du rlung gi phyogs su de'i sa bon las byung ba'i rdo rje dbyangs can ma 'dod chags gshin rje gshed dang 'dra ba/ rA ga ra ti zhes bya
<p>54a.7</p>bas phyung nas de bzhin du rang gi rigs su gtogs pa'i sems can rnams kyi don byas te/ sna tshogs rdo rje'i rtse mo gnyis kyi zla ba'i dkyil 'khor la dgod do/ /yang de bzhin du ru'i sa bon las byung ba'i rdo rje gau rI ma phrag dog gshin rje gshed dang 'dra ba badzra ra ti zhes bya bas bton nas de bzhin du rang gi
<p>54b</p>
<p>54b.1</p>rigs su gtogs pa'i sems can rnams kyi don byas te sna tshogs rdo rje'i dbang ldan gyi rtse mo gnyis la zla ba la dgod do/ /thams cad kyang rang rang gi rigs kyi kha dog dang phyag mtshan 'dzin pa'o/ /yang de bzhin du 'dir ya'i sa bon las byung ba'i tho ba gshin rje gshed rdo rje tho ba
<p>54b.2</p>'dzin cing / lhag ma gshin rje gshed dang 'dra ba/ phung po'i bdud dang / ma dad pa dang / shes bya'i sgrib pa'i gnyen por gyur pa/ oM mung+ga ra d+h+r-ika ces bya bas bton la/ shar phyogs na gnas pa'i bgegs rnams yang dag par btul te/ de bzhin du rang gi rigs su gtogs pa
<p>54b.3</p>rnams kyi don byas nas/ slar log ste shar phyogs kyi sna tshogs rdo rje'i rtse mo'i nyi ma'i gdan la dgod do/ /de bzhin du 'byung ba ni ts+tsha'i sa bon las byung ba'i dkar po dang / nag po dang / dmar po ste zhal gsum pa rdo rje dbyig pa dang / ral gri dang / gri gug phyag g.yas pas
<p>54b.4</p>'dzin pa/ g.yon pas 'khor lo dang rin po che dang / pad+ma'i snod 'dzin pa/ le lo dang / nyon mongs pa'i bdud dang / mthar 'dzin pa'i lta ba dang / nyon mongs pa'i sgrib pa'i gnyen po dbyig pa gshin rje gshed oM daN+Da d+h+r-ika ces bya bas phyung la/ lho phyogs na gnas pa'i
<p>54b.5</p>bgegs btul nas/ de las spros pas sems can gyi don byas nas/ /sna tshogs rdo rje'i rtse mo'i nyi ma'i gdan la dgod do/ /yang de lta bu ni ya'i sa bon las byung ba'i sku mdog/ dmar po dang / dkar po dang nag po ste/ zhal gsum pa/ phyag g.yas pa rnams kyis pad+ma dmar po dang / ral
<p>54b.6</p>gri dang gri gug 'dzin pa/ g.yon pa rnams kyis 'khor lo dang / rin po che dang / pad+ma'i snod 'dzin pa ste/ brjed pa dang 'chi bdag gi bdud dang lta ba log pa dang / skye ba'i sgrib pa'i gnyen po pad+ma gshin rje gshed pad+ma d+h+r-ika ces bya bas phyung la/ nub phyogs na
<p>54b.7</p>gnas pa'i bgegs btul te/ de bzhin du 'gro ba rnams kyi don byas nas sna tshogs rdo rje'i rtse mo'i nyi ma'i gdan la dgod do/ /de nas de bzhin du de las byung ba'i ra'i sa bon las yang dag par byung ba'i sku mdog ljang gu/ ljang gu dang / dkar po dang nag po ste zhal gsum pa/ ral gri dang
<p>55a</p>
<p>55a.1</p>'khor lo dang gri gug g.yas pa rnams kyis 'dzin pa/ g.yon gyis 'khor lo dang rin po che dang / pad+ma dang thod pa'i snod 'dzin pa/ rmugs pa dang lha'i bu'i bdud dang / lta ba mchog tu 'dzin pa dang / las kyi sgrib pa rnams kyi gnyen por gyur pa/ ral gri
<p>55a.2</p>gshin rje gshed oM khaD+ga d+h+r-ika ces bya bas bton la/ byang phyogs na gnas pa'i bgegs rnams btul nas/ de bzhin du sems can gyi don byas te sna tshogs rdo rje'i rtse mo'i nyi ma'i gdan la dgod do/ /yang snam bu gnyis pa'i mtshams bzhir zla ba la phyi rol dang / gsang ba'i mchod
<p>55a.3</p>pa'i don du de las byung ba Na dang yo dang ni ra bzhi'i sa bon las yang dag par byung ba rnams kyis bdud rtsi lngas yongs su bkang ba'i mi'i thod pa ste/ shin tu rnal 'byor ro/ /'di lta bur yongs su rdzogs pa'i dkyil 'khor la rnam par bltas te/ snying ga'i sngags las spros pa'i
<p>55a.4</p>'od zer gyi lcags kyus ye shes kyi dkyil 'khor bkug la/ mdun du bzhugs su gsol te/ gang de dang lhan cig 'ongs pa'i bgegs rnams ni/ sgo skyong ba rnams kyis bskrad de de rnams nyid ni sngags bzlas pas srung ba byas la/ lam la sogs pa sbyin par bya ste/ de ni
<p>55a.5</p>dzaHhUM baM hoHzhes bya ba 'dis brjod la sgo skyong ba dgug pa dang gzhug pa dang bcing ba dang / mnyes pa la sogs pa bya'o/ /de nas ro mnyam pa'i mchod pas yang dag par mchod de/ dkyil 'khor gyi de kho na nyid rab tu bsgrubs la/ de bzhin du dam tshig dang ye shes kyi dkyil 'khor
<p>55a.6</p>dang bcas pa ro mnyam par gyur pas/ rang gi bdag po dang / dkyil 'khor thams cad la ye shes sems dpa' dang / rdo rje gsum rnams gsal por blta'o/ /de nas rang gi snying ga'i sa bon las spros pa'i 'od kyis phyogs bcu na bzhugs pa'i mi bskyod pa/ dkyil 'khor dang
<p>55a.7</p>bcas pa spyan drangs pa'i thugs ka'i sngags las byung ba'i lha'i tshogs kyis lo ma'i kha rgyan dang bcas pa'i bum pa'i kha nas 'bab pa'i byang chub sems kyi khu bas rang gi dkyil 'khor pa rnams mngon par dbang bskur ba'i dbu la gshin rje gshed blta bar bya'o/ /de yang gtso bo'i dbu rgyan
<p>55b</p>
<p>55b.1</p>ni mi bskyod pa'o/ /de'i rjes la snying ga'i sngags las nges par byung ba'i gzugs dang sgra la sogs pa rnam pa sna tshogs shing tha dad pas/ nam mkha' khyab par mtshon la snying ga'i sa bon gyi 'od kyis bcug la nor bu'i nang gi lam du khu bar gyur pa de bltas la/ de nas 'di ltar dpe
<p>55b.2</p>med pa'i 'dod pa'i yon tan gyis/ nam mkha'i dkyil khyab pas khyad par du lhag pa dang / rdo rje tsartsi kA la sogs pa bzhis glu dang bcas pas mchod pa byed pa ste/ yang de'i glu ni/ a/ kye kye gshin rje gshed nag po/ /srin po'i gzugs can rang bzhin khyod/ /bdag gis
<p>55b.3</p>mthong na shin tu 'jigs/ /khros pa'i rang bzhin 'di mthong mdzad/ /mi dang sa 'og rgya mtshor bcas/ /khyod kyi gar gyis g.yos par mdzod/ /any+dza nag po bcag 'dra yis/ /khro bos ro langs bzhin gar mdzod/ /rnam pa sna tshogs gzugs sprul zhing / /mdangs nag tshad ni
<p>55b.4</p>thung ba la/ /bde chen ngo bo'i gar mdzod ces/ /rdo rje dbyangs can ma gsol 'debs/ /hrIHSh+T+r-iH'i sngags dang gar gyis khyod/ /srid pa gsum gyi 'khrul pa chod/ /snying rje khros nas gar byed pa/ /'gro bas mthong na ngo mtshar 'gyur/ /de'i rjes la byin gyis brlab par
<p>55b.5</p>bya ste/ oM sarba ta thA ga ta pU dza badzra swa b+hA wa At+ma ko\u0f85haM zhes pa'o/ /de'i rjes la bstod pa bya ste/ gshin rje gshed po rab 'jigs pa/ /gti mug rdo rje'i ngo bo khyod/ /ston pa sangs rgyas kun rang bzhin/ /rdo rje'i sku la phyag 'tshal bstod/ /gshin rje gshed po rab 'jigs pa/ /phra ma rdo
<p>55b.6</p>rje'i ngo bo khyod/ /rdo rje thugs dang rab mtshungs pa/ /rdo rje rin chen phyag 'tshal bstod/ /'dod chags rdo rje'i ngo bo khyod/ /'dod chags pad+ma'i 'byung gnas brnyes/ /nyes pa kun mchog gtso bo'i gtso/ /rdo rje'i gsung la phyag 'tshal bstod/ /phrag dog ngo bo'i rang bzhin khyod/ /gshin
<p>55b.7</p>rje gshed po las kun pa/ /rdo rje'i sku dang rab tu mtshungs/ /phyag na ral gri phyag 'tshal bstod/ /sangs rgyas kun gyi dngos po khyod/ /sangs rgyas thams cad gcig bsdus pas/ /sangs rgyas kun mchog gtso bo'i gtso/ /dkyil 'khor gtso la phyag 'tshal bstod/ /de nas g.yo
<p>56a</p>
<p>56a.1</p>ba'i ba dan gnyis mtha' gnyis nas phyar ba yaM las byung ba gzhu'i rnam pa lta bu'i rlung gi dkyil 'khor gyi steng du/ raM yongs su gyur pa las gru gsum pa'i me'i dkyil 'khor mngon par bltas nas/ de'i steng du kaM yongs su gyur pa las mi'i mgo bo gsum/ de'i
<p>56a.2</p>steng du yi ge a yongs su gyur pa las pad+ma'i snod/ de'i steng du sla ba'i rdzas lnga/ oM hUM swa A hA zhes bya bas byin gyis brlabs pas khu ba lnga dang bcas pa bsgoms la/ 'bar bas bskol bar bya'o/ /de nas ro mnyam par gyur pa de'i steng du oM AHhUM zhes bya bas byin gyis brlabs
<p>56a.3</p>par blta'o/ /de nas de'i 'od kyis zla ba zhu ba'i gzugs su gyur pa de sangs rgyas dang / byang chub sems dpa' thams cad la bstan nas/ de nas oM de'i 'od kyis sangs rgyas dang byang chub sems dpa' rnams kyi ye shes kyi bdud rtsi bkug nas gcig tu gyur par bsgom par bya'o/ / 
<p>56a.4</p>de nas snying gar zla ba'i dkyil 'khor chen po la gshin rje gshed kyi dkyil 'khor rnam par bkod de/ a yongs su gyur pa las pad+ma dkar po/ de'i steng du nyi ma la gnas pa'i hUM las byung ba'i rdo rje spros pas/ /rdo rje'i rang bzhin gyi lces myang bas/ bdag nyid 'khor lo dang bcas pa'i dngos
<p>56a.5</p>po thams cad tshim par bya'o/ /'di ltar bya ba ni rnal 'byor chen po'o/ /de nas bdag pos bskul bas dkyil 'khor ba rnams kyis phyogs bcur spros pas/ sems can gyi don byed par bltas la yi ge'i mthar lus nye bar bsdus te/ yang spro ba dang bsdu ba rnal 'byor pas/ A li
<p>56a.6</p>dang kA li gnyis su med par ro/ /de nas thams cad kyi snying gar zla ba la rang rang gi sa bon yi ge bkod la/ de nas spro zhing sngags bzlas te/ oM ya ma rA dza sa do me ya/ ya me do ru Na yo da ya/ ya da yo ni ra ya k+She ya/ ya k+She yats+tsha ni rA ma ya/ hUM hUM phaT phaT swA hA/ 'di ni 'bum bzlas na/ dngos
<p>56a.7</p>grub phra mo rab tu 'grub pa'o/ /'di ni phreng ba'i sngags so/ /yang na dkyil 'khor gyi bdag po'i thugs ka'i zla ba la yi ge bcu pa'i sngags bkod la sngags spro zhing bzlas pa bya ste/ oM hrIHSh+T+r-iHwi kri tA na na hUM hUM phaT phaT swA hA/ 'di ni dpal gshin rje gshed nag po'i snying po sngags kyi gtso bo
<p>56b</p>
<p>56b.1</p>las thams cad byed pa'o/ /yang na yi ge drug pa'i sngags te/ oM ya mAn+ta ka hUM brgya byin la sogs pa thams cad dral ba'i sngags te/ sngags re re zhing yang mthu che ste/ mdor na las thams cad byed do zhes bya ba'o/ /de la mi dang / ba lang dang / glang po che dang / bong bu dang / rnga
<p>56b.2</p>mo dang / rta dang / khyi'i rus pa la bzlas pa'i phreng ba yang dag par byas la mnyam par gzhag pas bzlas pa bya'o/ /de yang dal bar ma yin/ drag par ma yin/ tshig mi gsal bar ma yin/ yid kyis bzlas pa ma yin/ /sems gzhan du ma yin/ ring po ma yin/ thung ngu ma yin/ 
<p>56b.3</p>'di lta bu'i mtshan nyid kyis ji srid mi skyo bar ma gyur pa de srid du bzlas pa bya'o/ /gal te skyo na dkyil 'khor yang dag par mchod de/ sngar gyi bstod pas yang dag par bstod/ ye shes kyi dkyil 'khor gshegs su gsol ba ni/ yi ge muHmthar bzhag pa'i yi ge gsum gyi sngags
<p>56b.4</p>kyis so/ /de nas dam tshig gi dkyil 'khor ni gzhag par bya'o/ /da ni sngags bzlas pa'i che ba'i bdag nyid dang gtor ma nye bar bstan par bya'o/ /zla ba'o cog gi bcu bzhi la/ /bdud rtsi lnga dang ldan pa yi/ /sha lnga yis ni byugs byas nas/ /bzlas na grub pa'i mchog 'grub byed/ / 
<p>56b.5</p>gsang sngags bzlas pa khri byas na/ /'byung po mnye dang de bzhin du/ /mkha' 'gro ma ni stong bsad pa/ /mtshams med lnga po byas pas kyang / /'grub par 'di la the tshom med/ /dge ba bcu la goms pa dang / /dbang po las rgyal bla ma gus/ /nga rgyal khro las rnam grol ba/ / 
<p>56b.6</p>de yis nges par chen por 'gyur/ /slong mo byed cing bzlas mi bya/ /kun du rgyu zhing ma yin te/ /yan lag ma nyams gsang sngags bzla/ /gtso bo dngos dang dngos med bdag/ /rtag tu dam tshig la sogs bsten/ /rtsa ba sbom po bsrung bar bya/ /sems can kun la rnal 'byor ni/ / 
<p>56b.7</p>rig pas byams pa'i sems mi btang / /snying rje mchog gi dbang gyur pas/ /phyogs bcur gtor ma sbyin par bya/ /nyin re'am yang na zla re'am/ /lo ni re re dag kyang rung / /gtor ma drug cu rtsa bzhi sbyin/ /dbyu gu drug cu rtsa bzhir brtag /rtag tu bgegs rnams zhi bya dang / /bsod nams
<p>57a</p>
<p>57a.1</p>'phel bar bya ba'i phyir/ /'byung po kun la gtor ma sbyin/ /rtag tu cho ga ji bzhin du/ /dkyil 'khor gru gsum bri bar bya/ /chu dang dri chen bsres pas byug /gshin rje nor bzang rnal 'byor gyis/ /de la phyogs skyong ba rnams dgug /yi ge oM gyis tshangs pa/ 
<p>57a.2</p>hriHyis dbang po/ Sh+T+r-iHyis me lha/ wi yis gshin rje/ kr-i yis bden bral/ tA yis chu lha/ na yis khyab 'jug /yang na yis rlung / hUM gis gnod sbyin/ yang hUM gis dbang ldan/ phaT kyis zla ba/ yang phaT kyis nyi ma/ swA yis nor 'dzin/ /tA yis thags bzangs ris so/ /de bzhin du
<p>57a.3</p>ye shes sems dpa'i thugs ka'i sa bon las 'od 'phros pas khams gsum na gnas pa rnams bkug la/ oM AHhUM pheM pheM phaT phaT khams gsum thams cad na gnas pa'i lha la sogs pa rnams/ lha rdzas rdo rje yongs su dag pa'i gtor ma 'di/ gr-ih+Na tha gr-ih+Na tha/ ma ma shAn+ti dku ru
<p>57a.4</p>swA hA/ gshin rje gshed kyi dkyil 'khor 'di bkod pa las bsod nams gang thob ston ka yis/ /'o ma'i mtsho bsrubs las skyes zla ba'i 'od dang 'dra ba bdag gi cung zhig gang / /de yis bdag ni gshin rje'i rgyal po'i 'dra gnas thob nas nam mkha' gnas kyi bar/ /sems can
<p>57a.5</p>'gro ba drug tu 'khor ba ma lus gshin rje gshed du byed par shog /dpal ldan nag po'i sgrub thabs bris pa 'di/ /gzhung lugs sna tshogs dag dang mngon 'gal bas/ /yang dag gzhan gyi don du 'di ma byas/ /mthong ba 'ba' zhig tsam zhig bstan pa yin/ /sbas pa go bar bya
<p>57a.6</p>phyir byas las bsod nams gang zhig bsgrubs pa ni/ /zla ba'i 'od 'dra de yis 'gro ba mtha' dag gshin rje gshed por shog /dpal gshin rje gshed nag po'i rgyud bzhi brgya lnga bcu pa las/ mkhas pa rnams kyis gsol ba btab pas/ dge slong bsod snyoms pa ka ma
<p>57a.7</p>la rak+Shi ta zhes bya bas bsdus pa rdzogs so// //rgya gar gyi mkhan po paN+Di ta chen po dI paM ka ra shrI dz+nyA na dang / bod kyi lo tsA ba dge slong tshul khrims rgyal bas bsgyur cing zhus te gtan la phab pa'o//[ ]@##/ /rgya gar skad du/ maN+Dal bi d+hiH/ bod skad du/ maN+Dal gyi cho ga /sangs
<p>57b</p>
<p>57b.1</p>rgyas dang byang chub sems dpa' thams cad la phyag 'tshal lo/ /mnyam par gzhag pas rtag tu yang / /bla ma'i maN+Dal byas nas ni/ /yi dam lha yi maN+Dal dang / /klog pa'i maN+Dal mchod sogs bya/ /da ni bla ma'i maN+Dal bya/ /de la dbus su ni/ oM haM su ma hA me ra be na maH/ shar
<p>57b.2</p>du ni/ oM yaM pUrba bi de hA ya na maH/ lhor ni/ oM raM dzam+bu dwI pA ya na maH/ nub tu ni/ oM laM a pa ra go dA nI ye na maH/ byang du ni/ oM baM ut+ta ra ku ra be na maH/ me'i mtshams su ni/ oM yaH/ u pa dwI pA ya na maH/ bden bral du ni/ oM raH / u pa dwI pA ya na maH/ rlung gi phyogs su ni/ 
<p>57b.3</p>oM laH/ u pa dwI pA ya na maH/ dbang ldan gyi phyogs su ni/ oM baH/ u pA dwI pA ya na maH/ yang dbus kyi shar du ni/ oM ya ga dza rat+nA ya na maH/ lhor ni/ oM ra pu ru Sha rat+nA ya na maH/ nub tu ni/ oM la a shwa rat+nA ya na maH/ byang du ni/ oM bsti rat+ni rat+nA ya na maH/ me'i mtshams su
<p>57b.4</p>ni/ oM yA khaD+ga rat+nA ya na maH/ bden bral gyi phyogs su ni/ oM rA tsakra rat+nA ya na maH/ rlung gi phyogs su ni/ oM lA ma hA ma Ni rat+nA ya na maH/ dbang ldan gyi phyogs su ni/ oM bA ma hA ni d+hi b+h+yo rat+nA ya na maH/ 'di dag thams cad ni gzugs ji lta bar blta ste/ mchod nas bla ma
<p>57b.5</p>mdun du bltas la/ 'di mtha' dag bla ma la phul nas/ me tog gi snyim pa sngon du 'gro bas phyag bya ste/ oM AH/ yang dag pa'i ye shes kyi snang ba mdzad pa dpal ldan bla ma'i zhabs kyi pad+ma la phyag 'tshal lo/ /hUM gang gi sku drin 'od kyis gsal byas bdag nyid kyi/ /de nyid rin
<p>57b.6</p>chen tshogs kyi 'od kyis mun bcom ste/ /mthong ba skyon med bdag rnam rol pas lhag blta ba/ /bla ma nyi ma de la gus pas phyag 'di 'tshal/ /zhes bstod pa bya'o/ /bla ma'i maN+Dal gyi cho ga'o/ /dang po'i sangs rgyas kyi rgyud chen po las kyang gsungs pa/ rang gi yi dam
<p>57b.7</p>gyi lha'i steng du klog khri'u la sogs pa 'jog pa ni bkag pa'i yang phyir na/ de nyid las gsungs pa'i maN+Dal gyi dkyil 'khor brjod do/ /shar du shar gyi lus 'phags te/ /lho yi phyogs su 'dzam+bu'i gling / /nub tu ba lang spyod yin te/ /byang du byang gi sgra mi snyan/ /dbus su ri rab
<p>58a</p>
<p>58a.1</p>mtshams rnams su/ /de gling sngar gyi sngags kyis mchod/ /de yi steng du gnas pa yi/ /shes rab pha rol phyin pa sogs/ /chos la gus pas bklag par bya/ /de la mchod sogs byas nas ni/ /'di kun yang dag nyid du spyad/ /ces bya ba ni klog pa'i
<p>58a.2</p>dkyil 'khor gyi cho ga'o/ /oM badzra maN+Dal la muHzhes bya ba ni maN+Dal gnyis gshegs su gsol ba'o/ /yi dam lha'i maN+Dal ni so so'i sgrub thabs kyi gzhung las shes par bya'o/ /slob dpon chen po dpal rnyog med rdo rje'i zhal snga nas mdzad pa rdzogs so// // 
<p>58a.3</p>rgya gar gyi mkhan po a du la d+ha sa dang / lo tsA ba dge slong blo ldan shes rab kyis bsgyur ba'o//[ ]@##/ /rgya gar skad du/ maN+Dal bi d+hi nA ma/ bod skad du/ maN+Dal gyi cho ga zhes bya ba/ mgon po 'jam pa'i dpal la phyag 'tshal lo/ /maN+Dal
<p>58a.4</p>bsdu na rnam gnyis te/ /yid kyis bsams dang dngos byed do/ /dngos la rnam pa bzhir gsungs te/ /slob dpon lhag pa'i lha nyid dang / /mchod pa dang ni mdzes pa'o/ /rdo rje slob dpon maN+Dal ni/ /cung zad bdag gis bshad par bya/ /sa gzhi cha mnyam yid 'ong la/ /ba
<p>58a.5</p>yi rnam lngas byug bya ste/ /gur gum la sogs dri yi chus/ /dus gsum dag tu byug par bya/ /oM badzra re khe hUM/ rin chen mdzes pa'i 'bru nyid dam/ /me tog srog chags bral ba yis/ /rnam pa bco brgyad dgram bya ste/ /dang po 'og gi ri rab dang / /rang gi phyogs nas brtsam bya
<p>58a.6</p>ste/ /lus 'phags la sogs gling bzhi dang / /dag pa g.yon gyi gling phran bzhi/ /bkram pa'i tshul gyis gsal bar bya/ /nang du de bzhin rin chen brgyad/ /gling brgyad bkang la dbul bar bya/ /de nas steng gi ri rab ni/ /gzhal yas gdan dang bcas bsams te/ /bla ma
<p>58a.7</p>sangs rgyas spyan drangs nas/ /gus pas maN+Dal dbul bar bya/ /oM AHhUM me ra be na maH/ oM ya purba bi de ha ye na maH/ oM ra dzam+bu dwI pA ya na maH/ oM wa ut+ta ra ku ra be+e na maH/ oM la a pa ra go dA nI ya na maH/ oM ya u pa dwI pA ya na maH/ oM ra u pa dwI pA ya na maH/ oM wa u
<p>58b</p>
<p>58b.1</p>pa dI pA ya na maH/ oM la u pa dwI pA ya na maH/ oM ya ga dza rat+na ya na maH/ oM ra pu ru Sha rat+nA ya na maH/ oM la a shwa rat+nA ya na maH/ oM wa s+t+rI rat+nA ya na maH/ oM khaD+ga rat+nA ya na maH/ oM ra ma Ni rat+na ya na maH/ oM wa sarba rat+nA ni d+hi b+h+yo na maH/ oM la tsakra rat+na d+ha ni b+h+yo na maH/ oM AHhUM d+hA ra be na
<p>58b.2</p>maH/ bkod pa shin tu mdzes pa maN+Dal mchog /bar ni rol mtsho phyi rol lcags ris bskor/ /dga' dang spros pas bcas pa'i maN+Dal gang / /de nyid sgrub pa'i rnal 'byor pa yis ni/ /'gro la phan phyir sangs rgyas 'dod pa'i blos/ /mi mthun phyogs rnams myur du zhi bya'i phyir/ /brtson
<p>58b.3</p>pa'i stobs kyis dus gsum dag tu ni/ /bla ma rdo rje 'dzin la dbul bar bya/ /sangs rgyas kun gyi gdung 'dzin rnal 'byor pas/ /mnyes byed maN+Dal bzang po 'di phul bas/ /mthong dang ma mthong nyes pa kun spangs te/ /thun mong mchog gi dngos grub thob 'gyur zhes/ /rdzogs
<p>58b.4</p>sangs rgyas kyis bde mchog rgyud du bshad/ /de phyir 'bad pas maN+Dal dbul bar bya/ /bdag gi maN+Dal brtsams pa yis/ /dge ba gang thob de dag gis/ /'gro kun bla ma bsten gyur cing / /rdo rje 'dzin pa'i sa thob shog /dngos kyi maN+Dal rdzogs so// //rgya gar gyi
<p>58b.5</p>mkhan po ka ma la rak+Shi tas/ gshin rje gshed kyi rgyud bzhi brgya lnga bcu pa la brten nas maN+Dal gyi cho ga mdzad pa'o// //lo tsA ba shrI pradz+nyA na kI rtis bsgyur pa'o//[ ]@##/ /rgya gar skad du/ kr-iSh+Na la nA ri sA d+ha na pro ta phul la ku mu dA nA ma/ bod skad du/ gshin rje'i dgra nag
<p>58b.6</p>po'i sgrub pa'i thabs ku mu da kha bye ba zhes bya ba/ sangs rgyas la phyag 'tshal lo/ /'bar ba'i 'od zer phreng 'khrugs pas/ /'gro ba'i mun sel gshin rje'i dgra/ /rab snang btsun mo dga' mdzad la/ /btud nas de yi sgrub thabs bshad/ /dang po re zhig sngags pas stan bde
<p>58b.7</p>ba la nye bar 'dug ste/ rang gi snying gar zla ba'i dkyil 'khor rnam par bsams la/ de'i steng du yi ge yaM sngon po blta'o/ /de ma thag tu byams pa dang / snying rje dang / dga' ba dang btang snyoms rnam par bsgoms te/ de'i 'og tu snying ga'i yi ge yaM las skyes pa'i 'od zer
<p>59a</p>
<p>59a.1</p>rnams kyis/ bla ma dang sangs rgyas dang / byang chub sems dpa' thams cad dang / dpal gshin rje'i dgra nam mkha' la snang bar byas la/ de rnams la mngon par 'dud pa dang / mchod pa dang mdun du sdig pa bshags pa dang / bsod nams la rjes su yi rang ba
<p>59a.2</p>dang / de yongs su bsngo ba dang / gsum la skyabs su 'gro ba dang / smon pa byang chub kyi sems bskyed pa dang / rgyal ba'i lam la brten pa dang / 'jug pa byang chub tu sems bskyed pa dang / slar btang ba'i bar du bsgrub bo/ /de nas yang rnam par thar pa'i sgo gsum dran pas stong pa
<p>59a.3</p>nyid bsgoms la/ oM shU n+ya tA dz+nyA na badzra swa b+hA wa At+ma ko\u0f85haM/ zhes bya ba'i sngags brjod de/ 'di ni bsod nams dang ye shes kyi tshogs dpal gshin rje'i dgra skyed par byed pa'o/ /de bzhin du rang bzhin gyi lus dang ngag dang yid dag /oM AHhUM zhes pa'i yi ge gsum pha dang ma'i dbus
<p>59a.4</p>na gnas pa steng du zla ba la gnas pa bsam mo/ /mdun du nyi ma la gnas pa'i hUM nag po las byung ba'i rdo rje nag po 'bar ba las/ rdo rje'i sa gzhi dang dra ba dang gur rnams bsgom par bya zhing / bgegs med pa'i sems kyis dbus su sna tshogs pad+ma dang zla ba la gnas pa'i rdo rje
<p>59a.5</p>sems dpa' yongs su gyur pa las chos kyi 'byung gnas dbus na paM las byung ba'i pad+ma sna tshogs dang / khaM las byung ba'i sna tshogs rdo rje can bsams te/ de'i zla ba la yi ge b+h+rUM las byung ba'i 'khor lo rtsibs brgyad pa yi ge b+h+rUM gyis byin gyis brlabs pa'o/ /de yongs su gyur pa
<p>59a.6</p>las skyes pa'i rnam par snang mdzad rig ma dang bcas pa'i yan lag las byung ba'i khang pa brtsegs pa/ gru bzhi sgo bzhi pa/ rta babs bzhi dang ldan pa/ dra ba dang dra ba phyed pas mdzes pa/ sna tshogs pa'i rgyan gnas pa/ sna tshogs rdo rje la brten pa'i sna tshogs pad+ma la zla ba dang nyi
<p>59a.7</p>mas mnan pa bcu bdun gyis mdzes pa rnam par bsgom mo/ /de'i dbus su zla ba'i gdan la gnas pa'i yi ge gsum la gzigs nas byon pa'i sangs rgyas rnams/ dbyangs bcu drug dang ya ra la wa Da D+ha lhag pa'i gsal byed bzhi bcu'i gzugs nyis 'gyur du byas pa byon nas/ 
<p>59b</p>
<p>59b.1</p>rim pa bzhin 'og dang steng du zla ba gnyis su gyur par bya ba ni/ me long lta bu'i ye shes so/ /zla ba gnyis dang yi ge gsum 'dres pas gang ba'i zla ba gsum du gyur pa ni mnyam pa nyid do/ /de yongs su gyur pa las yi ge hUM dkar pos mtshan pa'i rdo rje bsams te/ oM badzra At+ma
<p>59b.2</p>ko\u0f85haM/ zhes ngar 'dzin pa ni so sor rtog pa'o/ /yi ge hUM las byung ba'i de bzhin gshegs pa rnams kyis sems can thams cad de bzhin gshegs par byas te/ yi ge hUM gi nang du son pa dang / oM ya thA sarba ta thA ga tA ta thA a haM/ zhes nga rgyal bya ba ni bya ba grub
<p>59b.3</p>pa'o/ /yi ge hUM las byung ba'i 'od zer rnams kyis rdo rje sems dpa'i gzugs dang ldan pa'i de bzhin gshegs pa rnams bskul te/ hUM la zhugs pa dang hUM dang rdo rjer bcas pa yongs su gyur pa las byung ba'i rdo rje sems dpa' khro ba sgeg pa'i nyams can/ 
<p>59b.4</p>g.yas brkyang ba/ rtsa ba'i zhal dang sku thams cad dkar ba/ zhal g.yas g.yon sngo ba dang dmar ba/ phyag dang po g.yas dang g.yon gyis gri gug dang thod pa 'dzin pas rang dang 'dra ba'i shes rab ma la 'khyud pa/ phyag lhag ma rnams ni rdo rje dang ral gri dang / 'khor
<p>59b.5</p>lo dang pad+ma bsnams pa/ dbu rgyan du mi bskyod pas mnan pa/ 'di ltar bdag nyid bsgom pa ni chos kyi dbyings rnam par dag pa'o/ /'di ni dpal gshin rje'i dgra sgo ngar 'jug pa rab tu bsgom pa'o/ /de nas rang gi ye shes sems dpa'i sa bon las byung ba'i 'od zer gyis 'gro
<p>59b.6</p>ba thams cad sangs rgyas su byas pa drangs te/ rang gi lus la gzhug go/ /de'i 'og tu yi ge gsum pha dang ma'i dbus na gnas pa dri za'i sems can lta bu rang gi kha nas zhugs te/ byang chub kyi sems kyi rnam pa rdo rje'i lam nas byung ste/ rang gi rig ma'i pad+mar lhung ba dang / de las
<p>59b.7</p>byung ba'i 'od zer dmar pos de la reg pas rig ma 'dod chags chen pos zhu zhing / bcom ldan 'das kyang zhu bar blta'o/ /zhu ba'i sgo nga las byung ba'i tsartsi kA la sogs pa bzhi rang rang gi stan la 'khod pas/ bcom ldan 'das mi bzhugs par mthong bas/ /yid mi dga' bas
<p>60a</p>
<p>60a.1</p>mgrin pa gshibs te/ slong ba'i glus 'di ltar bskul lo/ /rje btsun thugs rjes khro ba bzhengs mdzod la/ /jo bo da ring bdud las rgyal ba'i phyir/ /srid gsum kun gyi gti mug mthar mdzod cig/ /'jig rten ma lus thugs kyi mgron bos nas/ /stong pa nyid
<p>60a.2</p>du ma bzhugs rje btsun bzhengs/ /'jig rten bsod nams bya ba'i ched du ni/ /stong pa nyid du ma bzhugs rje btsun bzhengs/ /byang chub dngos la 'jig rten mgron bos na/ /cis na bsam pa mi mnga' rje btsun bzhengs/ /de ma thag tu tsartsi kA la sogs pa sgo nga la zhugs shing
<p>60a.3</p>zhugs ma thag tu/ sgo nga yongs su gyur pa las/ gshin rje'i dgra ma he'i steng nas sna tshogs pad+ma nyi ma la g.yas brkyang bas gnas pa/ zhal gsum phyag drug pa/ rtsa ba'i zhal dang sku mdog mthing nag /zhal g.yas dang g.yon dkar ba dang dmar ba/ phyag rnams rdo rje sems
<p>60a.4</p>dpa'i mtshan dang ldan pa/ rus pa'i rgyan gyis spras pa/ 'od zer mthing ga'i phreng ba 'khrugs pa/ smin ma 'bar zhing khro gnyer gtsigs pa/ phyag dang zhabs kyi sen mo rno ba/ gsus pa che ba/ mi'u thung gi gzugs can/ skra kham pa gyen du brdzes pa/ klu chen po mthong ba'i dug
<p>60a.5</p>chen phuHzhes zer ba rnams kyis yan lag rnam par brgyan pa/ 'di ltar bdag nyid rnam par bsams pa'i 'og tu bdag nyid la chu'i nang gi zla ba ltar bskyod pas/ oM d+harma d+hA tu swa b+hA wa At+ma ko\u0f85haM/ zhes bzlas par bya'o/ /'di ni dpal gshin rje'i dgra sgo nga las byung ba'i sgrub
<p>60a.6</p>pa'i thabs so/ /de nas rang gi sa bon las byung ba'i 'od zer gyis sangs rgyas thams cad spyan drangs te/ rang gi kha nas zhugs pa dang / rdo rje'i lam nas song ste/ shes rab ma'i pad+mar gnas pa'i gong bu las/ zhe sdang rdo rje dang / gti mug rdo rje dang / ser sna rdo rje dang / 'dod
<p>60a.7</p>chags rdo rje dang / phrag dog rdo rje rnams ya dang k+She dang ma dang me dang da rnams kyi sa bon las spro zhing / de bzhin du gong bu las byung ba'i sa bon ya dang tsa dang ni dang rA dang dza dang sa dang / do dang ru rnams las tho ba dang / be con dang / pad+ma dang / ral gri dang tsartsi kA dang / phag mo dang / 
<p>60b</p>
<p>60b.1</p>dbyangs can ma dang / mdzod ldan ma rnams dbyung bar bya'o/ /yang gong bu las byung ba'i sa bon/ na dang yo dang ni dang rA rnams las grwa bzhir thod pa bzhi dbyung bar bya'o/ /de ni 'di ltar sa bon las rang rang gi stan gyi steng du rang rang gi rtsa ba'i mtshan ma des mtshan pa dbyung zhing de
<p>60b.2</p>yongs su gyur pa las rang rang gi lus su gnas pa'o/ /de nas rim pa bzhin du/ oM hrIHSh+T+r-iHwi kr-i tA na na hUM hUM phaT phaT swA hA/ oM dzi na dzika /oM rat+na d+h+r-ika /oM A ro l-ika /oM pradz+nyA d+h+r-ika /oM mung+gAr d+h+r-ika /oM daN+Da d+h+r-ika /oM pad+ma d+h+r-ika /oM dwe Sha ra ti/ oM mo
<p>60b.3</p>ha ra ti/ oM rA ga ra ti/ oM badzra rA ti/ oM AHhUM zhes pa'i sngags rnams kyis sngar bshad pa'i lha rnams dang / thod pa bzhi spros te/ 'gro ba'i don byas nas/ rang re'i stan la sa bon las byung ba'i lus rnams la zhugs par blta'o/ /da ni de dag gi gnas dang stan dang / kha dog
<p>60b.4</p>dang / lag cha rnams bshad par bya ste/ dbus su ni nyi ma la zhe sdang rdo rje sngar bshad pa'i mdog dang lag cha'o/ /sna tshogs rdo rje'i shar phyogs su ni gti mug rdo rje zla ba la gnas pa dkar po/ zhal gsum phyag drug pa/ g.yas na 'khor lo dang / ral gri dang / g.yon na rin po
<p>60b.5</p>che dang pad+ma can no/ /sna tshogs rdo rje'i lho'i cha la ni/ nyi ma la gnas pa'i ser sna rdo rje gser btso ma lta bu/ zhal gsum phyag drug pa/ g.yas na rin po che dang ral gri can/ g.yon dag na 'khor lo dang chu skyes 'dzin pa'o/ /sna tshogs rdo rje'i nub tu nyi ma la 'dod chags rdo rje
<p>60b.6</p>mdog dmar ba/ zhal gsum phyag drug pa/ g.yas dag na pad+ma dang ral gri can/ g.yon dag gis nor bu dang 'khor lo thogs pa'o/ /sna tshogs rdo rje'i byang phyogs su nyi ma la gnas pa'i phrag dog rdo rje sku mdog ljang gu/ zhal gsum phyag drug pa/ g.yas dag na ral gri dang
<p>60b.7</p>'khor lo 'dzin pa/ g.yon dag na nor bu dang pad+ma 'dzin pa'o/ /'di rnams ni rtsa ba'i zhal sku dang 'dra ba/ zhal lhag ma dag 'chad par byed pa lta bu/ phyag dang po gnyis thod pa gri gug dang bcas pa/ rang dang 'dra ba'i shes rab ma la 'khyud pa 'dug stangs dang / rgyan thams cad zhe
<p>61a</p>
<p>61a.1</p>sdang rdo rje dang 'dra ba/ sna tshogs pad+ma la brten pa'o/ /shar gyi sgor rdo rje tho ba mdog dkar ba/ g.yas dag na tho ba dang ral gri/ /g.yon dag na nor bu dang pad+ma'o/ /lhor rdo rje be con mdog ser po/ g.yas dag na be con dang ral gri/ g.yon dag na pad+ma
<p>61a.2</p>dang 'khor lo 'dzin pa'o/ /nub tu rdo rje pad+ma mdog dmar ba/ g.yas dag na pad+ma dang ral gri/ g.yon dag na nor bu dang 'khor lo can no/ /byang gi sgor rdo rje ral gri mdog ljang gu/ g.yas dag na ral gri dang 'khor lo can/ g.yon dag na nor bu dang pad+ma can no/ /'di rnams ni sna
<p>61a.3</p>tshogs pad+ma'i nyi ma la bzhugs pa/ zhal rnams 'chad par byed pa las rtsa ba'i zhal rang rang gi sku dang 'dra ba/ dang po'i phyag na gri gug dang thod pa 'dzin pas/ rang dang 'dra ba'i shes rab ma la 'khyud pa/ shin tu 'jigs par byed pa'i gzugs can no/ /de bzhin du sna
<p>61a.4</p>tshogs rdo rje'i shar lho'i mtshams su rdo rje tsartsi kA sha chung ba mdog dkar ba/ g.yas dag na 'khor lo dang ral gri dang / g.yon dag na rin po che dang pad+ma 'dzin pa'o/ /lho nub tu rdo rje phag mo mdog ser ba/ g.yas na rin po che dang ral gri 'dzin pa/ g.yon dag na 'khor lo dang pad+ma
<p>61a.5</p>'dzin pa'o/ /nub byang du rdo rje dbyangs can ma mdog dmar mo g.yas dag na pad+ma dang ral gri can/ g.yon dag na nor bu dang 'khor lo 'dzin pa'o/ /byang shar du rdo rje mdzod ldan ma mdog ljang gu g.yas dag na ral gri dang 'khor lo can/ g.yon dag na nor bu dang pad+ma 'dzin pa'o/ /'di rnams
<p>61a.6</p>ni shin tu gtum pa'i gzugs can ma sna tshogs pad+ma'i zla ba la gnas shing / dang po'i phyag dag gis gri gug dang thod pa 'dzin cing / rang dang 'dra ba'i thabs rnams la 'khyud pa/ g.yon brkyang bas gnas pa/ zhal gsum pa la gang gi rtsa ba'i zhal sngo ba ni g.yas pa dkar ba'o/ /g.yon
<p>61a.7</p>pa dmar ba'o/ /yang gang gi rtsa ba'i zhal dkar ba de'i zhal g.yas sngo ba'o/ /g.yon pa dmar ba'o/ /gang gi rtsa ba'i zhal ser ba de'i ni/ g.yas dang g.yon sngo ba dang dkar ba ste/ ljang gu dang dmar ba yang de bzhin no/ /grwa bzhi na gnas pa'i mi'i thod pa rnams ni kha dog dkar po
<p>61b</p>
<p>61b.1</p>bcud kyis bkang ba'i pad+ma sna tshogs pa'i dbus su gnas pa'o/ /de nas ye shes kyi 'khor lo dam tshig gi 'khor lo la bstims te/ thams cad kyi mig la sogs pa byin gyis brlabs la de bzhin du thams cad kyi sku dang gsung dang thugs byin gyis brlabs nas cho ga ji lta bas dbang bskur
<p>61b.2</p>te/ rjes su mthun par spyi bo la rgyas gdab par bya'o/ /de nas man ngag ji lta bas mchod pa dang / bstod pa dang / bdud rtsi myang ba'i bar du bya'o/ /de nas rang gi snying ga'i ye shes sems dpa'i thugs kar pad+ma la gnas pa'i rdo rje rtse mo lnga pa gyen du 'greng ba zla ba la gnas pa'o/ /de'i lte
<p>61b.3</p>ba la zla ba'i dkyil 'khor ro/ /de la dbus su yaM sngon po nyid de/ oM hrIHSh+T+r-iHwi kr-i tA na na hUM hUM phaT phaT swA hA/ zhes pas bskor ba yi ge shin tu phra bas gnas par bltas la/ de las byung ba'i gshin rje'i dgra dbugs la zhon pas 'gro zhing de dang lhan cig 'jug pa
<p>61b.4</p>gsal bar spro bar bya'o/ /gang gi tshe skyo ba na/ rus pa'i rang bzhin gyi phreng ba bdud rtsi bcus legs par byugs pa blangs la/ ril bu re re zhing yi ge me yongs su 'gyur ba'i 'dod chags gshin rje'i dgra'i gzugs su rnam par bsam pa'am/ mi'i mgo bo 'phral du bcad pa
<p>61b.5</p>khrag 'dzag pas khyab par bsams te/ g.yas pa'i mthe bo dang srin lag gis bzung la/ khro bo'i brjod pa kho nas gsang sngags bzlas pa bya'o/ /'di la gang gi tshe rim gyis zlos pa de'i tshe/ sa bon yaM las zhe sdang gshin rje'i dgra la sogs pa re re lha mo dang bcas par spro ba dang / 
<p>61b.6</p>gsang sngags re re'i yongs su rdzogs par bya'o/ /'on te cig car du ni sa bon yaM las kyang zhe sdang gshin rje'i dgra nas/ ji srid mdzod ldan ma gshin rje'i dgra'i bar du dus gcig tu spro zhing / sngags kyang re re yongs su rdzogs par bya ste/ cig car ba'i phyogs la sku rdo rje la
<p>61b.7</p>sogs pa yang ye shes sems dpa'i sa bon dang lhan cig spro ba'o/ /'dir yang thogs pa dang / shin tu myur ba dang shin tu gsal ba dang / mi gsal ba dang / yang dag pa ma yin pa'i rnam par rtog pa spangs pa'i sngags pas ni grangs 'bum gyi phra mo'i dngos grub tu 'gyur
<p>62a</p>
<p>62a.1</p>ro/ /bye bas ni mkha' la spyod pa'i dbang po phyag rgya chen por gnas pa'o/ /de nas bzlas pas yid skyo ba na/ /ye shes 'khor lo mdun na bzhugs pa legs par mchod de/ bstod cing bdud rtsi bcu phul la/ oM AHhUM muHzhes pas gshegs su gsol
<p>62a.2</p>bar bya'o/ /yang dam tshig 'khor lo bdag nyid kyi yaM gi sa bon gyi nang du bcug la/ bdag nyid zhe sdang gshin rje'i dgra'i ngar 'dzin pa dang gnas par bya'o/ /thun mtshams bzhi po thams cad du 'di ltar sgrub pa 'di ni/ dpal gshin rje dgra'i las rab tu sgrub pa/ las dang po pa'i
<p>62a.3</p>rnal 'byor pa'i bya ba'o/ /gzhan ye shes cung zad babs pa dang / ye shes la dbang thob pa dang / ye shes la yang dag par dbang thob pa rnams kyis bsgrub par bya ba ni le'u bcu bdun pa'i rnam par bshad pa rgya cher 'grel pa 'dir yang ma smras so/ /de bzhin du bdud rtsi myang ba dang / 
<p>62a.4</p>gtor ma sbyin pa dag kyang / bdag gis le'u gsum pa dang drug pa'i rnam par bshad pa'i skabs su gsal bar byas pa kho nas shes so/ /phyogs dbang zla ba zhes grags pa/ /dpal ldan chos skyong de yi bkas/ /gshin rje'i dgra gang nag po yi/ /sgrub thabs cho ga rnams
<p>62a.5</p>gsal ba/ /zla ba'i zer gyis reg pa yis/ /ku mud rab tu rgyas 'dra ba/ /'di ni rnam sbyar dge gang des/ /'gro rnams 'chi bdag las rgyal gyur/ /gshin rje'i dgra nag po'i sgrub pa'i thabs/ /ku mu da kha bye ba zhes bya ba/ slob dpon rin chen 'byung gnas zhi ba'i zhal snga nas kyis
<p>62a.6</p>mdzad pa rdzogs so// //A tsAr+ya bi na tsan+d+ra dang / lo tsA ba dge slong chos kyi shes rab kyis bsgyur cing zhus te gtan la phab pa'o//[ {Da}]@##/ /rgya gar skad du/ kr-iSh+Na ya mA ri sA d+ha naM nA ma/ bod skad du/ dpal gshin rje gshed nag po'i sgrub pa'i thabs zhes bya ba/ 
<p>62a.7</p>dpal gshin rje gshed la phyag 'tshal lo/ /gus pa yis ni bla ma yi/ /zhabs kyi pad+mar phyag 'tshal te/ /bla ma'i zhal snga'i bka' drin gyis/ /nag po zhal gsum phyag drug pa'i/ /mdor bsdus pa yi sgrub thabs bshad/ /dang por rnal 'byor dbang phyug gis/ /dben
<p>62b</p>
<p>62b.1</p>pa'i gnas su 'dug nas ni/ /stong pa'i sems la mnyam gzhag ste/ /snying ga pad+ma 'dab brgyad bsam/ /de steng nyi ma'i dkyil 'khor ro/ /de yi steng du hUM bsams te/ /hUM las 'od byung mdun du ni/ /bla ma mkha' 'gro bzhugs par bsam/ /phyag 'tshal ba dang mchod byas la/ /sdig
<p>62b.2</p>bshags la sogs tshogs bcu bsag /de nas snying ga'i hUM las ni/ /'od byung lus ngag bag chags rnams/ /bsregs nas stong pa nyid du bsgom/ /de ni ye shes tshogs yin no/ /sems ni hUM gi rnam par bsam/ /hUM las rdo rje rtse lngar gyur/ /rdo rje las ni skur bskyed do/ /zhal gsum
<p>62b.3</p>phyag drug sku mdog nag /g.yas dkar g.yon dmar dbus mthing zhal/ /spyan gsum mche ba gtsigs pa'i zhal/ /dbu skra kham nag gyen du brdzes/ /rdo rje ral gri gri gug gsum/ /g.yas pa yi ni phyag na bsnams/ /'khor lo pad+ma thod pa gsum/ /g.yon gyi phyag na bsnams
<p>62b.4</p>pa yi/ /g.yas bskum g.yon brkyang gsus po che/ /lha mo phag mos mgul nas 'khyud/ /phag mo zhal gcig phyag gnyis ma/ /g.yas pa gri gug ban+d+ha g.yon/ /gtso bo'i sku la 'khyud pa'i tshul/ /gnyis su med pa'i gnas su bzhugs/ /mig dang lus sogs
<p>62b.5</p>dbang po drug /sangs rgyas drug kyang yod par bsam/ /sku gsung thugs kyang byin gyis brlab/ /snying ga'i hUM las 'od byung bas/ /ye shes mkha' 'gro spyan drangs la/ /tshig gi dbang yang blang bar bya/ /bcom ldan de bzhin gshegs pa kun/ /bcom ldan mnga' bdag chen po
<p>62b.6</p>rnams/ /khyed kyis bdag la dbang bskur stsol/ /de skad bdag gis dbang blangs pas/ /ye shes bdud rtsi'i chu rgyun gyis/ /bdag gi spyi bor dbang bskur bar/ /rigs lnga cod pan gyur par bsam/ /mchod dang bstod dang bdud rtsi bza'/ /rdo rje'i bzlas pa bya ba ste/ /bzlas pa'i
<p>62b.7</p>sngags ni 'di yin no/ /oM hrIHSh+T+r-iHwi kr-i tA na na hUM hUM phaT phaT swA hA/ /thams cad grub pa'i don du bzlas/ /gtor ma'i sngags ni 'di yin no/ /oM a kA ro mu khaM sarba d+harmA NAM ad+ya nutapan+natwAta oM AHhU~M phaT swA hA/ bar chad thams cad bsrung ba'i phyir/ /des ni gtor ma sbyin par bya/ /des ni
<p>63a</p>
<p>63a.1</p>bskyed pa'i rim pa'o/ /de nas rnal 'byor ngal bso bya/ /snying ga'i hUM gi 'od zer gyis/ /khams gsum ma lus kun la khyab/ /kun kyang sangs rgyas sku ru gyur/ /gyur pa kun kyang bdag la bsdu/ /bdag kyang hUM la bsdu byas la/ /hUM yang thig ler
<p>63a.2</p>gyur par bsgom/ /lhag ma'i rtog pa spangs pa ste/ /yang dag bde ba'i rnam pa'o/ /phyag med zhal med kha dog med/ /mchog tu dga' ba'i mtshan nyid do/ /'di byas bsod nams gang thob des/ /sems can thams cad sangs rgyas shog /nag po zhal gsum phyag drug pa'i
<p>63a.3</p>mdor bsdus pa'i sgrub thabs rdzogs so// //[{Db}]@##/ /rgya gar skad du/ kr-iSh+Na ya mA ri kro d+ha rA dza ba tra sa ra sA d+ha naM nA ma/ bod skad du/ khro bo'i rgyal po gshin rje'i gshed nag po dus mthar phyin pa'i sgrub thabs zhes bya ba/ bcom ldan 'das gshin rje gshed la phyag 'tshal
<p>63a.4</p>lo/ /spros bral thugs su chud bdag 'gro ba kun khyab pa/ /ma lus bdud 'joms thogs med khro bo kun gyi gtso/ /pad+ma rdo rje snyoms 'jug zhi bde mdzes pas bsgyings/ /longs spyod rdzogs skur bzhengs pa'i snying po la btud de/ /sangs rgyas thugs kyi rgyud rgyal 'bum pa
<p>63a.5</p>thu bo che/ /na da ku be ra la yab kyis rjes gdams shing / /de yis de nyid bsdus pa'i byang chub sems chen po'i/ /rnam par rgyal ba gshed rgyud las byung bshad par bya/ /'gro kun sangs rgyas snying po ste/ /gtso bo mi yang dad ldan brtan/ /ral gri pad+ma skyon med gnas/ /cod pan
<p>63a.6</p>brgyan pa mthong bar bya/ /mtha' yang mi gnas gtso bo la/ /dmigs dang pad+mos rjes bzung nas/ /rgyal por dran pa byas nas kyang / /lhag pa'i lha rnams spyan drang ngo / /rnam dag bdun gyis sbyangs pa la/ /tshangs pa bzhi yi sems gnas nas/ /'phrog pa med pa'i snying po
<p>63a.7</p>nyid/ /thog mtha' med pa dmigs par bya/ /oM shU n+ya tA dz+nyA na badzra swa b+hA wa At+ma ko\u0f85haM/ yi ge gsum gyi rang bzhin ni/ /bde gsal stong pa'i rang bzhin nyid/ /thog mtha' med nas sems can la/ /gnas phyir rig pa nyams mi bya/ /hUM las re pha byung nas su/ /nyi
<p>63b</p>
<p>63b.1</p>dkyil rdo rje 'khor lo bsgom/ /de rjes hUM las hUM byung ste/ /rdo rje sems dpa' chos 'byung gnas/ /sku gsung thugs kyi phyag rgyar ldan/ /pad+ma rdo rjes mtshan byas pa'o/ /gong mtshungs b+h+rUM las gzhal yas khang / /oM las rtag pa sna tshogs mnyam/ /gdan ni rjes
<p>63b.2</p>mthun gnas pa'o/ /a las mar ldan nyi ma zla/ /mnyam pa hUM las rdo rje ste/ /sku yi gzi brjid bsdus nga rgyal/ /rgyud gshed rdo rje 'dzin pa bsgom/ /phab pa'i sbyor ldan byang chub sems/ /yongs 'gyur thabs dang shes rab sku/ /yig 'bru lnga yis gang ba las/ /'phros
<p>63b.3</p>pa'i lha mos bskul nas bzhengs/ /chos kun bdag pos bsgom par bya/ /oM d+harma d+hA tu swa b+hA wa At+ma ko\u0f85haM/ ya las skyes pa'i gshin rje gshed/ /in+d+ra nI la'i mdog 'dra ba/ /g.yas dkar g.yon dmar phag mos 'khril/ /ma he ser skya la bskum brkyang / /g.yas pa gri
<p>63b.4</p>gug g.yon thod pa/ /rdo rje ral gri 'khor lo pad/ /thod pa lnga yis dbu brgyan cing / /dbu skyes gyen 'greng brgyad kyis brgyan/ /rlon pa khrag 'dzag lnga bcu 'phyang / /me dpung nang na gnas par bsgom/ /rang mtshungs ye shes sems dpa' ni/ /cho ga gsum dang ldan pas
<p>63b.5</p>so/ /yi ge lnga rdzogs de bzhin gshegs/ /rigs kyi mdog dang mtshun mar ldan/ /sku ni mtho gang tshad yin te/ /phra mo lnga ni tshon gang ngo / /sku gsum rab tu thob bya'i phyir/ /lus ngag yid gsum byin brlab bya/ /spyi gtsug rtag pa'i rgyal po ste/ /mgrin par rdo rje nyi
<p>63b.6</p>ma bsgom/ /snying gar mi bskyod rdo rje 'chang / /oM AHhUM/ mig la sa yi snying po ste/ /rna ba la ni rdo rje 'dzin/ /sna la nam mkha'i snying po mchog /lce la 'jig rten dbang phyug mgon/ /sgrib pa rnam sel lus la dgod/ /kun du bzang po yid kyi'o/ /k+ShiM dziM khaM gaM kaM saM/ /cho ga
<p>63b.7</p>gsum dang ldan pa la/ /oM dang hUM gis spel bar bya/ /rdo rje lnga ni mchod byas la/ /gsol btab dbang gis mi bskyod 'gyur/ /mi bzad rdo rje 'khor lo nyid/ /mchod bstod byas la dgug gzhug bya/ /oM badzra sa twa sa ma ya/ tsakra maN+Dal d+hA tu dzaHhUM ba hoHsa ma ya s+t+waM a\u0f85haM/ a la
<p>64a</p>
<p>64a.1</p>la la la ho/ /a a a a/ rdo rje nam mkha' byin rlabs la/ /bskyod pas lnga 'gyur byang chub sems/ /mkha' yi pad+mar rdzus skyes nas/ /sa dgur bskyed la rab rgyas sku/ /ba spu'i bu ga che nas spro/ /sangs rgyas sprin yang rjes bsams nas/ /rigs kyi
<p>64a.2</p>don yang bsgrub par bya/ /oM badzra d+h+r-ika ya hUM/ oM dzi na dzika k+She hUM/ oM rat+na d+h+r-ika ma hUM/ oM A ro l-ika me hUM/ oM pradz+nyA d+h+r-ika da hUM/ shar du gti mug gshed po ste/ /lho ru nga rgyal gshed po'o/ /nub tu 'dod chags gshed po ste/ /byang du phrag dog gshed po'o/ /shar la 'od zer gzhan
<p>64a.3</p>rnon po/ /dkar ser dmar ljang rang 'od rig /rigs kyi bdag po'i phyag rgya 'dzin/ /gzhan ni go rims sbyor shes pa'o/ /Na yo nI ra 'phros pa las/ /byang chub sems kyis rab rgyas pa'i/ /tsartsi kA sogs lha mo yis/ /mchod pas rab tu mnyes par bya/ /de nas rdo rje dril 'chang bas/ / 
<p>64a.4</p>bstod pa yang ni ched du brjod/ /dam tshig bzang po byin brlabs nas/ /rdo rje hUM gis myang bar bya/ /spro ba chen po 'jig rten khams/ /thog ma med pas bsdus byas nas/ /du mar brtson 'grus ldan yid kyis/ /yang dang yang du goms par bya/ /rdo rje snying ga'i dkyil 'khor la/ /yid skyob bkod
<p>64a.5</p>nas bzlas par bya/ /oM hrIHSh+T+r-iHwi kr-i tA na na hUM hUM phaT phaT/ rim dang cig car sbyor ba yi/ /sems can don du bzlas par bya/ /zla ba'o cog gi bcu bzhi la/ /dri chus byugs pa'i dkyil 'khor ni/ /gru gsum ldan zhing me tog spras/ /mchod pa bzang ldan gtor mas bkang / /mi rus
<p>64a.6</p>lnga bcu tham pa la/ /khrag gi sbags pa'i mgo bor bsgom/ /ri lu re kha gshed nag pos/ /brgyan pa khri yi bar du bzlas/ /mchod pa rnams kyis mnyes byas la/ /gsol btab gtor ma dur khrod sbyin/ /oM in+d+rA ya hrIH/ ya ma ya Sh+T+r-iH/ ba ru NA ya wi/ ku be rA ya kr-i/ I shwA nA ya ta/ 
<p>64a.7</p>ag+na ye a/ nai r+r-i ta ye na/ bA ye be+e ya na/ tsan+d+rA ya hUM/ sUR+YA ya hUM/ brah+ma NA ya phaT/ ba su d+ha rA ya phaT/ be+e ma tsi tra ya swA/ sarba b+hu te b+h+yo hA/ hi hi hi hi hUM/ pheM pheM pheM pheM phaT swA hA/ gad mo chen mo brgyad brgad nas/ /gnang ba byin nas gshegs par bsam/ /'di ni bsnyen
<p>64b</p>
<p>64b.1</p>pa'i cho ga'o/ /srid pa gsum gyi 'khor lo ni/ /dbang po skye mched stong pa yi/ /lcags kyi khang pa bcu bdun gyi/ /rdo rje snying po dgod par bya/ /chu yi dkyil 'khor shing rta dang / /ce spyang rgyug pa lta bu'o/ /sbyor ldan man ngag dam pa ni/ /dam pa'i zhal las shes par
<p>64b.2</p>bya/ /las dang rjes mthun 'khor ni/ gzhan du rgya cher bshad pas na/ /'dir ni mang du ma smos so/ /ya ma rA dza sa do me ya/ ya me do ru Na yo da ya/ ya da yo ni ra ya k+She ya/ yak+She yats+tsha ni rA ma ya/ zhi ba'i mthar ni swA hA/ rgyas dang dbang la oM dang ho/ /drag po phaT kyis brtan par bya/ / 
<p>64b.3</p>phrin las bzhi ni 'grub par 'gyur/ /rgyud dang bstan bcos mkhas pa bdag min te/ /dam pa bla ma'i zhabs la brten nas chos 'di byas/ /rgyud kyi mngon rtogs nges par byin pa'i yon tan dpal/ /dad dang shes rab snying rjer bcas rnams nges sgrol shog /bsnyen dang sgrub pa'i
<p>64b.4</p>cho ga'i rim/ /zab mo'i sgrub pa rnyed dka' ba/ /nor bu lta bu'i gzhung 'di yis/ /'gro kun gshin rje gshed nag shog /khro bo'i rgyal po gshin rje gshed nag po'i dus mthar phyin pa'i sgrub pa'i thabs zhes bya ba rdzogs so// //rgya gar gyi mkhan po shrI paN+Di tas mdzad pa'o/ /rnal
<p>64b.5</p>'byor pa bsod snyoms pa pradz+nyA shrI dz+nyA na kIrti sa rang 'gyur du bsgyur ba'o/ /[ ]@##/ /rgya gar skad du/ kr-iSh+Na ya mA ri sA d+ha naM nA ma/ bod skad du/ gshin rje gshed nag po'i sgrub thabs zhes bya ba/ dpal rdo rje sems dpa' la phyag 'tshal lo/ /rje btsun rdo rje sems bdag
<p>64b.6</p>sngags/ /'jigs byed dpa' bo dgra nag la/ /btud de brgyud rim las rnyed pa/ /dngos grub 'byung phyir bshad par bya/ /rang gzugs rdzogs pa'i snying ga ru/ /ya yig las ni 'gro bar sbyang / /bdun po yis kyang sbyang byas nas/ /tshangs pa'i gnas la gzhag par bya/ /stong pa'i
<p>64b.7</p>snying po gsal bar bsam/ /bsrung ba pad+mar ldan pa'i nang / /chu skyes ri bong can rnon po/ /byang chub rgyu yi gshin rje gshed/ /rtsa ba'i zhal gyi khyad par can/ /zhu ba'i thig le byang chub sems/ /ya las mtshan ma bsdu bar bya/ /de las 'jam dpal gshin rje gshed/ /in+d+ra nI la
<p>65a</p>
<p>65a.1</p>lta bu ste/ /g.yas dang g.yon pa dkar dang dmar/ /phag mo de mtshungs dam 'khyud pa/ /gri gug thod pa rtsa ba'i phyag /rdo rje bar dang tha ma gri/ /gzhan na 'khor lo pad+ma 'dzin/ /thod pa lnga yi dbu rgyan can/ /ser brdzes spyan dgu bzlog cing 'gyur/ /lnga bcu'i do
<p>65a.2</p>shal mnyam du dpyangs/ /gdug pa brgyad kyis sku brgyan cing / /rus pas brgyan cing dum bus sgeg /mtshon cha bcu gnyis 'khrug par bsam/ /ma he la bzhugs srid rtser 'bar/ /sku gsung thugs dang skye mched dang / /dbang dang byin rlabs mchod dang bstod/ /bdud
<p>65a.3</p>rtsi myong dang spro bsdu dang / /bzlas pa'i rim pa'i man ngag las/ /shes pas dngos grub 'grub par 'gyur/ /oM kA la rU pa hUM/ oM ya ma rA dza/ sa do me ya/ ya me do ru/ Na yo da ya/ ya da yo ni/ ra yak+She ya/ yak+She yats+tsha/ ni rA ma ya/ hUM hUM phaT phaT swA hA/ oM hrIH Sh+T+riH wi kr-i tA na na
<p>65a.4</p>hUM hUM phaT phaT swA hA/ drug pas gtor ma bsnyen par bya/ /sum cu brgyad pas nye bar bsnyen/ /bco lnga pas ni thams cad bsgrub/ /las kyi 'khor lo bskor bar bya/ /gshed nag rgyud dang 'byung ba las/ /rnyed de sgrub thabs 'di bris pas/ /blo ni rab dag gyur nas kyang / /gshin
<p>65a.5</p>rje gshed du 'gyur bar shog /gshin rje gshed nag po'i sgrub thabs/ slob dpon mkhas pa chen po dpal mar me mdzad kyis mdzad pa rdzogs so// //rnal 'byor pa pradz+nyA shrI dz+nyA shrIj+nyA na kIrtis rang 'gyur du mdzad pa'o/ / @##/ /rgya gar skad du/ bai ro tsa na ya mA ri no pi ka nA ma/ bod skad du/ 
<p>65a.6</p>gshin rje gshed rnam par snang mdzad kyi mngon par rtogs par zhes bya ba/ rdo rje sems dpa' la phyag 'tshal lo/ /sangs rgyas rdo rje rtag pa'i dpal/ /me long ye shes byang chub sems/ /'od gsal rdo rje kun zhi ba/ /gti mug rdo rje la phyag 'tshal/ /sa rnams pha rol bgrod pa'i lam/ / 
<p>65a.7</p>rtag pa'i sgrub thabs bshad par bya/ /dang por sngags pas snying rje dran pas rang lus rdzogs pa dang / /snying gar sa bon gsal ba las ni dam pa rnams bsams nas/ /sangs rgyas chos dang dge 'dun gsum gyi yon tan bsam byas nas/ /bsod nams rgya cher rab tu rgyas pa'i tshogs rab
<p>65b</p>
<p>65b.1</p>bsag par bya/ /byams dang snying rje dga' dang btang snyoms ldan pas stong pa bsgom/ /srung ba'i 'khor lo byas nas pad+ma zla ba rgyas pa'i steng / /k+She yig gyur bas chos kyi 'khor lo dmar zhing 'od 'phro ba/ /bsdu ba'i de nyid las ni rtag pa'i skur gyur pa de khro la sgeg /rtsa ba'i zhal dang gzhan
<p>65b.2</p>gnyis dkar sngo dmar zhing phyag drug yum dang bcas/ /gri gug 'khor lo ral gri pad+ma rin chen chu skyes rab tu 'khrugs/ /glang chen stag gi pags pas stod dang smad dkris mi mgo rlon 'dzag pa/ /thod pa drug ldan skra ni dmar ser gyen brdzes sprul brgyad yan lag spras/ /me dkyil na
<p>65b.3</p>bzhugs ye shes sems dpa' gsal nas yan lag drug byas te/ /rlung dang me dang thod pa snod mchog sgron ma bcu yis kha bkab nas/ /bskyod dang 'bar bas glang po la sogs bcur gyur sbyor ba'i sems bab nas/ /oM AH hUM/ byin rlabs rdo rje'i sbu gus rab drangs mnyes byas spro
<p>65b.4</p>bsdus thim/ /rdo rje rtag pa rim gyis bskyod la rab thim nas ni lhan cig skyes pa'i dga' ba bsam/ /yod dang med pa las 'das spros bral nam mkha' lta bu'i byang chub sems dran nas/ /rmi lam sad pa'i rnal 'byor phung po khams rnams kun spangs de bzhi nas ni ldang ba brtsam/ / 
<p>65b.5</p>khams sogs bde ba chen por mdog gyur gzugs brnyan lta bur rab rtogs 'di ni rgyal sras bdag /snying po nyi zer lta bur rdo rje'i bzlas pa 'gro ba kun la phan par bya phyir 'bum du bzlas/ /rnal 'byor sgyu ma'i gzugs kyis steng 'og la spyod 'jig rten don 'gyur thams cad gshin
<p>65b.6</p>rje gshed thob shog /oM dzin dzika mo ha ra ti/ hUM hUM hUM phaT phaT swA hA/ gshin rje gshed po rab 'jigs pa/ gti mug rdo rje'i ngo bo khyod/ /ston pa sangs rgyas kun rang bzhin/ /rdo rje mi 'jigs phyag 'tshal bstod/ /sgrub thabs sangs rgyas la 'jug pa/ /bskyed pa dang ni rdzogs
<p>65b.7</p>pa'i rim/ /gong ma'i go 'phang ston pa po/ /sngags rnams sgrib pa grol gyur cig /gshin rje gshed rnam par snang mdzad kyi mngon rtogs zhes bya ba/ rgya gar gyi mkhan po mkhas par grags pa/ dpal mar me mdzad kyis mdzad pa rdzogs so// //rnal 'byor pa pradz+nyA shrI dz+nyA na kIrtis rang
<p>66a</p>
<p>66a.1</p>'gyur du mdzad pa'o//[ #]@##/ /rgya gar skad du/ rat+na saM b+hA wa ya mA ri sA d+ha naM nA ma/ bod skad du/ gshin rje gshed rin chen 'byung ldan gyi sgrub thabs zhes bya ba/ dpal rdo rje sems dpa' la phyag 'tshal lo/ /gzhan don yid bzhin 'byung gnas rin
<p>66a.2</p>po che/ /re 'dod skong mdzad rin chen 'byung gnas rgyal/ /kun rtog bral ba mnyam pa nyid ye shes/ /ser sna 'joms mdzad de la phyag 'tshal te/ /nga rgyal rab rgyas ser sna de don du/ /phra ma mthar mdzad rab tu bshad par bya/ /byang chub sems dang shes rab ni/ /snyoms 'jug dran pa'i sngags
<p>66a.3</p>pa yis/ /skad cig lha yi rnal 'byor pas/ /spro dang bsdu ba rab tu bya/ /bla ma rje dpal mgon po dang / /sdu gu lha sogs rab dmigs te/ /phyag 'tshal la sogs khyad par ni/ /ma lus lus pa med par bya/ /sangs rgyas kun gyi lam gyur pa'i/ /go rims tshangs pa'i gnas
<p>66a.4</p>rnams bsgom/ /rang bzhin stong pa rkyen gyis te/ /ye shes tshogs rab bsag par bya/ /ma yig hUM gis sna tshogs las/ /srung ba'i 'khor lo 'bar ba'o/ /chu skyes thabs dang shes rab ste/ /ma las rin chen zur brgyad pa/ /spro bsdu'i nga rgyal gsal bar bya/ /oM rat+na saM b+hA wa
<p>66a.5</p>At+ma ko\u0f85 ho/ de las gyur pa'i rdo rje ni/ /btso ma gser gyi mdangs mnga' zhing / /rang 'od dang mtshungs rig mar ldan/ /zhal gsum g.yas g.yon sngo dang dkar/ /spyan dgu mche gtsigs phyag drug pa/ /gri gug thogs pa rtsa ba'i phyag /rin chen ral gri 'khor lo pad/ /g.yas dang g.yon
<p>66a.6</p>la rim gyis sbyar/ /dbu skra ser brdzes gdug pa'i rgyan/ /lnga bcu'i phreng dang dur khrod spras/ /'od zer rno dang me dpung 'bar/ /mi phyed rab tu 'khyud pa'o/ /sa bon rdzogs dang mig la sogs/ /k+ShiM dziM khaM gaM kaM saM las/ /rdzogs pa drug ni byang chub sems/ /oM AHhUM las sku gsung thugs/ / 
<p>66a.7</p>'phros pas rin dbang gshin rje gshed/ /rab gnas rang dzaHhUM baM hoH/ /rnam 'phrul mchod pa byang chub sems/ /bstod pa rgyud rgyal ji snyed bzhin/ /rlung me thod pa sgron me bcu/ /byin rlabs bdud rtsi myangs nas kyang / /spro bsdu byas nas bzlas pa brtsam/ /oM rat+na d+h+r-ika dwe Sha ra ti/ 
<p>66b</p>
<p>66b.1</p>hUM hUM hUM phaT phaT swA hA/ stong gi nus pa khyad par rnyed/ /mkha' 'gro ma yang de dbang 'gyur/ /khri yis 'byung po las kun byed/ /bye bas rgyas dang brlag 'gyur te/ /bye ba lnga bzlas tshad dang bral/ /shin tu rab zhi bsdus pa ni/ /chu yi snying po de bzhin du/ /chur 'gyur rang gi gdos 
<p>66b.2</p>dang bral/ /dngos med mnyam par bsgom par bya/ /bdag gis rab phye la sogs ma bshad dang / /byang chub la mos sgrub po 'ga' tsam las/ /nga rgyal gshin rje gshed kyi sgrub pa brtsams/ /'dir mos rdo rje'i sa la thogs med shog /gshin rje gshed rin chen 'byung ldan gyi sgrub
<p>66b.3</p>thabs zhes bya ba/ slob dpon chen po dpal mar me mdzad kyis mdzad pa rdzogs so// //rnal 'byor pa pradz+nyA shrI dz+nyA na kI rtis rang 'gyur du mdzad pa'o//[ #]@##/ /rgya gar skad du/ a mi tA b+hA hr-i da ya rA ga ya mA ri sA d+ha naM nA ma/ bod skad du/ 'od dpag tu med pa'i snying po 'dod
<p>66b.4</p>chags gshin rje gshed sgrub pa'i thabs zhes bya ba/ dpal rdo rje sems dpa' la phyag 'tshal lo/ /sku gsung thugs dbyer med pa yi/ /'dod chags che la phyag 'tshal te/ /gang zhig mngon zhen 'jigs byed pa/ /'dod chags rdo rje'i sgrub thabs bshad/ /dad ldan shes rab snying rje
<p>66b.5</p>yis/ /don bcas gzhan don gtsor 'dzin pas/ /sbyin pa la sogs legs sbyangs te/ /yid skyob sngags 'di brtsam par bya/ /dang por sngags pas khrus byas nas/ /nang tshangs can gyi stan bting la/ /rang gi snying nyid bskul bar bya/ /phyag 'tshal la sogs 'dus byas dang / /theg
<p>66b.6</p>chen cho ga bzhi dag dang / /stong pa'i rang bzhin de nyid kyis/ /bdag rgyud yongs su dag par bya/ /bdud rnams zhi bar bya phyir dang / /sangs rgyas zhing rnams dag pa'i phyir/ /bsrung dang chu skyes bsgom par bya/ /mtshon cha rgyas dang 'od zer sna/ /baM dang raM las byung ba yi/ /nyi ma sa bon
<p>66b.7</p>me yig las/ /bcu drug mda' bcas lnga 'od zer/ /bsdus nas byin gyis brlab par bya/ /oM a mi tA b+hA hr-i da ya rA ga ya mA ri At+ma ko\u0f85 haM/ gyur pas rdo rje snang mtha' yas/ /pad+ma rA ga'i mdangs dang mnyam/ /g.yas g.yon zhal ni sngo dang dkar/ /rang rig yum ni thabs dang
<p>67a</p>
<p>67a.1</p>mtshungs/ /stod smad stobs 'jigs pags pa gnyis/ /gri gug thod pa ral gri dang / /'khor lo rin chen shin tu 'khrug /sbrul dang rus pas rnam brgyan pa/ /dbu skra mdzes la spyan mig 'khrug /mche gtsigs 'bar ba'i me dpung bsgom/ /rdo rje mig dang
<p>67a.2</p>rna sna lce/ /lus yid la ni sa snying sogs/ /rdo rje sku gsung thugs ldan bsam/ /mi bskyod la ni dbang blang ste/ /dbu la gshed rje gshed po bsgom/ /sgro bzhi'i sngags kyis bcug nas kyang / /tsartsi kA sogs rnam 'phrul mchod/ /gshin rje gshed po rab
<p>67a.3</p>'jigs pa/ /'dod chags rdo rje ngo bo khyod/ /'dod chags chos kyi 'byung gnas brnyes/ /dbyangs mchog gsung la phyag 'tshal bstod/ /oM AHhUM gis byin gyis brlab/ /bdud rtsi myangs la spro bsdu bya/ /sngags pas ji srid mi skyo'i bar/ /bzlas zhing spro bsdu rgyas par bya/ /oM A ro
<p>67a.4</p>lika rA ga ti hU~M hU~M hU~M phaT swA hA/ /thams cad 'dod chags rjes dran nas/ /'dod chags chen por rab dmigs te/ /tshad med yi ge spangs pa yis/ /a don bsam mi khyab pa bsgom/ /snying rje sad pas langs nas kyang / /phyag rgya bkrol la spyod lam bya/ /thams cad du ni nga rgyal
<p>67a.5</p>bdag /sbangs nas dam tshig nyams pa yin/ /bdag gi 'dod chags rgya mtshor nub rnams la/ /'khor ba'i mtsho la bde ba'i gru btsugs te/ /gsung gi dbang phyug sgrub thabs 'di byas pas/ /'gro kun pad+ma bzhin du dri med shog /'od dpag tu med pa'i snying po 'dod chags gshin
<p>67a.6</p>rje gshed kyi sgrubs thabs zhes bya ba/ /slob dpon mar me mdzad pa rdzogs so//[ #]@##/ /rgya gar skad du/ /badzra tI k+Sh+Na ya mA ri sA d+ha naM nA ma/ bod skad du/ gshin rje gshed rdo rje rnon po zhes bya ba'i sgrub thabs/ /dpal rdo rje sems dpa' la phyag 'tshal lo/ /dam tshig sems
<p>67a.7</p>can don byed cing / /nan tan ye shes phyir mi ldog /mar gad ljang gu'i mdog 'dra la/ /rab tu dang bas btud byas te/ /brtul zhugs thogs pa med pa yis/ /las kyi don kun rab 'grub phyir/ /dgra nag rgyud la nyer bsten nas/ /phrag dog rdo rje'i sgrub thabs bshad/ /dpal ldan g.yo sgyu
<p>67b</p>
<p>67b.1</p>med pa yis/ /bla ma mgon la btud sbyangs te/ /bum sogs dbang ni thob nas kyang / /dam bcas nas ni bsgrub par bya/ /rang nyid lhag pa'i lhar dmigs te/ /snying gar ri bong can gyi dkyil/ /ng+hIHyig 'od zer lnga ldan las/ /zhing gnyis ma lus sbyang bar bya/ /khyad par yul la brten
<p>67b.2</p>nas kyang / /phra rab lus kyi phyag 'tshal bya/ /tsa rtsi la sogs rnam 'phrul gyis/ /phyi nang gsang ba'i mchod pa bya/ /sdig sogs dag par byas nas kyang / /rje btsun pa ni mkha' la gshegs/ /don dam kun rdzob byang chub sems/ /tshangs pa'i gnas dang stong pa bsgom/ /oM shU n+ya tA
<p>67b.3</p>dz+nyA na badzra swa b+hA wa At+ma ko\u0f85 haM/ nyi dkyil 'od zer lnga ldan pa'i/ /hUM las srung ba'i 'khor lo bsam/ /pad+ma'i steng du nyi ma ste/ /d+hIHlas ut+pal ral grir gyur / /spro bsdus sku gsung thugs bcug ste/ /gyur pas phrag dog gshin rje gshed/ /mar gang ljang gu lta bur mdzes/ /sdo dang
<p>67b.4</p>dkar ba g.yas g.yon zhal/ /rang 'dra yum ni cung zad skem/ /'khyud cing yang dag mdzes par ldan/ /gri gug ral gri 'khor lo dang / /thod pa rin chen chu skyes 'bar/ /stong smad glang chen stag lpags bsnams/ /rtog med go cha phreng bar dbyangs/ /glu brgyad phuT sgra mche ba gtsigs/ / 
<p>67b.5</p>me dkyil nang na bzhugs pa la/ /sku gsung thugs la rdo rje gsum/ /skye mched drug la byang chub sems/ /dbang bskur spyi bor gshin rje gshed/ /sgo bzhi'i sngags kyi byin gyis brlabs/ /rnam 'phrul mchod pa bsam mi khyab/ /phrag dog rdo rje'i ngo bo khyod/ /gshin rje gshed po
<p>67b.6</p>las kun byed/ /sku yi rdo rje rab 'dra ba/ /ral gri phyag la phyag 'tshal bstod/ /rlung dang mes ni pad+ma sbyangs/ /ye shes zhu ba gsum byin brlab / /rdo rje sbu gus mchod byas pas/ /sangs rgyas thams cad mnyes par 'gyur/ /spro dang bsdu ba'i rnal 'byor ni/ /kun rdzob bden pa bla med yin/ / 
<p>67b.7</p>khab len rdo yi rnam pa ltar/ /bde ba'i ye shes 'dzin byed pa/ /chos kun ro gcig pa yin te/ /nan tan ye shes zhes bya'o/ /rgyud rgyal gsang ba 'dus sogs kyi/ /dgongs pa bskyed dang rdzogs pa'i rim/ /rgyud gzhung thams cad 'gal med 'dis/ /'gro rnams nye bar 'tsho gyur cig / 
<p>68a</p>
<p>68a.1</p>gshin rje gshed rdo rje rnon po zhes bya ba'i sgrub thabs/ slob dpon chen po mar me mdzad kyis mdzad pa rdzogs so// //rnal 'byor pa pradz+nyA shrI dz+nyA na kIrtis rang 'gyur du mdzad pa'o// @##/ /rgya gar skad du/ /badzra tsartsi kA sA d+ha naM nA ma/ bod skad du/ rdo rje sems ma
<p>68a.2</p>bde ba'i sgrub thabs zhes bya ba/ dpal rdo rje sems dpa' la phyag 'tshal lo/ /thabs kyi rgyal po la 'dud shes rab go cha can/ /byams pa rnam par dag pas sems can brtse skyong ba/ /thabs chen sang pa'i mda' yis ma rig srog gcod cing / /gti mug rnam par dag pa ye shes yul
<p>68a.3</p>can la/ /btud de zhe sdang thams cad rnam par mthar byed cing / /snying po 'khor lo bsgrub phyir rab tu bshad par bya/ /dang po sngags pas tho rangs cha/ /khrus kyi bum pa legs byugs nas/ /gur gum chus byugs rdo dag gis/ /sgo dgu la ni brdeg par bya/ /de nas gos sogs tshul
<p>68a.4</p>bsdams nas/ /shu kra dkar po'i maN+Dal bya/ /bdag nyid lha ru gsal ba yis/ /rnam dag bdun dang tshad med bzhi/ /byas nas phyi nang chos la blta/ /sngags rkyen gyis ni rnam thar bsgom/ /bdag bsrung ba ni ye shes la/ /gzhan bsrung 'khor lo chen po'o/ /ma chags dang ni 'od
<p>68a.5</p>zer bsil/ /dza las chos kyi 'khor lo bskor/ /spro bsdus nga rgyal brtsam par bya/ /oM badzra tsartsi kA At+ma ko\u0f85 haM/ gyur pas sku mdog dkar la zhi/ /cung zad skem zhing phra la 'jam/ /dkar sngo dmar ba'i zhal gsum ma/ /gri gug 'khor lo ral gri dang / /thod pa rin chen chu skyes
<p>68a.6</p>'dzin / /stag gi pags pas smad dkris te/ /dbu skra ser brdzes thod pa lnga/ /dbu rgyan lnga bcu'i phreng ba can/ /zhi zhing sgeg pa me dbus dkyil/ /g.yon bskum g.yas pa brkyang bas gnas/ /rang snying sa bon rdzogs pa dang / /yig 'bru gsum la rdo rje gsum/ /skye mched la ni
<p>68a.7</p>rdo rje drug /rig pa'i dbang bskur gshin rje gshed/ /dzaH hUM baM hoH rab thim nas/ /ba spu bu ga chen po'am/ /yang na snying ga'i rnam 'phrul dang / /phyi nang gsang ba'i mchod pa bya/ /lag pa rdo rje dril ldan pas/ /rdo rje zhi ba byang chub sems/ /gti mug rdo rje nyid dbyer med/ /chos kyi
<p>68b</p>
<p>68b.1</p>dbyings kyi bdag chen po/ /rdo rje sems dpa' phyag 'tshal bstod/ /spro dang bsdu ba byed pa'am/ /ji srid mi skyo'i bar du bya/ /zhi rgyas dbang dang drag po yis/ /phrin las mthun par gsang sngags bsgrub/ /oM mo ha ra ti badzra hUM hUM hUM phaT phaT swA hA/ rdo rje tshig ni mi gsal zhing / /sngags
<p>68b.2</p>pa'i yid gsal bzlas par bya/ /gal te spros pa'i rnal 'byor gyis/ /ngal ba gso ba 'di lta ste/ /chos kun zhi ba rim bzhin du/ /pad+ma chos 'byung la thim bya/ /chos kun yi ge gsum ldan pas/ /go rims a yi sgras bskul te/ /skye med 'od gsal bsgom par bya/ / 
<p>68b.3</p>gti mug rab tu rmongs pa'i mun chen dang / /nga bdag 'ching chen rab tu gcad pa'i phyir/ /rgyud chen las byung bcom ldan mngon sum du/ /thos nas bris pa'i gzhung 'dis kun grol shog /rdo rje sems ma bde ba bsgrub pa'i thabs zhes bya ba slob dpon mkhas pa chen po mar me mdzad kyis mdzad
<p>68b.4</p>pa rdzogs so// //rnal 'byor pa pradz+nyA shrI dz+nyA na kIrtis rang 'gyur du mdzad pa'o//[ #]@##/ /rgya gar skad du/ badzra DA ki yo gi ni sA d+ha naM nA ma/ bod skad du/ rdo rje mkha' 'gro ma rnal 'byor ma'i sgrub thabs zhes bya ba/ dpal rdo rje sems dpa' la phyag 'tshal lo/ /sku mdog rang bzhin
<p>68b.5</p>rnam dag bde ba la spyod can/ /rnam par rtog pa bral bas phag mo'i zhal mnga' ba/ /btud de rdo rje mkha' 'gro ma ni rab bsgrub phyir/ /lhan cig skyes pa'i ye shes bde rnyed bshad par bya/ /sngags pa shes rab snying rjer ldan/ /sa bon las ni rkyen gyis bskyed/ /myu gu rang gi lhar ldan pas/ / 
<p>68b.6</p>tshogs bsags 'bras bu rdzogs pa'i phyir/ /dkyil 'khor chang gis byugs nas kyang / /rang byung me tog thig le dgod/ /bskus pa'i me tog sngon po dgram/ /phyag sogs bdag gis ci nus bya/ /dang po byams pa bsgom bya ste/ /gnyis pa snying rje'i rnam pa bsgom/ /gsum pa dga'
<p>68b.7</p>ba bsgom bya ste/ /gsum gyi tha ma btang snyoms so/ /chos kun stong pa nyid dag tu/ /shes pa'i rnal 'byor rig pa'i rgyun/ /yi ge ma ru gnas pa dag /nyi ma'i dkyil 'khor steng nyid du/ /thugs kyi yi ge bsrung ba bsam/ /pad+ma'i 'od zer bsil ba'i steng / /sa la rdo rje sngon po ste/ /spro bsdus nga
<p>69a</p>
<p>69a.1</p>rgyal dran par bya/ /oM dwe Sha ra ti badzra At+ma ko\u0f85 haM/ gyur pas rdo rje phag mo ste/ /in+d+ra nI la'i mdog 'dra ba/ /rtsa ba phag gdong rab sngo zhing / /de las gzhan pa dkar dang dmar/ /gri gug thod pa rtsa ba'i phyag/ /rdo rje ral gri 'khor lo pad/ /rim bzhin bkod pa'i sku mchog ni/ / 
<p>69a.2</p>g.yon bskum g.yas pa brkyang bas gnas/ /dbu dang sku ni dur khrod dang / /klu yis mdzes shing phreng ba ldan/ /me dpung nang na gzi brjid che/ /bskyed pa gsum la rdo rje che/ /drug la byang chub sems dpa' drug /rig pa'i dbang bskur gshin rje gshed/ /ye shes phag mos byin gyis
<p>69a.3</p>brlab/ /mchod pa'i rnam 'phrul snying las sprul/ /mi bskyod rdo rje ye shes che/ /zhe sdang bdag po thugs dbyer med/ /mi phyed rnam rtog rab gcod pa/ /rdo rje phag mo khyod phyag 'tshal/ /'phros pas snying ga'i sa bon te/ /sbyangs pa rang yid dang ba'i lhar/ /byas nas bsdu ba dag kyang bya/ / 
<p>69a.4</p>gal te skyo na gsang sngags bzlas/ /ye shes sems dpa'i dkyil nyi ste/ /rdo rje sngags ni 'bar bar bsam/ /oM dwe Sha ra ti badzra hUM hUM hUM phaT phaT swA hA/ stong dang khri dang bye bar bzlas/ /sngags pas dngos grub thob par 'gyur/ /rab tu zhi ba'i byang chub sems/ /yi ge kha dog dbyibs
<p>69a.5</p>kyang med/ /rnam par rtog pa kun spangs pa'i/ /skye 'jig med pa bsgom par bya/ /de la rten cing 'brel 'byung ste/ /phyag rgya bkrol la spyod lam bya/ /oM AH hUM muH/ /bdag gis rje btsun pha la rgyu rnyed pa/ /rtog bral chos sku gzugs sku snang sgrub thabs/ /phag mo rnal 'byor ma yi
<p>69a.6</p>sgrub thabs byas/ /'di yis dge thob thams cad grol gyur shog /rdo rje mkha' 'gro rnal 'byor ma'i sgrub thabs slob dpon mar me mdzad kyis mdzad pa rdzogs so//[ ]@#/ /rgya gar skad du/ badzra gI ti su kha ra da sA d+ha naM nA ma/ bod skad du/ rdo rje bde rgyas dbyangs can ma'i sgrub thabs
<p>69a.7</p>zhes bya ba/ /dpal rdo rje sems dpa' phyag 'tshal lo/ /shes rab pha rol phyin pa rgyal ba kun gyi yum/ /dri ma med pa'i gsung chen rdo rje dbyangs can ma/ /btud de sangs rgyas bde chen rab tu 'phel bya'i phyir/ /gsung gi pad+ma dri ma med pa'i sgrub thabs bshad/ /nags tshal mi med dben
<p>69b</p>
<p>69b.1</p>pa'i gnas/ /nyams dga' bkra shis dang ba ru/ /'jam pa'i stan la 'dug nas ni/ /chu bur lta bu'i tshul gyis bsgoms / /sems can kun don legs byas nas/ /dam pa'i 'khor lo bsgom par bya/ /phyag 'tshal bstod dang bshags pa dang / /rjes su yi rang bskul
<p>69b.2</p>gsol gdab/ /bsngo dang smon lam btab byas nas/ /yid kyis gshegs gsol tshad med bzhi/ /sngon 'gro stong pa bsgom par bya/ /srung ba'i 'khor lo 'jigs chen po/ /mtshon cha 'khrug pa shin tu bsgom/ /pad+ma zla ba'i steng nyid du/ /byu ru bcag 'dra'i do dag las/ /chu skyes
<p>69b.3</p>'dab brgyad mtshan mar ldan/ /'phros nas bsdu ba bya ba ni/ /rigs kyi 'khor lo ma lus pa'o/ /oM badzra rA ga ra ti At+ma ko\u0f85 ha/ gyur pas pad+ma rA ga'i mdog/ /zhal gsum g.yas g.yon sngo dang dkar/ /phyag drug gri gug pad+ma dang / /ral gri thod pa 'khor lo dang / /nor bu yis
<p>69b.4</p>ni shin tu mdzes/ /dbu la thod pa lngas bskor zhing / /rlon pa brgya phyed phreng bar ldan/ /rin chen klu dang rus pas spras/ /shin tu zhi zhing sgeg pa ste/ /stag lpags bsnams nas me dpung dkyil/ / g.yon bskum g.yas pa brkyang bas gnas/ /oM d+harma d+hA tu swa b+hA wa At+ma ko\u0f85 haM/ hUM
<p>69b.5</p>las thugs kyi rdo rje ste/ /AH las gsung dang oM las sku/ /k+ShiM las sa snying rdo rje snying rje mig /dziM las rdo rje can rna bar/ /khaM las nam mkha'i snying po snar/ /gaM las 'jig rten dbang phyug lcer/ /kaM las sgrib pa rnam sel lus/ /saM las kun du bzang po yid/ /rig pa'i dbang bskur
<p>69b.6</p>gshin rje gshed/ /dgug gzhug bcing dang dbang du bya/ /mchod pa b+ha ga'i byang chub sems/ /rdo rje gsung gi ye shes che/ /pad+ma shes rab pha rol phyin/ /'dod chags chen po nyid sbyor ba/ /rdo rje mthar mdzad khyod la bstod/ /rdo rje sbu gus bdud rtsi myang / /sa bon 'phros pas 'gro ba
<p>69b.7</p>sbyang / /rdo rje bzlas pa brtsam par bya/ /yid gsal ba ni mchog tu gces/ /oM badzra rA ga ra ti hUM hUM hUM phaT phaT swA hA/ ma ning rdo rje bzlas nas kyang / /snying po can dngos bsgom par bya/ /'dod chags chen po sbyor ba bzlog pa'i phyir/ /bde ba sems dran sgrub thabs 'di brtsams
<p>70a</p>
<p>70a.1</p>pas/ /gzung dang 'dzin pa'i dri ma dag nas kyang / /dga' ba rnam dag smon lam stobs 'gyur shog /rdo rje bde rgyas dbyangs can ma'i sgrub thabs zhes bya ba rdzogs so//[ #]@##/ /rgya gar skad du/ karma badzra Ni gau rI sA d+ha naM nA ma/ bod skad du/ las kyi rdo rje gau rI'i
<p>70a.2</p>sgrub thabs zhes bya ba/ dpal rdo rje sems dpa' la phyag 'tshal lo/ /btang snyoms rnam par dag pa phyag rgya che/ /ye shes pha rol phyin ma la phyag 'tshal/ /brtson 'grus thogs pa med pas sems can don/ /'grub phyir gau rI'i sgrub thabs bshad par bya/ /khrus dang rgyan dang
<p>70a.3</p>gos dang byug pa rnams/ /phyi nang rnam par dag pa shes par bya/ /rang gi rnal 'byor dam pa mchod nas kyang / /bde ba'i 'khor lo bdag la gzhug par bya/ /tshad med bzhi la rnal 'byor sems gnas nas/ /chos kun snying po 'od nyid gsal bar bsgom/ /bdag rgyud sku gsung thugs kyi
<p>70a.4</p>yi ge ni/ /ro gcig thig le'i ngo bo gyur ba las/ /chad pa nyi ma'i steng gi rdo rje nyid/ /'phros pas srung ba'i 'khor lo gsal bar bya/ /pad+ma zla ba'i steng du ru dag las/ /gyur pas ut+pal ral gri ljang mdog gi/ /dkyil nas 'phros shing 'dus nas nga rgyal bya/ /oM badzra gau ri swa b+hA
<p>70a.5</p>wa At+ma ko\u0f85 haM/ gyur pa'i sku ni ma rgad ljang mdog ste/ /g.yas dang g.yon pa'i zhal ni dkar dang dmar/ /gri gug ral gri 'khor lo thod pa dang / /rin chen chu skyes rnams kyis mdzes pa'i phyag /dbu skra gyen 'greng thod pa lngas brgyan cing / /tshangs pa brgya byin mgo bo lnga bcus dbyangs / /klu
<p>70a.6</p>dang margad rus pa'i rgyan 'jigs pas/ /stag lpags bsnams pa'i zhabs ni g.yas brkyang ste/ /gzi brjid me yi dkyil na cher 'bar ba'i/ /sku gsung thugs dang spyan sogs byin brlabs la/ /yi ge mtshan ma sku ni gang 'dod brtsam/ /snying ga'i sa bon 'phros pas 'khor lo
<p>70a.7</p>bzang / /gsol btab rig pa'i skyes bu mi bskyod pa/ /rjes su mthun pa'i lha ni spyan drangs nas/ /mchod bstod mnyes par byas nas rang la thim/ /mchod pa'i rnam grangs nam mkha' rgyas gang ba/ /b+ha ga'i rnam 'phrul dag gis ci bder mchod/ /sngags pa rdo rje dril bur ldan pa yis/ /snyan
<p>70b</p>
<p>70b.1</p>pa'i glu dang ldan pas mchod par bya/ /rdo rje las ni kun grol ba/ /phrag dog rdo rje dbyer med sku/ /thams cad rdo rje btang snyoms 'di / /rdo rje las ma phyag 'tshal bstod/ /yi ge gsum gyis byin gyis brlabs pa'i rdzas/ /rgyal ba thams cad mchod phyir myang bar bya / /sems can thams
<p>70b.2</p>cad rdo rje'i skur byas nas/ /sngags kyi 'khor lo ji ltar 'dod pas bzlas/ /oM badzra ra ti hUM hUM hUM phaT phaT swA hA/ rgyal mtshan can gyi khams su 'o ma sgrub/ /thabs kyi gzugs las rtag tu dang 'gyur bas/ /rtag pa'i rgyal po gshin rje gshed nag las/ /mthong ba'i sgrub thabs
<p>70b.3</p>bdag gis 'di byas pas/ /'gro kun spros bral zhi ba la gnas te/ /sangs rgyas ye shes mngon du rtogs par shog /rdo rje gau rI'i sgrub thabs zhes bya ba rdzogs so//[ ]@##/ /rgya gar skad du/ b+haT+TA ka many+dzu shrI ya mA ri pU dza kra ma bid+hi nA ma/ bod skad du/ rje btsun 'jam dpal gshin
<p>70b.4</p>rje gshed mchod pa'i cho ga'i rim pa zhes bya ba/ bla ma rje btsun dam pa rnams la phyag 'tshal lo/ /shes rab snying rjer ldan zhing dad pa legs brtan dang / /sangs rgyas snying po 'dod phyir gang zag dbang thob pas/ /bsnyen dang sgrub pa'i rim pa khong du chud byas nas/ /rje btsun rnams la btud de rgyud
<p>70b.5</p>'dis sbyang bar bya/ /bdag nyid dran pa gcig pa'i 'gro blor ldan/ /bdag med pa las bzlog cing 'byor pa gsum dag pas/ /bsnyen dang sgrub la rab tu mkhas byas te/ /nyin dang mtshan mo thams cad g.yeng med tshul gyis 'bad/ /sku gsung thugs kyi 'khor lo rdo rje can bcas dang / /dri
<p>70b.6</p>med snying po mthar mdzad bla ma rdo rje 'dzin/ /dgra las rgyal ba gshin rje gshed nag lha yi tshogs/ /thugs rjes thugs chud spyan ras nyid 'tsho dgongs su gsol/ /chos sku longs spyod rdzogs dang sprul sku'i rang bzhin can/ /rgyal ba'i rang bzhin phung pos sems can re 'dod skong / /'byor
<p>70b.7</p>ldan phun sum tshogs pas nad gsos sman pa'i mchog /bla ma mgon po de la bdag ni phyag 'tshal lo/ /phung po lnga las rgyal zhing nyon mongs lnga rnams dag /rang gzhan don rdzogs gang zhig phag mo la sogs 'khril/ /ye shes rigs mtshungs lnga ldan rin chen lnga yi mdog /rnam thar pha rol
<p>71a</p>
<p>71a.1</p>phyin zhal phyag ldan khyod la 'dud/ /bdud bzhi las rgyal lta ba'i nges sgrol bcom nas kyang / /dad sogs rnam dag khro bo'i rtags su nges 'byung ba/ /thabs kyis phyag rgyas sgrib pa thams cad mthar spangs pa'i/ /'jigs shing rab gtum phyag mtshan rtags ldan phyag 'tshal
<p>71a.2</p>bstod/ /sa chu me rlung 'byung ba bzhi ni rnam dag sku/ /byams dang snying rje dga' dang btang snyoms nyid/ /thabs dang smon lam ye shes rdzogs mdzad pa/ /tsartsi phag mo gau rI'i dbyangs ldan phyag 'tshal bstod/ /mchod yon gdan mchog zhabs bkru ldan pa dang / /spos dang me tog mar me
<p>71a.3</p>zhal zas tshogs/ /rol mo'i sil snyan me tog phreng dang lda ldi dang / /mchod sdong bye bas brgyan pas rab tu mchod par bgyi/ /gzugs sgra dri ro reg bya 'dod pa'i yon tan tshogs/ /du mar spyad kyang tshim pa med cing ngo mtshar ba/ /yid ldan sems kyis ngal bso khyad par gyur pa rnams/ /mos
<p>71a.4</p>blo dad pa'i mthu yis bde gshegs 'khor lo mchod/ /'khor lo rin chen rta dang glang po rab mtshan ldan/ /rgyal po btsun mo blon po mchog ni zhi zhing mdzes/ /'byor ldan phun sum tshogs pa 'khor los sgyur ba yi/ /khyad par rdzas kyis bde gshegs 'khor lo dam pa mchod/ /gdugs dang
<p>71a.5</p>nyer ldan dung dang pad+mas rab tu mdzes/ /gun+d+he dpal be'u rgyal mtshan 'khor lo mdzes pa'i mchog /'jig rten dag na grags shing snyan par gang brjod pa'i/ /bla med rnams kyis bde gshegs 'khor lo dam pa mchod/ /dri chen rdo rje chur ldan byang chub sems dkar dmar dang
<p>71a.6</p>bcas/ /mi sha rta dang ba lang glang chen khyi sha dang / /sgron ma che dang ldan pas dur khrod mdzes byas pas/ /rnam par rtog bral bde gshegs 'khor lo dam pa mchod/ /bde gshegs khyed la ji snyed gnas pa'i yon tan ni/ /bdag gis bskal pa'i mtha' bar brjod pas mi lang bas/ / 
<p>71a.7</p>sku gsung thugs kyi dkyil 'khor nam mkha' tsam mos 'dis/ /rgyal ba gcig bzhin sangs rgyas 'khor lo thams cad bstod/ /'dod chags zhe sdang gti mug dug mang gis bskyed cing / /lus ngag yid gsum sgo ru smin pa'i mi dge bcu/ /so so thar dang byang chub sems dang rig pa
<p>71b</p>
<p>71b.1</p>'dzin/ /tshul khrims sdom dang dam tshigs nyams pa ji snyed bshags/ /bdag gis bgyis dang de bzhin bgyid du stsal/ /nyan thos rang rgyal theg pa chen po'i dge ba'i tshogs/ /slob dang mi slob sems kyis grogs su gang gyur pa/ /'das dang ma 'ongs da ltar dge la rjes yi
<p>71b.2</p>rang / /sangs rgyas zhing la bzhugs pa'i ston pa rdzogs sangs rgyas/ /gdul bya'i snang bar rab tu tshim mdzad khro dang zhi/ /'gro ba mig ldongs shes rab sman gyis gsol ba'i phyir/ /chos kyi phung po brgyad khri bzhi stong bskor bar bskul/ /rgyal ba bcom ldan mya ngan 'da' bar bzhed
<p>71b.3</p>pa rnams/ /khyod mi bzhugs na 'jig rten 'di dag mgon med pas/ /nam mkhas gar khyab sems can ji srid mchis pa ru/ /de srid rgyal ba sras dang bcas pa bzhugs su gsol/ /bdag gi lus ngag yid kyi dge ba'i tshogs ji snyed/ /sbyin dang tshul khrims bsgoms pa nyid
<p>71b.4</p>du ngas bsdus te/ /bdag gir bzung ba med cing sems can kun don du/ /dmigs pa med pa'i sems kyis yongs su bsngo bar bgyi/ /bdag gis rje btsun rnams la shin tu dad sems kyis/ /sems can kun la phan phyir bsod nams ye shes tshogs/ /'das dang ma 'ongs da ltar
<p>71b.5</p>gsum du bsdus byas te/ /dpal ldan bla ma rje btsun mchog gi zhabs drung shog /nyon mongs tshogs rnams dag cing sems rtogs nas/ /rgyal ba mgon po bcom ldan 'das kyi skur gyur shog /me tog shu kra len cing spros pa nyid spangs te/ /nyon mongs mngal du mi 'jug bde ba len
<p>71b.6</p>par shog /yid ches sems kyis lhan cig skyes pa rnyed gyur te/ /'byor pa'i nus pas rdo rje lta bu'i lus thob shog /chos rnams ro gcig bsam mi khyab kyi ro thob nas/ /rig dang tshogs kyi spyod pas sems can 'dul gyur cig /zhi rgyas dbang dang drag po'i phrin las nyer thob ste/ /gdug pa
<p>71b.7</p>can rnams gshin rje gshed la mngon gzhol shog /thun mong dngos grub thogs pa med par thob nas kyang / /blo stobs dman pa'i rnal 'byor de nyid kyis 'tsho shog /nam mkha' dang mtshungs bde ba chen po'i sa thob nas/ /bdag dang sems can gshin rje gshed po nyid grub shog /sgrub po dad
<p>72a</p>
<p>72a.1</p>ldan lus ngag yid gsum rab sbyang phyir/ /rje btsun pa rnams mchod pa'i cho ga 'di byas pas/ /nyon mongs sgrib dang shes bya'i sgrib pa byang gyur te/ /rgyun chad med dang phun sum tshogs sku thob par shog /'gro ba thibs po nyon mongs lam la rab tu gzhol/ /sdig pa'i dba'
<p>72a.2</p>klong 'khrug pa'i nang du rtag tu zhugs/ /rnam smin chu srin gdug pa can gyi khar zhugs nas/ /g.yeng bas ngal ba don med ma byed dge ba sbyongs/ /rje btsun 'jam dpal gshin rje gshed mchod pa'i cho ga'i rim pa zhes bya ba/ slob dpon chen po kr-iSh+Na paN+Di tas mdzad pa rdzogs so// // 
<p>72a.3</p>@##/ /rgya gar skad du/ kr-iSh+Na ya mA ri bud+d+ha sA d+ha naM nA ma/ bod skad du/ sangs rgyas gshin rje gshed nag po sgrub pa'i thabs zhes bya ba/ 'jam dpal gzhon nur gyur pa la phyag 'tshal lo/ /bla ma rje btsun bla med dang / /sku gsum mgon po gshegs nyid las/ /btud de de nyid sgrub
<p>72a.4</p>pa'i thabs/ /blo dman bdag gis bshad par bya/ /sngags pa blo dang ldan pa yis/ /snying rje chen po rab bskyed de/ /skad cig dran pas gsal bar bya/ /gnyis pas rdzogs pa thig le che/ /bzang po nyid dang dpal gyi mgon/ /so so las kyang bzhi 'byung bya/ /rdzogs dang rab tu gnas
<p>72a.5</p>pa dang / /mngon par btud la mchod byas te/ /ya yig sprul pa'i las bya'o/ /bshags dang rjes su yi rang dang / /bskul dang gsol ba gdab pa dang / /skyabs su 'gro dang sems bskyed che/ /lus dbul yongs su bsngo ba bya'o/ /smon lam gdab dang gshegs su gsol/ /tshangs pa'i
<p>72a.6</p>gnas bzhi sngon song bas/ /rnam thar gsum gyi bdag nyid bsgom/ /oM swA b+hA wa shud+d+haHsarba d+harmaHswAb+hA wa shud+d+ho\u0f85haM/ gnas dang dag pa'i ngo bo dang / /bde ba bzang po 'di bsgom bya/ /shU n+ya tA dz+nyA na badzra swa b+hA wa At+ma ko\u0f85haM/ sku gsung thugs kyi bdag nyid ni/ /yi ge gsum gyi ngo bor blta/ /dag pa'i
<p>72a.7</p>thig le nam mkha' yi/ /rgyun gyis gnas pa'i nyi ma hUM/ /gyur pa rdo rje gzhal med khang / /zla ba rdo rje'i sbyor ba yis/ /chos kyi 'byung gnas rnam par gnas/ /sna tshogs pad+ma'i dkyil nyid du/ /zla ba yi ge bcu drug bcas/ /re pha las byung gnyis pa las/ /gsal byed yi ge khor yug blta/ / 
<p>72b</p>
<p>72b.1</p>ro mnyam pa la sa bon nyid/ /nor bu rdo rje spro dang bsdu/ /nga rgyal gyur pas rdo rje sems/ /dkar dang gnag dang dmar ba'i zhal/ /shes rab gnyis med sgeg dang stangs/ /gdug dang dur khrod rgyan gyis spras/ /gri gug thod pa rtsa ba'i phyag /rdo rje ral gri g.yas na bsnams/ /g.yon na 'khor lo
<p>72b.2</p>chu skyes so/ /sa bon 'od kyi bdag nyid dpal/ /rjes su gyur pas khu bar blta/ /sku gsung thugs kyi rdo rje gnas/ /nyi ma dmar po ya gcig bcas/ /gyur pas rdo rje sngon po ste/ /sa bon 'od las gshin rje gshed/ /char sprin gzhon nu lta bu'i mdog /g.yas pa zla ba lta bu ste/ / 
<p>72b.3</p>g.yon pa pad+ma rA ga'i mdog /rang gi yum dang ldan pa'i sku/ /rtsa ba'i phyag gis 'khyud pa'i stangs/ /rdo rje ral gri 'khor lo dang / /pad+ma 'od zer chen po 'bar/ /gri gug rdo rje mtshan pa dang / /thod pa byang chub sems bkang ba/ /yum dang mtshungs par 'dzin pa ste/ /gcer bu rgyan
<p>72b.4</p>bral skra grol ba'o/ /snyoms par 'jug pa'i stangs dang ldan/ /brgya phyed mgo bo'i phreng ba can/ /pad+ma zla ba'i gdan stengs su/ /ma he nyi ma gnas pa'i stengs/ /rdo rje gshed po bsgom par bya/ /sku gsung thugs dang ldan pa yis/ /sems dpa'i rdo rje bde bar bsgom/ /skye mched zla ba'i
<p>72b.5</p>dkyil 'khor te/ /sems dpa'i yi ge gsal bar bya/ /k+ShiM dziM kha~M ga~M ka~M sa~M/ /spyi gtsug mgrin pa snying ga'i steng / /zla ba pad+ma nyi ma'i dkyil/ /dkar dmar gnag pa'i yi ge dgod/ /oM AHhUM/ sa bon las 'phros gshin rje gshed/ /yab yum gnyis med sbyor ba yis/ /bde chen byang chub
<p>72b.6</p>sems kyi rgyun/ /phab ste spyi gtsug bab gyur pas/ /dri med dag pas rdo rje sems/ /spros dang bsdus pas de nyid don/ /mnyes par byas la rgyud la bstim/ /nges dang gsal dang brtan pa dang / /phab la thig le thig le che/ /byed pa sbyor dang phra ma dang / /go rims nam mkha'i rdo rje'o/ /'di ni
<p>72b.7</p>'grub med 'grub pa med/ /rang bzhin nyid nas rdo rje sems/ /rdo rje nam mkha'i khams sbyor bas/ /gnyis med ye shes chos kyi sku/ /'di ni rnam par dag pa'o/ /ldang ba sA lu'i 'bras ltar du/ /gnas pa rgyal po'i dbang bsgyur zhing / /dbyings kyi rdo rje tha mi dad/ /sbyor ba'i byang chub
<p>73a</p>
<p>73a.1</p>sems phab pas/ /sa stengs sa 'og sa bla yi/ /gnas su sku gsung thugs bsams te/ /ma yengs don grub bzlas par bya/ /oM kA la rU pa hUM/ 'dis ni brgya byin la sogs pa brgyal bar byed pa'o/ /oM ya ma rA dza/ sa do me ya/ ya me do ru/ Na yo da ya/ ya da yo
<p>73a.2</p>ni/ ra ya k+She ya/ ya k+She yats+tsha ni rA ma ya/ hUM hUM hUM phaT phaT swA hA/ 'dis ni dngos grub chen po yang thob par 'gyur ro/ /oM hrIHSh+T+r-iHwi kr-i tA na na hUM hUM phaT phaT swA hA/ 'dis ni las thams cad 'grub bo/ /ha cang drag min dal ba min/ /cung zad ring ba ma yin te/ /thung dang mi gsal rnams
<p>73a.3</p>spangs te/ /tshig gi bar du ma chod pa'i/ /chen pos bzlas pa 'grub par 'gyur/ /'di ni bsgrub pa'i don du byas/ /las kun bla ma brgyud shes bya/ /mi shes pa dag dgrol ba'i phyir/ /bdag gis rtogs par gyur pa brtsams/ /'di las 'byung ba'i bsod nams kyis/ / 
<p>73a.4</p>dpal ldan gshin rje gshed 'gyur shog /sangs rgyas gshin rje gshed nag po'i sgrub thabs/ nA da ku be ra las byung ba'i don/ kun da nak+She ri na bzhugs pa'i mkhas pa chen po rnal 'byor pa nag po zhabs kyis mdzad pa rdzogs so// //rnal 'byor pa pradz+nyA shrI dz+nyA na kIrtis rang 'gyur
<p>73a.5</p>du mdzad pa'o//[ ]@##/ /rgya gar skad du/ kr-iSh+Na ya mA ri sA d+ha naM nA ma/ bod skad du/ gshin rje gshed nag po'i sgrub pa'i thabs zhes bya ba mgon po gshin rje gshed la phyag 'tshal lo/ /bla ma la gus de rjes la/ /gshin rje gshed nag rdo rje ni/ /rang 'od yan lag
<p>73a.6</p>'dus pa yi/ /bde ba rgyas la phyag 'tshal te/ /gshin rje gshed nag sgrub pa'i thabs/ /de nyid blo yis bshad par bya/ /bde ba'i stan la 'dug nas ni/ /snying rjes skad cig lhar bskyed la/ /snying gar pad+ma ya yig dgod/ /'od 'phros sbyangs te bla ma dgug/ /bkod pa
<p>73a.7</p>bsams la phyag dang ni/ /mchod pa la sogs tshogs bsags te/ /blo yis mkha' la gshegs su gsol/ /de nas tshangs pa'i gnas bzhi bsgom/ /rang bzhin rnams dang bral bas rgyu/ /'di ltar yang na mtshan ma ni/ /rnam par dpyad pa med pas na/ /'di ltar smon
<p>73b</p>
<p>73b.1</p>lam rnam par spangs/ /oM swa b+hA wa shud+d+haHsarba d+harmAHswa b+hA wa shud+d+ho\u0f85haM/ de ltar brtan par bsams nas ni/ /ma yig las byung nyi ma las/ /sna tshogs hUM las rgya gram bsam/ /hUM las 'od 'phros ra ba'o/ /de dkyil paM las pad+ma ni/ /dmar po'i steng du zla ba ste/ /de las dbyangs yig rnam
<p>73b.2</p>par bsam/ /de steng raM las nyi ma ste/ /gsal byed bkod la gsal bar byas/ /de las gong bu hUM du gyur/ /de las rdo rje hUM ldan bsam/ /de las rdo rje sems dpa' ni/ /zhal gzhan gshin rje gshed dang 'dra/ /rtsa ba'i zhal ni dkar bar bsgom/ /thugs kar sa bon gsal ba
<p>73b.3</p>las/ /'od 'phros bkug la zhal zhugs pas/ /snying gar zhu nas thim byas la/ /mkha' gsang sbyangs la gtor ma bsam/ /zhu bas skar mda' lam zhugs bzhin/ /mkha' gsang nang du babs gyur pas/ /bdag nyid yum dang bcas pa zhu/ /de las thig le bzhi 'phros pas/ / 
<p>73b.4</p>lha mo bzhi yis bskul bar bsam/ /rje btsun stong nyid la bzhengs la/ /khams gsum kun gyi gti mug sel/ /rje btsun chos nyid la bzhengs la/ /snying rjes sems can don mdzod cig /de rjes de yang thim gyur pas/ /thig le'i ngo bor blta byas la/ /zhu bas yongs su gyur pa skyes/ / 
<p>73b.5</p>ya yig sngon po nyi dkyil 'khor/ /de las rdo rje sa bon bcas/ /'od 'phros bstims te gyur pa las/ /bdag nyid 'jam dpal gshin rje gshed/ /rtsa ba'i zhal ni sngon po la/ /g.yas dkar g.yon pa dmar ba ste/ /rang gi yum dang ldan pa'i lus/ /rdo rje ral gri 'khor lo dang / /chu skyes
<p>73b.6</p>gri gug thod pa'i phyag /ma he gdan bcas gsus po che/ /glang po stag gi pags pa mnabs/ /mche gtsigs sbrul gyi chas ldan bskyed/ /sems ldan 'od 'phros ye shes dgug /dzaHhUM baM hoH/ de nas mig dang rna ba sna/ /lce dang lus yid rnams la yang / /mngon shes bsgrub phyir lha
<p>73b.7</p>bsgom bya/ /k+ShiM dziM kha~M ga~M ka~M sa~M/ /de nas sku gsung thugs gsum la/ /oM AHhUM gsum/ bkod pa lha ru dmigs par bya/ /de nas me lha spyan drangs te/ /mchod bcas pa yis yam shing gis/ /sngags pa'i dngos grub 'jig par byed/ /yam shing dbang du byas pa yi/ /sreg rdzas mchod
<p>74a</p>
<p>74a.1</p>rdzas rnam pa ni/ /dkar gsum mngar gsum thug pa dang / /'bras chan nas chan can gyi tshogs/ /sman gyi tshogs ni la du dang / /de sogs rdzas dang til dag ni/ /g.yas kyi phyogs su gzhag par bya/ /spos dang me tog mar me dang / /dri dang zhal zas mchod pa'i tshogs/ / 
<p>74a.2</p>g.yon gyi phyogs su gzhag par bya/ /ku sha yon chab g.yas yin te/ /mar dang rdo rje dril bu dang / /dgang gzar blugs gzar mdun du'o/ /sreg rdzas mchod rdzas rim pa'o/ /mngon par rtogs pa'i bya ba ni/ /dag pa'i khrus byas lus dris byug /gos dang rgyan ni bgo bya ste/ /ku sha bde ba'i
<p>74a.3</p>stan nyid la/ /shar du kha bltas 'dug byas te/ /snying brtse ba yi bsam pa yis/ /las kyi bum pa byin brlabs nas/ /rdzas rnams dag par bsang bar bya/ /oM khaD+ga d+h+r-ika /de nas mchod pa so so yi/ /phyag rgya bcing zhing sngags bzlas te/ /tshul bzhin byin gyis brlab par bya/ /oM hrIHSh+T+r-iH 
<p>74a.4</p>wi kr-i tA na na hUM hUM phaT/ mchod yon la'o/ /oM badzra d+hU pe AH hUM/ bdug pa'i'o/ /oM badzra puSh+pe AHhUM/ me tog la'o/ /oM badzra d+hU pe AHhUM/ mar me la'o/ /oM badzra gaN+d+he AHhUM/ dri la'o/ /oM badzra nai wi t+ye AHhUM/ zhal zas la'o/ /oM badzra shap+ta AHhUM/ rol mo la'o/ /de nas dngos med
<p>74a.5</p>ngang nyid las/ /skye ba med la pad+ma yi/ /gzhal yas khang pa chu gdan can/ /bsam pa bram ze'i khyim dang ni/ /dge 'dun rgyun bzhag me dag las/ /blang la me ni spar byas te/ /bsangs la gzi bskyed me pra brtag /de nang byang chub lnga dag las/ /gyur pa'i pad+ma'i gdan steng du/ /gru gsum
<p>74a.6</p>me las byung ba yi/ /me lha dkar po zhal gsum pa/ /rang gi rigs dang ldan pa'i lus/ g.yas na spyi blugs mi 'jigs sbyin/ /g.yon na dbyug pa phreng ba 'dzin/ /gri gug thod pa rtsa ba'i phyag /g.yas brkyang ba yi phyag gis mnan/ /khro bo'i rgyan gyis brgyan pa'o/ /de nas thugs kyi
<p>74a.7</p>sa bon las/ /ye shes me ni dgug par bya/ /oM TAk+ki hUM dzaH/ bsangs la dam tshig gzhug par bya/ /oM mung+ga ra dzaH/ oM daN+Da hUM/ oM pad+ma baM/ oM khaD+ga hoH/ de nas skye mched sku gsung thugs/ /byin brlabs dbang bskur mchod pa 'bul/ /bstod pa zhal du re pha bkod/ sreg rdzas
<p>74b</p>
<p>74b.1</p>byur bur dbul bar bya/ /yak+She ma me da/ yats+tsha ni rA dza sa ru/ Na yo ni ra/ rdo rje 'khor lo rin chen pad/ /ral gri tho ba dbyug pa dang / /pad+ma dang ni ral gri che/ /'khor lo rdo rje pad ral gri/ /so sor sngags kyis lhar bskyed bya/ /de nas skye mched byin brlabs te/ /mig ni sa yi snying po la/ /rna ba phyag
<p>74b.2</p>na rdo rje'i tshul/ /sna ni nam mkha'i snying po dgod/ /lce la 'jig rten dbang phyug bzhag /sgrib pa rnam sel lus la bshad/ /yid la kun du bzang po'o/ /k+ShiM dziM kha~M ga~M ka~M sa~M/ /thugs la zhe sdang rdo rje ste/ /gsung la 'dod chags rdo rje dgod/ /gti mug rdo rje sku la'o/ /oM AHhUM/ de nas dbang
<p>74b.3</p>bskur dgug gzhug bya/ /gsang ba'i mchod pas mchod byas la/ /rdo rje dril bu ldan pa yis/ /gshin rje'i dgra la bstod pa bya/ /de nas sreg rdzas bsangs nas ni/ /bdud rtsi'i ngo bor bsgrubs nas kyang / /bdud rtsi me lha'i zhal nyid du/ /sreg rdzas rnams ni phul bar bya/ /dkyil
<p>74b.4</p>'khor bzang po mnyes par bya/ /gtso bo la 'bum 'khor la khri/ /de bzhin stong dang brgya rtsa brgyad/ /lnga bcu nyi shu rtsa gcig bdun/ /gtso dang 'khor gyi bye brag gis/ /go rims bzhin du dbul bar bya/ /so so rtsa ba'i sngags dag la/ /gsol ba gdab la dbang bskur bas/ /rdo rje
<p>74b.5</p>'dzin pa spyi bor blta/ /de las sa bon yi ge las/ /'phros pas yi ge nyi mar bsdu/ /de nas rdo rje'i bzlas pa ni/ /zhi rgyas dbang dang drag tshul du/ /gtor ma ldan pas bzlas pa bya/ /de nas ldang bar brtsam pa ni/ /sems can don la sems pa yi/ /ye shes sems dpa'
<p>74b.6</p>gshegs su gsol/ /oM AHhUM muH/ yid bzhin 'khor dang rdo rje bzlas/ /gtso mo khro tshul lo ma gtsigs/ /phra ba'i tshul gyis bzlas par bya/ /oM hrIHSh+T+r-iHwi kr-i tA na na hUM hUM phaT phaT swA hA/ 'dis ni las kun byed pa ste/ /'dod pa thams cad yid bzhin 'gyur/ /yaM las rlung ste raM
<p>74b.7</p>las me/ /kaM las thod pa a las snod/ /'dab brgyad sha lnga bdud rtsi lnga/ /hUM las kha dgab oM AHhUM/ /bsams te me sbar zhu bas bsdu/ /sbyangs te oM las sa 'od 'phros pas/ /ye shes bkug la bstim byin brlab/ /sbu gus drangs nas gsol sbyin bya/ /lha la sogs pa'i
<p>75a</p>
<p>75a.1</p>tshogs bcas rnams/ /lha rdzas rdo rje yongs su dag pa'i gtor ma 'di/ /gr-ih+Na khA hi gr-ih+Na khA hi ma ma shAn+ti dku ru swA hA/ 'gro 'chag nyal 'dug la sogs la/ /dpa' bo nga rgyal btang mi bya/ /dngos po dngos bral skye dang bral/ /g.yo ba g.yo med bde ba can/ /thabs dang
<p>75a.2</p>shes rab las 'byed cing / /don gsum gnyis su med la bzhag /bdag gi sgrub thabs sbyar ba 'dis/ /'gro kun gshin rje gshed thob shog /dpal gshin rje gshed nag po sgrub pa'i thabs zhes bya ba/ rgya gar gyi mkhan po chen po ka ma la rak+Shi tas mdzad pa rdzogs so// // 
<p>75a.3</p>rnal 'byor pa bsod snyoms pa pra dz+nyA shrI dz+nyA na kI rtis rang 'gyur du mdzad pa'o//[ #]@##/ /rgya gar skad du/ mung+ga ra kro d+ha ya mA ri sA d+ha naM nA ma/ bod skad du/ khro bo tho ba gshin rje gshed kyi sgrub thabs zhes bya ba/ dpal rdo rje sems dpa' la phyag 'tshal lo/ /in+d+ra nI
<p>75a.4</p>la'i 'od mnga' zhing / /'jig tshogs bdud las rnam rgyal ni/ /mthar byed che la phyag 'tshal te/ /de yi sgrub thabs bshad par bya/ /skad cig lha yi rnal 'byor gnas/ /skyes pa'i 'od kyis 'gro ba sbyangs/ /'khor lo chen po spyan drangs nas/ /rnam dag dgu yi tshogs bsags bya/ / 
<p>75a.5</p>byams dang snying rje dga' btang snyoms/ /tshangs pa'i rgyun dang ldan pa yi/ /stong pa chen po bsgom par bya/ /bdud kyi phyogs rnams 'jig byed phyir/ /srung ba'i 'khor lo bsgom par bya/ /chu skyes nyi ma'i steng nyid du/ /ya las rdo rje tho ba ni/ /rtse mo nyi shur ldan pa yi/ /lte bar sa bon rab
<p>75a.6</p>bzhag nas/ /spro bsdu byas nas nga rgyal bsam/ /oM sarba bud+d+ha badzra swa b+hA wa At+ma ko\u0f85 haM/ gyur pas tho ba gshin rje gshed du bsgom/ /sku mdog sngon po 'jigs chen po/ /rang gi rig mas 'khyud cing mdzes/ /g.yas g.yon zhal ni dkar dang dmar/ /gri gug tho ba ral gri dang / /thod pa
<p>75a.7</p>'khor lo rin chen mdzes/ /stag gi pags pa sham thabs su/ /mnabs shing g.yas bskum g.yon brkyang ba/ /klu dang dur khrod 'khrugs pas brgyan/ /mche gtsigs spyan dgur 'jigs pa'i mdangs/ /me dpung dkyil du gnas pa bsgom/ /sku gsung thugs dang skye mched
<p>75b</p>
<p>75b.1</p>drug /rdo rje gsal bar bskyed par bya/ /dbang rtags gshin rje gshed kyis brgyan/ /yig 'bru bzhi yis dgug gzhug bya/ /bu ga chen po spros pas mchod/ /rdo rje dril bu ldan pas bstod/ /hUM hUM rdo rje stobs po che/ /rab 'jigs mi mthun zad mdzad pa/ /rdo rje sku dbyer med pa'i
<p>75b.2</p>lha/ /tho ba rdo rje phyag 'tshal bstod/ /sgron ma 'o mar ldan pa yis/ /kha yi bu ga dag par bsam/ /sangs rgyas rnams kyi thugs bskul bas/ /'gro ba ma lus sbyang bar bya/ /sngags kyi rgyal po rjes dran pas/ /khri dang 'bum du bzlas par bya/ /oM mung+ga ra d+h+r-ika hUM hUM hUM phaT phaT
<p>75b.3</p>swA hA/ /phyag rgya bkrol nas ngal bso ba/ /gcig dang du ma las grol ba/ /rang bzhin med pa'i snying po can/ /chos kun gyi ni bdag po can/ /sems kyi bskal bar bsgom par bya/ /bdag gis rgyud dang bla ma las/ /rnyed pa'i drin 'di thob pa des/ /bskul nas sgrub thabs 'di byas pas/ / 
<p>75b.4</p>thams cad 'bras bu mngon rnyed shog /khro bo tho ba gshin rje gshed kyis grub thabs zhes bya ba/ rgya gar gyi mkhan po mar me mdzad kyis mdzad pa rdzogs so//[ #]@##/ /rgya gar skad du/ daN+Da d+h+r-ika bi dA ra ya mA ri sA d+ha naM nA ma/ bod skad du/ dbyug pa gshin rje gshed rnam
<p>75b.5</p>par 'joms pa zhes bya ba'i sgrub thabs/ dpal rdo rje sems dpa' la phyag 'tshal lo/ /thugs kyi de nyid gtso dang mtshungs pa yi/ /lha ni bdud dgra dbyug pa gshin rje gshed/ /las rnams thams cad mthar mdzad la btud de/ /mchog gi dngos grub bsgrub phyir bshad par bya/ / 
<p>75b.6</p>rang lus phyag rgya chen por dran/ /theg pa chen po'i blor byas nas/ /bla ma rje btsun rnams la ni/ /bsod nams tshogs rab bsag par bya/ /gnyis med sangs rgyas gnyis su med/ /rkyen skyes chos kun chu zla 'dra/ /de nyid skye med shes bya'i phyir/ /dag pa'i sngags kyis bskul la bsgom/ / 
<p>75b.7</p>chad med rgyun chad med pa'i sems/ /nam mkha'i thigs pa de nyid las/ /srung ba'i 'khor lo gdan bsams te/ /dza las dbyug pa dkar dang sku/ /rtsa zhal dkar la sngo dmar zhal/ /rang gi rig mar mtshungs pa'i lus/ /gri gug dbyug pa ral gri dang / /thod pa 'khor lo chu skyes 'dzin/ / 
<p>76a</p>
<p>76a.1</p>g.yas bskum g.yon brkyang ba yi zhabs/ /chu skyes 'od zer rnon po mnan/ /mi mgo'i phreng dpyangs stag lpags mnabs/ /klu dang rus rgyan dbus mdzes pa/ /bskyed la lus ngag yid gsum dang / /skye mched rnams la 'dis byin brlab/ /oM AHhUM/ k+ShiM dziM kha~M
<p>76a.2</p>ga~M ka~M sa~M/ /dbang bskur cod pan mi bskyod bsam/ dzaHhUM baM hoHsa byin gyis brlab/ /byang chub sems kyi sprul pas mchod/ /de nas rdo rje dril ldan pas/ /bstod pa'i rgyal po brjod par bya/ /sangs rgyas rdo rje kun du bzang / /mnyam pa'i rdo rje mi bskyod pa/ /rdo rje gsang ba dbyings chen po/ /ye
<p>76a.3</p>shes rdo rje phyag 'tshal bstod/ /yig 'bru gsum gyis byin brlabs pa'i/ /bdud rtsi rdo rje lce yis myang / /spro dang bsdu ba byas nas kyang / /gsang sngags khri ru bzlas pa bya/ /oM badzra daN+Da d+h+r-ika hU~M hU~M hU~M phaT phaT swA hA/ sa chu me rlung 'byung ba'i rim/ /ye shes thig ler byas nas kyang / / 
<p>76a.4</p>gzugs ni sgra nyid rang bzhin dag /bdag med snying po bsgom par bya/ /ma rig mun pa 'joms byed sgron ma'i mchog /bdud dgra khro bo'i rgyal po'i sgrub thabs 'dis/ /'gro ba'i 'jigs chen nges dgra bcom nas kyang / /thams cad gshin rje gshed po nyid mtshungs shog /dbyug
<p>76a.5</p>pa gshin rje gshed rnam par 'joms pa zhes bya ba'i sgrub thabs/ slob dpon chen po dI paM ka ras mdzad pa rdzogs so// //rnal 'byor pa pradz+nyA shrI dz+nyA na kIrtis rang 'gyur du mdzad pa'o//[ #]@##/ /rgya gar skad du/ tsaN+Da khaD+ga ya mA ri sA d+ha naM nA ma/ bod skad du/ ral gri
<p>76a.6</p>gshin rje gshed gtum po'i sgrub thabs zhes bya ba/ dpal rdo rje sems dpa' la phyag 'tshal lo/ /stong pa zhi ba las ni rdo rje'i sku/ /bdud mthar mdzad pa rab tu gtum pa'i zhal/ /sems can rjes 'dzin thugs rje chen por ldan/ /ral gri che la btud de bshad par bya/ /skad cig
<p>76a.7</p>dran pa'i lhar bskyed nas/ /dam pa dmigs la tshogs bsag bya/ /tshangs pa'i gnas bzhi sngon 'gro bas/ /stong pa dang ni 'khor lo bsgom/ /pad+ma 'od zer rnon po ste/ /raM las shugs can gyur pa'i sku/ /margad ljang gu'i mdog 'dra ba / /sngo dang dkar po g.yas g.yon zhal/ / 
<p>76b</p>
<p>76b.1</p>gri gug ral gri 'khor lo dang / /thod pa rin chen chu skyes 'dzin/ /dpa' bo'i rgyan dang klu yis spras/ /dbu skra gyen 'greng me dpung dkyil/ /stag lpags mnabs shing g.yon brkyang ba/ /bskyed pa'i sku la 'di lta ste/ /snying gar hUM las rdo rje thugs/ /mgrin par AHlas rdo rje
<p>76b.2</p>gsung / /spyi bor oM las sku rdo rje/ /mthing dmar dkar zhing mtshon char ldan/ /sa snying dkar po mig la k+ShiM/ /rdo rje 'dzin sngon rna bar dziM/ /nam snying ser po sna la kha~M/ /'jig dbang dmar po lce la ga~M/ /sgrib sel ljang gu dpral bar ka~M/ /kun bzang dkar po lhen snar sa~M/ / 
<p>76b.3</p>spyan drangs mchod bstod byin rlabs bya/ /oM sarba ta thA ga ta kA ya wA ka tsit+ta badzra swa b+hA wa At+ma ko\u0f85 haM/ rdo rje sems ma la sogs kyis/ /dbang bskur spyi bo gshin rje gshed/ /sgo bzhi'i sngags kyis 'dod lha bskul/ /rang gi lus la gzhug par bya/ /mung+ga rA dzaH/ daN+Da hUM/ pad+ma ba~M/ 
<p>76b.4</p>khaD+ga hoH/ snying gar ye shes zhu ba'i rgyun/ /pa spu'i khung nas sprul pas mchod/ /oM sarba ta thA ga ta pU dza badzra swa b+hA wa At+ma ko\u0f85 haM/ hUM rdo rje las ni brtson 'grus che/ /sangs rgyas rdo rje brtul zhugs 'dzin/ /las mthar mdzad pa'i thub pa po/ /rdo rje brtson 'grus khyod phyag 'tshal/ /bdud
<p>76b.5</p>rtsi myang ba byas nas kyang / /spro bsdu ldan pas bzlas par bya/ /oM badzra khaD+g-i d+h+ra ka hUM hUM hUM phaT phaT swA hA/ 'byung ba rim gyis thim pa la/ /yi ge gsum du sbyangs nas kyang / /bde dang sdug bsngal mi dmigs pa'i/ /rdo rje lta bu'i ting 'dzin bsgom/ /bdag gis rnyed dang bkur sti la/ / 
<p>76b.6</p>ma bltas sems can la brtse'i phyir/ /ral gri rdo rje'i sgrub thabs byas/ /'di yis nges 'byung rnyed gyur cig /ral gri gshin rje gshed gtum po'i sgrub thabs zhes bya ba rdzogs so//[ #]@##/ /rgya gar skad du/ pradz+nyA su kha ya pad+ma ya mA ri sA d+ha naM nA ma/ bod skad du/ 
<p>76b.7</p>pad+ma gshin rje gshed shes rab bde ba can gyi sgrub thabs zhes bya ba/ dpal rdo rje sems dpa' la phyag 'tshal lo/ /sems can rjes su dran ldan zhing / /de 'dren thugs rje'i rtags mnga' ba/ /mtsho skyes zhal la phyag 'tshal te/ /de yi sgrub thabs bshad par bya/ /dang por sngags pas
<p>77a</p>
<p>77a.1</p>khrus byas nas/ /ku sha'i stan la legs 'dug ste/ /lus ngag yid gsum bag ldan pas/ /cung zad 'gro 'ong ldan pas bya/ /rang gi lhag pa'i lhar ldan pas/ /cod pan rje btsun gzung bar bya/ /de nas rje btsun spyan drangs te/ /skyabs 'gro byang chub sems
<p>77a.2</p>bskyed de/ /de nas maN+Dal bstar ba ste/ /me tog dgram zhing mchod tshogs bsham/ /de nas sems can kun gyi phyir/ /bsod nams tshogs bsags gshegs su gsol/ /bu gcig ltar dran byams pa dang / /sdug bsngal bral 'dod snying rje dang / /bde ba thob pa'i dga' ba dang / / 
<p>77a.3</p>phun sum tshogs pa'i btang snyoms so/ /snying rje thabs kyi rang bzhin dang / /ldan pa'i stong pa bsgom par bya/ /srung 'khor pad+ma nyi ma'i steng / /ni las chu skyes gyur pa'i sku/ /pad+ma rA ga'i mdog 'dra la/ /g.yas dang g.yon ni sngo dang dkar/ /gri gug chu skyes ral gri dang / thod pa 'khor
<p>77a.4</p>lo rin chen 'dzin/ /thod pa lnga yis dbu bskor cing / /phreng ba klu dang dur khrod brgyan/ /me dpung skyil krung stag lpags mnabs / /bskyed pa cung zad 'jam pa'i mdangs/ /sku gsung thugs dang skye mched drug /rang lus ngo bo byin gyis brlab/ /dbang bskur rtags dang ldan pa la/ / 
<p>77a.5</p>mchod la bstod pa 'dis mnyes bya/ /hUM rdo rje dam tshig rdo rje gsung / /rdo rje dbyangs ni zab mo che/ /'dod chags rdo rje nyid mtshungs pa/ /skyon bral rje la phyag 'tshal bstod/ /bdud rtsi myang zhing spro bsdu bzlas/ /byas nas phyag rgya bkrol par bya/ /oM badzra pad+ma d+h+r-ika hUM hU~M phaT phaT swA hA/ 
<p>77a.6</p>rig pa'i shes rab mda' dag gis/ /ltong ldan 'ben la thug pa na/ /gcig kyang mi gnas bde ba che/ /bsgom bya sgom byed med pa yi/ /rje btsun gsung gi drin dag dang / /rgyud las mthong ba bris pa 'dis/ /'gro kun dri ma med pa yi / /sangs rgyas sa la gnas par shog /pad+ma gshin rje gshed
<p>77a.7</p>shes rab bde ba can gyi sgrub thabs zhes bya ba/ rgya gar gyi mkhan po dI paM ka ra zhes bya bas mdzad pa rdzogs so// //rnal 'byor pa pradz+nyA shrI dz+nyA na kIrtis rang 'gyur du mdzad pa'o//[ ]@##/ /rgya gar skad du/ kriSh+Na ya mA ri sA d+ha naM maN+Dal bi d+hi nA ma/ bod skad du/ gshin rje gshed nag po'i
<p>77b</p>
<p>77b.1</p>sgrub thabs kyi maN+Dal gyi cho ga zhes bya ba/ dpal gshin rje gshed la phyag 'tshal lo/ /bla ma rdo rje ye shes dang / /rje btsun mgon la phyag 'tshal lo/ /dngos grub slob dpon mnyes bya'i phyir/ /rje btsun dkyil 'khor dam pa yi/ /cho ga bdag gis bshad par bya/ /yid du 'ong ba'i sa phyogs
<p>77b.2</p>su/ /sa gzhi bzang po yid 'ong la/ /rin chen spos chus legs bkrus te/ /mnyam pa'i sa la dri sogs sbyin/ /mdzes pa'i gzhi la thig le bzhag /tA ma la yi 'o ma 'am/ /ras bal gtsang mas dgod par bya/ /sems can kun la rjes brtse bas/ /phyi nang khrus la gnas nas
<p>77b.3</p>kyang / /skad cig bskyed la tshogs bsag bya/ /srung dang chos 'byung gzhal yas khang / /bskyed la de yi nang du ni/ /me tog bzang po dgram par bya/ /zhe sdang rdo rje las brtsams te/ /ral gri rdo rje rab tu bskyed/ /tshom bu re la lan bdun te/ /bzlas pa pad+ma nyi zla'i steng / /bde
<p>77b.4</p>gshegs sras bcas bsam par bya/ /oM hrIHSh+T+r-iHwi kr-i tA na na hUM hUM phaT phaT swA hA/ oM dzi na dz-ika /oM rat+na d+h+rika /oM A ro l-ika /oM pradz+nyA d+h+r-ika /oM mud+ga ra d+h+r-ika /oM daN+da d+h+r-ika /oM pad+ma d+h+r-ika /oM khang+ga d+h+rika /oM mo ha ra ti/ oM dwe Sha ra ti/ oM rA ga ra ti/ oM badzra ra ti/ so so'i sku mdog phyag
<p>77b.5</p>mtshan dang / /rgyan dang bzhugs pa'i phyag rgya rnams/ /mngon par rtogs pa'i cho ga las/ /'byung ba bzhin du gsal bar bskyed/ /tshogs bsags dkyil 'khor bstim pa dang / /skye mched sku gsung thugs byin brlab/ /dbang blang ba dang dgug gzhug bya/ /mchod bstod
<p>77b.6</p>bdud rtsi myang ba dang / /spro bsdu dang ni bzlas pa rnams/ /rnal 'byor pa yis legs byas te/ /'dod pa'i don rnams gsol ba gdab/ /gshegs dang bzod pa gsol byas te/ /de nyid gsum gyi cho ga yis/ /ye shes 'khor lo gshegs su gsol/ /dam tshig bskyed pa'i lha rnams ni/ / 
<p>77b.7</p>snying ga nyid du rnam par bstim/ /gnyis don dam pa bden pa yi/ /chos kyi tshul la gnas par bya/ /sems can kun gyi don gyi phyir/ /byang chub tu ni bsngo ba dang / /smon lam chen po gdab par bya/ /de ltar nyin mtshan dus drug tu/ /snying brtse brtson pas dbul bar bya/ /g.yeng ba rnam par
<p>78a</p>
<p>78a.1</p>zhi don du/ /tshogs bsags maN+Dal ting 'dzin ni/ /sbyor ba'i cho ga sngon song bas/ /gser dang pad zla rnam bsams te/ /gong bzhin rim par dgod par bya/ /oM badzra re khe hUM/ maN+Dal hUM/ oM badzra re khe hUM/ pad+ma maN+Dal hUM/ oM badzra re khe hUM/ a tsan+d+ra maN+Dal hUM/ 
<p>78a.2</p>bsnyen par bya ba'i gong bzhin du/ /gshegs su gsol dang bsdu ba min/ /khyad par bsdus pa'i maN+Dal ni/ /las kyi sngags kyis byin brlabs te/ /mdzes pa'i sngags kyis dgram par bya/ /ras sam bzang po'i gzhi dag la/ /thig le 'bru sogs bkod nas kyang / /bde gshegs
<p>78a.3</p>sras bcas spyan drangs te/ /gdan gyi tshul du dbul bar bya/ /shin tu bsdus pa 'di lta ste/ /tshom bu gcig la mngon brten te/ /gzhal yas khang du dmigs nas kyang / /de nas spyan drangs bzhugs su gsol/ /bsod nams tshogs kyis rgyud sbyangs nas/ /gsol btab
<p>78a.4</p>bsngos la gshegs su gsol/ /ma chags brten pa'i snying gar bsdu/ /sgyu ma'i blo yis zin par bya/ /bla na med pa'i maN+Dal ni/ /snying ga'i pad+ma rnam dag nang / /ye shes chen po'i thig le ni/ /lnga phrag gnyis dang drug phyed kyi/ /yig 'bru mchog tu rnam bsams te/ /mtshan dang
<p>78a.5</p>rdzogs pa'i skur gyur nas/ /dus gsum tshogs kyi mchod pa bya/ /rtag tu bsdu ba ma yin te/ /dus med rtag tu brtson pas 'grub/ /bsam gyis mi khyab maN+Dal ni/ /chos nyid zung du 'jug pa las/ /rang gi de nyid rnam bsams pa'i/ /skye med mya ngan 'das pa'i gnas/ /rtog dang bral ba'i de
<p>78a.6</p>bzhin nyid/ /rdo rje lta bu'i pho brang yin/ /dus gsum rtag tu sangs rgyas nas/ /skye med de bzhin nyid kyis bdag /chags sdang bral bas dbul bar bya/ /maN+Dal kun gyi mchog yin no/ /bsod nams tshogs kyi maN+Dal las/ /ye shes maN+Dal rnam par skye/ /de phyir thabs kyi maN+Dal ni/ / 
<p>78a.7</p>rnal 'byor ba yis dbul bar bya/ /thun mong dngos grub bsgrub pa dang / /mchog gi dngos grub thob bya'i phyir/ /bdag gi bsam pa bzang po yis/ /maN+Dal byas pa'i dge ba gang / /des ni sems can thams cad kyis/ /sangs rgyas zhing khams dag thob shog /gshin rje gshed nag po'i sgrub
<p>78b</p>
<p>78b.1</p>thabs kyi maN+Dal gyi cho ga zhes bya ba rdzogs so// //zangs gling rnal 'byor nA ga pU ra yis/ /rnal 'byor ka ma rak+Shi ta nyid la/ /gu tsha rgyal bu'i bu nyid btad nas kyang / /ta ru pa ri dur khrod tshal nyid du/ /rnal 'byor 'dus pa'i tshogs kyi 'khor lo nang / /gsol btab rnal 'byor rnams kyi
<p>78b.2</p>zhal ngo ru/ /maN+Dal cho ga bsod snyoms pa yis byas/ /deng sang rnal 'byor lta spyod ldan pa yis/ /dus rnams rtag tu maN+Dal 'bad par rigs//[ ]@##/ /rgya gar skad du/ d+harma kA ya kI paM bi d+hi nA ma/ bod skad du/ chos kyi sku'i snang ba'i cho ga zhes bya ba/ dpal
<p>78b.3</p>gshin rje gshed la phyag 'tshal lo/ /dang po snying rje'i bdag nyid pas/ /srid pa'i bde la ma chags shing / /bdag 'dzin dag la rgyab kyis phyogs/ /bdag 'dzin yongs su dor byas te/ /bdag dang gzhan du mnyam pa dang / /rang dang gzhan gyis blang ba'i phyir/ /phyi nang bar chad sel ba'i
<p>78b.4</p>mchog /chos sku rten mchog gdab pa'i phyir/ /gshin rje gshed la gus btud de/ /mchod rten cho ga bshad par bya/ /zung du 'jug pa'i rnal 'byor pas/ /yid dga' ba yi sa phyogs su/ /dur khrod dgon pa'i gnas mchog tu/ /bkra shis sa ni bzang po la/ /bdud rtsi rnam
<p>78b.5</p>lngas legs byugs te/ /spos dang dri yi tshogs rnams dang / /gser dang mu tig byi ru sogs/ /rin chen rnam mang bcug nas kyang / /khrus byas dag pa'i rnal 'byor pas/ /'jim pa'i gong bu dril nas kyang / /bdag nyid lha ru rnam bskyed nas/ /bsod nams ye shes tshogs
<p>78b.6</p>bsags bya/ /srung ba'i 'khor lo rdzogs byas la/ /chos kyi dbyings kyi khang pa dang / /gzhal yas khang mchog bskyed nas ni/ /gzhal yas khang gi dbus nyid du/ /skye med snang ba las byung ba'i/ /thabs dang shes rab gsal ldan bsam/ /gyur pas ro mnyam thig le'o/ /de la thugs kyi yi
<p>78b.7</p>ge ste/ /de nas thugs mchog nyid du 'gyur/ /nga rgyal sku gsung thugs bcug ste/ /zhu bas chos kyi sku ru gyur/ /de yi sa bon yi ge las/ /'phros pas gshin rje gshed bkug ste/ /zhal du zhugs nas zhu bar bsam/ /bdag nyid thig le chen por blta/ /phyogs bcur thig le bzhi spros pas/ /tsartsi
<p>79a</p>
<p>79a.1</p>phag mo'i dbyangs ldan ma/ /gau rI lha mo bzhir gyur te/ /rje btsun thig le bskul bar bya/ /rje btsun bzhengs shig snying rje khro/ /srid gsum pa yi ma rig sol/ /rje btsun bzhengs shig rgyal rigs bdud bzhi las ni rgyal ba'i sems ni g.yengs/ /rje btsun bzhengs shig 'jig rten
<p>79a.2</p>snyan mnan stong pa nyid la bzhugs sam ci/ /ci phyir 'jig rten snyan mnan stong pa nyid la sems te bzhugs/ /bcom ldan rgyal pos bskul nas kyang / /lha mo nyid kyang thim par gyur/ /de la nyi ma sa bon bcas/ /gyur pas rdo rje mtshan ma can/ /de la gshin rje gshed mchog sku/ /rtog pa
<p>79a.3</p>bzhin du gsal bar bsam/ /de las mkha' gsang byin brlabs te/ /ye shes dkyil 'khor bkug nas kyang / /zhu bas khams mchog dag pa'i nang / /thig le bcu bdun nyid du gyur/ /de las sa bon gzugs su gyur/ /ya k+She ma me da/ /ya tsa ni ra/ dza sa do ru/ Na yo ni rA/ rdo rje sngo dang
<p>79a.4</p>'khor lo dkar/ /rin chen ser dang pad+ma dmar/ /ral gri ljang gu tho ba sngo/ /dbyug pa gar gyi phyag rgyar gyur/ /de las yongs su rdzogs pa'i sku/ /dgra lnga yum bzhi bsgom par gyur/ /mngal nas skye ba'i tshul nyid du/ /so so gnas su dgod par bya/ /de nas bdag gi snying ga nas/ /sa
<p>79a.5</p>bon dag las 'od 'phros pas/ /dkyil 'khor dag la phog gyur te/ /'khor lo 'khor ba'i tshul nyid kyis/ /gsal ba'i bzlas pa dbul bar bya/ /oM hrIHSh+T+r-iHwi kr-i tA na na hUM hUM phaT phaT swA hA/ na mo b+ha ga wa te bai ro tsa na/ pra b+ha rA dzA ya/ ta thA ga tA ya/ aR+ha te samyaka saM bud+d+hA ya/ oM he ru
<p>79a.6</p>ka su k+Sh+me/ sa me sa ma te/ sa ma ye/ sa ma ro bye/ a na lam+be ta raM be ya sho ba ti/ ma hA te dza/ nir ku le nirba Ne/ sarba ta thA ga tA/ hr-i da ya a d+hiSh+ThA na a d+hi Sh+ThI te swA hA/ gtso bo dag la ji lta bzhin/ /gti mug sogs la rim bzhin no/ /oM dzi na dzika /oM rat+na d+h+r-ika /oM A ro l-ika /oM pradz+nyA d+h+r-ika /oM
<p>79a.7</p>mung+ga ra d+h+r-ika /oM daN+Da d+h+r-ika /oM pad+ma d+h+r-ika /oM khaD+ga d+h+r-ika /oM mo ha ra ti/ oM dwe Sha ra ti/ oM rA ga ra ti/ oM badzra ra ti/ nyi shu rtsa gcig lnga bcu dang / /brgya dang brgya rtsa brgyad dang ni/ /gtso dang 'khor gyi rim pa yis/ /bzlas pa bsdu ba'i tshul gyis bzhu/ /'od kyi phung por bsams nas ni/ /de nas skol
<p>79b</p>
<p>79b.1</p>phor g.yas thogs te/ /gu gul a kar nag la sogs/ /dri yi bdug pas bdug par bya/ /de nas 'od kyi gong bu las/ /bcad cing sku gdung gdab par bya/ /snying por 'brel pa'i rten 'brel dag /bzlas shing dkyil 'khor dbyung bar bya/ /bkod pa'i tshul gyis mkha' la bzhag /rdzogs
<p>79b.2</p>nas lha yi dkyil 'khor lo/ /skye mched byin gyis brlab pa dang / /sku gsung thugs dang de bzhin te/ /dbang bskur dgug gzhug mchod bstod dang / /bdud rtsi myang gis smin par bya/ /de nas gsol ba gdab pa dang / /bshags dang bsngo ba byas nas ni/ /sgyu ma'i blo yis zin par bya/ / 
<p>79b.3</p>de nas smon lam btab nas ni/ /gnas khang bzang por bzhugs par bya/ /dus rnams kun du mchod pa dang / /bskor ba sogs kyis mnyes par bya/ /na mo rat+na tra yA ya/ /ye d+harmA he tu pra b+ha wA/ he tun te ShAn ta thA ga to h+ya ba da ta/ te ShAny+tsa yo ni ro d+ha/ e waM wA dI ma hA shra ma NaH/ 
<p>79b.4</p>gsang ba'i dkyil 'khor bzang po la/ /mos pa'i blo yis bskor bar bya/ /na mo b+ha ga wa te/ rat+na ke tu rA dzA ya/ ta thA ga tA ya/ ar+ha te samyaka saM bud+d+hA ya/ tad+ya thA/ oM rat+ne rat+ne/ ma hA rat+ne/ rat+ne bI dza yi swA hA/ rnal 'byor sems la gnod gyur na/ /nam mkha' dag la gdab
<p>79b.5</p>par bya/ /cho ga'i rnam pa gong bzhin te/ /mtshan med phyir na mchog yin no/ /rkyen rnams tshogs par bya ba'i phyir/ /chu dang me dang rlung dag la/ /ba~M ra~M ya~M ni rnam bsams te/ /'phros pas rgyal ba sras bcas dag /bsdus te yig 'bru la bstims pas/ /chu la dkar dang me la
<p>79b.6</p>dmar/ /rlung la khro bo sngon po bsam/ /zhu bas 'od kyi phung por gyur/ /skol phor thogs la gdab par bya/ /rab gnas bya ba gong bzhin te/ /de la khyad par yod ma yin/ /rnal 'byor bsod nams bsags pa dang / /bar chod myur du zhi bya'i phyir/ /bdag gis sku gdung cho ga'i mchog / 
<p>79b.7</p>mngon par brtsams pa'i dge ba 'dis/ /khams gsum sems can thams cad kyis/ /rnal 'byor lam la gnas pa rnams/ /sgo gsum sdig pa dag gyur te/ /chos sku gnyis med thob par shog /rgya gar gyi mkhan po ka lA pa ma hA zhes bya bas mdzad pa mchod rten gyi cho ga rdzogs so// // 
<p>80a</p>
<p>80a.1</p>rnal 'byor bsod snyoms pa pradz+nyA shrI dz+nyA nas rang 'gyur du byas pa'o/ /som pu ri'i gtsug lag khang chen du/ /nag po zhabs zhes bya ba'i rnal 'byor pas/ /rnal 'byor tshe 'phos de ba pA la yis/ /yab mchog d+harma pA la 'das gyur pa'i/ /ched du gsol btab rgyal po'i zhal
<p>80a.2</p>ngo ru/ /mchod rten cho ga me tog tshal du mdzad/ /spros bcas spros med tshul gyi lam mchog 'di/ /deng sang rnal 'byor rnams kyis gdab par rigs//[ ]@##/ /rgya gar skad du/ hom bi d+hiSh+Ti sha kr-iSh+Na ya mA ri nA ma/ bod skad du/ gshin rje gshed kyi ro sreg gi cho ga
<p>80a.3</p>zhes bya ba/ /dpal gshin rje gshed la phyag 'tshal lo/ /sku gsung thugs kyi rdo rje can/ /zab mo bcas pa'i rdo rje ni/ /bla med snying po la btud de/ /ro sreg cho ga bshad par bya/ /sems can sangs rgyas snying po can/ /sangs rgyas nyid du rab sbyor ba'i/ /thabs kyi khyad par ro sreg par/ /rnam pa
<p>80a.4</p>gnyis su shes bya ste/ /bsgrubs la bsreg par bya ba dang / /dur khrod bsreg par bya ba'o/ /bsgrubs la bsreg pa rnam bzhi ste/ /dang por longs spyod 'khor lo dang / /gnyis pa rab tu phye ba la/ /gsum pa nye ba'i sgrub pa nyid/ /bzhi pa mchod rten cho ga yi/ /dang po ro la khrus byas nas/ /bsrung ba'i
<p>80a.5</p>cho ga rdzogs pa dang / /phyi yi gtor ma gtang bar bya/ /de nas tshogs bsags nas bzung ste/ /mngon par rtogs pa rdzogs pa dang / /bzang po'i khri la bzhag nas kyang / /rgyan gyis legs par spras pa la/ /ga pur la sogs khar blud nas/ /bdud rtsir byin gyis brlab bya ste/ /snying gar gzungs
<p>80a.6</p>thag btags nas kyang / /rtsa ba'i sngags la de nyid gsum/ /spel ba'i bzlas pa khri tsam bya/ /de nas bye brag las byas nas/ /thod pa klad pa dbang po lnga/ /snying sogs bzhi dang nywa bzhi dang / /snum dang bdud rtsi lnga dang gnas/ /rkang brgyad sde pa'i bu ga dgu/ /rgyas pa'i srad bus
<p>80a.7</p>bcings nas kyang / /shun pa'i nang du dril la bzhag /de nas tshogs kyi mchod pa ni/ /rtog pa dang bcas rtog med dang / /shin tu rtog med la sogs ni/ /gang zag sems kyi khyad par yin/ /de yang rab tu sbyar ba dang / /'dod pa gzhan la spel ba dang / /rnyog med rlon pa'i rol pa'o/ /de nas tshogs
<p>80b</p>
<p>80b.1</p>kyi 'khor lo las/ /byung ba'i bkra shis smon btab nas/ /tshe las 'das pa'i don gyi phyir/ /bsngo ba rab tu zin par bya/ /de ni longs spyod 'khor lo'o/ /smon lam dkyil 'khor de nyid dang / /lha yi de nyid las sbyar ba'i/ /tshe las 'das pa'i don gyi phyir/ /rgya chen rab tu gdab par bya/ / 
<p>80b.2</p>sbyang ba gsum du shes bya ste/ /dang po thal ba btags la btsag /de nas dri dang sbyar bya ste/ /hrIHSh+T+r-iHla ni ngan 'gro kun/ /sbyong bar byed pa'i sngags btags la/ /khri'am stong du bzlas pa bya/ /de nas maN+Dal ngos mnyam la/ /ba yi rnam lngas byugs nas kyang / /dri zhim pa yi bsgos pa'i
<p>80b.3</p>sa/ /dri yis thig le gdab par bya/ /de nas srog chags med 'gyur zhing / /mnyen zhing 'jam la dkar ba'i sa/ /blangs la dri zhim chu yis bran/ /de nas thal ba dang bsres la/ /'jim pa legs pa'i gong bu bya/ /de nas snying ga'i sa bon las/ /'phros pa'i 'od kyis tshe 'das ni/ /'og
<p>80b.4</p>gi gnas nas bkug byas la/ lus ngag yid gsum sbyang ba bya/ /de nas hUM hUM zhes brjod pas/ /khu ba'i thig ler zhu gyur te/ /a dkar thung ngu gsal bar bya/ /de las 'od zer 'phros pa yis/ /dbyangs dang gsal yig bsdu bar bya/ /de las rdo rjer gyur nas kyang / /hUM gis
<p>80b.5</p>mtshan pa las 'phros pa'i/ /phyag rgya'i tshogs rnams bsdu bar bya/ /de nas rang gi lha dang ni/ /yang na rdo rje sems dpa' ru/ /bskyed la sku rnams bsdu bar bya/ /de yang byin gyis brlab pa ni/ /oM sarba ta thA ga tA kA ya badzra swa b+hA wa At+ma ko\u0f85haM/ oM sarba ta thA ga ta wA ka badzra swa b+hA
<p>80b.6</p>wa At+ma ko\u0f85haM/ oM sarba ta thA ga ta tsit+ta badzra swab+hA wa At+ma ko\u0f85haM/ de nas byin gyis brlab pa'i sngags/ /nyi shu rtsa gcig bzlas byas la/ /rtsa ba'i dkyil 'khor bstims nas kyang / /'od kyi phung por blta bar bya/ /de nas rten 'brel ldan pa'i sngags/ /brjod cing btab la 'khor lo bsgom/ / 
<p>80b.7</p>sngon gyi maN+Dal drang ba'i dkyil/ /dri yi thig les brgyan pa la/ /me tog tshom bu bkod pa'i steng / /spyan drangs nas ni bzhugs su gsol/ /de nas 'khor lo rgyal mtshan dang / /gdugs dang rgyal mtshan 'phen gyis brgyan/ /de nas na bza' dkar po gsol/ /bkod pa shin tu mdzes byas la/ /skye mched
<p>81a</p>
<p>81a.1</p>sku gsung thugs dang dbang / /dgug gzhug mchod dang bstod byas la/ /bdud rtsi myang dang spro bsdu bzlas/ /rdzogs nas bsngo dang smon lam btab/ /de nas gzhal yas bzang po'i nang / /bzhugs su gsol la rtag tu mchod/ /ro bsregs pa'i rus pa'i sA ts+tsha'i cho ga yin/ /gshin rje gshed
<p>81a.2</p>kyi ro sreg gi cho ga zhes bya ba slob dpon nag po zhabs kyis mdzad pa rdzogs so//[ ]@##/ /rgya gar skad du/ /ga Na tsakra di d+hI nA ma/ bod skad du/ tshogs kyi 'khor lo'i cho ga zhes bya ba/ rje btsun mgon la phyag 'tshal lo/ /bsod nams khyad par bsags pa dang / / 
<p>81a.3</p>dam tshig nyams pa bskang ba dang / /bgegs rnams nye bar zhi bya'i phyir/ /bdag gi tshogs 'khor bshad par bya/ /yid dang mthun pa'i sa phyogs su/ /tshogs kyi khang pa yid 'ong ba/ /'khor khang rim gsum ran par brtsig /de nas tsan+dan gur gum dang / /dri yi tshogs ni
<p>81a.4</p>bsgos nas kyang / sa gzhi bzang po legs byas te/ /rnam lngas skyong nul byas nas kyang / /gzhung dang mthun pa'i maN+Dal la/ /mdzes pa'i me tog legs bkram ste/ /mchod pa'i tshogs rnams tshang bar bsag /'byor pa'i yo byad ldan pa dang / /bsdu bar 'os pa'i rnal 'byor
<p>81a.5</p>tshogs/ /ma lus par ni bsdus nas kyang / /slob dpon la ni zhu ba dbul/ /las kyi bum pa byin brlabs nas/ /mchod pa'i bum pa bsags nas kyang / /mdzes pa'i me tog legs btang ste/ /tshig 'dis gsol ba gdab par bya/ /khro bo sngon po mdzes pa che/ /khyod ni dam tshig yid du 'ong / / 
<p>81a.6</p>nor bu rin chen ches bcing ba'i/ /dbyug pa phyag na bsnams pa ste/ /bdag ni 'khor ba las bsgral phyir/ /dpa' bos gnang gis gtong du gsol/ /rnal 'byor ma yi tshogs dbus su/ /bzang po'i sgo ni rnam par dbye/ /gsol ba btab na nang bkug ste/ /las kyi bum pas chu gtor te/ /mna' chu blud
<p>81a.7</p>la gral la dgod/ /de nas rdo rje slob dpon la/ /ma tog phul te gsol ba gdab/ /de nas rnal 'byor pho mo la/ /me tog gtor la bskul bar bya/ /de nas rdo rje slob dpon gyis/ /lhar bsgom lce lag byin gyis brlab/ /phyag rgya byin brlab mngon rtogs brjod/ /hUM/ thog mtha' med pa'i sems dpa' ni/ / 
<p>81b</p>
<p>81b.1</p>rdo rje sems dpa' de bzhin gshegs/ /kun du bzang po kun bdag nyid/ /rdo rje sems dpa' bdag po'i gtso/ /oM ma hA badzra hUM/ a/ srid pa rang bzhin dag pa'i phyir/ /ngo bo nyid kyis gdod nas dag /rang bzhin dag pa'i sems dpa' yis/ /srid pa dam pa mchog tu byed/ /oM hrIHSh+T+r-iHwi kr-i tA na na hUM phaT/ oM ma hA
<p>81b.2</p>badzra gan+d+ha/ de nas mchod pa'i khyad par tshogs/ /de nyid gsum gyis byin brlabs la/ /snying ga'i sa bon 'phros pa yis/ /bla ma rje btsun mdun bsams te/ /mchod yon zhal bsil zhabs bkru dbul/ /mchod pa'i tshogs kyis rab mchod nas/ /de kho na nyid bstod pa bya/ /oM hrIHSh+T+r-iHwi kr-i tA na na
<p>81b.3</p>hUM phaT/ oM ma hA badzra pra tIts+tsha swA hA/ oM badzra d+hU pe hUM/ oM AHhUM/ de bzhin du puSh+pe/ dI pe/ gan+d+he/ nai wi d+ye shab+de/ oM AHhUM/ oM sarba ta thA ga ta pU dza badzra swA b+hA wa At+ma ko\u0f85haM/ rdo rje dril bu ldan pa yis/ /gti mug rdo rje'i ngo bo khyod/ /gshin rje gshed po shin tu 'jigs/ /ston pa sangs rgyas kun rang
<p>81b.4</p>bzhin/ /rdo rje mi 'jigs phyag 'tshal bstod/ /gshin rje gshed po rab 'jigs pa/ /nga rgyal rdo rje ngo bo khyod/ /rdo rje thugs dang rab mtshungs pa/ /rin chen rdo rje ngo bo nyid/ /'dod chags rdo rje gtso bo khyod/ /'dod chags chos kyi rnam pa bsnyems/ /thams cad dbyangs ni mchog gi mchog /rdo rje gsung
<p>81b.5</p>mchog phyag 'tshal bstod/ /phrag dog rdo rje ngo bo khyod/ /gshin rje gshed po las kun byed/ /sku yi rdo rje rab 'dra ba/ /ral gri phyag la phyag 'tshal bstod/ /sangs rgyas kun gyi dngos po khyod/ /sangs rgyas thams cad gcig tu bsdus/ /sangs rgyas kun mchog gtso bo'i gtso/ /dkyil 'khor
<p>81b.6</p>gtso la phyag 'tshal bstod/ /bdag gi nyon mongs tshogs rnams las/ /byung ba'i sdig pa'i tshogs rnams ni/ /rje btsun 'jam dbyangs spyan snga ru/ /de dag thams cad bshags par bgyi/ /rdzogs pa'i sangs rgyas nyid dang ni/ /byang chub sems dpa' dge 'dun mchog/ /slob sogs
<p>81b.7</p>dge ba thams cad la/ /rgya cher bdag ni rjes yi rang / /khams gsum rnam rtog dra ba yis/ /mngon par gtibs pa mun nag la/ /theg pa chen po'i ye shes che/ /chos kyi sgron mes 'od snang mdzod/ /rdzogs sangs 'khor ba'i chos rnams las/ /chos skur mya ngan 'da' bzhed pa/ /'khor ba
<p>82a</p>
<p>82a.1</p>ji srid gnas bar du/ /sems can don mdzad bzhugs su gsol/ /bsod nams tshogs las mngon byung ba'i/ /dge ba'i bsod nams ma lus kun/ /sems can 'khor ba las sgrol phyir/ /thams cad byang chub mchog tu bsngo/ /mchod pa nyi shu'i tshogs rnams kyang / / 
<p>82a.2</p>de sogs rol mo'i tshogs rnams ni/ /rnal 'byor pa yis 'bad pa yi/ /rdo rje chen po mchod byas la/ /de nas blo yis gshegs su gsol/ /de nas stong pa nyid bsgoms te/ /snying rjes byin pa'i gsal bar bya/ /de nas srung ba'i 'khor lo ni/ /rdo rje sa gzhi ra ba dang / /'bar ba'i
<p>82a.3</p>khang pa drag po la/ /mtshon cha tshogs kyis spras par bsam/ /nang du chos 'byung dkar po ni/ /gru gsum mtshon pa dang bcas pa/ /rdo rje gzhal yas khang bskyed la/ /rnal 'byor bzhi yi tshul dag gis/ /de nyid dkyil 'khor smin par bya/ /de nas bdud rtsi byin brlabs te/ /rtsa ba'i dkyil
<p>82a.4</p>'khor rim bzhin mchod/ /de nas mthe bong srin lag gis/ /blangs pa'i bdud rtsi byugs pa yis/ /chos 'byung gru gsum dkar dmar bri/ /de nas bdud rtsi'i thig le yis/ /mdzes pa'i me tog legs bkram ste/ /skad cig bskyed dang dgug gzhug bya/ /de nas bdud
<p>82a.5</p>rtsi phul nas kyang / /bdag nyid la ni mchod par bya/ /thabs dang gsang bas blangs nas kyang / /lce rtse smin mtshams spyi bor gtor/ /de nas de dag mi dmigs bsgom/ /rtsa ba'i dkyil 'khor nyid la ni/ /gsang ba'i dkyil 'khor mchod nas kyang / /bstod cing bdud rtsi myangs nas kyang / / 
<p>82a.6</p>gsal bar dmigs nas bzhugs su gsol/ /de nas zhing skyong 'khor bcas la/ /gtor ma rgya chen btang ba ni/ /yi ge gsum gyi ngo bo yis/ /bsregs dang sbyangs dang gtor byas la/ /maN+Dal bzang po yid 'ong ste/ /thig le le tse dgu byas te/ /dbus la ye shes 'khor lo
<p>82a.7</p>bsam/ /phyogs dang mtshams la zhing skyong brgyad/ /ma mo sum cu rtsa gnyis dang / /bcas pa spyan drangs mchod pa bya/ /oM/ /shing gcig dang ni dur khrod dang / /ri bo dang ni ri sul phug /grong dang bzhi mdo dag dang ni/ /khyad par du ni khang stong dang / /gdol pa'i snod dang thang dang ni/ / 
<p>82b</p>
<p>82b.1</p>khyad par du ni chu la gnas/ /nag pa drag po drag po che/ /lha sbyin mnyam du bsten pa dang / /nag po gtsigs dang mi sdug drag /rgya las 'das dang log 'dren rnams/ /rgan byad mo dang drag mo dang / /mi sdug ma dang u ma dang / /rgyal ba rnam par rgyal ma dang / /mi thub gzhan gyis mi thub ma/ / 
<p>82b.2</p>nag mo bzang mo nag chen po/ /nag sbom ma dang rnal 'byor ma/ /dbang mo dang ni zla ba mo/ /drag tu sdang dang 'phyang ba mo/ /'phrog byed ma dang mar me ma/ /'jib byed grong gnas rnal 'byor ma/ /drag po'i gzugs dang drag chen mo/ /mche ba gtsigs pa'i thod chen mo/ /thod phreng phreng can kha T+wAM
<p>82b.3</p>ma/ /sbrul chen ral gri dgra sta can/ /rdo rje de bzhin gzhu can ma/ /de bzhin chen mo mkha' 'gro ma/ /las kun rjes su grub byed ma/ /sbyor ba'i dkyil 'khor rgya chen mo/ /de bzhin rdo rje dbang phyug gtso/ /de bzhin gshegs pa'i sku che ste/ /rdul byed rnal 'byor 'byin pa mo/ /rdo rje
<p>82b.4</p>dbang mo'i bka' 'di yis/ /thams cad ma lus 'dir 'dus shig /oM kak+ka D+hA na/ bab+ban na/ kha khA khA da na/ sarba duSh+TAn/ ha na ha na/ g+hA ta ya g+hA ta ya/ a mo ka s+ya hUM/ zhes pas bkug la/ pad+ma'i gdan la gnas par bsams la/ mchod pa lngar byin gyis brlabs pa de
<p>82b.5</p>nyid dbul te/ /sngags de nyid kyi mjug la/ a mu ka s+ya shAn+ting ku ru hUM hUM phaT swA hA/ zhes pas dbul te/ so so'i lce la hUM las rdo rjer byin gyis brlabs par bsams pa'i sbu gu'i 'od kyis drangs te mchod par bsams la/ de nas chos bshad de/ chos rnams gzugs brnyan lta bu
<p>82b.6</p>ste/ /dag cing gsal zhes bya ba brjod nas/ smon lam btab ste/ sems can thams cad sdig med cing / /sems can thams cad bde gyur cig /gang gi lam nas 'gro ba yi/ /sangs rgyas nyid dang phrad par shog /ma bsgral ba rnams bsgral ba dang / /ma grol
<p>82b.7</p>ba rnams bdag gis dgrol/ /da lta nyid du rjes brtse bas/ /rnal 'byor bstan bcos gnas la dgod/ /ces bya bas bsngo bar byas gshegs su mi gsol/ de nas rnal 'byor pho mo kun lha'i dkyil 'khor du bltas la/ dang po dri yis mchod/ de nas me tog
<p>83a</p>
<p>83a.1</p>dang bdug pa dang mar me dang / lha bshos kyi tshul bzhin du mchod la/ de'i 'og tu bdud rtsi dang bcas pa'i chang gis mchod de/ lag pa g.yon pas chang bzung nas/ /g.yas pas rtse gsum pa byas la/ /tshigs su bcad pa 'dis sbyin te/ /ltos
<p>83a.2</p>shig mdzes pa dam pa'i chos/ /'di la the tshom yod ma yin/ /bram ze khyi dang gdol pa gsum/ /rang bzhin gcig tu rtogs par bza'/ /zhes bya bas drang ngo / /len pa pos brjod pa/ 'dod chags dri ma bral ba yi/ /rin thang med las legs 'ongs chos/ /gzung
<p>83a.3</p>dang 'dzin pa rnam par spangs/ /de kho na nyid bdag phyag 'tshal/ /zhes pas pad+ma'i bskor ba dang bcas pas blang ngo / /'og ma rnams la drang ba la 'di skad brjod/ /sbyor ba'i dus na dngos grub ni/ /spyod kun de nyid de bzhin du/ /rnal 'byor pas ni kun du spyad/ /ji ltar
<p>83a.4</p>bde bar spyad par bya/ /zhes bya ba brjod la brim mo/ /de'i 'og tu sha khu dang gur mar gyis mchod/ /de nas lha bshos so sor drangs la/ de nas kun gyis phud bsdus la/ slob dpon la phul nas/ slob dpon gyis cha gnyis su bgos te/ cha gcig g.yon gyi
<p>83a.5</p>phyogs su bgos la byin gyis brlabs la/ dkyil 'khor gyi lha la dbul/ cha gcig g.yas su bzhag la/ byin gyis brlabs la phyogs skyong la dbul te/ oM a kA ro mu khaM zhes pa'i sngags kyis mchod/ de nas ci bder rol cing longs spyod/ skabs der bkra
<p>83a.6</p>shis bya'o/ /de nyid yang dag spyod pa yi/ /rnal 'byor pa ni kun nas bdag /ji ltar bde bar brjod par bya/ /sgyu ma lta bur mdzes pa yis/ /gnyis sprod kun 'khyud sogs sbyong ba/ /lus can don du yang dag spyad/ /dngos po bral la phyag 'tshal lo/ /de nas
<p>83a.7</p>lha dang phyogs skyong la gnang ba nod pa dang / /badzra satwas bzod par gsol ba byas te/ badzra muHzhes pas gshegs su gsol/ dam tshig gi lha snying gar bsdus la/ oM pad+ma ko shi hUM/ zhes bsdu'o/ /oM badzra d+hu pe gr-ih+Na gats+tsha hUM/ zhes bya bas phyi rol gyi lha gshegs
<p>83b</p>
<p>83b.1</p>su gsol lo/ /de nas lhag ma bsdus te/ de la yang gnyis te/ rnal 'byor pho mo'i lhag ma ni phyi rol gyi sha za la sogs pa mi ma yin pa rnams la btang ste/ phyi sgor bton la btang ngo / /khyim pa'i lhag ma ni khyim pa de nyid kyi mi ma yin pa la bsngo'o/ /lhag ma de lta bu'i skal ba
<p>83b.2</p>med pa la/ slob dpon gyi kha nas bdud rtsir byas la sbyin no/ /de nas yon bdag dang 'khor la bkra shis dang smon lam gdab bo/ /de nas gtor skyel de log pa dang / tshogs kyi khang sgor me long dang dung bud pa dkrol chu can gyi zan ni mchod/ de nas nang du log nas rnal 'byor
<p>83b.3</p>pho mo la yang de bzhin mchod pa bya'o/ /ma 'ongs skye bo'i tshogs rnams bsags par 'dod pa dang / /bslab pa'i lam la zhugs pa'i rnal 'byor pa/ /don du dri med lung dang bla ma'i man ngag ltar/ /ma nor bzung ste bdag dang gzhan la phan phyir bris pa yin/ /tshogs kyi
<p>83b.4</p>'khor lo'i rim pa slob dpon nag po zhabs kyis mdzad pa rdzogs so//[ ]@##/ /rgya gar skad du/ /kr-iSh+Na ya mA ri shAn+ti hom bi d+hi nA ma/ bod skad du/ gshin rje gshed nag po'i zhi ba'i sbyin sreg gi cho ga zhes bya ba/ mgon po 'jam dpal
<p>83b.5</p>la phyag 'tshal lo/ /sku gsung thugs kyi bdag nyid can/ /char sprin gzhon nu'i mdog 'dra ba/ /rtog bral lhun gyis skyes pa'i bdag /gshin rje gshed la phyag 'tshal te/ /sdig pa zhi dang bsod nams 'phel/ /dbang du bya dang tshar bcad dang / /dngos
<p>83b.6</p>grub myur du thob bya'i phyir/ /bdag gis sbyin sreg bshad par bya/ /bde gshegs chos kyi sku dag gi/ /bsnyen pa sngon du song ba yis/ /yid dga' ba yi sa phyogs su/ /bkra shis bzang po'i gzhi dag la/ /mtshan nyid ldan pa'i sa sbyangs nas/ /tshad dang
<p>83b.7</p>ldan pa'i thab khung ni/ /rgyar ni khru gang zabs su phyed/ /kha khyer sor bzhi dor nas kyang / /dpangs dang rgya ru sor bzhi brtsig/ /phyogs kyi thad kar sor gnyis las/ /dra ba zla tshes rdo rje'i gzugs/ /kha dog dkar po nyid byas te/ /tsan+dan dkar po'i 'o mas byugs/ / 
<p>84a</p>
<p>84a.1</p>me tog dkar po dus gsum gtor/ /nang du 'dab brgyad dkar po bri/ /'khor lo rdo rje rin chen dang / /pad+ma ral gri phyag rgya dgod/ /nang du rdo rje'i phreng ba ste/ /kha khyer me ris rnam par bskor/ /thab kyi dbang du byas pa'o/ /bud shing tshad ni khru gang la/ / 
<p>84a.2</p>skam pa dang ni rnying pa dag /rul dang srog chags rnam spangs te/ /n+ya gro d+ha dang pA la sha /sha mi ta dang dri bzangs dang / /byang chub shing dang tsan+dan dang / /dri zhim bzang po'i shing de dag /thab kyi kho ra khor yug tu/ /ku sha sngon po bkram pa'i steng / /thab khung dma'
<p>84a.3</p>bar legs brtsigs la/ /sbrang rtsi 'o ma dri chus byug /bud shing dbang du byas pa'o/ /yam shing 'bras bu tsan+dan gyi/ /shing ngam dri zhim shing dag la/ /rtse mo'i cha las byung ba yi/ /rlon dang 'dab mar bcas pa ste/ /sor bcu'i tshad du mngon par gsungs/ /dri chu
<p>84a.4</p>'o mas sbags la bzhag /rtse gnyis gas dang chag pa dang / /'bus zos pa dang srog chags bcas/ /shun pa med dang brla bskams dang / /yo dang rul dang sbom pa dang / /ring thung phra ba rnam par spangs/ /gdags yig btags la bsreg par bya/ / 
<p>84a.5</p>bye brag dang ni sde tshan no/ /na maHshAn+ti dku ru swA hA/ u ma ka s+ye sarba tre ha Na~M/ sarba big+h+nA na/ sarba dz+wa ra na~M/ sarba byA d+hi na~M/ sarba ro ga na~M/ sarba bi Sha na~M/ sarba a maM ga le na~M/ sarba dur ni mi ta na~M/ sarba pA paM karmA ba ra Na~M/ shAn+ting ku ru swA hA/ til dang yungs
<p>84a.6</p>kar rgyal po ni/ /sdig pa sbyang phyir bsreg par bya/ /oM sarba pA paM da ha na badzrA ya hUM phaT swA hA/ de nas mchod bstod gsol ba gdab/ /dgang blugs phul la bsreg par bya/ /ye shes gshegs la dam tshig bsdu/ /oM AHhUM muH/ de nas me sbyangs sreg rdzas
<p>84a.7</p>kyi/ /lhag ma ji snyed pa rnams ni/ /me yi lha la sngags kyis dbul/ /mchod bstod dgang blugs bzod gsol bya/ /ye shes me lha gshegs su gsol/ /dam tshig 'bar ba'i rnam par bstim/ /de nas bdag gi phyag rgya che/ /dgrol dang thugs kar bsdu tshul
<p>84b</p>
<p>84b.1</p>gyis/ /dam tshig rgyal por gnas nas kyang / /thab la bskor zhing me tog dbul/ /de nas glegs bam klog la sogs/ /ji ltar mthun pa'i spyod lam bya/ /sgrub thabs mngon rtogs 'di dag ni/ /dngos grub thob phyir bdag gis brtsams/ /'di yis bsod
<p>84b.2</p>nams gang thob des/ /kun gyi thun mong mchog thob shog /dpal gshin rje gshed nag po'i zhi ba'i sbyin sreg gi cho ga rdzogs so// //bla ma nag po'i zhabs nyid chen po la/ /gser gling rnal 'byor gu Na dz+nyA na yis/ /bram ze karma tsan+d+ra btang nas kyang / /rnal 'byor
<p>84b.3</p>rnams kyi zhal ngor sbyin sreg 'di/ /dpal mchog rdo rje gdan du rnam par brtsams/ /theg pa che la nyi ma'i 'od bzhin mdzes/ /rnal 'byor pa bsod nams pa pradz+nyA shrI dz+nyA na kI rtis rang 'gyur du byas pa'o//[ ]@##/ /rgya gar skad du/ sarba pre ta badzra pA sha ka/ /bod skad du/ 
<p>84b.4</p>yi dgas thams cad rdo rjes bcings pa/ /dpal gshin rje gshed la phyag 'tshal lo/ /gshin rje'i slob dpon mi mchog gis/ /bsnyen pa las sngags bstan pa ni/ /sbyor ba rdzogs pa 'bum tsho gcig/ /mar ngo'i tshes bdun nas brtsams te/ /dgu yi bar du bzlas pa bya/ /gshin rje nyid kyang
<p>84b.5</p>'ching 'gyur na/ /de las gzhan pa smos ci dgos/ /mtheb sor nyi shu'i tshad can nang / /rgyar bcas gru gsum sor bcu zabs/ /sor gsum kha khyer phyir bskyed pa'i/ /sor gsum rgya dang dpangs su mnyam/ /dur khrod sol bas nang byugs te/ /khrug gis sor gsum gnyis kyang byug / 
<p>84b.6</p>lcags phye thal chen sor re'i tshad/ /rabs chad nag po'i thod pa la/ /nang khrag dug gis byugs nas kyang / /tshangs pa'i bu gar skar khung gdong / /gsang khung chen po gcig btod nas/ /chos 'byung kha sbyor ljang gu la/ /mu khyud rdo rje ra bas bskor/ /sku yi yig 'bru drug
<p>84b.7</p>bkod la/ /lte bar bsgrub bya ming dang bcas/ /'og tu mnan pa'i rgyab stegs su/ /dur khrod ro yi ras dag la/ /gser gyi sa gzhi dang ldan pa'i/ /ri rab lcog brgyad bkod pa bri/ /de stengs sna tshogs rdo rjes mtshan/ /hUM dang laM dang hUM yig bri/ /re'u mig thag pa bzhis brtod
<p>85a</p>
<p>85a.1</p>la/ /tsha ba rnams dang lcags phye sogs/ /'bru gsum bzlas pa byas la gdab/ /oM las chos 'byung dkyil nyid du/ /sprul pa'i khro bos bkug la gzugs/ /sa dang ri rab rdo rje dang / /bdag nyid gshin rje gshed kyis mnan/ /skrag cing gzir
<p>85a.2</p>cing 'bar bar blta/ /oM kA la ru pa hUM/ oM hrIHSh+T+r-iHwi kr-i tA na na hUM hUM phaT phaT swA hA/ oM nri ma ra nri mA ra/ snying Di shri Di shri/ ya ma khrag tshul ba baM/ si ri si ri/ /ril daM duM pu/ nag po ti pa ra na shag naM/ snying la thod pa pra shag naM/ badzra kI li kI li ya/ de nas dur khrod
<p>85a.3</p>g.yam pa la/ /dri sogs dug gis byugs nas kyang / /rgya gram rdo rje bris pa la/ /dbus su nri dang rtse mor dzaH/ /bkod pas kha dgab mnan par bya/ /thal chen dug gi rgya yang bya/ /hUM lus ngag sems las skyes pa yi/ /bgegs kyi tshogs rnams kun nyon cig/ /da ni dpal ldan rdo rje
<p>85a.4</p>'chang / /mnan pa'i 'khor lo rab sbyor ba/ /rdo rje'i lus ni 'bar ba yis/ /gnas gsum las skyes gnon par byed/ /gal te kha cig bdag las 'da'/ /'jig par 'gyur gyi gzhan du min/ /'khor lo rin chen pad+ma dang / gzhan du yang ni de bzhin brjod/ /rdo rje gom pa'i stabs
<p>85a.5</p>ldan pas/ /shin tu mnan pa'i tshig 'di brjod/ /sems can las ngan sdig can khyod/ /gtad do gshin rje'i lag tu gtad/ /bcing ngo rgya mtsho'i gting du bcing / /mnan no ri rab ljid kyis mnan/ /sbyang ngo 'byung ba bzhi la sbyangs/ /sba'o klu rgyal snying la sba/ /'di las 'da'
<p>85a.6</p>bar ma byed cig/ /gal te byang chub sems bskyed de/ /shAkya thub pa'i bstan pa la/ /dad pas mgon po mchod srid na/ /nga yis khyod la bden pa bstan/ /mnan pa'i rdo rje sbyor chen po/ /rnal 'byor bar chad sel byed pa/ /stobs chen gzhan gyis mi thub nyid/ /mgon po de
<p>85a.7</p>la phyag 'tshal bstod/ /gshin rje gshed nag po'i rgyud bzhi brgya lnga bcu pa nas phyung ba/ slob dpon nag po zhabs kyis mdzad pa rdzogs so// //rnal 'byor pa pra dz+nyA na kIrti'i rang 'gyur ro// // 
<p>85b</p>
<p>85b.1</p>@##/ /rgya gar skad du/ /kr-iSh+Na ya mA ri ya b+hi sa ma ya kra ma/ bod skad du/ gshin rje gshed nag po'i mngon par rtogs pa'i rim pa/ bcom ldan 'das gshin rje gshed la phyag 'tshal lo/ /gus pas bla ma dang ni gshin rje gshed nag rdo rje ni/ /nyid mtshungs
<p>85b.2</p>dang 'dus bde bas yongs gang gzhan gyi don 'jug pa/ /rdo rje ral gri 'khor lo chu skyes gri gug thod pa phyag na bsnams/ /zhal gsum pa la 'jigs pa sel mdzad de la phyag 'tshal lo/ /dus dgra nag po sgrub pa nyid/ /gang zhig 'dod nas de nyid rig /dbang bskur la sogs thob pa dag /de
<p>85b.3</p>yi bsgom pa'i rim pa 'di/ /byis pas bde bar rtogs phyir dang / /mtshungs pa rnams kyis dran phyir dang / /gong ma byis pa'i tshig dag la/ /mgu ba bskyed phyir bri bar bya/ /sbyin dang tshul khrims la sogs ldan/ /sems can don dga' blo dang ldan/ /byams pa la sogs yon tan rdzogs/ / 
<p>85b.4</p>dad dang thos pas rnam brgyan pas/ /dang por gdong la sogs bkru ba/ /snying rje'i bdag nyid sngon du bya/ /dben pa'i gnas su brtsam bya ste/ dur khrod la sogs bde gnas la/ /'dug nas snying gar pad+ma dang / /shin tu 'od gsal zla ba blta/ /ya yig sngon po 'od mdzes pa/ /sems can
<p>85b.5</p>'byor pa'i don byed blta/ /nam mkha'i khams ni kun gang ba'i/ /bla ma dang ni rdzogs sangs bsgom/ /lus kyi bkod pa byas nas ni/ /de rnams dmigs nas phyag kyang bya/ /tsArtsi kA sogs kyis mchod pa/ /byas la sdig pa bshags pa'ang bya/ /lus dang ngag dang yid kyis sdig / 
<p>85b.6</p>bgyis dang bgyid du stsal ba dang / /gang yang rjes su yi rang ba/ /de ni mgon la dus gsum bshags/ /rdzogs sangs rgyas dang de yi sras/ /'phags pa rnams kyis bsags pa yi/ /bsod nams kun la rjes yi rang / /dam pa'i chos dang tshogs mchog bcas/ /rdzogs sangs
<p>85b.7</p>rgyas la skyabs su mchi/ /yon tan rgya mtsho khyed rnams la/ /bdag gis lus ni dbul bar bgyi/ /dam pa'i chos kun ston mdzad pa'i/ /sgra yis mdzes pas khyed bzhugs gsol/ /yang dag rdzogs sangs sras bcas pa'i/ /sbyin pa la sogs ngo bo la/ /sku gsum ye shes
<p>86a</p>
<p>86a.1</p>thob bya'i phyir/ /rab tu dga' bas gnas par bgyi/ /sems can don phyir yang dag rdzogs/ /byang chub sems ni bskyed par bgyi/ /dge ba yang dag gang bsags pa/ /byang chub tu ni bsngo bar bgyi/ /dpal ldan gshin rje gshed gyur nas/ /bdag gis 'gro la phan
<p>86a.2</p>bgyi'o zhes/ /smon lam de ltar btab nas ni/ /de nas blo yis gshegs su gsol/ /snying rjes cho ga bzhin bltas nas/ /sna tshogs stong par rnam par bsam/ /ngo bo nyid dang bral ba'i phyir/ /rgyu nyid kyi ni mtshan ma med/ /rnam par rtog pa spangs pa'i phyir/ /smon pa nyid kyang rnam par
<p>86a.3</p>spangs/ /oM shU n+ya tA dz+nyA na badzra swa b+hA wa At+ma ko\u0f85haM/ sems can de brtan par byas nas ni/ /raM las byung ba'i nyi ma la/ /hUM las byung ba'i mdog sngon po/ /'od zer 'phro bas kun bskor ba'i/ /rdo rje kun nas rtse lnga pa/ /bsrung ba'i don du bsgom par bya/ /rdo rje sa yi dkyil 'khor dang / /ra ba gur
<p>86a.4</p>yang de bzhin no/ /sangs rgyas zhing ni rnam sbyang phyir/ /yang dag bsgom pa yang brtsam bya/ /de la sna tshogs pad zla bar/ /rdo rje bzang po'i lus byung ba'i/ /chos 'byung dkar po gru gsum pa'i/ /nang du sna tshogs pad rdo rje/ /gyen 'greng mkha' mnyam bsgom par bya/ /de nang du ni
<p>86a.5</p>dkyil 'khor yang / /b+h+rUM yig 'khor lo las byung ba'i/ /rtag pa'i yan lag las byung ba/ /gru bzhi pa la sgo bzhi pa/ /rta babs bzhi yis mdzes par brgyan/ /do shal se mo do yis mdzes/ /ba dan rtse mo sna tshogs la/ /rlung gis bskyod pa'i dril bur ldan/ /sna tshogs rdo rje rnam
<p>86a.6</p>par mnan/ /zla ba nyi ma rgyal ba'i gdan/ /shar gyi phyogs ni dkar po che/ /lho phyogs ser po yang dag ldan/ /nub kyi cha ni dmar po ste/ /byang phyogs ma rgad lta bu'o/ /dbang ldan sngon po'i mdog 'dra ba/ /dbus kyi cha ni bsgom par bya/ /'di bzhin sna tshogs rdo rje dang / /rtsig ngos
<p>86a.7</p>steng g.yogs kyang bsgom bya/ /rnam pa lnga ni rnam bsgom la/ /sangs rgyas gzugs ni bsgom par bya/ /dpal ldan rdo rje 'chang nyid de/ /rnam pa lnga yin gshin rje rnams/ /'jigs byed sangs rgyas gzugs zhes grags/ /de yi dbye ba bshad par bya/ /sna tshogs gdan
<p>86b</p>
<p>86b.1</p>gyi lte ba la/ /pad+ma zla ba dbyangs yig zung / /de nas zla ba ka sogs pa/ /Da D+ha da d+ha ya la yang / /bsnan pa gnyis 'gyur las byung ba/ zla ba dmar po bsgom par bya/ /'di dag yongs su rdzogs pa ni/ /me long lta bu'i ye shes brjod/ /de dag gcig gyur mnyam pa nyid/ /der skyes hUM ni
<p>86b.2</p>so sor rtog /bya ba nan tan ldan ye shes/ /de las skyes pa'i rdo rje'o/ /nyi ma'i mdangs ldan nor bu 'dra/ /sa bon dang bcas 'od zer 'khrug /oM badzra At+ma ko\u0f85haM/ zhes bya bas nga rgyal bya'o/ /de las skya rengs dang po'i mdog can thub pa'i tshogs kyis mdzes pa nyid mtshungs kyis 'khyud sku/ /sgeg
<p>86b.3</p>dang khro bo'i gzugs can bde mchog gi rang bzhin dkar dang sngo dang dmar ba'i zhal/ /g.yon brkyang ba yis gnas pa 'bar ba'i ral gri rdo rje gri gug gsor mdzad cing / /'khor lo chu skyes snod ni 'od zer 'phro ba g.yas dang g.yon pa'i phyag na bsnams/ /chos dbyings ye shes ngo bo ni/ /rdo rje 'chang
<p>86b.4</p>gi bdag nyid gang / /rnam pa lnga yi ngo bo nyid/ /rnal 'byor zhes ni brjod pa yin/ /'di ni rnal 'byor ro/ /'dod chags chen pos 'dul ba yi/ /'gro ba gsum la gzigs nas kyang / /rang snying ye shes 'od 'phro bas/ /sna tshogs sangs rgyas gzugs su bya/ /dga' bde dam pa'i
<p>86b.5</p>gzugs kyis ni/ /rang gi lus la mnyam par gzhug /kun rtog thams cad spangs pa yi/ /longs spyod rdzogs par bdag nyid bsgom/ /de ltar sngags mchog yi ge gsum/ /dmar po hoHgnyis kyis brten pa/ /ji ltar skar mda' 'pho ba bzhin/ /byang chub sems ni de nas gzhug / 
<p>86b.6</p>snying rje chags pa'i sems nyid kyis/ /rdo rje 'chang nyid rang yang zhu/ /tsArtsi kA sogs byams sogs pas/ /'khor lo'i gtso bo skul bar byed/ /snying rjes khros pa'i dad sgrol bzhengs/ /khams gsum kun gyi gti mug sol/ /dad sgrol rtsol med ma bzhugs bzhengs/ /bdud 'di
<p>86b.7</p>dag las rgyal bar mdzod/ /'jig rten mgon pos stong nyid ci ste bzhugs/ /dad sgrol 'jig rten bsod nams kyis bzhengs shig /byang chub 'dod pa'i 'jig rten mgron bos nas/ /ji ltar stong pa nyid ni sems par byed/ /bskyal nas khu ba der thim par/ /de la rjes su chags
<p>87a</p>
<p>87a.1</p>par gyur/ /de lta'i glu yi ngo nyid du/ /de la rgud pa ltar bsams nas/ /khu ba'i gzugs ni yongs gyur te/ /yaM sngon nyi ma las byung ba/ /khro bo sngon po 'phro bar bcas/ /rus pa'i rgyan gyis rnam par brgyan/ /rwa rnon 'bar zhing spu ser skya/ /rmig pas brko zhing 'jigs sbyin
<p>87a.2</p>pa'i/ /ma he yi ni rgyab gnas pa'i/ /rdo rje sngon po 'od dang bcas/ /sa bon bcas pa de'i 'od kyis/ /ma 'ongs las dgra 'jigs byas nas/ /bdag nyid la ni yang dag zhugs/ /'jigs pa chen po'ang 'jigs byed pa/ /ma he'i rdo rje rnam bsgoms nas/ /dkyil 'khor gtso bo bsgom par bya/ / 
<p>87a.3</p>'jig rten gsum gyi bdud dkyil 'khor/ /'od zer drag po spros pas skrod/ /drag po mun 'dra gzugs drag po/ /lce 'dril ba la 'od 'byin pa/ /sma ra smin ma mgo skyes ser/ /g.yon brkyang pa yi gnas pa yis/ /gshin rje dran pa med par byed/ /rtsa ba'i zhal ni nag po ste/ /g.yas
<p>87a.4</p>pa zla ba'i 'od 'dra ba/ /g.yon pa khrag dang 'dra bar bshad/ /rdo rje rgyan gyis rnam par brgyan/ /thung zhing gsus pa 'phyang la sbom/ /mgo bo'i phreng bas rnam par 'phyang / /g.yas dang g.yon gyi phyag dag la/ /thod pa dang ni gri gug bsnams/ /nyid mtshungs shes rab kyis 'khyud cing / / 
<p>87a.5</p>bde bar snyoms 'jug gzhan don 'dod/ /g.yas pa'i phyag ni lhag ma la/ /rdo rje ral gri 'bar ba bsnams/ /'khor lo chu skyes g.yon dag la/ /sbrul gyi dbang pos rgyan du byas/ /sbrul rgyan sngon po dga' bo yis/ /skra bcings shin tu 'jigs par byed/ /tak+Sha ka klu dmar po yis/ / 
<p>87a.6</p>rna cha gdub kor byas pas 'jigs/ /rigs ldan khra bo dpung rgyan te/ /dung skyong zhes bya'i klu de ni/ /ser po lag pa'i gdu bu byas/ /pad+ma dkar pos do shal byas/ karko Ta ni ljang gu ste/ /se ral kha ru byas pas mdzes/ /bdud rtsi'i mdog dang 'dra ba yi/ /nor rgyas bus ni ska rags
<p>87a.7</p>byas/ /pad+ma'i rtsa ba ltar dkar mdog /pad+ma chen po rkang gdub yin/ /kun kyang phaT sgra drag po sgrogs/ /lce gnyis mche ba'i phreng ba can/ /de ltar 'khor ba mya ngan 'das/ /gshin rje 'dul ba'i gzugs su shes/ /rnam par rtog pa spang ba'i phyir/ /sngags kyis yang dag byin gyis brlabs/ / 
<p>87b</p>
<p>87b.1</p>oM d+harma d+hA tu swa b+hA ba At+ma ko\u0f85haM/ zhes bya ba ni rjes su rnal 'byor ro/ /rang snying sa bon 'od kyis bkug /yang dag rdzogs sangs mkha' khyab pa/ /kun du kha nas gzhug par bya/ /bde ba myong bas snying gar bzhu/ /byas nas blo ldan khu ba de/ /rdo rje'i lam nas spro bar bya/ /nyid mtshungs pad+ma'i nang du
<p>87b.2</p>gnas/ /sa bon ngo bo ldan byas te/ /sa bon las byung 'khor lo mchog /sa bon kun gyi byin rlabs la/ /me stag tshogs kyis gsal gyur pa/ /blo ldan cho ga bzhin du bsgom/ /dkyil du yaM sngon las byung ba/ /bstan pa'i mtshan ldan 'khor lo can/ /shar du k+She dang 'khor los byung / /rtag
<p>87b.3</p>pa phyag drug dkar po'o/ /gnas na 'khor lo ral gri phyag/ /g.yon na rin chen chu skyes 'dzin/ /lha ru ma dang rin chen las/ /byung ba rin chen 'byung ldan te/ /btso ma gser gyi mdog 'dra ba/ /g.yas na rin chen ral gri bsnams/ /phyag g.yon 'khor lo chu skyes so/ /nub tu 'dod chags
<p>87b.4</p>rdo rje can/ /me dang pad+ma las byung ba/ /pad+ma rA ga 'dra ba'i mdog /pad+ma ral gri rin chen dang / /'khor lo g.yas g.yon phyag na dgod/ /da dang ral gri las byung ba/ /ljang gu phrag dog gshin rje gshed/ /g.yas na ral gri 'khor lo bsnams/ /mdzes pa nor bu pad+ma g.yon/ /khro bo'i
<p>87b.5</p>gzugs can thams cad kyang / /zhe sdang gshin rje mtshan nyid 'dra/ /de dag rtsa ba'i phyag gnyis pa/ /gri gug dang ni thod pa bsam/ /rang gi shes rab lus dag dang / /bde ba'i ngo bor gnyis med gyur/ /nyi ma'i dkyil 'khor mnyam par gnon/ /rtag pa zla ba'i dkyil 'khor la/ /rdo rje
<p>87b.6</p>rtsibs kyi rtsar gnas pa/ /sems can don mdzad bsgom par bya/ /shar sgor ya dang tho ba las/ /byung ba sngon po'i gzugs can te/ g.yas na tho ba ral gri 'dzin/ /nor bu mchog dang pad+ma g.yon/ /tho ba zhe sdang gshin gshed 'dra/ /rtsi dang dbyug pa las byung lhor/ /dbyug pa gshin
<p>87b.7</p>gshed mdog dkar po'o/ /dbyug pa ral gri pad 'khor lo/ /nub tu pad+ma gshin rje gshed/ /Ni las 'dod chags mthar byed 'dra/ /byang du ral gri gshin rje gshed/ /ra las phrag dog mthar byed mtshungs/ /chu skyes sngon po'i khyad par gyis/ /bsgyur ba lta chung la 'jigs byin/ / 
<p>88a</p>
<p>88a.1</p>kun kyang sbrul gyis rnam par brgyan/ /rnam 'jigs dgod pas 'jigs byed pa/ /skra ni 'bar zhing gyen du 'greng / /nyi ma'i dkyil 'khor la gnas pa/ /mche ba gtsigs shing 'jigs pa'i zhal/ /gri gug thod pa 'dzin par mdzad/ /sna tshogs rdo rje'i mtshams
<p>88a.2</p>bzhi ru/ /de bzhin lha mo zla bar gnas/ /shar lhor dza dang 'khor lo las/ /lha mo rdo rje tsArtsi kA/ /skem mo dkar mo cher khro ba/ /gti mug gshin rje gshed dang mtshungs/ /lho nub mtshams su sa dang ni/ /rdo rje las byung rdo rje phag /khro zhing phag gi gdong pa can/ /zhe sdang gshin rje
<p>88a.3</p>gshed dang mtshungs/ /nub dang byang gi mtshams su ni/ /rab tu zhi ba'i dbyangs can ma/ /do las byung ba rab tu dmar/ /'dod chags gshin rje gshed dang mtshungs/ /byang shar mtshams su ru las ni/ /gau rI ljang gu 'jigs byed ma/ /phrag dog gshin rje gshed dang mtshungs/ / 
<p>88a.4</p>sngon po'i g.yas pa dkar po ste/ /dkar po'i g.yas pa sngon po yin/ /de dag zhal g.yon dmar po'o/ /gzhan gyi sngo dang dkar ba'o/ /mtshams bzhin Na yo ni rA las/ /dkyil 'khor mtshams su thod pa'o/ /ji ltar rang rang sngags bstan pa/ /bskyed la blo ldan gyis spro bya/ /hrIH 
<p>88a.5</p>Sh+T+riHla sogs sngags sgra yis/ /dkyil 'khor bdag po bskul bar bya/ /sprul pa dpag med spros byas la/ /sems can don ni mchog byas nas/ /rnam pa kun gyis rang lus la/ /khro bo dpa' bo gzhug par bya/ /shar du dzi ni dzika ces pas/ /rmongs pas rmongs pa mthar byed pa/ /rtsibs
<p>88a.6</p>rtsa'i sna tshogs pad+ma dang / /zla ba la ni de bzhin bzhag /rat+na d+h+r-ika ces bya ba yis/ /lho rtsibs rtsa bar pad nyi la/ /phra ma zhes bya bkug nas ni/ /cho ga bzhin du gzhag par bya/ /A ro l-ika ces pa sngags kyis/ /'dod chags gshin rje 'jigs byed la/ /nub tu pad+ma nyi ma la/ cho
<p>88a.7</p>ga yis ni rnam par bsam/ /de nyid pradz+nyA d+h+r-ika ces pas/ /phrag dog nag po 'jigs byed pa/ /byang du pad+ma 'od rno la/ /cho ga bzhin du gzhag par bya/ /mud+ga ra d+h+r-ika de nyid kyis/ /shar sgo pad+ma nyi ma la/ /tho ba mthar byed 'jigs byed pa/ /mkhas pas cho ga bzhin du bsam/ /daN+Da d+h+r-ika
<p>88b</p>
<p>88b.1</p>kyi sngags kyis ni/ /lho yi phyogs sgor gnas pa yi/ /dbyug pa gdul dka' gshin rje'i dgra/ /sna tshogs pad+ma nyi mar dgod/ /pad+ma d+h+r-ika ces bya ba 'dis/ /pad+ma gshin rje gcod byed pa/ /nub sgor pad+ma nyi ma la/ /stobs chen khro bo bsgom par bya/ /khaD+ga d+h+r-ika gi de nyid kyis/ /ral gri
<p>88b.2</p>gshin rje zad byed pa/ /byang du pad+ma nyi ma la/ /bdud tshar gcod pa bsam par bya/ /sna tshogs rdo rje'i mtshams bzhi ru/ /'di ltar lha mo mchog bzhi bsgom/ /shar lho mtshams kyi lha mo ni/ /skem mo khro la 'od bzang ma/ /mo ha ra ti'i sngags kyis ni/ /sna tshogs pad+ma zla bar gnas/ / 
<p>88b.3</p>de yi nub tu rigs mchog ma/ /rdo rje phag mo zhes bya ba/ /dwe Sha ra ti'i sngags kyis ni/ /pad+ma zla bar mkhas pas dgod/ /de yi byang gi mtshams su ni/ /rA ga ra ti'i gsang sngags kyis/ /pad+ma zla bar dbyangs can dgod/ /de yi shar du gau rI ma/ /pad+ma zla bar badzra ra ti yis/ /phyag 'tshal bas
<p>88b.4</p>ni 'di dag brgyan/ /dkyil 'khor phyi yi mtshams bzhi ru/ /de nyid gsum gyi thod pa ste/ /de ltar dkyil 'khor dam pa spro/ /bde ba dang bcas bstan par bya/ /'khor lo snga ma der thim par/ /mnyam par bzhag pas blta bar bya/ /'di ni shin tu rnal 'byor ro/ /nag po gshin rje
<p>88b.5</p>'jigs byed kyi/ /dkyil 'khor pa yi ngo bo nyid/ /lus dang mig sogs lha rnams kyis/ /mngon par byin gyis brlab par bya/ /'khor lo k+ShiM las gti mug mtshungs/ /cung zhig khro ba mig la ste/ /rdo rje mig ni mkhas pas bsgom/ /rna bar dzraM las rdo rje las/ /nag po rdo rje dang
<p>88b.6</p>mtshungs pa/ /sna la khaM dang rin chen las/ /phra ma dang mtshungs zla ba la/ /lce la gaM dang pad+ma las/ /pad+ma ri bong can la bsam/ /'dod chags dang mtshungs kaM ral gri/ /pad+ma ri bong can bzhugs sku/ /rdo rje phrag dog gshin gshed mtshungs/ /lus zhes bya ba dpral ba la'o/ /saM dang rdo rjes
<p>88b.7</p>lte ba'i steng / /rdo rje 'chang 'dra rdo rje'i thugs/ /sgeg dang khro ba'i gzugs can no/ /yan lag drug la dgod pa 'di/ /mngon shes don ni sgrub phyir bshad/ /snying gar hUM dang rdo rje las/ /gshin rje 'joms pa'i thugs rdo rje/ /mdog dang mtshon char yang dag ldan/ /mgrin par AHdang pad+ma
<p>89a</p>
<p>89a.1</p>las/ /'dod chags gshin rje gshed 'dra ba/ /ngag gi rdo rje bsam par bya/ /mgo bor oM dang 'khor lo las/ /sku yi 'khor lo 'dra ba lus/ /phyag dang sku mdog mtshon chas ldan/ /rdo rje sku mchog de nyid gsum/ /bskyed la nam mkha'i dkyil 'khor gnas pa'i/ /sangs
<p>89a.2</p>rgyas mchog la sngags kyis ni/ /byin gyis brlab pa dag kyang bya/ /oM sarba ta thA ga ta tsit+ta badzra swa b+hA wa At+ma ko\u0f85haM/ oM sarba ta thA ga ta wA ka badzra swa b+hA At+ma ko\u0f85haM/ oM sarba ta thA ga ta kA ya badzra swa b+hA wa At+ma ko\u0f85haM/ /rang snying sa bon 'od zer gyis/ /phyogs bzhugs sangs rgyas sras dang
<p>89a.3</p>bcas/ /bkug nas mdun du blta bar bya/ /de dag las ni spros pa yi/ /zla 'dra tsArtsi kA sogs kyis/ /bzung ba'i bum pa dag gis ni/ /de dag bkra shis glu la sogs/ /dar dir dbyangs kyang yang byas la/ /bdag nyid dam ni gzhan dag kyang / /dbang bskur ba ni bsam par bya/ / 
<p>89a.4</p>gshin rje gshed nag mgo la'o/ /bdag nyid mgo la rdo rje 'chang / /rang snying sa bon 'od zer gyis/ /ye shes 'khor lo spyan drangs la/ /rang gi mdun du blta bar bya/ /khro bos bgegs rnams tshar bcad bsrung / /yon chab zhabs bsil sogs phul la/ /oM mung+ga ra dzaH'i
<p>89a.5</p>sngags kyis dgug /oM daN+Da hUM zhes bya bas gzhug /oM pad+ma baM zhes bya bas bcing / /oM khaD+ga hoHzhes bya bas mnyes par bya'o/ /snying ga'i sa bon 'od kyis ni/ /sangs rgyas kun bkug zhal du gzhug/ /snying gar zhu bar byas par blta/ /rdo rje'i lam nas rjes byung nas/ /rang gi
<p>89a.6</p>rig pa'i dbang dkyil du/ /zla ba las byung lha mo'i tshogs/ /me tog phreng ba sna tshogs sogs/ /lag pa'i snod du gzung byas pa/ /de dag sgeg dang bcas pas mchod/ /mchod pa'i glu ni yid 'phrog pa/ /bsgyur ba rnam pa sna tshogs pa/ /bde ba chen po gsal bar byed/ /a kye
<p>89a.7</p>kye gshin rje gshed nag po/ /srin po'i gzugs can rang bzhin khyod/ /bdag gis mthong na shin tu 'jigs/ /khros pa'i rang bzhin 'di thong mdzod/ /mi dang sa 'og rgya mtshor bcas/ /khyod kyi gar gyis g.yos par mdzod/ /any+dza nag po bcag 'dra ba'i/ /khro bos ro langs
<p>89b</p>
<p>89b.1</p>bzhin gar mdzod/ /rnam pa sna tshogs gzugs sprul cing / /mdangs gnag tshad ni thung ba la/ /bde chen ngo bos gar mdzod ces/ /rdo rje dbyangs can ma gsol 'debs/ /hrIHSh+TiHsngags dang gar gyis khyod/ /srid pa gsum gyi 'khrul pa gcod/ /snying rje khros nas gar mdzad pa/ / 
<p>89b.2</p>'gro bas mthong na ngo mtshar gyur/ /oM sarba ta thA ga ta pU dza badzra swa b+hA wa At+ma ko\u0f85haM/ sgra yi rnams thams cad ni/ /brag ca 'dra bar blta byas nas/ /dkyil 'khor pas ni gtso bo bstod/ /des kyang de dag de bzhin no/ /gshin rje gshed po rab 'jigs pa/ /gti mug rdo rje'i
<p>89b.3</p>ngo bo khyod/ /ston pa sangs rgyas kun rang bzhin/ /rdo rje sku la phyag 'tshal bstod/ /phyung bar bsams la/ /oM badzra kI la ya badzra mung+ga ra A ko Ta ya hUM phaT ces brjod do/ /oM badzra uta kI la ya zhes bya ba'i sngags dang phur bu phyung bar bsams pas/ /phyogs skyong ba thams cad
<p>89b.4</p>gshin rje gshed du gyur par bsams te/ de rnams la oM in+d+ra ya hrIHya mA yaSh+TiHba ru NA ya wi/ ku be+e rA ya kr-i/ I sha nA ya ta/ ag+ha ye A/ nai r+r-i tA ya na/ bA ya be ya na/ tsan+d+rA ya hUM arkA ya hUM/ prah+ma NA ya phaT/ ba su d+ha ra ye phaT/ be ma tsi trA ya swA/ sarba b+hU te b+h+yo hA/ hA hA hA hI hI hI hUM hUM hUM pheM
<p>89b.5</p>pheM pheM swA hA/ zhes bya ba'i sngags kyis gtor ma phul nas/ /khyed kyis bdag gi smon lam thams cad grub pa'i grogs mdzod cig ces brjod la/ /sarba de bA di muHzhes brjod pas/ /'byung po thams cad slar btang bar bsam mo/ /de nas bdag gi dge ba 'dis bdag myur du 'jam dpal
<p>89b.6</p>gshin rje gshed khro bo chen por gyur cig ces smon lam btab la/ sngar bskyed pa'i gnas la sogs pa je chung 'dus nas bdag nyid kyi bar du mi snang bar bsam pa gshegs pa chen po zhes bya ste/ oM many+dzu shrI sa ma ya/ /ma nu pA la ya/ many+dzu shrI twe no pa tiSh+Tha dr-i D+ho me b+ha ba/ /su to Sh+yo me b+ha wa/ a nu
<p>89b.7</p>rak+to me b+ha wa/ su po Sh+yo me b+ha wa/ sarba sid+d+hi m+me pra yats+tsha/ sarba karma su tsa me tsit+taM shre yaHku ru hUM/ ha ha ha ha hoHb+ha ga wA na/ sarba ta thA ga ta/ badzra mA me muny+tsa/ badzrI b+ha wa ma hA sa ma ya satwa AHzhes bya ba bcom ldan 'das 'jam dpal gyi yi ge brgya pa brjod par bya'o/ /de ltar bsgom pa
<p>90a</p>
<p>90a.1</p>dang / /bzlas pa'i bsnyen pa byas te/ ji lta ba bzhin pa'i las kyi cho ga byas pas ni/ zhi ba la sogs pa dngos grub bcu po gang yang rung ba 'grub par 'gyur ro/ /phal cher zla gsang nag rgyud la brten nas/ khro chen 'jam dpal gshin rje gshed po yi/ /sgrub thabs ji bzhin
<p>90a.2</p>byas pa'i dge ba 'dis/ /'gro kun myur du gshin rje gshed gyur cig /'jam dpal gshin rje gshed khro bo chen po'i sgrub thabs slob dpon mkhas pa chen po dpal rdo rje'i blos mdzad pa rdzogs so//[ ]@##/ /dpal gshin rje gshed nag po'i 'khor lo bri ba'i cho ga bzhugs/@#/ /bcom ldan 'das
<p>90a.3</p>gshin rje gshed la phyag 'tshal lo/ /don dam chos sku zhi ba nyid/ /gang 'dir khams gsum rnam rgyal te/ /gshin rje'i sgra zhes grags pa yi/ /'khor lo bskor ba'i cho ga bshad/ /yon tan ldan pa'i sngags pa ni/ /cho ga bzhin du bsnyen pa yis/ /dur khrod dben pa la sogs par/ /maN+Dal khru do'i
<p>90a.4</p>tshad du bya/ /dri dang ba yi rnam lnga dang / /nyi zla sogs par byi dor bya/ /ba lang sha sogs dam rdzas lnga/ /gzhan yang tshogs kyi 'khor lo dang / /phyi nang mchod pa'i bye brag gis/ /legs par mchod pa byas nas ni/ /'khor lo bri dang btu ba dang / /drang dang bsre dang spo ba bsam/ /sngags pa rnal 'byor ldan pa
<p>90a.5</p>yis/ /lho yi phyogs su kha bltas te/ /dam tshig rjes su dran pa yis/ /oM badzra sa ma ya hUM/ gsang sngags 'di ni dran byed cing / /'khor lo bri ba brtsam par bya/ /dbus nas sor tshad bcu drug par/ /kun du zlum por bskor ba ni/ /'di yi nang gi 'khor lo ste/ /rim pa gsum du bskor ba
<p>90a.6</p>la/ /sgo med lcags mkhar bcu drug bya/ /'di ni gshin rje'i grong khyer te/ /srid pa gsum gyi 'jug sa yin/ /de yi phyi rim mu khyud gsum/ /kun du lcags ris bskor ba ste/ /mu khyud de dag re re yang / /khang pa bcu drug dag dang ldan/ /'gro ba'i chos bzhin gcod pa yi/ /'khor lo 'di dag
<p>90a.7</p>bris nas ni/ /phyi rol mu khyud tha ma la/ /yi ge ka sogs da yig mtha'/ /nga nya bsal nas dgod par bya/ /yi ge d+ha sogs k+Sha yig mtha'/ /de yi rjes su bri bar bya/ /mu khyud dbus ma de la ni/ /dbyangs yig bcu drug nyis 'gyur dgod/ /btu dang dgod sogs brtsam pa na/ /mtshan ma 'di dag
<p>90b</p>
<p>90b.1</p>shes par bya/ /zla ba mig dang yon tan dang / /rig byed mda' dang dbang po dang / /rgya mtsho bkra shis gza' dang phyogs/ /grags pa nyi ma yan lag sa/ /tshes zhes bya bar rab tu grags/ /phyi rol mu khyud tha ma la/ /shar gyi tshangs thig nas brtsams te/ /rim min gza' can khang pa nas/ / 
<p>90b.2</p>yi ge bkra shis can blangs te/ /nang gi ngos kyi mu khyud kyi/ /tshangs pa'i thig gi ngos dag la/ /phyogs bzhir mig gi tshad du sbyin/ /rim min phyogs can khang pa nas/ /yi ge mig gi tshad blangs te/ /shar du de yi g.yas g.yon gzhag /rim min bkra shis khang pa nas/ /dbyangs yig
<p>90b.3</p>gnyis pa can blangs nas/ /mig gi tshad du byas nas ni/ /de yi ngos la re re gzhag /shar gyi tshangs thig nas bgrangs pa'i/ /rgya mtsho can gyi khang pa nas/ /dbyangs yig bcu gcig pa dang ldan/ /mig gi tshad du blangs nas ni/ /lho yi ngos la de bzhin sbyin/ /shar nas rim pa bzhin pa
<p>90b.4</p>yi/ /zla ba can gyi khyim nas ni/ /dbyangs yig bcu gsum pa dang ldan/ /lho ru de yi rjes sbyin bya/ /d+ha nyid dbyangs yig gsal ba ni/ /mig gi tshad du blangs byas la/ /sngon bzhin nub kyi phyogs su sbyin/ /shar nas bkra shis khang pa nas/ /dbyangs yig bcu gsum pa dang ldan/ / 
<p>90b.5</p>mig gi tshad du blangs nas ni/ /nub kyi ngos su de bzhin sbyin/ /shar brtsams tshes can khang pa nas/ /dbyangs yig bcu gcig dang ldan pa/ /mig gi tshad du blangs nas ni/ /byang gi ngos su de bzhin sbyin/ /rlung gi sa bon zhes bya ba/ /mig gi tshad blangs de rjes sbyin/ /mda' can khang
<p>90b.6</p>pa na gnas pa/ /'od kyi gong bur byas pa dang / /de nyid nas ni bgrangs pa yi/ /gza' can khang pa la gnas pa/ /dbyangs yig gsum pa ldan pa dag/ /zla ba'i tshad du blangs nas ni/ /byang shar mtshams su re re sbyin/ /rgya mtsho'i khang pa na gnas pa/ /dbyangs yig gnyis pa dang
<p>90b.7</p>ldan pa/ /rim min yon tan khang pa nas/ /zla ba'i tshad du bzung nas ni/ /shar lho mtshams su de bzhin sbyin/ /rim min bkra shis khang pa nas/ /dbyangs yig lnga pa ldan pa dang / /yan lag can gyi khang pa nas/ /zla ba'i tshad du blangs nas ni/ /lho nub mtshams su de bzhin sbyin/ / 
<p>91a</p>
<p>91a.1</p>rim min tshes can khang pa nas/ /dbyangs yig gsum pa ldan pa dang / /rim min bkra shis khang pa nas/ /zla ba'i tshad du blangs nas ni/ /nub byang mtshams su de bzhin sbyin/ /de ltar dgod pa byas nas ni/ /de nas drang ba brtsam par bya/ /dam tshig rjes su dran byed cing / /rdo rje
<p>91a.2</p>shugs dang ldan pa yis/ /shar gyi tshangs thig ngos gnyis nas/ /yi ge zung ldan drangs nas ni/ /dbus kyi khang par gzhag par bya/ /phyogs gzhan tshangs thig ngos dag nas/ /de bzhin zung ldan drangs nas ni/ /de bzhin dbus kyi khang par gzhag /de nas shar gyi yi ge yang / /zung ldan
<p>91a.3</p>gnyis pa drangs nas ni/ /rim pa gnyis pa'i khang par gzhag /phyogs gzhan du yang de bzhin no/ /shar gyi zung ldan gsum pa yang / /rim pa gsum pa'i khang par drangs/ /phyogs gzhan du yang de bzhin no/ /mtshams kyi yi ge ya bral ni/ /rang rang nang ni mtshams su drang / /de dag
<p>91a.4</p>byung ba khang stong du/ /dbyangs kyi yi ge drang bar bya/ /dbyangs kyi yi ge'i gzhi la ni/ /ming gi yi ge drang bar bya/ /ming gi yi ge'i gzhi la ni/ /so so'i las dang mthun pa yi/ /bskul ba'i yi ge dgod par bya/ /bsad dang bskrad dang dbye ba la/ /yi ge phaT ni gzhag par bya/ /mnan pa la
<p>91a.5</p>ni yi ge laM/ /zhi ba la ni yi ge oM/ /rgyas pa la ni yi ge swA/ /dbang la hoHyis brgyan pa ste/ /dgug pa la ni yi ge dzaH/ /de la las kyi 'od zer ni/ /zhi la chu ste rgyas la sa/ /dbang gi me ste drag po'i rlung / /dbye dgug bskrad pa drag dang mthun/ /mnan pa dag gi rgyas pa bzhin/ /drang ba'i
<p>91a.6</p>sbyor ba byas nas ni/ /bsre ba'i sbyor ba brtsam par bya/ /gnyis med sngags dang ldan pa yis/ /dbus kyi yi ge bkra shis la'ang / /zla ltar 'od kyi gong bur bya/ /'od kyi gong bu de'i nang du/ /'dod pa'i bsgrub bya gzhag par bya/ /de dkyil rang min dang por gzhag /phyogs kyi khyim na gnas pa
<p>91a.7</p>yi/ /yi ge zur ma thams cad kyang / /de tshe 'od kyi gong bur bya/ /sngags kyi rgyal po bcu pa yang / /bcu drug khyim du spel te bri/ /byin rlob hUM zhes bya ba yang / /khang pa bzhi la zur rer mdzes/ /yongs su dag par bkod byas te/ /mchod dang gtor ma byas nas ni/ /spro ba dag ni brtsam
<p>91b</p>
<p>91b.1</p>par bya/ /las kyi dbye ba ji lta bar/ /'khor lo'i ras ni blang bya ste/ /zhi ba dang ni rgyas pa la/ /shin tu dge ba'i ras las bya/ /dbang dgug smad 'tshong smad dkris sogs/ /bsad dang dbye dang bskrad pa dang / /mnan pa la ni dur khrod ras/ /gi waM gur kum zhi rgyas la/ /dbang dang
<p>91b.2</p>dgug la tsan+dan dmar/ /mnan pa la ni ldong ros sogs/ /bskrad la bya rog khrag gis te/ /dbye la rta dang ma he sogs/ /bsad la dug la sogs pa bri/ /dge ba'i las la shing bzang po/ /dge ba min la rus pa dang / /lcags la sogs pas bri bar bya/ /zhi la shar blta dbang la
<p>91b.3</p>nub/ /rgyas pa byang ste drag po lho/ /gzhan yang ci rigs par sbyar bya/ /zhi rgyas dbang dang dgug pa la/ /sa skor rim bzhin bkod byas te/ /gnam skor dag ni rim las bzlog /bsad bskrad dbye dang mnan pa la/ /sa skor rim la bzlog pa ste/ /gnam skor dag ni rim bzhin
<p>91b.4</p>bri/ /'di ltar legs par ma bris na/ /'khor lo rang la bzlog par 'gyur/ /de bas 'bad de nan tan bya/ /ras kyi 'khor lo legs zin nas/ /maN+Dal la gnas 'khor lo de/ /ras kyi 'khor lor spyan drangs te/ /rdo rje bsdu ba'i sbyor ba yis/ /maN+Dal 'khor lo bsdu bar bya/ /ras kyi
<p>91b.5</p>'khor lo mchod nas ni/ /bden pa'i byin rlabs dmigs par bya/ /ji ltar gsungs pa'i cho ga bzhin/ /'khor lo sba ba byas nas ni/ /gsang sngags bzlog pa brtsam par bya/ /oM badzra sa ma ya s+t+waM/ dam tshig gi sngags so/ /oM badzra be ga rdo rje shugs kyi sngags so/ /oM a sa me tri
<p>91b.6</p>ma hA sa ma ye swA hA/ yi ge bsre ba'i sngags so/ /oM badzra sa ma na dzaHdzA/ 'khor lo spo ba'i sngags so/ /oM ya ma rA dza sa do me ya/ ya me do ru Na yo da ya/ ya da yo ni/ ra ya k+She ya/ yak+She yats+tsha ni rA ma ya phaT phaT/ 'di ni rtsa ba'i gsang sngags te/ las thams cad pa'o/ /oM hrIH Sh+T+r-iHwi
<p>91b.7</p>kr-i tA na na hUM hUM phaT phaT swA hA/ 'di ni las kyi sngags te las thams cad pa'o/ /shIn+taM ku ru swA hA/ zhi bar bskul ba'o/ /puSh+TiM ku ru swA hA/ rgyas par ro/ /ba shaM ku ru swA hA/ dbang gi'o/ /mA ra ya phaT gsad pa'i'o/ /bi dwe Sha ya phaT dbye ba'i'o/ /uts+tsha ta ya phaT/ bskrad pa'i'o/ /s+t+waM b+ha ya
<p>92a</p>
<p>92a.1</p>hUM laM mnan pa'i'o/ /A kaR+Sha ya hUM dzaHdgug pa'i'o/ /oM muHslar dgrol ba'i'o/ /A li kA li'i grong khyer ni/ /gsang sngags 'byung ba brtsam pa ste/ /las kyi btson ra dag kyang yin/ /yi ge btu ba med na ni/ /gsang sngags sgra ni log par 'gyur/ /yi ge tshad par
<p>92a.2</p>ma bkod na/ /gsang sngags sgra ni nyams par 'gyur/ /gsang sngags brda yis ma bstan na/ /sngags pa'i dngos grub med par 'gyur/ /drang ba dag ni ma byas na/ /shin tu 'khor bar mi 'gyur ro/ /yi ge bsre ba ma byas na/ /khang pa bcu drug don med 'gyur/ /bskor phyogs log
<p>92a.3</p>na don mi 'grub/ /rig sngags nyams dang log pa ni/ /lha min g.yul las pham pa dang / /dbang po'i dgra bo bsad pa bzhin/ /'khor lo spo ba ma byas na/ /cho ga dag ni nyams par 'gyur/ /rgyu yin pa dang sbyor ba dang / /dad pa bstan pas 'grub par 'gyur/ /de bas nan tan bskyed
<p>92a.4</p>de bya/ /dpal gshin rje gshed nag po'i 'khor lo bri ba'i cho ga rdzogs so// //[ ]@##/ /rgya gar skad du/ kr-iSh+Na ya mA ri nA ma sA d+ha naM/ bod skad du/ gshin rje dgra nag bo zhes bya ba'i sgrub pa'i thabs/ dpal zhe sdang gshin rje gshed la phyag 'tshal lo/ /bla ma la gus phyag
<p>92a.5</p>'tshal nas/ /de rjes gshin dgra nag rdor la/ /rang 'od yan lag bzhugs pa yi/ /bde bas gang bas gzhan don mdzad/ /rdo rje ral gri 'khor lo dang / /'dam skyes gri gug phyag pad 'dzin/ /zhal gsum 'jigs pa yang 'jigs mdzad/ /de la phyag 'tshal sgrub thabs bri/ / 
<p>92a.6</p>gshin dgra nag po'i sgrub thabs 'di/ /de nyid blo ldan 'dod pa yis skye/ /dbang sogs la ni thob pa gang / /de yi 'di ni bsgom rim mo/ /byis pa rnams kyis go bde dang / /rang dran don du byas pa yin/ /mchog rnams la ni 'grub par gsungs/ /rab dga' bas ni bri bar bya/ /sbyin
<p>92a.7</p>dang tshul khrims la sogs ldan/ /blo legs 'gro don ro gcig pa/ /byams sogs yon tan yang dag ldan/ /dad ldan thos pas brgyan pa yi/ /thog mar gdong sogs dag byas nas/ /snga dro gshin rje bdag nyid pas/ /dben yul la ni rab tu brtsam/ /dur khrod la sogs bde
<p>92b</p>
<p>92b.1</p>stan bzhugs/ /rang snying pad+ma'i zla ba la/ /ya yig rnam pa 'od ldan dmigs/ /kha dog sngon po 'gro don byed/ /bla ma dang ni rdzogs sangs rgyas/ /ma lus nam mkha'i 'od gang bar/ /bsgom zhing de ni legs dmigs te/ /sku tshogs de la phyag 'tshal nas/ /tsArtsi la sogs
<p>92b.2</p>mchod byas te/ /lus ngag yid kyis sdig byas gang / /byas shing de bzhin yi rang ba/ /mgon la lan gsum smras shing bshags/ /'phags pa rdzogs sangs rgyas sras dang / /'dul ba'i bsod nams rjes yi rang / /yang dag sangs rgyas bdag skyabs mchi/ /dag pa'i
<p>92b.3</p>chos dang mchog dge 'dun/ /khyod la bdag gi lus sbyin te/ /yon tan rgya mtsho la yang 'bul/ /chos ni thams cad gnas pa yin/ /legs pa'i sgras ni bstan pa'o/ /rdzogs pa yi ni sangs rgyas sku/ /de lam sbyin pa la sogs bzhugs/ /sku gsum ye shes thob don du/ / 
<p>92b.4</p>gnang bas bdag gis gnas pa ste/ /sems can don ni byed pa'i phyir/ /yang dag byang chub sems bskyed bya'o/ /bdag gis bsod nams byas pa gang / /yang dag sangs rgyas la bsngos te/ /dpal ldan gshin rje dgrar gyur nas/ /bdag gis 'gro ba'i don byed shog /smon lam
<p>92b.5</p>mchog 'di byas nas ni/ /blo ldan de rnams gshegs su gsol/ /snying rje'i rim pa mthong nas ni/ /sna tshogs stong par rnam dmigs na/ /rgyu ni mi rtog pa yin te/ /rang bzhin rnam par bral ba'o/ /rnam par rtog pa med pa'i phyir/ /smon lam de ni rnam gshegs bya'o/ /oM shu n+ya tA dz+nyA na
<p>92b.6</p>badzra swa b+hA wa At+ma ko\u0f85haM/ sems de nyid ni dag byas nas/ /a las byung ba'i nyi dkyil te/ /de la hUM skyes kha dog sngo/ /'od zer 'phros pas kun du khyab/ /bsrung ba'i don du rdo rje bsgom/ /kun du rtse ni lnga yin te/ /rdo rje sa gzhi de las byung / /de bzhin gur dang ra ba'o/ /sangs rgyas
<p>92b.7</p>zhing dag don du ni/ /yang dag bsam gtan kun brtsams te/ /de la sna tshogs pad zla la/ /rtag rdor yan lag las byung ngo / /dkar po gru gsum chos dbyings te/ /dbus su sna pad rdo rje'i gdan/ /nam mkha' dang mnyam 'greng ba bsam/ /dkyil 'khor dbus su gnas pa'o/ /b+h+ruM
<p>93a</p>
<p>93a.1</p>rnams 'khor lo ste dbus skyes/ /dag pa'i yan lag las byung ste/ /zur bzhi dang ni sgo bzhi pa/ /rta babs bzhis ni brgyan pa'o/ /dra ba dra phyed kyis ni spras/ /mchod rnams lha mo yang dag brgyan/ /sna tshogs rtse mo rlung gis 'phyar/ /ba dan dang ni dril bu ldan/ /sna
<p>93a.2</p>tshogs rdo rje kun du mnan/ /zla ba nyi ma rgyal ba'i stan/ /shar du dkar po chen po ste/ /lho ru ser po yang dag ldan/ /nub kyi cha ni dmar bo yin/ /byang du ljang gu'i kha dog go/ /in+d+ra nI la'i 'od dang ldan/ /dbus kyi sa ni rnam bsgoms te/ /'di ltar phyogs kyi dbye ba yis/ /sna tshogs
<p>93a.3</p>rdo rje bsgom bya'o/ /bris sku la yang de bzhin bsgom/ /rab tu gzugs kyi rim ji bzhin/ /rnam lnga bsam par byas nas ni/ /sangs rgyas gzugs brnyan rnam bsgom mo/ /rnam lnga de ni dpal dang ldan/ /de rjes gang bar bdud sel byed/ /de ni sangs rgyas gzugs brnyan grags/ /de
<p>93a.4</p>phyir de la de gsungs so/ /lte bar sna tshogs pad zla la/ /dbyangs yig nyis skor dgod par bya/ /de yis zla ba rdzogs pa ste/ /ka yi thog mar nyis skor bya/ /Da D+ha da d+ha ya la drug /bsnan pas de rnams rdzogs pa yis/ /zla ba dmar po rnam bsgom bya/ /de gnyis rdzogs la ji skad
<p>93a.5</p>gsungs/ /me long mnyam pa nyid du brjod/ /de dbus hUM skyes so sor rtog /de las gyur pa rdo rje ste/ /de ni bya ba nan tan brjod/ /nyi ma'i nor bu 'od zer mtshungs/ /'od dang sa bon lan rdo rje/ /oM badzra At+ma ko\u0f85haM/ zhes bya bas nga rgyal bya'o/ /de la skyes pa kha dog dkar/ / 
<p>93a.6</p>thub pa'i mchog gis rab brgyan pa/ /rang 'od kyis lus 'khyud pa ste/ /sgeg pa khro bo'i gzugs can no/ /mchog gi bde ba dang ldan pa/ /dkar po sngon po dmar po'i zhal/ /g.yas bskum g.yon brkyang bar gnas pa/ /'bar ba dang ldan ral gri dang / /rdo rje gri gug gsor
<p>93a.7</p>bar byed/ /'khor lo'i pad+ma skal ldan pa/ /g.yas pa'i g.yon du shin tu yang / /'od zer 'phro zhing phyag gis 'dzin/ /oM d+harma d+hA tu dz+nyA na badzra swa b+hA wa At+ma ko\u0f85haM/ zhes bya bas rnam pa lnga'i rang bzhin las/ rnal 'byor 'di ni yod pa ste/ /'di rnal 'byor ro/ /chags pa che
<p>93b</p>
<p>93b.1</p>bas 'dul ba yis/ /'gro ba gsum ni kun du dmigs/ /rang gi rnam shes 'od zer gyis/ /sna tshogs spros pa rdzogs sangs rgyas/ /rtag bde dga' ba'i rang bzhin can/ /de rnams rang gi lus la zhugs/ /rtog pa thams cad rnam spangs bya/ /bdag nyid longs spyod rdzogs par
<p>93b.2</p>bsgom/ /'di ni de nyid sngags rtsa dmar/ /hoHgnyis kyis ni spel ba ste/ /ji ltar skar ma 'pho ba bzhin/ /byang chub sems ni de bzhin gzhug /snying rje pya chags pa'i sems kyis ni/ /rdor 'dzin nyid du 'od du zhu/ /byams pa la sogs tsartsi kAs/ /'khor lo'i bdag po skul byed do/ / 
<p>93b.3</p>snying rje'i khro bo rje btsun bzhengs/ /gnas gsum kun gyi gti mug spongs/ /bdud rnams bzhi las gtso bo rgyal/ /kye 'khrugs pa'i sems kyis rje btsun bzhengs/ /'jig rten mgron gnyer stong par bzhugs/ /'jig rten bsod nams rje btsun bzhengs/ /kye stong par bsams
<p>93b.4</p>nas ci ste bzhugs/ /byang chub rang bzhin 'jig rten mgron/ /'dis ni zhu ba bskul ba ste/ /chags pa'i rjes chags thim pa'o/ /'di yi glu yi mngon pa yis/ /'od du zhu ba'i bde sems ni/ /rab tu zhu zhing zhu la skyes/ /nyi dkyil la ni ya sngon te/ /khro bo dang ni khros pa can/ /rus
<p>93b.5</p>pa'i rgyan gyis yang dag brgyan/ /smin ma rnon po 'bar ba can/ /yan lag spu gri bzhin 'jigs sbyin/ /rdo rje sngon po 'od dang ldan/ /ma he'i rgyab tu gnas pa'o/ /de yi sa bon 'od zer gyis/ /nag po dgra yi gzugs byas nas/ /stobs chen 'jigs pa'ang 'jigs par byed/ /sna
<p>93b.6</p>tshogs bdag nyid mnyam par bzhugs/ /ma he'i rdo rje bsams nas ni/ /dkyil 'khor bdag po rnam par bsgoms/ /dug bzhin tsha ba 'phros pa ni/ /'jig rten gsum zad dkyil 'khor ni/ /mun nag lus ni drag shul can/ /ljags 'dril rab tu 'od zer 'phro/ /mche ba 'od
<p>93b.7</p>zer 'phro zhing zhal/ /smin ma sma ra skra gyen te/ /g.yas bskum g.yon brkyang zhabs kyis gnas/ /dus ni mi dran byed pa'o/ /rtsa ba'i zhal ni bung ba che/ /g.yas pa shin tu zla ba 'od/ /g.yon pa dmar po rab tu gsungs/ /rdo rje rgyan gyis brgyan pa ste/ /mi thung gsus chen nag po
<p>94a</p>
<p>94a.1</p>yin/ /mgo bo'i phreng bas do shal byed/ /g.yas g.yon dang po'i phyag gnyis kyis/ /b+han+d+ha dang ni gri gug 'dzin/ /rang 'od shes rab yang dag sbyor/ /bde ba 'bab byung gzhan don byed/ /lhag ma g.yas pa'i phyag gnyis kyis/ /'bar bzhin rdo rje ral gri 'dzin/ / 
<p>94a.2</p>g.yon pa gnyis kyi phyag gis ni/ /pad+ma dang ni 'khor lo 'dzin/ /sbrul gyi rgyal pos rgyan byed pa/ /sngon po grangs med sbrul rgyan gyis/ /shin tu 'jigs byed dbu skra bcings/ /dmar po 'jog po glu yis ni/ /stobs chen rna cha'i rna rgyan byed/ /rigs ldan ser pos dpung rgyan te/ / 
<p>94a.3</p>ser po yang ni phyag gdub 'dzin/ /klu rgyal dung skyong klu yis ni/ /shin tu dkar po'i pad+ma 'dzin/ /'jog po ljang gu klu rgyal gyis/ /legs par tshangs skud byed pa ste/ /nor rgyas klu yi rgyal pos ni/ /de yi ska rags byas pa ste/ /pad+ma chen po klu rgyal gyis/ /pad skud kha dog
<p>94a.4</p>dkar po bzhin/ /des ni zhabs gdub byas pa ste/ /thams cad phuT sgra drag shul can/ /mche gnyis so phreng lce gnyis pa'o/ /'di ni 'khor byang rang bzhin can/ /'di legs gshin rje gshed po yin/ /shes nas rnam rtog med par bya/ /brlabs shing sngags kyis mnyam
<p>94a.5</p>bya'o/ /oM d+harma d+hA tu swa b+hA wa At+ma ko\u0f85haM/ zhes bya ba 'dis ni rjes su rnal 'byor ro/ /rang snying 'od zer lcags kyus dgug /mkha' khyab rdzogs pa'i sangs rgyas kun/ /thams cad de ni zhal du gzhug /bde zhugs 'bab cing snying gar zhu/ /byas pas blo ldan rnal 'byor gyis/ / 
<p>94a.6</p>rdor lam khu ba de nyid 'phro/ /rang 'od pad+ma'i nang gnas pa/ /sa bon gzugs kyis dmigs par bya /sa bon 'khor lo yang dag 'byung / /sa bon rnams kyi byin rlabs te/ /tsha tsha 'phro zhing 'bar ba can/ /mkhas pas rim par bsgom pa ste/ /gsungs pa'i mtshan nyid ji bzhin
<p>94a.7</p>pa/ /ya rnams dbus su sngon po byung / /dkyil 'khor bdag po bzhengs pa'o/ /shar du k+She yis 'khor lo rdzogs/ /rtag pa phyag drug dkar bo ste/ /g.yas par 'khor lo ral gri gnas/ /g.yon par rin chen mtsho skyes 'dzin/ /ma yis rnam pas lho phyogs su/ / 
<p>94b</p>
<p>94b.1</p>rin chen 'byung gnas rin chen rgyal/ /gser bsregs dang ni mtshungs pa'i mdog /g.yas pas rin chen ral gri 'dzin/ /g.yon pas 'khor lo pad+ma gnas/ /nub tu 'dod chags rdo rje ste/ /mi yi sa bon pad+ma rdzogs/ /pad+ma rA ga mnyam mtshungs pa/ /pad+ma ral gri g.yas par
<p>94b.2</p>gnas/ /nor bu 'khor lo g.yon par bkod/ /sa bon de las ral gri skyes/ /ljang gu phrag dog gshin dgra ste/ /ral gri 'khor lo g.yas pas 'dzin/ /pad+ma nor bu g.yon par bsnams/ /thams cad zhe sdang gshin dgra yi/ /mtshan nyid kyis ni khro bo'i gzugs/ /rtsa
<p>94b.3</p>ba'i phyag ni gnyis gnyis kun/ /gri gug b+han+d+ha bsgom bya ste/ /rang gi shes rab gnyis med lus/ /bde ba'i gzugs kyis rang bzhin can/ /nyi ma'i dkyil 'khor kun gnas pa/ /dge ba zla ba'i dkyil 'khor gnas/ /sna tshogs rdo rje rtsibs rtse la/ /sems can don
<p>94b.4</p>mdzad bsgom par bya/ /ya rnams shar phyogs sgo ru byung / /tho ba sngon po rang bzhin te/ /g.yas par ral gri tho ba 'dzin/ /g.yon na nor bu pad dkar gnas/ /de tho zhes ni gshin rje gshed/ /tsa las byung ba be con lho sgor gnas/ /be con gshin dgra kha dog dkar/ /g.yas
<p>94b.5</p>pas be con ral gri 'dzin/ /g.yon pas 'dam skyes 'khor lo bsnams/ /nub tu pad+ma gshin dgra ni/ /dmar po zhal gsum phyag drug ste/ /ni las skyes pa 'dod chags rgyal/ /byang du ral gri gshin dgra ni/ /ra las skyes pa'i cha byad ni/ /rgyal po phrag dog dbyibs kyis
<p>94b.6</p>gnas/ /cung zhig sngon po'i dbye ba yis/ /rab tu 'jigs bzhin byas pa ste/ /thams cad khros pa dang ldan pa/ /yan lag la 'grogs pa yis brgyan/ /gtsigs pa'i zhal gyis bzhad pa ste/ /skra ni ser skya 'bar zhing 'greng / /nyi dkyil la ni yang dag gnas/ /mche
<p>94b.7</p>ba gtsigs shing stobs kyi zhal/ /gri gug b+han+d+ha 'dzin pa'o/ /sna tshogs rdo rje grwa bzhi ru/ /de bzhin lha mo zla dkyil gnas/ /dza 'khor rdo rje tsArtsi kA/ /lha mo de ni shar lhor gnas/ /skems ma dkar mo khro chen ma/ /gti mug gshin dgra rang bzhin bzhugs/ /de nas lho
<p>95a</p>
<p>95a.1</p>nub phag mo ste/ /sa las rdo rje skyes ma yin/ /phag pa'i gdong can khro chen ma/ /zhe sdang gshin dgra 'dra ba'i 'od/ /rab tu zhi ba'i dbyangs can ma/ /nub byang gi ni grwa ru gnas/ /do las skyes ma mchog dmar mdog /'dod chags gshin dgra'i dbyibs can ma/ / 
<p>95a.2</p>byang shar grwa ru yang dag gnas/ /dkar mo ljang gu 'jigs byed ma/ /phrag dog gshin dgra'i phyag mtshan 'dzin/ /ru las skyes pa'i phrag dog dbyibs/ /sngon po'i g.yas pa dkar po ste/ /dkar po'i g.yas pa sngon po yin/ /de gnyis g.yon zhal dmar po ste/ /gzhan
<p>95a.3</p>ma'i zhal ni dkar po'o/ /Na yo ni ra grwa bzhi ru/ /dkyil 'khor gyi ni b+han+d+ha ste/ /rang sngags rig pa ji bzhin gyis/ /blo ldan rdzogs shing 'phro bar bya/ /hUM hrIHSh+T+r-iHla sogs sngags sgra yis/ /dkyil 'khor mnga' bdag yang dag bskul/ /grangs med sprul pa rnam 'phros te/ / 
<p>95a.4</p>brtson 'grus sems can don mdzad pa/ /dngos po thams cad rang lus la/ /khro bo'i dpa' bos gzhug bya'o/ /dzi na dzika ces bya bas ni/ /shar du gti mug gshin dgra ste/ /sna tshogs pad zla dbyibs rtse ru/ /de la de ni gnas par bya/ /rat+na d+h+r-ika ces bya bas ni/ /lho yi
<p>95a.5</p>pad+ma'i nyi dkyil la/ /bgegs med don du dgug pa ste/ /rim pas de la gzhug par bya/ /A ro l-ika ces bya sngags kyis/ /'dod chags gshin dgra skyon med pa/ /nub kyi sna tshogs pad nyi la/ /rim pas de ni rnam bsgom bya/ /pradz+nyA d+h+r-ika ni de nyid kyis/ /phrag dog dgra ni
<p>95a.6</p>rnam zil byed/ /byang gi pad+mo rnon po la/ /de ni rim pas gnas par bsam/ /mung+gar d+h+r-ika ni de nyid kyis/ /shar phyogs sgo ru pad+ma la/ /nyi dkyil la ni 'bar zhing gnas/ /tho ba mthar byed min zhes bya/ /rim pas mkhas pas yang dag bsam/ /daN+Da d+h+r-ika ces bya sngags
<p>95a.7</p>kyis/ /lho yi sgo ru yang dag gnas/ /be con gshin dgra mi bgrungs pa/ /sna tshogs pad nyi zla 'od bsam/ /pad+ma d+h+r-ika ces bya bas ni/ /pad+ma dus med gshin dgra ste/ /nub sgor 'dam skyes nyi dkyil la/ /'khrugs pa stobs chen bsam par bya/ /khang+ga d+h+r-ika ni de nyid
<p>95b</p>
<p>95b.1</p>kyis/ /ral gri de ni dus med pa/ /sna tshogs pad dang nyi dkyil la/ /bdud med byed pa byang sgor sgom/ /sna tshogs rdo rje grwa bzhi ru/ /gzhan yang de bzhin lha mo bsam/ /dwe Sha ra ti zhes sngags kyis/ /shar lho mtshams kyi lha mo ste/ /zla ba dang ni sna tshogs pad/ /khros ma tsArtsi
<p>95b.2</p>yang dag gnas/ /de nas lho nub rdo rje phag /rigs kyi bdag mo phag mo ste/ /mo ha ra ti de nyid kyis/ /pad+ma zla bar mkhas pas bsgom/ /de nas nub byang grwa nyid la/ /rA ga ra ti zhes sngags kyis/ /pad zla la ni dbyangs can dgod/ /de nas byang shar dkar mo ste/ /badzra ra ti zhes
<p>95b.3</p>sngags kyis/ /zla pad la ni lha mo bsgom/ /dkyil 'khor gyi ni grwa bzhi ru/ /de nyid gsum gyi b+han+d+ha rnams/ /'di ni rnam 'phros dag pa'i 'khor/ /dam par byas na bde dang ldan/ /gong ma'i 'khor lo de thim ste/ /mnyam nyid pas ni dmigs pa ste/ /'di ni sbyor ba dang po'o/ / 
<p>95b.4</p>gshin dgra nag po dus 'jigs pas/ /de yi rang bzhin dkyil lha rnams/ /mig dang lus sogs rang bzhin te/ /lha rnams kyis ni byin rlabs bya /gti mug k+ShiM la 'khor lo skyes/ /cung zhig khros pa mig la gnas/ /rdo rje mig yin blo ldan dmigs/ /rna gnyis dzre las rdo rje byung / / 
<p>95b.5</p>rdo rje rna ba kha dog gnag /dri las khaM skyes rin chen 'byung / /ser sna de ni zla ba la/ /rdo rje dri ni de bzhin mchog /ljags la gaM las pad+ma byung / /'dod chags dra ba rdor ljags yin/ /kaM las skyes pa ral gri ste/ /ri dwags mtshan pa'i rdor lus yin/ /phrag dog gshin dgra rang
<p>95b.6</p>bzhin gzugs/ /dpral bar lus yin zhes bya ste/ /lte stengs saM las rdo rje yin/ /rdo rje sems ni de bzhin mchog /sgeg po khro bo rang bzhin gzugs/ /rdo rje 'dzin pa dgod bya ste/ /'di ni yan lag drug dgod pa'o/ /mngon sum don grub las su gsungs/ /snying gar hUM rdor
<p>95b.7</p>dbus su gnas/ /hUM rdor sngon po legs 'od can/ /gshin dgra dang 'dra phyag mtshan mtshungs/ /sems la gnas pa'i thugs rdor bsgom/ /ol gong a las pad+ma skyes/ /de dbus su~M` las chags pa byung / /'dod chags gshin dgra lta bu'i lus/ /dpal ldan
<p>96a</p>
<p>96a.1</p>gsung rdor rnam bsgom bya/ /spyi bor oM rnams 'khor lo dbus/ /dkar po gshin 'bar de dbur 'khor/ /sku yi rdo rje sku dang 'dra/ /phyag dang phyag mtshan kha dog mtshungs/ /de ni de nyid rdor mchog ste/ /rdzogs pas mkha' gnas sangs rgyas mchod/ /sngags
<p>96a.2</p>kyis de rnams byin rlabs bya/ /oM sarba ta thA ga ta tsit+ta badzra swa b+hA wa At+ma ko\u0f85haM/ oM sarba ta thA ga ta wAka badzra swa b+hA wa At+ma ko\u0f85haM/ oM sarba ta thA ga ta kA ya badzra swa b+hA wa At+ma ko\u0f85haM/ rang snying sa bon 'od zer gyis/ /sras dang bcas pa'i sangs rgyas kun/ /sna tshogs la gnas dgug
<p>96a.3</p>byas pas/ /mdun du de ni bzhugs dmigs te/ /des ni yang dag spros pa yi/ /ji srid tsArtsi la sogs pa/ /zla 'od mtshungs pa'i bum pa yis/ /bkra shis la sogs glu rnams kyis/ /yang ni dbang bskur dmigs par bya/ /bdag nyid dang ni thams cad la/ /dbang bskur bas
<p>96a.4</p>ni ci byung ste/ /spyi bor gshin dgra nag po yi/ /rdor 'dzin bdag nyid de bzhin no/ /rang snying sa bon 'od zer gyis/ /bdag mdun ye shes 'khor lo dgug /'khor lo de ni dmigs nas ni/ /khro rnams bgegs bskrad srung bar byed/ /ar+g+ha bsil yab phul byas nas/ /oM
<p>96a.5</p>mung+ga ra dzaH/ 'di sngags kyis ni dgug pa ste/ /oM daN+Da hUM/ 'di sngags kyis ni rab tu gzhug /oM pad+ma baM/ sngags 'di yis ni 'ching ba ste/ /oM khaD+ga hoHsngags 'di yis ni dbang byed do/ /rang snying sa bon 'od rnams kyis/ /sangs rgyas dgug cing gzhug pa ste/ /snying gar 'od
<p>96a.6</p>zhu dmigs nas ni/ /ma lus rdo rje lam nas dbyung / /rang 'od rig ma'i pad+ma la/ /zla ba las byung lha mo rnams/ /sna tshogs me tog la sogs rdzas/ /phyag gi yal gas de rnams 'dzin/ /sgeg ldan de yi mchod pa ste/ /yid 'phrog mchod pa'i glu dang ni/ /sna tshogs gar gyi
<p>96a.7</p>bye brag gis/ /des ni bde chen rab yin no/ /kye kye gshin rje dgra nag po/ /bla ma srin po'i rang bzhin can/ /khyod mthong bdag ni rnam 'jigs te/ /bla ma khro bo'i rang bzhin spongs/ /bdag pos gar byed pa yis ni/ /steng ris mi yul sa 'og 'dir/ /mig sman bcag
<p>96b</p>
<p>96b.1</p>bzhin khros pa'i yid/ /mig bgrungs khyod ni gar byed do/ /mi thung nag po gshin dgra ste/ /gzugs ni rnam pa sna tshogs sprul/ /rdo rje dbyangs can bdag gis zhus/ /bde chen khyod ni gar mdzod cig /hrIHSh+T+r-iHsngags kyis khyod gar byed/ /khams gsum the tshom med
<p>96b.2</p>par mdzod/ /gshin rje khro bo rje btsun khyod/ /gar byed 'gro bas mthong ba'o/ /oM sarba ta thA ga ta pU dza badzra swa b+hA wa At+ma ko\u0f85haM/ thams cad sgra brnyan lta bu'i dpe/ /sgra yul bzhin du rnam dmigs bya'o/ /'khor lo la gnas lha rnams kyis/ /'khor lo'i bdag po bstod pa ste/ / 
<p>96b.3</p>gti mug rdo rje rang bzhin khyod/ /gshin dgra bde ba 'jigs pa'o/ /sangs rgyas kun ldan mgon po ste/ /'jigs med rdo rje phyag 'tshal bstod/ /ser sna rdo rje rang bzhin khyod/ /yang dag gshin dgra 'jigs pa po/ /thugs kyi rdo rje rab snang ba/ /rin chen rdo rje phyag
<p>96b.4</p>'tshal bstod/ /'dod chags rdo rje rang bzhin khyod/ /'dod chags rgya mtsho chos kyi bdag /thams cad dbyangs kyi mchog gi mchog /gsung gi rdo rje phyag 'tshal bstod/ /phrag dog rdo rje rang bzhin khyod/ /gshin dgra las kun thams cad byed/ /sku yi rdo rje rab snang ba/ / 
<p>96b.5</p>ral gri phyag la phyag 'tshal bstod/ /sangs rgyas kun gyi rang bzhin khyod/ /sangs rgyas kun gcig yang dag 'dus/ /sangs rgyas thams cad mchog gi mchog /dkyil 'khor mnga' bdag phyag 'tshal bstod/ /a las skyes pa'i dag pad de/ /mgo gsum steng
<p>96b.6</p>du yang dag gnas/ /rnam rdzogs de 'og me dkyil 'khor/ /gru gsum ra~M` ba las byung ba'o/ /de 'og rlung gi dkyil 'khor te/ /g.yo ba sngon po gzhu dang 'dra/ /yaM las skyes pa ba dan dang / /de la kha dog ming dang gzugs/ /snang mdzad la sogs gnas pa ste/ /de la
<p>96b.7</p>sogs pa yang dag dbyung / /rigs ngan la sogs rnam pa lnga/ /hUM las rdo rje rim pa yis/ /de ni dgag pa bsgom par bya/ /rlung gis me ni rab sbar bas/ /zhu bzhin rnam par dmigs pa yin/ /rdo rje ro mnyam bsgyur ba ste/ /gshin dgra dri med dmigs pa'o/ /de la oM
<p>97a</p>
<p>97a.1</p>rnams 'od zer gyis/ /sangs rgyas ye shes rang bzhin dgug /sngags kyi gzugs kyis rab tu gzhug /dmigs nas bdud rtsi lnga mchog ste/ /de nyid gsum gyis byin brlabs nas/ /dkyil 'khor bdag po tshim par bya/ /zhi ba rdo rje lce la gnas/ /hUM
<p>97a.2</p>las skyes pa dmigs nas ni/ /de la sbu gu'i rnam pa yis/ /des ni mnyam par dgug par bya/ /sna tshogs gnas pa'i rdzogs sangs rgyas/ /dkyil 'khor lha rnams de bzhin no/ /snying ga'i 'od zer rnams kyis ni/ /rnam rtog spangs pas dmigs bya'o/ /thog ma
<p>97a.3</p>dbus mtha' dbye ba yis/ /'di la gcig tu sbyor med de/ /rdul phran cha med rgyu yin pas/ /grangs med de ni sbyor mi bya/ /gcig dang du ma'i rang bzhin gyis/ /rnam par bral ba gang yin de/ /de ni de bzhin de ma yin/ /the tshom de nyid las bya'o/ /gang phyir the tshom
<p>97a.4</p>gnyis la gnas/ /bsam mi khyab la the tshom med/ /spro dang bsdu ba'i sku yin te/ /sems can ro gcig don las byung / /gzhan ni rgyas par de nyid med/ /'di ni gsal bar rab tu gsungs/ /ye shes zhabs kyi zhal nas byung / /dpal ldan gsang ba 'dus par
<p>97a.5</p>gsungs/ /'di la bdag gis rgyas ma smras/ /dngos po'i bdag nyid dngos po med/ /khams med rnam par shes pa'ang med/ /nam mkha' kun mnyam gnas bzhin te/ /nam mkha' ji bzhin bdag med pa/ /'di ni chos mchog bde chen po/ /sa min chu min gnyi ga
<p>97a.6</p>min/ /me min rlung min mkha' min te/ /rdo rje sems dpa' rab sbyor bas/ /skye ba 'di ni rab gnas pa'i/ /dngos po thams cad dngos min te/ /de'i phyir dngos med grags pa'o/ /rnal 'byor rnal 'byor gyis ni 'brel/ /rtag dang chad pa gnyis min te/ /zhal
<p>97a.7</p>med phyag med kha dog med/ /mchog gi dga' ba'i mtshan nyid la/ /dngos po thams cad nges rtag min/ /thog ma dbus mtha' rnam par spangs/ /de ltar pho brang shes gnas pas/ /rnam rtog thams cad spangs pa ste/ /phung po khams dang bdag med par/ /dag
<p>97b</p>
<p>97b.1</p>pa'i bde gzugs bsgom pa'o/ /'gro ba gshin rje gshed byas nas/ /rang snying sa bon 'di rnams kyis/ /de bkug 'ong bar dmigs nas ni/ /sku gsung thugs rdor rang bzhin can/ /rdo rje'i rang bzhin chos yin te/ /ye shes las skyes dgod par bya/ /de la de yi sa
<p>97b.2</p>bon rnams/ /hrIHSh+T+r-iHla sogs ye shes 'bar/ /lhag rtog spangs pas mthong ba ste/ /dag pa'i bde ba'i rnam pa can/ /'phro ba 'dus pas yang dag dgang / /bdag nyid mkhas pas bsgom pa yin/ /sku la sogs par 'phro bya ste/ /dus gcig dang ni rim pa
<p>97b.3</p>yis/ /khro gzugs sna tshogs sprul pa byed/ /hrIHSh+T+r-iHla sogs sngags kyis ni/ /'gro ba thams cad bde byed do/ /oM hrIHSh+T+r-iHwi kr-i tA na na hUM hUM phaT phaT swA hA/ bsam gtan byed pa'i rim pa 'dis/ /'bad la sngags ni de bzhin bya/ /gzhan yang bza' ba la
<p>97b.4</p>sogs las/ /bsam gtan ldan zhing thams cad bya'o/ /mchod dang bstod dang bdud rtsi za/ /sems can don byed yid kyis bya/ /de nyid gsum gyi rim pa yis/ /ye shes 'khor lo rnam par dbyung / /bdag gi 'khor lo bdag nyid la/ /ji ltar rim pas gnas
<p>97b.5</p>pa ste/ /bdag gis bsod nams byas pa gang / /mngon par byang chub la smon bya/ /de nas smon lam byas nas ni/ /oM AHhUM muH'i sngags kyis ni/ /ye shes 'khor lo gshegs su gsol/ /'di ni rnal 'byor chen po'o/ /rang bdag rnam pa'i rang bzhin
<p>97b.6</p>bzhengs/ /de yi nga rgyal yang dag byed/ /'bad la dngos po thams cad ni/ /de bzhin de yi gzugs nges bya/ /gti mug gshin dgra'i gzugs kyis ni/ /gnas dang 'gro ba bsgom pa'o/ /gsungs pa'i dus ni de rnams la/ /rnal 'byor rnal 'byor bzhi bsgoms
<p>97b.7</p>te/ /dang po'i rnal 'byor rnal 'byor che/ /cung zhig ye shes de rjes sbyor/ /sbyor bdag yang dag rnal 'byor che/ /yang dag ye shes dbang gnas so/ /ji ltar gsungs pa'i rim pa gcig /dus gcig la ni sngags bsgom bya/ /rnal 'byor che ldan rnal 'byor
<p>98a</p>
<p>98a.1</p>pa/ /'phro dang 'du ba'i lus nyid do/ /de nyid ye shes gzugs can dag /de phyir bdag nyid gshin rje gshed/ /dbang bskur rim pa bsam gtan gyis/ /khrus dang bza' ba thams cad bya/ /de bzhin bdud rtsi'i rim pa yis/ /gzhan mchod pa la rtogs par
<p>98a.2</p>bya/ /bdag nyid dang ni gzhan ma rnams/ /rim pa ltar ni rtag tu mchod/ /dpal ldan gshin dgra'i bdag nyid can/ /byang chub bsgom pas rtag tu dmigs/ /bdag gzhan mnyam pa byang chub yin/ /de phyir rang bdag sbyor ba ste/ /de med bdag nyid bsgyur 'dod pa/ /rnal
<p>98a.3</p>'byor chos sgrub rnyed min no/ /ji ltar sna tshogs rnam pa la/ /dngos po gcig la rtog pa ste/ /sdug bsngal bral nas bde ba skye/ /las kyi dbye bas de dag skye'o/ /bdag nyid sems la rnam rtog med/ /dag pa'i dga' ba'i rang bzhin can/ /thabs dang shes rab rang bzhin la/ / 
<p>98a.4</p>nag ces pa ni dga' ba'o/ /des ni 'khor ba'i rgya mtsho la/ /de skyes 'khril bas shi dus su/ /zab pa stobs chen gshin dgra nag /des ni phan byed gzhan min no/ /gshin sgrub zhags pa lcags kyu 'dzin/ /stobs chen 'byung tshogs 'jigs med de/ /de rnams dgug cing
<p>98a.5</p>phur pas gdab/ /de ni 'jigs can khro gzugs so/ /oM hrIHSh+T+r-iHwi kr-i tA na na hUM hUM phaT phaT/ 'byung po thams cad 'khor dang bcas pa dgug pa ste dzaHoM hrIHSh+T+r-iHwi kr-i tA na na hUM hUM phaT phaT/ 'byung po thams cad 'khor dang bcas pa phur bus gdab pa ste hUM phaT/ 'dis ni 'ong bar
<p>98a.6</p>shes byas nas/ /rang gi kha dog brgyan pa brtag /g.yas pa'i phyag la rang mtshon 'dzin/ /g.yon pa'i phyag na sna tshogs pa'o/ /brgya byin gshin rje dbang ldan dang / /hrIHSh+T+r-iHwi kr-i sa bon gyis/ /de dag thams cad rdzogs pa ste/ /me dang bden bral rlung lha dang / /hUM
<p>98a.7</p>byung lus ni shes bya ste/ /nyi zla sa yi 'jig rten lha/ /hUM phaT phaT swA hA las skyes/ /lha rnams thams cad khyab 'jug ldan/ /'di ni gtor ma'i de nyid kyis/ /mnyam pa thams cad yang dag skyes/ /rim pas dmigs nas byin gyis brlab/ /de la rim pas dbang
<p>98b</p>
<p>98b.1</p>bskur sbyin/ /bdud rtsi lnga yi rim pa yis/ /raM gyi sa bon gser dang mtshungs/ /mchod dang gtor ma de rnams dbul/ /'di ni gshin rje dgra nag po'i sgrub thabs/ slob dpon kun du bzang po'i zhal snga nas mdzad pa rdzogs so// //slob dpon don yod rdo rje
<p>98b.2</p>yis/ /legs par gsal byed sgrub thabs 'di/ /bsgyur ba'i bsod nams grangs med dang / /gzhan yang smon lam 'di btab pas/ /rgyu dang sgrub thabs mi 'bral zhing / /de yi man ngag rjes 'brangs pas/ /bdag dang gzhan dag sems can kun/ /gshin rje
<p>98b.3</p>gshed kyi zhal mthong shog/ //[ ]@##/ /rgya gar skad du/ ya mA ri sA d+ha na/ bod skad du/ gshin rje gshed kyi sgrub pa'i thabs/ /'phags pa 'jam dpal gzhon nur gyur pa la phyag 'tshal lo/ /dpal ldan mthar mdzad thugs rje'i rang bzhin can/ /'gro ba'i don
<p>98b.4</p>du phyi rol gtum chen sku/ /mgon po gshin rje gshed la mgos btud de/ /de yi sgrub thabs 'dod pa'i don du ni/ /sngags pa dang po sems yongs mgu ba dang / /bde ba'i stan gnas 'og tu dam bca' byas/ /snying gar hUM bkod pa las mchod pa'i tshogs/ /sna tshogs pa
<p>98b.5</p>yi mgon la mngon par mchod/ /de yi spyan sngar sdig pa bshags la sogs/ /byas nas stong nyid yongs su bsgoms nas ni/ /dang por rlung gi dkyil 'khor yaM las byung / /du ba'i mdog 'dra gzhu yi dbyibs can la/ /raM gyi sa bon las byung me yi ni/ /dkyil 'khor gru
<p>98b.6</p>gsum mdog kyang dmar ba yin/ /baM las byung ba'i chu yi dkyil 'khor ni/ /bum pa 'dra zhing dkar la thur ltas pa/ /laM las byung ba'i dbang chen dkyil 'khor ni/ /zur bzhi pa la kun nas rab tu ser/ /hUM suM hUM las byung ba'i ri rab ni/ /ri rgyal rtse mo brgyad pa go rims
<p>98b.7</p>bzhin/ /sngar bshad rlung la sogs pa'i dkyil 'khor rnams/ /gong nas gong ma'i rim pa bsams nas ni/ /de 'og hUM las byung ba'i rdo rje'i sa/ /ra ba dra ba dam pa dbus kyi char/ /a las byung ba'i zla ba'i dkyil 'khor gyis/ /dbus na d+hIHlas byung ba'i 'jam rdo rje/ / 
<p>99a</p>
<p>99a.1</p>dpa' bo phyag g.yas ral gri mdzes pa dang / /gzhon nu'i g.yon na thugs kar glegs bam bsnams/ /sku ni dmar ser zur phud lnga gnag cing / /rdo rje skyil krung mchog bcas shin tu zhi/ /bsams la slar yang de yi thugs zla bar/ /hi las byung ba'i nyi ma 'char ka'i
<p>99a.2</p>gzugs/ /kun nas 'od zer nag po 'phros pa yis/ /khams gsum khyab nas rgyal ba byang chub sems/ /khro bo rig pa gnas na legs bzhugs rnams/ /yang dag bskul te bkug nas nyi gzugs la/ /bcug la der ni gcig tu gyur pa na/ /slar yang nyi ma nyid du gyur pa las/ / 
<p>99a.3</p>'od zer dmar po rab tu rgya che ba/ /shin tu 'bar ba spros nas de ru ni/ /hUM las byung ba'i rdo rje kha gyes gnag /lte bar hUM bcas sna tshogs 'od 'dra ba/ /de las rgyal dang byang chub sems dpa' spros/ /slar yang de yis 'gro ba drug la gnas/ /sems can btul te byang chub mchog
<p>99a.4</p>bkod nas/ /bkug ste thams cad rdo rje la rab gzhug /de 'og rdo rje nI la yongs su gyur nas/ /gshin rje gshed po zhal gcig phyag gnyis bsam/ /phyag g.yas rdo rje'i dbyig pa 'phyar ba dang / /phyag g.yon sdigs mdzub rdo rje zhags pa can/ /gshin rje ma he'i steng
<p>99a.5</p>na gan rkyal gnas/ /g.yas brkyang gnas pa yis ni gnon par mdzad/ /mi thung zhal ni rnam 'gyur mche ba gtsigs/ /gsus khyim che la ljags ni rnam par rkyong / /dbu skra smin ma sma ra dmar ser ni/ /gyen du brdzes shing spyan gnyis rnam par dmar/ /gnag cing khro
<p>99a.6</p>bcas gnyer ma dpral bar bsdus/ /phus 'debs klu brgyad kyis ni yan lag brgyan/ /stag lpags bsnams zhing thod pa'i rtse bran can/ /mgo bo'i phreng ba'i do shal 'phyang mdzad cing / /dus mtha'i me ltar 'jigs 'od rnam par 'bar/ /'jigs par byed pa'ang 'jigs
<p>99a.7</p>pa skyed par mdzad/ /gtum zhing gshin rje gshed tshogs sangs rgyas 'phro/ /'jig rten lha mchog tshogs kyis phyag byas shing / /ha har bzhad pas lha dang lha min tshogs/ /kun nas yongs su skrag par mdzad pa'o/ /sa gsum dag na yod pa'i bdud kyi tshogs/ /ma lus
<p>99b</p>
<p>99b.1</p>pa yang rnam pa 'byer bar mdzad/ /de ltar bsam gtan la brtson gnas pa ste/ /dogs pa med par nyin mtshan sngags zlos shing / /de nyid sbyor bas dur khrod sogs par gnas/ /dam tshig rnam dag nges par 'grub par 'gyur/ /de yi sgrub thabs 'di ni legs bris las/ / 
<p>99b.2</p>bdag gis bsod nams gang thob des 'jig rten/ /gshin rje gshed mnyam 'gro kun sdug bsngal ni/ /mi bzad tshogs mthar bdud tshogs myur zad shog /gshin rje gshed kyi sgrub thabs slob dpon 'gro bzangs snying pos mdzad pa rdzogs so// //rgya gar gyi mkhan po dI paM ka
<p>99b.3</p>ra shrI dz+nyA na dang / /zhu chen gyi lo tsA ba dge slong rin chen bzang pos bsgyur cing gtan la phab pa'o//[ ]@##/ /nag po zhal gsum phyag drug pa'i sgrub thabs bzhugs/ @/ /dpal gshin rje gshed nag po la phyag 'tshal lo/ /gus pa yis ni bla ma yi/ /zhabs kyi pad+mar phyag 'tshal te/ / 
<p>99b.4</p>bla ma'i zhal snga'i bka' drin gyis/ /nag po zhal gsum phyag drug pa'i/ /mdor bsdus pa yi sgrub thabs bshad/ /dang por rnal 'byor dbang phyug gis/ /dben pa'i gnas su 'dug nas ni/ /stong pa'i sems la mnyam gzhag ste/ /snying gar pad+ma 'dab brgyad pa/ /de'i
<p>99b.5</p>steng nyi ma'i dkyil 'khor ro/ /de yi steng du hUM bsams te/ /hUM las 'od byung mdun du ni/ /bla ma mkha' 'gro bzhugs par bsam/ /phyag 'tshal ba dang mchod byas la/ /sdig bshags la sogs tshogs su 'gyur/ /de nas snying gar hUM las ni/ /'od byung lus ngag
<p>99b.6</p>bag chags rnams/ /bsregs nas stong pa nyid du bsgom/ /de ni ye shes tshogs yin no/ /sems ni hUM gi rnam par bsam/ /hUM las rdo rje rtse lngar gyur/ /rdo rje las ni sku bskyed do/ /zhal gsum phyag drug sku mdog gnag /g.yas dkar g.yon dmar dbus mthing
<p>99b.7</p>zhal/ /spyan gsum mche ba gtsigs pa'i zhal/ /dbu skra kham nag gyen du brdzes/ /gri gug rdo rje ral gri gsum/ /g.yas pa'i phyag na bsnams pa yin/ /b+han+d+ha pad+ma 'khor lo gsum/ /g.yon pa'i phyag na bsnams pa yin/ /g.yas bskum g.yon brkyang gsus po
<p>100a</p>
<p>100a.1</p>che/ /lha mo phag mo'i mgul nas 'khyud/ /phag mo zhal gcig phyag gnyis ma/ /gri gug dang ni b+han+d+ha g.yon/ /gtso bo'i mgul nas 'khyud pa'i tshul/ /gnyis su med pa'i gnas na bzhugs/ /mig dang lus sogs dbang po drug /sangs rgyas drug
<p>100a.2</p>kyang yod par bsam/ /sku gsung thugs kyis byin gyis brlabs/ /snying ga'i hUM las 'od byung bsam/ /ye shes mkha' 'gro spyan drangs te/ /tshig gi dbang yang blang bar bya/ /bcom ldan de bzhin gshegs pa kun/ /bcom ldan mnga' bdag chen po rnams/ /khyod
<p>100a.3</p>kyis bdag la dbang bskur gsol/ /de skad bdag gis dbang blangs pas/ /ye shes rdo rje chu rgyun gyis/ /bdag gi spyi bor dbang bskur bas/ /rigs lnga'i cod pan gyur par bsam/ /mchod dang bstod dang bdud rtsi bza'/ /de nas bzlas pa bya ba ni/ /bzlas pa'i sngags
<p>100a.4</p>ni 'di yin no/ /oM hrIHSh+T+r-iHwi kr-i tA na na hUM hUM phaT phaT swA hA/ thams cad grub pa'i don du bzlas/ /gtor ma'i sngags ni 'di yin te/ oM a kA ro mu khaM sarba d+harmA NAM/ A d+ya nu t+pan+na twA ta oM AHhUM phaT swA hA/ bar chad thams cad bsrung ba'i phyir/ /des ni gtor ma sbyin par
<p>100a.5</p>bya/ /de ni bskyed pa'i rim pa'o/ /de nas rnal 'byor ngal bso bya/ /snying ga'i hUM gi 'od zer gyis/ /khams gsum ma lus kun la khyab/ /kun kyang sangs rgyas sku ru 'gyur/ /gyur pa kun kyang bdag la bsdu/ /bdag kyang hUM la bsdus byas la/ /hUM yang thig ler 'gro bar bsgom/ / 
<p>100a.6</p>rtog pa yang dag spangs pa ste/ /yang dag bde ba'i rnam pa'o/ /phyag med zhal med kha dog med/ /mchog tu dga' ba'i mtshan nyid do/ /'di byas bsod nams gang thob pas/ /sems can thams cad sangs rgyas shog /nag po zhal gsum phyag drug pa'i sgrub thabs/ slob dpon la
<p>100a.7</p>li ta badzra sa mdzad pa rdzogs so//[ ]@##/ /rgya gar skad du/ k+Shi ra sA d+ha na/ bod skad du/ 'o ma sgrub pa'i thabs/ dpal rdo rje sems dpa' la phyag 'tshal lo/ /rgyal mtshan ngos ldan de nas blta/ /de la 'o ma rab tu sgrub/ /'o ma goms pa'i sems nyid kyis/ /phyag
<p>100b</p>
<p>100b.1</p>rgya chen po rab tu bsgrub/ /rdo rje phag mo la sogs pa rigs su byung ba'i bud med phyi dang nang gi yon tan gyis brgyan pa/ rnal 'byor pa ye shes cung zad dbang bas bzung ste/ /legs par bkrus shing dri zhim pos byugs la rgyan ma lus pas brgyan te/ de nas bdag med pa sngon du song bas/ sa
<p>100b.2</p>bon gyi yi ge sa dang rdo rje las byung ba'i rdo rje phag mor bsams te/ /bdag nyid kyang rdo rje sems dpar bya'o/ /de nas rang gi phyag rgya'i lus la dkyil 'khor lnga bsgoms te/ /de'i gsang ba'i b+ha ga hrIHlas pad+ma 'dab ma brgyad pa'o/ /lte ba bruM las mu tig lta bu'o/ /bdag nyid kyi gsang
<p>100b.3</p>ba yang hUM las rtse lnga pa'o/ /nor bu'i yi ge oM las so/ /yi ge phaT ser po bu gar ro/ /de nas oM sarba ta thA ga ta a nu rA ga Na badzra swa b+hA wa At+ma ko\u0f85haM/ zhes pas snyoms par 'jug ste/ sen mos gdab pa byas la/ myos byed kyi lag pas yang dang yang du brud cing lce rtse'i thur mas yang yang / de
<p>100b.4</p>nas sa gsum gyi dbang phyug ma rgyas pa nas sngar bshad pa'i sngags kyis snyoms par zhugs te/ dal bus dal bus bskyod pa na 'o ma 'bab par 'gyur ro/ /babs pa na yi ge phaT kyis bsdams te/ snang ba med pa la 'jug par bya'o/ /de ltar yang dang yang 'o ma 'bab pa goms pas
<p>100b.5</p>ni/ /skad cig la bab pa na snang ba med pa la skad cig la 'jug pa/ de'i tshe phyag rgya chen po'i dngos grub thob par 'gyur te/ ji ltar dpal mkha' 'gro ma rdo rje dra ba'i rtog pa las gsungs pa/ chu rgyus dra ba dang bcas shing / /yan lag kun ldan bu ga can/ /lus de med par snang gyur pa/ / 
<p>100b.6</p>de yi skad cig de la ni/ /dgyes pa'i rdo rje'i sku 'dzin 'gyur/ /zhes so/ /'di dgyes pa'i rdo rje ni mtshan pa ste/ /phyag rgya chen po grub pa'i tshul thams cad 'di ltar man ngag las shes so/ /don 'di nyid dpal gsang ba 'dus pa la sogs pas kyang gsungs te/ rdo rje nyi ma nub pa na/ / 
<p>100b.7</p>sgrub pa kun du brtsam par bya/ /skya rengs 'char ba'i dus dag tu/ /'grub 'gyur 'di la the tshom med/ /ces pa dang / sor mo dang ni lce'i thur mas/ /yang nas yang du cung zad bskul/ /rtsa ni rnam par rgyas 'gyur te/ /mchog gcig pu ni 'byung bar 'gyur/ /sngags pas
<p>101a</p>
<p>101a.1</p>bar chad med par ni/ /sra ba cung zad cung zad bskul/ /nor bur gnas pa yid las byung / /yi ge phaT kyis bsdam par bya/ /byang chub sems ni ma shor na/ /bde ba dam pa skye ba ste/ /de yi rang bzhin spros pa yis/ /mi lus chad pa med par snang / /khyab cing zhi la
<p>101a.2</p>bde ba yis/ /go 'phang dam pa nges par thob/ /byang chub sems ni shi ba ni/ /brgyal bas 'dir ni thob ma yin/ /zhes so/ /'di lta bu'i bya ba ni rnal 'byor pa lam rnam pa gnyis las/ pho nya'i lam la dga' ba/ de nyid kyi gsung dang thugs la dbang thob pa/ las dang po pa'i sa
<p>101a.3</p>las 'das pa/ ye shes la dbang thob pa dang / ye shes la yang dag par dbang thob pa ma yin pa/ ye shes la cung zad dbang bas spyad par bya'o/ /de las gzhan pa ni ma yin te/ las dang po pa ni des nyams la/ gsum pa dang bzhi pa ni de mi 'bad pa'i phyir ro/ /dpal kr-iSh+Na ya mA
<p>101a.4</p>ri'i rgyud las/ 'o ma sgrub pa'i man ngag tu byas la/ A tsar+ya dzi mu da bA tA las mdzad pa/ 'o ma sgrub pa'i man ngag rdzogs so// //A tsAr+ya badzra pA Ni dang / lo tsA ba dge slong chos kyi shes rab kyis bsgyur ba'o//[ ]@##/ /gshin rje gshed nag po'i 'khor lo'i man ngag bzhugs/ /@##/ /'jam
<p>101a.5</p>dpal gshin rje gshed la phyag 'tshal lo/ /las gang byed kyang dang po bsnyen pa la 'jug par bya ste/ de yang gnas dben par/ rang nyid rim pa bzhin du hUM la gshin rje'i rgyal po gzugs khro bo 'jigs byed chen po zhal gsum pa/ phyag drug pa/ sku mdog sngon po/ zhal dbus ma sku/ 
<p>101a.6</p>dang mthun/ g.yas zla ba lta bu dkar po/ g.yon pad+ma dmar po lta bu'o/ /phyag g.yas dang po na rdo rje/ gnyis pa ral gri/ gsum pa ni gri gug 'dzin pa'o/ /phyag g.yon gyi dang po na 'khor lo/ bar ma na pad+ma/ tha ma na b+han+d+ha'o/ /thod pa rlon pa'i do shal dang / thod dang thod
<p>101a.7</p>dum gyi gdu bu dang / dbu rgyan dang / mgul do dang / rna cha dang / ska rags dang / rkang gdub byas shing / ma he'i steng na nyi ma'i gdan la g.yas bskum/ g.yon brkyang bas bzhugs pa/ gsus pa thur du bshal ba/ zhal gdangs shing ljags 'dril ba ste/ 'jigs pa'i tshogs kun
<p>101b</p>
<p>101b.1</p>'jigs par byed pa/ skra kham ser me dpung 'bar ba lta bu gyen du 'khyil ba sma ra dang smin ma ser po dang ldan zhing mche ba gtsigs pa/ spyan dmar po shin tu 'jigs par bzlog pa ba spu'i bu ga thams cad nas mi bskyod pa'i gzugs dpag tu med pa rgyun du 'phro ba/ 'od dang 'od zer
<p>101b.2</p>dus mtha'i bskal pa'i me ltar 'bar ba dang ldan pa bsgoms la/ de nas oM hrIHSh+T+r-iHwi kri tA na na hUM hUM phaT phaT swA hA/ zhes pa 'phro 'du dang bcas pa'am/ lha la ma yengs pa tsam gyis zlos kyang rung ste/ grangs 'bum mam/ mtshan ma bzang po yang yang mthong ba'i bar du
<p>101b.3</p>bzlas so/ /de ni bsnyen pa ste/ las kun la de ltar bye brag med par dang por mthun par bya'o/ /de ltar las su byed pa'i dus su bye brag tu bya ste/ 'di ltar zhi bar byed na rang lha'i gzugs su bsgyur te/ mdog dkar por bsgyur ba dang / byams pa'i sems dang ldan par byas la/ bdud
<p>101b.4</p>rtsi'i rgyud las 'byung ba ltar snga dro'i dus su/ shing lo'am gro ga'i shun pa gsal/ /skyes pa zhi bar byed pa gur kum gyis bri/ bud med zhi bar byed pa'i gi wang gis bri ba ni/ 'khor lo rim pa bzhi bris la/ dbus la re mig dgu dgur bya ste/ /de yi phyi rim bcu gnyis mig /de
<p>101b.5</p>yi phyi rim bcu drug mig /tha ma thod pas bskor ba bri/ /dbus kyi re'u mig dgur dgod pa/ /dbus char ya dang shar char k+She/ /lho yi mig la ma bri'o/ /nub mig mi bri shar du'o/ /de dag g.yas skor dag tu 'dod/ /de mtshams re'u mig bzhi po la/ /sa bon gnyis par mig
<p>101b.6</p>bcug la/ /g.yon skor du ni bri bar bya/ /zhi ba'i sa bon oM swA hA/ /rgyas pa'i sa bon bau ShaT/ rmongs pa'i sa bon laM yin no/ /dbang gi ho ste mngon spyod hUM/ pho dgug dzaHla mo dgug hrIH/ /de ltar bye brag shes byas la/ /ma nor bar ni legs par bri/ /de yi phyi mar 'khor lo ni/ /re'u
<p>101b.7</p>mig bcu gnyis pa de la/ /yi ge g.yon skor du bkod pa/ /shar gyi re'u mig nas bzung ba'o/ /ya tsa na ri/ dza sa do ru/ Na yo ni ra rnams so/ /de yi phyi rim 'khor lo ni/ /re'u mig bcu drug pa de la/ /shar gyi re'u mig nas brtsams nas/ /g.yas skor du ni bri bar bya/ / 
<p>102a</p>
<p>102a.1</p>sngags dang ming dang bskul tshig dang / /ldan par shar gyi re'u mig la'o/ /de yi 'og ma'i re'u mig la/ /sa bon gnyis dang ming bcug bri/ /de bzhin re'u mig bcu drug la/ /spel zhing spel zhing bra bar bya'o/ /de ltar bris pa'i 'khor lo de/ /lugs dang lugs min
<p>102a.2</p>gnyis su bya/ /chu zhing mnyam po gnyis su bya'o/ /khyad par du ni 'og ma la/ /sngags kyi mtha' ru phaT gzhag go/ /de bzhin kha sbyar bya lugs ni/ /steng 'og so so'i yig sngags dag /mthun mthun so sor mgo sprad sbyar/ /de ni zlum por dril bya la/ /drag min dag la spra tshil
<p>102a.3</p>gyis/ /phyi rol g.yogs pa rab byas la/ /de nas kham phor mnyam po gnyis/ /byas pas gcig tu rtsi mar dang / /sbrang rtsi bsres pas bkang ba yi/ /nang du kha sbyar 'khor lo gzhug /de nas kham phor gcig gis ni/ /steng nas kha ni dgab par bya'o/ /de la las kyi mdog
<p>102a.4</p>mthun pa'i/ /skud pa'i khris ni mdun du dkri/ /de nas rang lha'i las mthun pa'i/ /gzugs su rang nyid rab byas te/ /'khor lo kha sbyar steng du yang / /de 'dra'i gshin rje ru bsams la/ /de la me tog dri chab mdog dang mthun pa yi/ /bdug spos la sogs mchod byas la/ / 
<p>102a.5</p>bsgrub bya zla ba la bzhag ste/ /rang nyid zla ba'i rdo rje yis/ /lte ba'i hUM las rang 'dra ba'i/ /khro bo du ma ye shes kyi/ /chus gang bum pa las mthun mdog /'dzin pa spros pa slar bsdus te/ /bsgrub bya'i spyi bor dbang bskur bas/ /gang 'dod 'bras bu thob bsams la/ /thun mtshams
<p>102a.6</p>bzhi la gsang sngags ni/ /ming dang bskul tshig bcas pa bzlog /dbang la bye brag tu bya ba/ /tsan+dan dmar dang srin lag khrag /rgya skyegs khu ba btsag kyang rung / /dmar po'i rdzas kyis bri bar bya/ /bud med dgug la khyad par ni/ /dur khrod kyi ni ras ma la/ /pad+ma'i rak+tas
<p>102a.7</p>bri bya ste/ /bud med b+han+d+ha kha sbyar gzhug /rmongs la khyad par dur ras la/ /ldong ros kyis bris kham phor gzhug /de steng suM las ri rab dang / /laM ser sna tshogs rdo rje yi/ /steng du lha bskyed kun la sbyar/ /rmongs rgyas ser po dbang dgug dmar/ /drag dang tshar gcad
<p>102b</p>
<p>102b.1</p>gnag zhi dkar/ /de ltar kha dog bye brag sbyar/ /drag po khyad par dbye ba ni/ /dur khrod ras la 'khor lo ni/ /gong dang mthun par bri bar bya/ /snag tsha ske tshe tsha dang dug /nim pa sga dang pi pi ling / /na le sham yungs kar nag dmar/ /shing nag chen po'i sa bon dang / /tsi tra
<p>102b.2</p>ka yi khu ba dang / /srin lag khrag dang dur khrod sol/ /de rnams rnyed tshad bsres pas bya/ /snyu gu bya rog sgro rtses bya/ /des ni 'khor lo legs bris la/ /kha sbyar dril te rgyu rnams la/ /byas pa'i gzugs brnyan snying gar gzhug /de nas gzhan yang ri rtse yi/ /sa ni shin tu skam
<p>102b.3</p>po la/ /rigs ngan kha nas chu blangs sbru/ /sbrus pa'i 'dag pa de las ni/ /gshin rje'i rgyal po'i gzugs byas te/ /g.yas bskum g.yon brkyang bgrad pa la/ /g.yas pa tho ba zhags pa g.yon/ /gsus pa che la thur bshal ba/ /byas la mdun du gzhag par bya'o/ /mar ngo'i tshes
<p>102b.4</p>brgyad bcu bzhi la/ /las dag nyin phyed nam phyed na'o/ /rang nyid khro gzugs khro sems kyis/ /lho ru kha bltas stan pa der 'dug /de nas rang snying hUM yig las/ /khro rgyal mdog nag zhal gcig pa/ /phyag gnyis 'khor lo lcags kyu thogs/ /mtshon cha sna tshogs 'dzin spros la/ /bsgrub
<p>102b.5</p>bya'i go cha mtshon cha kun/ /phrogs te drangs nas rang snying gi/ /sa bon hUM la thim par bsam/ /tshul des de yi khyim stong bsam/ /de nas yang ni rang snying las/ /gong ltar khro bo rab spros pas/ /bsgrub bya drangs nas sngags pa yis/ /mdun du kha dog nag po ru/ /gzugs brnyan la
<p>102b.6</p>bstim gsal po ru/ /de la sna tshogs nad rnams kyis/ /mnar bar bsam zhing gcer bu dang / /rab tu 'dar zhing sems gdung dang / /lus ni shin tu sdug bsngal zhing / /lus la shu ba ral gri mda'/ /sta re la sogs mtshon rnams kyis/ /tshabs cher gzer bar bsam par
<p>102b.7</p>bya'o/ /de yang rlung nag ches g.yengs pas/ /shin tu grang bas 'khyags par bsam/ /me chen rab 'bar bas bskor te/ /rab tsha bas kyang gdung bar bsam/ /de la'ang khyi dang seng ge wa/ /stag dang bya rog bya rgod dang / /mchu rings sogs pa rngam tshul du/ /bsgrub bya'i
<p>103a</p>
<p>103a.1</p>
<p>103a.2</p>
<p>103a.3</p>
<p>103a.4</p>
<p>103a.5</p>
<p>103a.6</p>
<p>103a.7</p>
<p>103b</p>
<p>103b.1</p>
<p>103b.2</p>
<p>103b.3</p>
<p>103b.4</p>
<p>103b.5</p>
<p>103b.6</p>
<p>103b.7</p>
<p>104a</p>
<p>104a.1</p>lus de bza' bar blta/ /de nas gzugs brnyan de la ni/ /tsher ma rnon po rab blangs la/ /bar mtshams med par rab phug la/ /tsha ba'i lde gus rab bskus la/ /de nas gshin rje'i lto bar gzhug /de gsus bsgrub bya rab bsams la/ /rang snying khro bo mtshon thogs
<p>104a.2</p>spro/ /de yis gshin rje'i gzugs gnas pa'i/ /bsgrub bya de bsad de'i sha khrag /zos 'thungs rus chog rkang gzhibs bsam/ /sprul pa bya rgod gzugs can gyis/ /nang khrol phyung khyer khar song bsam/ /las ngan byed de dmyal bar 'gro/ /mi gdung bya phyir de yi sems/ /rgyal
<p>104a.3</p>ba'i gzugs su rang snying gi/ /'od kyis bsdus te rgyal ba yi/ /zhing sar khyer nas bkod par bsam/ /de ltar las kyi tshul de nyid/ /sdig pa can la dgongs pas gsungs/ /yang na gshin rje'i sgom lugs gzhan/ /zhal gcig phyag gnyis g.yas zhags pa/ /g.yon pa sdigs
<p>104a.4</p>mdzub ldan pa la/ /dbu rgyan rang rang rigs bdag go/ /so so'i sngags kyi dbye ba ni/ /gsal bar bris pa 'di yin no/ /oM hrIHSh+T+riHwi kri tA na na hUM hUM phaT phaT swA hA/ che ge mo shAn+ting ku ru swA hA/ 'di ni las kyi bzlas pa dang / /'khor lo rtsibs bcu drug pa spel la/ /dgod pa'i
<p>104a.5</p>sngags so/ /oM hrIHSh+T+riHwi kri tA na na hUM hUM phaT phaT bau ShaT che ge mo puSh+TiM ku ru bau ShaT dang / /oM hrIHSh+T+r-iHwi kri tA na na hUM hUM phaT phaT/ ho che ge mo dzaHdza hrI wa shaM ku ru hoH/ oM hrIHSh+T+r-iHwi kri tA na na hUM hUM phaT phaT/ bau ShaT che ge mo ba sha na ya ba sha na ya/ oM hrIHSh+T+r-iHwi kri tA na na hUM hUM phaT phaT/ hrIH 
<p>104a.6</p>bud med che ge mo A kaR+Sha ya hrIH/ oM hrIHSh+T+r-iHwi kri tA na na hUM hUM phaT phaT dzaH/ skyes pa che ge mo la A kaR+Sha ya dzaH/ oM hrIHSh+T+r-iHwi kri tA na na hUM hUM phaT phaT/ laM che ge mo rang gi gnas dang bcas pa/ /staM b+ha ya laM/ drag po'i 'khor lo 'og ma'i/ /oM hrIHSh+T+r-iHwi kri tA na na hUM hUM phaT phaT hUM che ge mo
<p>104a.7</p>mA ra ya phaT/ steng ma'i/ oM hrIHSh+T+r-iHwi kri tA na na hUM hUM phaT phaT/ hUM che ge mo mA ra ya hUM/ oM che ge mo swA hA/ /bau ShaT che ge mo bau ShaT/ laM che ge mo laM/ ho che ge mo ho/ /dzaHche ge mo dzaHhrIHche ge mo hrIH/ dbus kyi re'u mig grwa bzhi dang / /gsum pa bcu drug pa la ni/ /spel ba'i sngags
<p>104b</p>
<p>104b.1</p>su shes par bya/ /ring po dag ni spel ba ste/ /las dus bzlas pa de ltar ro/ /gru bzhi dang gsum pa'i phyogs bcu drug spel lo/ /gshed nag 'khor lo'i man ngag /slob dpon chen po nA ga bo d+his mdzad pa rdzogs so// //lo tsA ba dge slong chos rab kyis bsgyur// //[ ]@##/ /sbyin sreg gi cho ga
<p>104b.2</p>bzhugs/ @##/ /dpal gshin rje gshed la phyag 'tshal lo/ /sbyin sreg gi rim pa ni/ sa'i cho ga dang sta gon dang / thig rnams tshul bzhin byas la/ thab khung yang lugs mthun par brus te/ sa nag pos byug go/ /rnga mo dang bong bu'i sbangs dang / /phub ma dang / me tog nag
<p>104b.3</p>po dri mi zhim pas byugs la/ shin tu rtsub pa dang tsha ba dang dur khrod kyi thal bas kyang byugs la/ /yam shing yang de nyid las byung ba/ rtse mo khrag dang dug dang yungs mar la sogs pa dang / drag po'i sreg rdzas ji ltar 'os pa bsag /bdag nyid kyi chas gos kyang dur ras dang g.yang gzhi dang gos
<p>104b.4</p>nag la sogs pa bsham/ de nas rdzas rnams g.yon du gzhag /mchod yon la sogs pa g.yas su gzhag /de nas bdag nyid stan med cing sra ba la rus sbal gyi 'dug stangs kyis 'dug la/ /kha lhor bltas te/ rgyan cha gyon te/ khros pa'i sems kyis so bca' zhing rnal 'byor gnyis byas
<p>104b.5</p>la/ /rjes su rnal 'byor la rang 'dra gzhug /rdzogs pa'i rnal 'byor bya ba de la/ rnal 'byor chen po rdzogs byas la/ /de nas thab yig a las byung ba nag po 'od nag po 'phro ba/ mthong ba tsam gyis kyang gsod par nus par bsam/ yo byad kun kyang ya yis byin gyis brlabs la/ rdzas re re 
<p>104b.6</p>'ang 'od nag po 'phro ba/ gang gis mthong ba'am/ reg na'ang gsod cing 'jigs pa/ lha rnams la phul bas kyang khro ba dang gtum par 'gyur bar bsam/ yi ge bcu bzhi pas thab dang rdzas kun bsangs la/ thab tu shing brtsig /de nas me gnyer te/ rigs ngan gyi khyim nas byung ba 
<p>104b.7</p>'am/ rdo drud pa las byung ba/ yam shing la me sbar te/ yi ge bcu bzhi pas bsangs la thab tu sbar de la yungs mar gang phul la rlung g.yab kyis g.yab cing / bzlas te/ dz+wA la raM dz+wA la raM/ de nas mtshan ma brtag par bya/ /ltas bzang ba dang me lha bskyed de dang por mngon par byang chub pas rdo rje
<p>105a</p>
<p>105a.1</p>sems dpa' bskyed de 'od du zhu ba'i gong bu las lha mo bzhi chad de/ des bskul bas/ raM nag po de las byung ba'i rdo rje las/ me lha 'khros pas zhes bya ba zhal la sogs pa gtso bo gnyis 'dra ba cig bsam/ de nas ye shes kyi me lha tsArtsi kAs dgug ste/ dad pa dang
<p>105a.2</p>ni dam tshig gis/ /tshur gshegs tshur gshegs 'byung po che/ /lha ya drang srong bram ze'i mchog /sreg blugs zhal zas bzhes slad du/ /'bar ba'i nang du bzhugs su gsol/ /sngags ni/ kro d+ha ag+ne che ge mo mA ra ya hUM phaT/ de la zhabs bsil phul la/ yi ge bcu bzhi pa'i
<p>105a.3</p>gzhug la/ ar+g+haM pra tIts+tsha che ge mo mA ra ya hUM phaT ces so/ /zhabs bsil yang sngags kyi mjug la/ ni ri khaM che ge mo mA ra ya hUM phaT/ 'thor 'thung yang sngags kyi mjug la/ pra wa ra sat+kA ra pra tIts+tsha che ge mo mA ra ya hUM phaT ces brjod do/ /de nas sgo ba bzhis dgug gzhug bya/ de nas
<p>105a.4</p>mig la sogs pa byin gyis brlab pa dang / lus ngag sems kyang byin gyis brlab/ /de nas dbang byin/ de nas zhabs bsil la sogs pa dang / /rnam pa lnga dang / rang gi sngags kyi mjug la bskul tshig dang bcas pas so/ /de nas mar dang / yam shing de nas til/ de nas 'bras/ 
<p>105a.5</p>de nas dug dang / /rdzas kun yi ge bcu bzhi pa'i mjug la bskul tshig dang bcas pas so/ /de nas mchod dang bstod/ /bdud rtsi myang ba bya/ de nas kha lag bshal/ de nas me lha me 'bar ba'i rnam par 'gyur bar bsams la/ yang thab dang rdzas bsangs la/ 'bar ba'i nang du dkyil 'khor rdzogs pa'i
<p>105a.6</p>rnal 'byor gyi tshul du ston to/ de'i mig la sogs pa byin gyis brlab pa dang / lus la sogs pa byin gyis brlabs te/ dbang bskur la ye shes 'khor lo dgug gzhug byas la dang po zhe sdang rdo rje la thun mong gi mchod pa byas la/ de nas sreg rdzas kun yi ge bcu bzhi pa'i sngags bskul tshig
<p>105a.7</p>dang bcas pas 'bul te/ de nas mchod bstod/ bdud rtsi myang ba bya/ de nas yang thab bsangs la/ yang gti mug rdo rje dang / de de bzhin du rim pas dbul/ tha mar ling+ga la bkug 'dren byas la/ de nas gtub cing sreg /de nas ye shes pa gshegs su gsol/ dam tshig bdag la bsdu/ yang
<p>105b</p>
<p>105b.1</p>me lha bskyed/ sreg rdzas lhag ma kun dbul te/ de nas kha lag bshal/ ye shes kyi me lha gshegs/ bskyed pa bdag la bsdu/ de nas bsngo ba dang smon lam bya/ sbyin sreg gi cho ga slob dpon chen po la li ta badzras mdzad pa rdzogs so// //[ ]@##/ /'chi bdag yi dwags rgyal po'i sgrub thabs
<p>105b.2</p>bzhugs/ @##/ /'chi bdag yi dwags rgyal po ni/ /'chi bdag bdud ces bya ba ste/ /'gro ba kun gyi lus kyi bdud/ /lus dang grib ma'i tshul bzhin du/ /'gro ba kun la snang ba ste/ /phung po nying mtshams sbyor ba po/ /'jigs pa de yi gzugs mthong na/ /ya ma de yi dri ngan 'byung / / 
<p>105b.3</p>de nas rang gi srog gi bdud/ /lhag pa'i phyogs na gnas pa ste/ /gtsigs pa can la phyag 'tshal lo/ /de la 'chi bdag skyes bu'i gzugs/ /khru gang yi dwags gos la bri/ /nag po zhal gcig phyag gnyis pa/ /'jigs pa ral pa mche bzhi gtsigs/ /rgyan med rus pa'i phreng ba can/ / 
<p>105b.4</p>g.yas pa ya ma'i dbyug pa 'dzin/ /sdigs mdzub zhags pa g.yon na bsnams/ /ma he dag la gnas pa bri/ /de la rnal 'byor chen po yi/ /mdun du gnas la zhi gnas bya/ /yang na saM sa d+hi rnam gsum las/ /hUM las nag po chen po ste/ /yi ge bcu gcig brjod byas la/ /ras la bris pa bzhin du
<p>105b.5</p>bsgom/ /oM kA la rU pa ya ma rA dza hUM phaT/ de nas bsnyen pa bya ba gsungs/ /dur khrod nags tshal song byas la/ /bzlas brjod byas pa'i tshul dag gis/ /ha ha bzhad cing 'ong bar rigs/ /mngon du gyur nas ba liM sbyin/ /de la bsnyen pa'i snying po 'di'o/ /oM kA la rU pa b+hI ma yak+Sha
<p>105b.6</p>hUM/ ma hA ro Sha NaM/ na ra sid+d+ha ye/ sarba b+hU ta a d+hi pa ta ye/ ya ma rA dza ya hUM hUM phaT phaT swA hA/ thog ma dbus mtha' yang dag ldan/ /bcu bzhi phye ba bsnyen pa yin/ /rim pa bzhin du ma bye ba/ /nye ba'i bsnyen pa yin par shes/ /grub ste mngon du gyur pa na/ /sha chen gtor ma chen po sbyin/ 
<p>105b.7</p>oM kA la rU pa ya ma rA dza hUM i daM ba liM gr-ih+Na kha kha khA hi khA hi/ tshogs la sogs pa mngon du sbyin/ /de ltar grub na las bya ste/ /b+han+d+ha mtshan ngan bzang po btsal/ /dum bu gcig gam gnyis pa la/ /dpral ba'i ngos nas ltag par drang / /mi thod dag pa ro ras la/ /gnod sbyin bai ba swa
<p>106a</p>
<p>106a.1</p>tA'i gzugs/ /snag tsha bya rog khrag dang ni/ /dur khrod sol ba bong bu'i chus/ /mi rkang snyu gus legs par bri/ /spyi bo'i ngos kyi phyogs dag la/ /ras la 'khor lo bri bar bya/ /rim pa skor gsum ldan pa la/ /rim pa gnyis pa dag la ni/ /rtsibs gnyis gnyis kyi
<p>106a.2</p>tshad la bri/ /de la gsang sngags dgod pa ni/ /ma ma sha trUM a mu kaM/ 'khor lo lte ba'i dbus su bri/ /shar nas brtsams nas 'di lta ste/ /trA sa ya trA sa ya/ A kaD+D+h+ya A kaD+D+h+ya/ sho Sha ya sho Sha ya/ ha na ha na/ da ha da ha/ pa tsa pa tsa/ ban+d+ha ban+d+ha/ tsU r+Na tsU r+Na/ rim pa tha ma dag la ni/ / 
<p>106a.3</p>shar nas brtsams nas 'di ltar bri/ /tsak+Sha badzra g+ho ra ba tra ma k+She tra pA la ya/ ts+tshin+d+ha ts+tshin+d+ha mi/ /b+hin+da b+hin+da/ thA kaM badzra bA d+hi/ ru d+hi ra ar+g+ha sa/ oM mA ra ya badzra ye staM b+ha ya hUM phaT/ bar du dgra yi ming rus bri/ /rgyab srubs dag la gsang sngags bri/ /skud pa sngon po nag po yis/ /thod pa de ni
<p>106a.4</p>bsdam par bya/ /ro shing me la b+han+d+ha bsro/ /de la zhag gsum byas nas kyang / /las kyi 'chi bdag khru gang la/ /zhal gcig mche gtsigs phyag gnyis pa/ /bdun por sa dang rnam snang dang / /dur khrod sol ba'i rgyu dag la/ /bong bu'i chu yis gzugs byas te/ /de yi snying gar thod
<p>106a.5</p>pa gzhug /'khor lo la bris sngags bzlas te/ /mar tshes bcu bzhi dang brgyad la/ /dur khrod ro khang dag tu mnan/ /de ltar las ni rdzogs gyur nas/ /gang la bya ba'i dngos po de/ /rang gi bdud kyi dbang du gyur/ /'chi bdag yi dwags rgyal po de/ /ma dros mtsho yi 'bri
<p>106a.6</p>dkyil la/ /ri nag po yi pha mtha' ste/ /spos dang ri bo'i bar dag na/ /chu dang zheng du cha mnyam mtsho/ /de 'og dpag tshad lnga brgya'i 'og/ /'chi bdag yi dwags rgyal po'i gnas/ /'gro ba'i ltag pa'i phyogs na gnas/ /de yi yum de tsa muN+DI/ /rabs chad pho mo'i thod pa
<p>106a.7</p>la/ /ya gnyis dag gi bar du yang / /ro ras dag la gzugs brab/ /zhal dang phyag zhabs sngon bzhin bri/ /de la 'chi bdag tsa muN+DI/ /nag mo mig gsum khro gnyer can/ /kha gdangs skra brdzes nu ma 'phyang / /gsus chen dus 'gro'i gos gyon ma/ /g.yas na tri shUl g.yon thod
<p>106b</p>
<p>106b.1</p>pa/ /mi yi thod pa dang sbyar ba/ /mi yi rgyus pas bsdams pa yi/ /bar du 'khor lo gzhug par bya/ /de la 'chi bdag 'khor lo ni/ /snga ma bzhin du bri bar bya/ /de la ma mo'i 'khor lo ni/ /ras la 'chi bdag tshul bzhin du/ /rtsibs brgyad gnyis dang ldan pa la/ /dbus nas brtsams te
<p>106b.2</p>de bzhin bri/ /ma ma sarba sha trUM/ lte ba'i dbus su bri bar bya/ /shar nas rim pa 'di bzhin du/ /a mu ka s+ya/ d+hu na d+hu na/ ban+d+ha ban+d+ha/ ma tha ma tha/ pra ma tha pra ma tha/ hUM dz+wa ra dza/ dza ri na bya/ /d+hi ri ge naM/ rim pa tha ma dag la ni/ /shar nas brtsams nas 'di lta ste/ /ni ga na shi baM haM yaM ri tshu sa ya/ a
<p>106b.3</p>bi sha ya/ dzaM baM hr-i da yaM/ tshin+da ma de pa shi gaM mA ra ya nA sha ya hUM phaT/ 'khor lo gnyis kyi bar du yang / /gang la bya ba'i ming gzugs gzhug /bla mas 'chi bdag bsams byas te/ /srog gi snying po bzlas par bya/ /gos sngon gyon pa de bzhin du/ /yum mam las mkhan dpa' bo bzhin/ /yum gyi
<p>106b.4</p>srog snying bcu po dgod/ /oM hrIHtsa muN+DI ye hUM phaT swA hA/ /yab yum 'khor lo gang yin pa/ /gong gi thod par gzhug par bya/ /shi ba'i skra yi skud pa la/ /mi rgyus dag gi skud pas bsdams/ /mi yi rgyu mas gzungs thag byas/ /gtso dang gzungs kyis gzung byas nas/ /maN+Dal
<p>106b.5</p>steng bzhag bzlas pa bya/ /'khor lo steng 'og las sngags la/ /gtso dang gzugs kyi 'bum phrag bzlas/ /de nas bzlas pa rdzogs nas kyang / /dur khrod lha khang ro khang ngam/ /lha klu drag po'i gnas su mnan/ /lha la sogs pa shi bar bstan/ de yi sgrub pa'i gnas rnams kyang / / 
<p>106b.6</p>dben pa'i gnas su byas nas ni/ /bla ma pha ma mchod pa yin/ /gang byung yang ni bsgral ba yin/ /de tshe bsgral ba ma byas na/ /de tshe rang nyid 'chi bar 'gyur/ /gsang ba gzhan la bstan mi bya/ /'chi bdag yi dgas rgyal po'i sgrub thabs rdzogs so/ /[ ]@##/ /bcom
<p>106b.7</p>ldan 'das gshin rje gshed dmar po la phyag 'tshal lo/ /lag pa'i mchod pa ni/ yang rang nyid yi dam du bsgoms la/ lag pa'i mthil las ni/ pad+ma 'dab ma brgyad pa bsams la/ de la gshin rje'i lha tshogs bsams la/ de la dgug gzhug byas la/ /de la lag
<p>107a</p>
<p>107a.1</p>pa g.yas pa bdag gi thugs ka nas bton la/ srin mtheb kyis bdud rtsi gtor zhing / /oM AHhUM brjod pas lha mnyes par bsam/ de nas lha rnams rang gi spyi bo na mar thim par bsam/ lag pa'i chang de snod du gtigs so/ /tshogs kyi phud rnams la gtor ma bya zhing / 
<p>107a.2</p>lhag ma rnams la bdud rtsir gyur pa'i cho ga byas la/ gtor ma rnams 'byung po rnams la dbul lo/ /de nas rnal 'byor pho mo rnams rang rang gi thugs dam mchod cing bsgom pa dang / bzlas pa byas nas las kyi slob dpon gyis gzigs shig la sog pa'i ba dan dang / lcags kyus 'dren
<p>107a.3</p>par bya'o/ /de nas tshogs la rol lo/ /de'i bar du gleng mo dang / 'thab rtsod dang / dri bar mi bya'o/ /'gro na phyag gsum btsal la zhus la 'gro'o/ /de nas lhag gtor gtang ngo / /lag pa'i mchod pa dA na shI las bsgyur ba rdzogs so/ /[ ]@##/ /rgya gar skad du/ kr-iSh+Na
<p>107a.4</p>ya mA ri maN+Dal stu te nA ma/ bod skad du/ gshin rje gshed nag po'i dkyil 'khor gyi bstod pa zhes bya ba/ bcom ldan 'das gshin rje'i gshed nag po la phyag 'tshal lo/ /tsArtsi kA sogs byams sogs pas/ /'khor lo'i gtso bo skul bar byed/ /rdo rje glu yi ngo nyid du/ /phun
<p>107a.5</p>tshogs nyams 'bral mthong nas ni/ /khu ba'i gzugs ni yongs gyur nas/ /maM sngon nyi ma las byung ba/ /mi bzad khro bcas mdog sngon po/ /rus pa'i rgyan gyis rnam par brgyan/ /rwa rno 'bar zhing spu re skya/ /rmig pas brko zhing 'jigs sbyin pas/ /ma he yi ni rgyab gnas pa/ /rdo rje
<p>107a.6</p>sngon po 'od dang bcas/ /sa bon bcas pa dang nyid kyis/ /ma lus dus ni 'jigs byas nas/ /bdag nyid la ni yang dag bsdus/ /'jigs chen po yang 'jigs par byed/ /ma he rdo rje'i rnal 'byor te/ /rnam shes phung po rnam dag las/ /dkyil 'khor gtso bo gshin rje gshed/ / 
<p>107a.7</p>'jig rten gsum gyi bdud kyi 'khor/ /'od zer drag po spros pas skrod/ /drag po mun 'dra'i gzugs drag po/ /'gro ba kun gyi nyon mongs pa'i/ /dri ma bsdus pas nag po nyid/ /rtag pa'i 'khor ba mya ngan 'das/ /gshin rje des 'dul gshin rje gshed/ /zhi bas mi 'dul
<p>107b</p>
<p>107b.1</p>des 'dul bas/ /des na khro bo chen po'o/ /lce 'dril ba la 'od 'byin pa/ /mche ba shin tu gtsigs pa ste/ /smin ma sma ra mgo skyes ser/ /g.yon brkyang ba yi gnas pa yis/ /'jig rten dran pa med par byed/ /rnam par thar pa'i sgo gsum nyid/ /rnam par dag pas zhal gsum ste/ / 
<p>107b.2</p>rtsa ba'i zhal ni nag po che/ /g.yas pa zla ba'i 'od dang ldan/ /g.yon pa khrag dang rab tu 'dra/ /rdo rje'i rgyan gyis rnam par brgyan/ /thung zhing gsus pa 'phyang la sbom/ /mgo bo'i phreng bas rnam par brgyan/ /pha rol phyin drug yongs su ni/ /rdzogs par bsgoms pas phyag drug ste/ /sems
<p>107b.3</p>can dag ni thams cad kyi/ /ji snyed sdig pa yi ni las/ /de gcod gri gug g.yas pas bsnams/ /bde ba skyong ba nyid kyi ni/ /g.yon gyi phyag na thod pa bsnams/ /tshogs gnyis rdzogs pa nyid kyi ni/ /nyid mtshungs shes rab kyis 'khyud cing / /bde bar 'khyud cing gzhan don 'dod/ / 
<p>107b.4</p>lhan cig skyes pa'i ngo bo nyid/ /g.yas pa'i phyag gi lhag ma la/ /rdo rjes ser sna la sogs 'joms/ /nyon mongs dgra rnams rnam 'joms pas/ /ral gri 'bar ba bsnams pa ste/ /g.yon pa'i phyag gi lhag ma la/ /gtub cing sbyong ba'i 'khor lo dang / /skyon gyis ma gos chu
<p>107b.5</p>skyes bsnams/ /zhe sdang nyon mongs 'joms mdzad pas/ /sbrul gyi dbang pos rgyan du byas/ /klu rgyal sngon po dga' bo yis/ /skra bcings shin tu 'jigs par byed/ /tak+Sha ka klu dmar po yis/ /rna cha gdub skor byas pas 'jigs/ /rigs ldan khra bos dpung rgyan te/ /dung skyong
<p>107b.6</p>zhes pa'i klu de ni/ /ser po lag pa'i gdu bur byas/ /pad+ma dkar pos do shal byas/ /karko Ta ni ljang gu ste/ /se ral kha ru byas pas mdzes/ /bdud rtsi mdog dang 'dra ba'i klu/ /nor rgyas bus ni ska rags byas/ /pad+ma zla ba ltar dkar mdog /pad+ma chen po rkang gdub yin/ /kun kyang
<p>107b.7</p>phuT sgra drag po sgrogs/ /lce gnyis mche ba'i phreng ba can/ /chos sku'i rang bzhin nyid phyir du/ /longs spyod rdzogs dang sprul pa yis/ /gzugs su mdzad pa'i rang bzhin te/ /chos dbyings ye shes rang bzhin gyis/ /zhe sdang 'joms mdzad phyag 'tshal bstod/ /shar du k+She dang
<p>108a</p>
<p>108a.1</p>'khor lo las/ /gzugs kyi phung po rnam dag pas/ /rtag pa phyag drug dkar po ste/ /rtsa ba'i zhal ni dkar po la/ /g.yas pa gnag cing g.yon pa dmar/ /g.yas pa 'khor lo ral gri phyag /g.yon pa rin chen chu skyes 'dzin/ /zla ba'i dkyil 'khor mnyam par
<p>108a.2</p>gnon/ /me long lta bu'i ye shes kyis/ /gti mug 'joms mdzad phyag 'tshal bstod/ /lho ru ma dang rin chen las/ /tshor ba'i phung po rnam dag pas/ /byung ba phra ma gshin rje gshed/ /btso ma gser gyi mdog 'dra ma/ /rtsa ba'i zhal ni ser po ste/ /g.yas pa gnag cing g.yon
<p>108a.3</p>pa dkar/ /g.yas na rin chen ral gri bsnams/ /g.yon na 'khor lo chu skyes nyid/ /mnyam pa nyid kyi ye shes kyis/ /phra ma 'joms mdzad phyag 'tshal bstod/ /me dang pad+ma las byung ba/ /nub tu 'dod chags rdo rje can/ /'du shes phung po rnam dag nyid/ /pad+ma rA ga 'dra ba'i
<p>108a.4</p>'od/ /rtsa ba'i zhal ni dmar la gdangs/ /g.yas pa gnag cing g.yon pa dkar/ /g.yas na pad+ma ral gri bsnams/ /phyag g.yon rin chen 'khor lo ste/ /so sor rtog pa'i ye shes kyis/ /'dod chags 'joms mdzad phyag 'tshal bstod/ /da dang ral gri las byung ba/ /'du byed
<p>108a.5</p>phung po rnam dag pas/ /byang du phrag dog gshin rje gshed/ /margad ut+pal lta bu'i 'od/ /rtsa ba'i zhal ni ljang gu ste/ /g.yas pa gnag cing g.yon pa dkar/ /g.yas na ral gri 'khor lo bsnams/ /mdzes pa'i nor bu pad+ma las/ /bya ba nan tan ye shes kyis/ /phrag dog 'joms
<p>108a.6</p>mdzad phyag 'tshal bstod/ /khro bo'i gzugs can thams cad kyang / /zhe sdang gshin rje'i mtshan nyid mtshungs/ /de dag pa yi phyag gnyis la/ /gri gug dang ni thod pa bsnams/ /rang gi shes rab lus dag dang / /bde ba'i dngos po gnyis med rol/ /nyi ma'i dkyil 'khor mnyam
<p>108a.7</p>par gnon/ /rdo rje rtsibs kyi rtsar bzhugs shing / /mya ngan 'das pa'i mtha' 'joms shing / /sems can don mdzad phyag 'tshal bstod/ /shar sgor ya dang tho ba las/ /byung ba sngon po'i gzugs can te/ /'jig tshogs lta ba rnam dag nyid/ /g.yas dkar g.yon dmar dbus
<p>108b</p>
<p>108b.1</p>sngon zhal/ /g.yas na tho ba ral gri 'dzin/ /nor bu mchog dang pad+ma g.yon/ /tho ba zhe sdang gshin rje gshed/ /brtson 'grus stobs kyi rang bzhin gyis/ /phung po'i bdud 'joms phyag 'tshal bstod/ /tsa dang dbyug pa las byung lhor/ /dbyug pa gshin rje gshed mdog dkar/ /mthar
<p>108b.2</p>'dzin lta ba rnam dag nyid/ /g.yas sngo g.yon dmar dbus dkar zhal/ /g.yas na dbyug pa ral gri bsnams/ /chu skyes 'khor lo g.yon gyi phyag/ /dbang po'i stobs kyi rang bzhin gyis/ /nyon mongs bdud 'joms phyag 'tshal bstod/ /ni dang pad+ma las byung nub/ /pad+ma gshin rje
<p>108b.3</p>gshed nyid ni/ /log par lta ba rnam dag nyid/ /g.yas gnag g.yon dkar dbus zhal dmar/ /g.yas na pad+ma ral gri bsnams/ /phyag g.yon rin chen 'khor lo ste/ /dran pa'i stobs kyi rang bzhin gyis/ /'chi bdag bdud 'joms phyag 'tshal bstod/ /ra dang ral gri las
<p>108b.4</p>byung ba/ /byang du ral gri gshin rje gshed/ /lta ba mchog 'dzin rnam dag nyid/ /g.yas gnag g.yon dkar dbus ljang zhal/ /g.yas na ral gri 'khor lo bsnams/ /mdzes pa'i nor bu pad+ma g.yon/ /ting 'dzin stobs kyi rang bzhin gyis/ /lha yi bdud 'joms phyag 'tshal
<p>108b.5</p>bstod/ /kun kyang sbrul gyis rnam par brgyan/ /rnam 'jigs dgod pas 'jigs byed pa/ /skra ni 'bar ba gyen du 'greng / /bskal ba'i me ltar 'bar zhing 'phro/ /nyi ma'i dkyil 'khor la gnas pa/ /mche ba gtsigs shing 'jigs pa'i zhal/ /gri gug thod pa 'dzin par mdzad/ / 
<p>108b.6</p>'khor ba brtags pa'i mtha' 'joms shing / /mi gnas sgrol mdzad phyag 'tshal bstod/ /sna tshogs rdo rje'i mtshams bzhi ru/ /lha mo zla ba'i gdan la bzhugs/ /shar lhor dza dang 'khor lo las/ /lha mo rdo rje tsA rtsi kA/ /sa khams rnam dag thabs kyi bdag /sgeg mo dkar mo
<p>108b.7</p>cher khro ma/ /gti mug gshin rje gshed dang mtshungs/ /byams pa chen po'i ngo bo yis/ /nyon mongs sgrib 'joms phyag 'tshal bstod/ /de bzhin lho ru sa dang ni/ /rdo rje las byung rdo rje phag /chu khams rnam dag stobs kyi bdag /khro zhing phag gi gdong pa can/ /zhe sdang
<p>109a</p>
<p>109a.1</p>gshin rje gshed dang mtshungs/ /snying rje chen po'i ngo bo yis/ /las kyi sgrib 'joms phyag 'tshal bstod/ /nub dang byang gi mtshams su ni/ /do skyes gtso mo rab tu dmar/ /me khams rnam dag smon lam bdag /rab tu zhi ba'i dbyangs can ma/ /'dod chags
<p>109a.2</p>gshin rje gshed dang mtshungs/ /dga' ba chen po'i ngo bo yis/ /shes bya'i sgrib 'joms phyag 'tshal bstod/ /byang dang shar gyi mtshams su ni/ /ru skyes gau rI ljang gu ma/ /rlung khams rnam dag ye shes bdag /'jigs byed phrag dog gshin rje gshed/ /gzugs dang mtshan ma mchog
<p>109a.3</p>tu 'dzin/ /btang snyoms chen po'i ngo bo yis/ /skye ba'i sgrib 'joms phyag 'tshal bstod/ /mtha' gnyis rab tu sgrol mdzad de/ /rang rig gtso la phan 'dogs shing / /thabs dang shes rab dbyer med bdag /lha mo'i tshogs la phyag 'tshal bstod/ /mtshams bzhir Na yo ni ra
<p>109a.4</p>las/ /phyi rol gzugs rdzogs rnam dag las/ /dkyil 'khor du ni thod pa gnas/ /chos dbyings kun du 'gro ba'i phyir/ /bdud rtsi rnam pa lnga yis bkang / /de ltar mi mthun tshogs bcom nas/ /rab tu rgyal ba'i rtags mtshan nyid/ /thod pa bzhi yi ngo bo ste/ /bde ba chen po phyag
<p>109a.5</p>'tshal bstod/ /bsod nams ye shes chen po las byung sku gsung ye shes lngar ldan 'jigs gzugs la/ /bdag nyid dad pa'i mthu yis sku yi yon tan tsam mthong dad pa'i dbyangs kyis bstod pa yis/ /khams gsum 'khor ba'i rgya mtshor dong rnams rnam rtog rlung gis phyogs bcur
<p>109a.6</p>g.yengs pas sdug bsngal rnams/ /skye rgas na 'chi spangs nas 'khor ba'i rgya mtsho las rgal bla med byang chub thob par shog /slob dpon dpal 'dzin gyi dgongs pa nye bar bsdus pa las/ /gshin rje gshed nag po'i dkyil 'khor gyi bstod pa/ A tsAr+ya kI rti'i zhal snga nas
<p>109a.7</p>mdzad pa rdzogs so//[ ]@##/ /rgya gar skad du/ /ya mA ri tu no tan+ta badzra d+h+r-ika /bod skad du/ rdo rje 'dzin pas gshin rje gshed po la bstod pa'i rgyud/ byang chub sems dpa' 'jam dpal gzhon nur gyur pa la phyag 'tshal lo/ /de nas 'og min gyi gnas btsun mo'i b+ha ga
<p>109b</p>
<p>109b.1</p>la/ /khro bo'i rgyal po gshin rje gshed rang gi che ba bstod cing bzhugs so/ /de'i tshe rdo rje 'dzin pas btsun mo'i b+ha ga rgyas par byas te/ gshin rje gshed po la bstod pa/ /hUM khro bo'i rgyal po zhe sdang gshin rje gshed/ /rang bzhin spros bral chos kyi dbyings la gnas/ /mtshan ma'i rtog
<p>109b.2</p>med rang bzhin lhun gyis grub/ /'chi bdag sdang 'joms ye shes gnyis med sku/ /dri med rnam dag thugs rje shugs las skyes/ /'bar ba'i sku mchog bcom ldan gshin rje gshed/ /longs spyod bde ba chen po gnyis med 'khril/ /kha sbyor 'dod chags skyon gyis ma
<p>109b.3</p>gos shing / /thugs rje'i thabs kyis 'gro ba 'dul mdzad pa/ /drag po 'dul phyir mi bzad drag po'i gzugs/ /khro bo'i rgyal po gzhan gyis khyod mthong nas/ /ngo mtshar rab tu 'jigs shing 'bros par 'gyur/ /khyod kyi thugs ni zhe sdang 'chi bdag 'joms/ /nyon
<p>109b.4</p>mongs bdud mdzad 'gro ba'i mgon po khyod/ /ma g.yos mi rtog chos kyi sku la gnas/ /rnam rtog dra ba gcod mdzad gshin rje gshed/ /zhe sdang thugs kyi rigs la phyag 'tshal lo/ /spros med chos kyi dbyings las ma g.yos kyang / /zhe sdang drag pos gdul phyir 'bar ba'i
<p>109b.5</p>sku/ /'chi bdag gshin rje pho mo gdan du bting / /ma he'i thog na zhabs gnyis brkyang bskum bzhugs/ /stobs ldan ma he drag brgyug lcags rmig can/ /og yu 'bar zhing rwa rno nyi ma'i gdan/ /khyod kyi sku ni char sprin lta bu ste/ /zhal gsum pa la phyag drug rnam par
<p>109b.6</p>mdzes/ /mgo skyes kham pa sma ra gyen du 'greng / /rigs bzhi'i klu dang phyag rgya lnga yis ni/ /khyod kyi dbu ni mdzes par brgyan pa yin/ /smin mtshams bar ni mthong nas nges par 'jigs/ /me mdag lta bu'i spyan dgu gyen du bzlog /gyen 'bud shangs nas zhe sdang gdug pa'i
<p>109b.7</p>sbrul/ /khrag gis brlan pa'i zhal ni shin tu bgrad/ /mche ba zla tshes zang yag 'bar ba gtsigs/ /rngam pa'i hUM sgrogs ljags ni gyen du 'dril/ /sha za'i mgo bcad lus kyi rgyan du thogs/ /nga rgyal kun 'phrog mi thung 'jigs pa'i gzugs/ /bdud bzhi 'joms mdzad
<p>110a</p>
<p>110a.1</p>'khor lo 'bar ba ste/ /shes rab gnyis med ral gri thabs kyis gdengs/ /las kyi dbyug pa dag gis 'chi bdag 'joms/ /nyon mongs bsreg mkhas phyag gis 'khor ba bsdigs/ /nyon mongs gcod mdzad shes rab dgra sta gdengs/ /log par
<p>110a.2</p>lta ba bde ba chen por 'ching / /rigs dang shes rab pha rol phyin par ldan/ /gsus pa che la thur du bshal ba dang / /mtshams thung rngam chen khyod ni mthong bas 'jigs/ /gcan gzan rgan po stag gi na bzas brgyan/ /yan lag lnga ni klu lngas legs par dkris/ /zag pa med
<p>110a.3</p>pa'i bde bas kun la khyab/ /bskal ba 'jigs pa'i me yi nang na bzhugs/ /rab tu mdzes pa'i sku 'bar 'od tshogs can/ /thabs dang shes rab bde bas gnyis med 'khril/ /rab brjid gshin rje gshed po'i sku mthong na/ /khro bo'i rgyal po gzhan gyi lag cha 'chor/ /dus gsum
<p>110a.4</p>sangs rgyas rnams kyang khyod la bstod/ /rngam pa'i 'khor tshogs rab tu 'jigs mdzad pa/ /'jam dpal gshin rje'i sku la phyag 'tshal bstod/ /'khor lo bzhi yi bde ba khyod la gnas/ /dri med rnam dag gsung ni yang dag sgrogs/ /hrIHSh+T+r-iHsngags kyis srid gsum gdug
<p>110a.5</p>pa 'dul/ /rdo rje phag mo rab tu dgyes mdzad ma/ /ha ha bzhad pa'i dregs pas dgyes mdzad cing / /gdug pa za byed rgyal ba'i gsung mchog la/ /phyogs bcu'i rgyal ba rnams kyis mgrin gcig bstod/ /rgyal ba gsung ba 'khor lo rnam par dag /mgon po gshin rje gshed la
<p>110a.6</p>phyag 'tshal bstod/ /nam mkha'i mtha' dang mnyam pa'i 'gro don mdzad/ /phrin las thogs pa med pa phyogs bcur khyab/ /las kyi 'khrul 'khor khyod kyis gcod mdzad cing / /phrin las bzhi yi 'khor lo rdzogs mdzad pa/ /khro bo'i rgyal po zhe sdang gshin rje gshed/ /sku gsung
<p>110a.7</p>rdzogs mdzad 'jam dpal gshin rje gshed/ /gdug pa za byed 'jam dpal gshin rje'i sku/ /phrin las mthar phyin khyod la phyag 'tshal bstod/ /gang zhig dus gsum dag tu 'di dag gis/ /rtog med gus pa sems kyis gang bstod pa/ /de ni rgyal ba thams cad bstod pas
<p>110b</p>
<p>110b.1</p>na/ /tshe gcig gis ni gshin rje gshed 'drar 'gyur/ /rdo rje 'dzin pas gshin rje gshed po la bstod pa le'u'i rgyud las bstod pa'i le'u'o/ /rdzogs so//[ ]@##/ /rgya gar skad du/ shrI badzra b+ha ra ba tan+t+ra TI kA/ bod skad du/ dpal rdo rje 'jigs byed kyi rgyud kyi
<p>110b.2</p>dka' 'grel/ sangs rgyas dang byang chub sems dpa' thams cad la phyag 'tshal lo/ /bla ma'i zhabs la dad pas btud nas ni/ /dpal ldan gshin rje gshed kyi rtog pa 'dir/ /man ngag gang yod bdag nyid dran phyir ni/ /dka' ba'i gnas tsam bdag gis bri bar bya/ /bla ma
<p>110b.3</p>mchog rnams legs par yun rings dus su dka' bas mnyes byed mi nus pa/ /dbul pos gter chen ngo shes brko ba'i bya bas ngal te yongs su dor ba bzhin/ /de ltar dbul po 'dra ba'i blo ngan rang la 'tshe ba de la lung gi tshogs/ /legs bsrubs las byung mar gyi snying khu lta bu
<p>110b.4</p>slar yang blud mi bya/ /ji ltar zhag gi rim pas zla ba'i cha shas 'phel zhing bco lngar mthar thug pa/ /bcu drug nas brtsams 'dri zhing 'phel med mkhas pa'i 'gro ba'i shes pa mngon sum ltar/ /yun rings bsnyen bkur dus su de yi snod ni rim gyis bla mas sbyar byas te/ /dad brtan bsnyen
<p>110b.5</p>bkur byas la bla ma dus su byin gyis ma brlabs de nyams 'gyur/ /de phyir slob ma blo gros dman pa gus par gnas la bdag gis yid dga' bas/ /rtog pa 'di las cung zad snying po sbyin phyir rab tu bsdus pa'i gzhung 'di dgod/ /de nas zhes bya ba la sogs pa'i gzhung le'u bdun du byas pa'i
<p>110b.6</p>rtog pa 'di ni/ le'u'i grangs kyi go rims dang / /bsdus pa'i don dang / man ngag gi gnas bshad pa ste/ yan lag gsum gyis 'chad do/ /de yang 'di ltar bsnyen pa dang / /sgrub pa dang / las rab 'byam dag ni dbang bskur ba'i sngags pas bya ba yin la/ las dang po
<p>110b.7</p>pa'i sngags pas ni phal cher rdul tshon gyi dkyil 'khor du dbang bskur bar rigs pas/ dang po tshig zur gyis dbang bstan pa dkyil 'khor gyi le'u gsungs so/ /dbang bskur ba'i sngags pas ni bsgoms pa'am bzlas pas bsnyen pa byed pas na de nas ni le'u bzhi pa gsungs pa drang ngo / / 
<p>111a</p>
<p>111a.1</p>bsgom pa yang ri mo'i dmigs pa la brten par rigs pas na de nas le'u lnga pa gsungs te/ de nas bcom ldan 'das rnam par snang mdzad chen po rdo rje de bzhin gshegs pa ye shes chen po'i stobs kyis rnam par 'phrul ba'i rdo rje zhes bya ba'i ting nge 'dzin la snyoms par
<p>111a.2</p>zhugs nas phyag na rdo rje la 'di skad ces bka' stsal to/ /phyag na rdo rje ras sam rtsig pa la sogs pa la gzugs brnyan bsgrubs pa gang gis gsang sngags 'chang rnams kyi ye shes rdzogs par 'gyur zhing / ye shes rdzogs pas sangs rgyas nyid bde blag tu thob par 'gyur na/ dngos
<p>111a.3</p>grub gzhan lta smos kyang ci dgos pa'i gsang sngags kyi tshogs rnams kyi ting nge 'dzin gsang chen bshad par bya yis nyon cig ces gsungs pa lta bu'o/ /de ltar ri mo la brten nas dmigs pa thob pa de ni ting nge 'dzin gyi las rnams byed nus par 'gyur bas/ /bsam gtan la brten pa'i
<p>111a.4</p>las kyi sbyor ba'i le'u bdun pa gsungs so/ /gal te bzlas brjod kyi bsnyen pa byas kyang / ting nge 'dzin ma thob pa srid pas de dag gi ched du ni bzlas brjod las byung ba'i sbyin sreg gi bya ba bstan to/ /gal te sbyin sreg gi las la yid mi dga' ba'am/ /tshogs pa mi rnyed pa dag gi phyir
<p>111a.5</p>le'u gnyis pa 'khrul 'khor gyi bya ba bstan to/ /gal te bsnyen pa byas pa'i sngags pas las phran tshegs de dag la mi mos kyi/ mchog grub par 'dod pa de dag la ni yang le'u dang po'i mchog bsgrub pa bstan to/ /de ltar bsnyen pa dang / sgrub pa dang / las rab 'byam thams
<p>111a.6</p>cad du dgos pa ni sngags yin la/ sngags de yang / ma dag pas ni dngos grub mi byed de/ /cho ga nyams shing yi ge gug skyed nyams/ /mchod pa med cing mi gtsang bzlas brjod byas/ /gug skyed yi ge lhag par gyur pa yi/ /gsang sngags dngos grub rgya chen mi ster ro/ /zhes
<p>111a.7</p>gsungs te/ /de bas na sngags dag par byed pa'i yi ge btu ba'i le'u gsum pa gsungs te/ 'di ni le'u grangs bdun gyi go rims dang mtshams sbyar ba man ngag gis gsungs pa'o/ /gzhan yang sgrub pa po mchog gi phyir ni dngos grub dam pa sgrub pa'i le'u dang po gsungs so/ /des
<p>111b</p>
<p>111b.1</p>dngos grub mchog grub na las phra mo la 'jug ste/ 'di nyid las gal te sngags pas grub par ma gyur na yang las phra mo thams cad nges par 'grub po zhes gsungs te/ de'i phyir le'u gnyis pa gsungs so/ /le'u gnyis pa'i las dag kyang gsang sngags dag pa la brten pa yin pa bas
<p>111b.2</p>na gsang sngags dag pa'i le'u gsum pa gsungs so/ /dag pa'i sngags de yang bsgom pa dang ldan pas bzlas par bya ba yin pas na le'u bzhi pa bsgom pa gsungs so/ /bsgom pa yang bris sku la dmigs par rigs pas na/ le'u lnga pa bris sku'i cho ga gsungs so/ /bris sku
<p>111b.3</p>las dmigs pa thob pa de ni phyi dang nang gi las rab 'byam la dbang du gyur bas na/ sbyin sreg dang bsam gtan gyi las kyi le'u lnga pa gsungs so/ /de bzhin du go rims nges pa dang mtshams sbyar ba ni/ /rnam pa du mar yang rang gi blo gros dri ma med pas shes par bya yang rung zhes
<p>111b.4</p>gsungs so/ /yan lag dang po mngon par brjod pa'o/ /gnyis pa ni de ltar le'u bdun po de dag las le'u grangs dang pos ni/ sdud pa po gzhung yang dag par bsdu ba'i dmigs pa gang yin pa che ba'i bdag nyid dang bcas par bstan pa dang / gnas kyi tshul dang / sngags pa'i khyad
<p>111b.5</p>par dang / las rab 'byam dang / slob dpon gyi tshul dang / dkyil 'khor gyi bdag nyid che ba dang / mchod pa dang / nye bar spyad pa'i yo byad dang / sgrub pa po bsgrub cing mchod pa dang / bsgrub pa'i tshul dang / dngos grub blang ba dang / dngos grub chen po ma grub na yang phra mo
<p>111b.6</p>'grub par 'gyur ba rnams bstan pa'o/ /le'u gnyis pa las ni le'u'i mtshams sbyar ba dang / gsad ba'i las rnam pa drug dang / bskrad pa'i las rnam pa lnga dang / dbye ba'i las rnam pa bzhi dang / rims kyis gzung ba dang / rengs par bya ba dang / mnan pa dang / dbang
<p>111b.7</p>du bya ba dang / dgug pa dang / smyo bar bya ba dang / bu mo dbang du bya ba dang / zhi ba'i bya ba mdor bstan pa dang / 'khrul 'khor sba ba'i gnas dang / sbyor ba dgrol ba dang / las de dag gi bya ba gsal bar byed pa rnams bstan pa yin no/ /le'u gsum pa las ni/ rtsa ba'i
<p>112a</p>
<p>112a.1</p>sngags btu ba dang / las kyi sngags btu ba dang / snying po'i sngags btu ba dang / de dag gi bzlas pa'i tshad dang / yi ge btu ba'i dam tshig rnams btu ba rnams bstan to/ /le'u bzhi pa las ni/ le'u mtshams sbyar ba dang / bcas te mngon du bya ba rnams bstan pa dang / 
<p>112a.2</p>gdan bsam pa dang / rgyu'i lha bskyed pa dang / 'bras bu'i lha bskyed pa dang / 'bras bu'i lha de'i gzugs la sogs pa'i mtshan nyid dang / bsnyen pa'i gnas dang / bzlas pa'i cho ga dang / bzlas pa la sogs pa'i mthu dang / gnas dang / kha zas dang / las grub pa'i rgyu
<p>112a.3</p>rnams bstan to/ /le'u lnga pa las ni/ le'u mtshams sbyar ba dang / bris sku'i ras dang / 'dri mkhan dang / yon dbul ba dang / gnas dang / mi g.yeng bar bya zhing gsang ba dang / ri mo ji lta bar bri ba dang / bris sku dben par mchod pa dang / sku yi spyan sngar bsnyen pa bya ba
<p>112a.4</p>dang / phreng ba'i mtshan nyid dang / thun mtshams nges pa dang / bris sku sba ba dang / kha zas kyi tshul dang / bdug spos dang / cho ga de dag gis mchog 'grub par 'gyur ba rnams bstan to/ /le'u drug pa las ni/ le'u'i mtshams sbyar ba dang / spyir sbyar ba'i cho ga dang / gsad
<p>112a.5</p>pa'i las gnyis dang / dbye ba dag dang / bskrad pa'i las bzhi dang / mnan pa dang / las kyi dam tshig dang / bu mo dbang du bya ba dang / zhi bar bya ba dang / rgyas par bya ba dang / dgug par bya ba dang / smyo bar bya ba dang / nor la dbang bsgyur ba dang / yul dbang du bya ba dang / 
<p>112a.6</p>'byor ba bskyed pa dang / rgyal po dbang du bya ba dang / 'jig rten dbang du bya ba dang / bud med dbang du bya ba dang / dbang du bya ba'i mchog dang / dgug pa'i mchog dang / las rab 'byam gyi dam tshig rnams bstan to/ /le'u bdun pa las ni/ le'u'i mtshams sbyar ba dang / 
<p>112a.7</p>gsad pa'i las dag dang / dbye ba dang / bskrad pa'i las dag dang / dgug pa dang / dug bsal ba dang / bud med dbang du bya ba dang / skyes bu chen po dbang du bya ba dang dam tshig rnams bstan to/ /yan lag gnyis pa mngon par brjod pa'o/ /da ni yan lag gsum pa la
<p>112b</p>
<p>112b.1</p>'jug par bya ste/ de nas zhes bya ba ni bkra shis pa'am/ de ma thag pa'am/ dbang du bya ba'o/ /sgrub pa ste zhes bya ba ni le'u dang po ni sgrub pa 'ba' zhig ston pa yin la rtog pa ril yang sgrub pa gtsor gyur pa ste/ las rab 'byam yang sgrub pas bsdus pa'o/ /thams cad kyi
<p>112b.2</p>zhes bya ba ni de dag gi nang na'o/ /rab tu 'khrugs pa zhes bya ba ni lhag pa'i bdag nyid do/ /'jigs byed ces bya ba ni phyi rol lo/ /yang na rab tu 'khrugs pas 'jigs byed pa'o/ /gang yang rung ba'i gnas zhes bya ba ni 'chad par byed pa rnams la'o/ /gnas rnams zhes
<p>112b.3</p>bya ba ni bsgrub pa'i gnas nges pa'o/ /'thab mo'i gnas zhes bya ba ni rgyal po'i g.yul 'gyed pa'i sa'o/ /dbang bskur thob pa zhes bya ba ni gshin rje dgra nag po'i rgyud ces bya ba rgyud 'di nyid dang rjes su mthun pa'i rgyud de las 'dir dbang bskur ba'i tshul dang / gtor ma dang / 'khrul
<p>112b.4</p>'khor gyi bya ba dang / bstod pa la sogs pa drang bar bya ste/ de bas na de ltar dbang bskur ba'i rnal 'byor pa des dbang du bya ba la sogs pa bsgrub ste/ kha cig ni rgyud 'di nyid las gsungs la/ ral gri la sogs pa kha cig ni rgyud gzhan gyi lugs su bsgrub bo/ /de ltar yang / 
<p>112b.5</p>gang nyid du ni rang nyid kyi/ /las kyi cho ga rnams med pa/ /de ni spyi rgyud las grags pa'i/ /cho ga mkhas pas shes par bya/ /zhes gsungs so/ /ro bsregs pa'i thal bas zhes bya ba ni/ 'dir drag shul spyad pa gtso bor gyur bas lha'i chen gyi gor thal phye bshad pa yin la/ de
<p>112b.6</p>nyid kyis ri mo yang gcig kho na lnga'i gor sbyar ro/ /thal phyed gang dag bshad pa ni/ /de dag thams cad ri mo gcig /ces gsungs pas so/ /zlum po zhes bya ba ni nang gi rdo rje phreng bas bskor ba'o/ /sgo rnams gzhan ni gcad par bya/ /zhes bya ba ni lho phyogs las gzhan pa
<p>112b.7</p>gsum gcad pa ste/ ji skad du/ chab sgo chen po stegs bur bcas/ /cung zad gcig ni lhag par bya/ /chag sgo gzhan rnams bcad pa ni/ /phye ma dkar po dag gis su/ /sgo yi dbus kyi cha dag tu/ /ri mo phra mo bri bar bya/ /zhes gsungs pa'o/ /ro bri'o zhes bya ba
<p>113a</p>
<p>113a.1</p>ni gdan te/ /ji skad du gsungs pa/ dkyil 'khor dag gi cho ga ni/ /rnam pa gsum po ma lus par/ /lha rnams thams cad dgod pa ni/ /rnam pa gsum du shes bya ste/ /dang por gzugs su bri bar bya/ /gnyis pa phyag rgya'i gzugs su bri/ /gsum pa gnas
<p>113a.2</p>dang stan dag tu/ /bri ba'i cho ga yongs su bsgrags/ /zhes so/ /'on kyang dpa' bo gcig pa'i dkyil 'khor du ni/ phyag mtshan ji snyed pa dgod par bya ba yang yin pas na/ shar du ni mgo bo zhes bya ba la sogs pa smos te/ slob mas me tog bor na ni snying po'i gnas dgu po gang du
<p>113a.3</p>lhung yang dngos grub mchog tu 'gyur te/ snying por me tog bab na ni/ /rtag tu don med mi 'gyur bshad/ /ces gsungs pa'o/ /byang gi snam bu'i mtshan ma la bab na/ zhi ba'i las 'grub bo/ /lhor ni tshar bcad pa rnams so/ /nub tu ni dbang du bya ba dang dgug pa'o/ /shar du ni
<p>113a.4</p>rgyas pa'o/ /ri mo'i phyi rol lam mtshan ma gnyis kyi bar lan gsum bab na dbang mi bskur ro/ /sgrub pa pos ni/ ro'i steng du bdag po'i lugs ma'am bris sku'am/ brkos pa'i sku bzhugs pa/ me tog dor ba byas la bdag nyid dbang bskur te/ dbus kyi lha gsal ba'i gnas su
<p>113a.5</p>'dug pa las rdzas 'grub pa'am/ rgyud las ji skad gsungs pa ltar mchog stsol bar bya'o/ /phyogs thams cad du yang / sogs pa'i sgras bsdus pa glang po che'i pags pa re re'am/ yang na rkang lag gi cha'i pags pa bri'o/ /gzhan dag ni sogs pa zhes bya ba'i sgras
<p>113a.6</p>mtshon cha gang yang rung ba bri bar 'chad do/ /thabs dang shes rab phul du byung ba dbyer med pa'i tshul du 'gyur ba ni/ phyag gnyis glang po che'i pags pa dang bcas pa yin la/ de bzhin gshegs pa'i thugs rje chen po'i sum cu gnyis nyid ni/ phyag gi mtshon cha dang bcas pa lhag mas ston
<p>113a.7</p>pas na/ mtshon cha gzhan gang yang rung / bri ba ni mi 'thad pa nyid do/ /ro langs chen po brgyad ces bya ba ni gcer bu skra grol ba so rno ba nag po srin po lta bu gri gug dang / thod pa thogs pa rnams so/ /'di dag ni sgrub pa po'i grogs su gyur pa 'dod pa'i las 'grub pa'o/ /bza' ston
<p>113b</p>
<p>113b.1</p>ni dkyil 'khor du 'jug pa na tshogs kyi 'khor lo bya ba'o/ /sbyin sreg ni 'jug pa na'o/ /gtor ma'i las ni zhes bya ba sgrub pa pos srod la sbyin te/ slob ma dbang bskur ba la ni dkyil 'khor bsgrub par byas la'o/ /yang na gnyis kar nam phyed na'o/ /dbus su bsgrub bya dmigs la
<p>113b.2</p>zhes bya ba ni sangs rgyas kyi bstan pa la 'khu ba gang su yang rung ba zhig gdan du dmigs par bya'o/ /gzhan yang dbus su bsgrub bya'i gzugs su 'khrul 'khor dang pu ta lang+gi dang bcas pa'i ya ma pu tra sha bzhag la'o/ /'dir zhi ba dang / rgyas pa la ni mdun du'o/ /gzhan dag ni sngar
<p>113b.3</p>gsungs pa'i sdom gyi las ma lus pa la 'di ltar bsgrub par bya ba min pas na/ gsad par bya ba gdan du brtags te bzlas pa bya bar 'dod de/ dngos grub mchog sgrub pa dag ma yin pa la dkyil 'khor bri ba ni gang du yang mi 'gyur bas na de ni mi rigs te/ sngar bstan pa ltar ting nge
<p>113b.4</p>'dzin gyis ni rung ngo / /yi ge bcu pa'i gsang sngags zhes bya ba ni bya ba thams cad la de nye bar gnas pa ste/ rtsa ba'i sngags ni 'khrul 'khor gyi bya ba tsam la gnas la/ snying po'i sngags kyang lha nye bar gyur pa tsam la gtso bor 'gyur bas so/ /rig sngags 'chang gis gsol ba btab pa
<p>113b.5</p>zhes bya ba ni khrag chen po'i yon chab phul nas gus par byas te'o/ /gzhan yang yid la gang 'dod pa/ /zhes bya ba ni rang gi sbyangs pa dang mthun pa tsam las gang 'dod pa ste/ bstod dang bcas nas mchod yon rgyun sbrengs nas/ /rtse gcig sems kyis gdong btud phyag byas te/ / 
<p>113b.6</p>dad dang 'bad pa'i rjes mthun dam pa blang / /dam pa thob na dga' bas phyag byas te/ dad pas bstod nas mchod yon phul nas su/ /gsang sngags brjod cing slar yang gshegs su gsol/ /zhes ji skad gsungs pa lta bu'o/ /las phra mo bya ba ni 'khrul 'khor dang / sbyin
<p>113b.7</p>sreg dang / bsam gtan gyis bsgrub par bya ba 'chad par 'gyur ba rnams so/ /dpal 'jam pa'i mchog ces bya ba ni rgyud chen po'i mtshan du bsgrag go/ /dpal 'jam pa'i mchog gis bshad pa'am/ de'i khro bo dpal rdo rje 'jigs byed chen po zhes bshad do/ /'khor
<p>114a</p>
<p>114a.1</p>lo'i rnal 'byor zhes bya ba ni bsgrub pa'i dkyil 'khor gyi sbyor ba bstan pa'o/ /sbyor ba'i rgyud ces bya ba ni rgyud 'dir phyi rol gyi sbyor ba rab tu mang bas na'o/ /de ltar na 'di bya ba'i rgyud ces brjod do zhe na/ bsam gtan 'ba' zhig gi bya ba ston pa'i le'u bdun pa 'byung ba
<p>114a.2</p>dang / /phyi rol gyi sbyor ba'i bya ba thams cad la yang shin tu mnyam par gzhag pas bya'o zhes nang gi rnal 'byor rab tu yang gces par ston pas na/ bya ba'i rgyud ni min te/ 'on kyang phyi rol gyi sbyor ba chen po'i rnal 'byor gyi rgyud do/ /gzhan dag ni 'dir yo ga zhes bya ba yu dzir
<p>114a.3</p>mi 'dren te/ yo ni sha nyid du 'dren na/ de ni ma yin te/ 'dir yu dzir nyid shas che ba'i yo ni sha ni le'u bdun pa tsam las med cing / lha'i sku bsgrub pa la ni bya ba'i rgyud las yang yo ni sha yod pa'i phyir ro/ /le'u dang po'i bshad pa'o// //de nas zhes bya ba ni dang po'i bstan ma
<p>114a.4</p>thag tu'o/ /dngos grub thams cad ces bya ba ni phra mo rnams te/ de dag ni dngos grub tu bzhag pa phal ba rnams kyi yin la/ grub pa rnams kyi ni phrin las bzhag pa yin pa'o/ /sngon du ji ltar brjod pa bzhin/ /zhes bya ba ni sngon du dbang dang dgug dang zhes bya ba la sogs pas so/ / 
<p>114a.5</p>gnod mdzes kyi gsang sngags zhes bya ba ni yi ge hUM bzhi ba'i sngags so/ /bzlas te zhes bya ba ni 'khrul 'khor 'dri ba na bsrung ba'i phyir lan bdun la sogs par ro/ /gzhan dag ni/ oM phu phu phu hi hi hi/ zhes bya bas bsrung bar 'dod do/ /gang yang rung ste de bzhin gshegs
<p>114a.6</p>pa'i rigs kyi bsrung ba la 'di nye bar gnas pas so/ /sbyor ba'i rgyud kyi gtso bo zhes bya ba ni/ ji ltar rgyud 'di nas tshar bcad pa'i sbyor ba bstan pa ltar/ sbyor ba rgyud gzhan las de ltar lhur ma mdzad pas na'o/ /lha'i rnal 'byor ji lta ba dang ldan pa'i rnal 'byor bas zhes bya ba ni/ lha'i
<p>114a.7</p>gzugs tshul bzhin yid la byed pas thob par bya'i/ gal te rnam par g.yengs na sbyor ba mi 'grub ste/ bzlas brjod dang ni dka' thub kun/ /dus ni dang por byas gyur kyang / /gzhan sems pa dang gzhan pas ni/ de dag thams cad don med 'gyur/ /zhes gsungs pas
<p>114b</p>
<p>114b.1</p>so/ /'khor lo re'u cha bcu drug pa/ /zhes bya ba ni rim pa gsum las rim pa phyi rol ma'o/ /de bzhin du bar ma ni bcu gnyis pa'o/ /nang ma ni dgu pa ste/ de ltar ni/ mkhas pas cho ga bzhin bri ba/ /brgyad dang bcu gnyis bcu drug tu/ /zhes gsungs pa ste/ brgyad ces bya ba ni
<p>114b.2</p>re'u mig dbus ma dor ba'o/ /me gnyis kyi dbus su bsgrub bya'i ming smos shing zhes bya ba la/ me ni yi ge phaT yin te/ me dang 'dra ba'i phyir ni sreg pa mthar ni gzhan zhes gzhan las bstan to/ /ji ltar smos she na phaT a mu kaM mA ra ya phaT ces so/ /rgyud gzhan las Ta dang
<p>114b.3</p>pha'i bar du ming bcug ste zhes gsungs pa nyid 'dir me gnyis kyi dbus su bsgrub bya'i ming smos pa'o zhes gzhan kha cig 'dod do/ /yi ge bcu pas de bskor la zhes bya ba ni/ oM hrIHzhes bya ba la sogs pa yang re'u mig bcu drug pa'i rim pa de la dgod pa'o/ /'di skad bstan te/ 
<p>114b.4</p>lho nas brtsam pa'i re'u mig brgyad par du dor ba la/ oM hrIHSh+T+r-iHwi kr-i zhes pa lnga dang / tA na na zhes pa gsum gcig la gzhag pa dang / hUM zhes pa dang / phaT ces pa bris te/ bar bar du dor ba brgyad la snga ma rnams bri'o/ /de nas bar ma'i re'u mig bcu gnyis dang / dbus kyi
<p>114b.5</p>re'u mig lnga la yi ge bcu bdun bris te/ dbus su yi ge ya'o/ /lhor ni ma'i yi ge'o/ /nub tu yi ge me'o/ /byang du ni yi ge da'o/ /shar du ni yi ge k+She'o/ /ma dang 'brel ba'i re'u mig bar ma nas bsams te/ ra dza sa do/ /ru Na yo ni/ ra yats+tsha ni zhes bya ba rnams bri'o/ / 
<p>114b.6</p>de ltar dbus su re'u mig cha bzhi mtshams su gnas pa de dag la ci zhig bri bar bya zhe na/ de'i phyir yi ge hUM brgyad bri'o zhes bya ba gsungs te/ 'di ltar mtshams re rer/ hUM a mu kaM mA ra ya hUM zhes bris pas ni hUM brgyad du 'gyur te ji skad du/ bsgrub par bya ba'i ming bzung ste/ / 
<p>114b.7</p>hUM gnyis dang ni spel nas su/ /phyogs bral stong par gzung byas te/ /dgos pa thams cad 'grub par byed/ ces gsungs pa lta bu'o/ /lhag ma phyi rol dbyangs dang gsal byed bskor ba dang / gshin rje'i lte bar gzhag pa la sogs pa ni/ 'di nyid cha mthun pa'i rgyud las
<p>115a</p>
<p>115a.1</p>shes par bya'o zhes lngar smos so/ /tsha ba'i mar khu zhes bya ba ni/ ske tshe'i mar khu'am yungs mar ro/ /thod pa gnyis zhes bya ba ni dum bu bzhi pa ste/ gsum pa yang mang ngo / /bsros la zhes bya ba ni pu ta ling+ga'i snying ga'i 'khrul 'khor dros pa tsam du ste/ 'dis dgra bo
<p>115a.2</p>tsha ba'i rims kyis btab nas 'chi bar 'gyur te/ rten cing 'brel bar 'byung ba'i mthu'i khyad par bsam gyis mi khyab pa'i phyir ro/ /yi ge bcu ba'i gsang sngags bzlas nas zhes bya ba ni/ yi ge sum cu rtsa gnyis zlos pa dgag pa'i phyir smos pa ste/ de ni bsnyen pa byas la 'khrul 'khor
<p>115a.3</p>'dri ba'i tshe bzlas par bya'i gzhan du ma yin pas so/ /dur khrod kyi me la bsros na zhes bya ba ni dro ba tsam ste/ a mu ka dzrar bud pa da ya zhes bskul pa smos te bzlas so/ /yi ge sum cu rtsa gnyis pa'i sngags smos shing zhes bya ba ni sngar 'khrul 'khor la rtsa ba'i sngags bkod pa ma
<p>115a.4</p>gsungs pas de bstan pa'o/ /yi ge bcu pa'i gsang sngags dang yang bsgrub bya'i ming lhan cig smos te zhes bya ba ni sngar ji skad bstan pa'i bskul ba smos pas chog par rtog pa las dgag ste/ hUM dang phaT kyi dbus su yang de bri'o/ /de bas na sngar bstan pa las khyad par cung zad ni de
<p>115a.5</p>yin no/ /sbas na zhes bya ba ni dong khru bzhi pa'i gting du'o/ /gol bar 'gyur ro zhes bya ba ni thams cad do/ /gnas lngar zhes bya ba ni/ rdo rje yi ni phur bu yis/ /gzugs brnyan gyi ni gnas lnga po/ /dpral ba mgrin pa snying ga dang / /de bzhin dpung pa gnyis su gdab/ / 
<p>115a.6</p>ces gsungs pa'o/ /gshin rje'i gzugs zhes bya ba ni tshar bcad pa thams cad la'o/ /khyim du yang ni 'ongs nas zhes bya ba la sogs pas ni legs par ma byas pa'i rnal 'byor ba yis so/ /tshu tshun da ra'i pags pa zhes bya ba ni gsob bshus pa'o/ /yi ge bcu ba'i gsang
<p>115a.7</p>sngags zhes pa ni 'khrul 'khor nye bar mtshon pa'o/ /sa blangs pas dgang zhing zhes bya ba ni pu ta ling+ga dang / sas dgang ba'o/ /de'i skras bcing ngo zhes bya ba ni/ pags pa grul ba dang / yan lag dang ro smad kyi cha'o/ /de nas bong bu'i chu ngan dang / dri chen du sbyar te zhes bya
<p>115b</p>
<p>115b.1</p>ba ni/ ji ltar rjes su gzung ba'i 'khrul 'khor la mar dang sbrang rtsi lta bu ste/ tshar gcad pa'i ri lu'o/ /kham phor bzhag la zhes bya ba ni thod pa gnyis ka la des glan te/ pu ta ling+ga mi 'gyur bar dgang ngo / der sbyor ba de bzhag nas zhes bya ba ni pags pa de'o/ /de gnyis kyi snying
<p>115b.2</p>gar gsang sngags bcug nas zhes bya ba ni 'khrul 'khor can gyi pu ta ling+ga gcig gi steng du gcig bzhag nas zhes bya ba ni gang yang rlung ba'i steng du gzhag go/ /yang na 'thab pa ltar gcig gi steng du gcig 'gro bar spro bar bya'o/ /gzhan gshin rje'i skyes bu zhes bya ba ni yi ge ya
<p>115b.3</p>las 'byung ngo / /sbyor ba gzhan yang zhes bya ba ni 'khrul 'khor las gzhan pa'i sbyor ba ste/ zhar la bstan pa tsam yin gyi 'di gtsor ma gyur pas so/ /gro ga'i shun pa la zhes bya ba la sogs pa ni 'khrul 'khor gyi sbyor ba ste/ kha cig ni 'di yang sbyor ba gzhan du rtog go/ / 
<p>115b.4</p>'dir sbyor ba gzhan ni zhes pa'i sgras ni 'khrul 'khor mi 'gegs kyi don las so/ /gzhan dag 'dir 'khrul 'khor dang bral ba'i sbyor ba dag las/ yang rjes la 'khrul 'khor mnan la/ de'i grogs su de dag gis sbyor gyi/ gzhan du na skabs ma yin par ga la 'byung zhes 'dod do/ / 
<p>115b.5</p>rgyal mtshan gyi ras la zhes bya ba la sogs pa'i sbyor ba 'di ni smyo bar 'gyur ba'i bskrad pa'i sbyor ba'o/ /me tog dmar pos mchod cing zhes bya ba 'di dpal rdo rje 'jigs byed nyid la ste/ me tog ni nye bar mtshon pa yin pas mchod pa kha dog dmar po yon chab dang bcas pa dbul lo/ /kha cig
<p>115b.6</p>ni 'khrul 'khor mchod par 'dod de de ni mi 'thad de/ des don du mi 'gyur ro/ /gsang sngags nyid la mchod pas don du 'gyur ba'o zhe na/ kye ma rgyal po bzhugs bzhin du sna chen po la gtogs pa mchod pa lta ga la rigs/ de ni mi brjod do/ /seng ldeng gi me la bsros na zhes bya ba
<p>115b.7</p>ni gal te zhag bdun gyis ma byung na/ pu ta ling+ga thod pa nas phyung ste bsro'i dang po nas ni ma yin no/ /zhag bdun gyis 'chi bar 'gyur ro zhes bya ba ni zhag bdun du rdzas smyo ba bzhin na'o/ /gzhan kha cig ni gal te slar ma dkrol na'o zhes 'dod de/ 'di ni thang phrom dang sbyar ba'i mu
<p>116a</p>
<p>116a.1</p>zis dril lo/ /sbyin sreg byas na zhes bya ba ni rlung gi me'i dbus su bzhugs pa'i bcom ldan 'das la'o/ /bya rog dang 'ug pa'i rus pa zhes bya ba ni brla'am rje ngar gyi rkang ngo / /sbal ba'i zhes bya ba ni skra tshil la bzo byas pa'o/ /bu mo rmongs par bya ba ni/ myos
<p>116a.2</p>par bya bas ci dgar longs spyad par bya ba'i phyir ro/ /smra bar mi bya ste zhes bya ba la sogs pa ni byis pa'i rang bzhin can de dag gis shes nas thub pa chen po'i dgongs pa ci yin pa mi shes par ldang ba las de dag byed par 'gyur ba de dmyal bar ltung ste/ zhu ba'i rting la za ba ni/ mar gyi
<p>116a.3</p>snying khu sbrang rtsi dang / /kha ra rnams ni bdud rtsi'i bzhin/ /ma zhu zas ni dug 'gyur ro/ /de bzhin rab rgyas bdud rtsi'i chos/ /dgongs pa'i tshig la mi mkhas shing / /byis pa'i blo dang ldan rnams la/ /mi bzad pa yi dug tu 'gyur/ /zhes gsungs so/ /'o na 'di las dgongs pa
<p>116a.4</p>gang zhe na/ de'i phyir/ dkon mchog gsum la gnas byed dang / /zhes bya ba la sogs pa rgyas par gsungs so/ /le'u gnyis pa'i bshad pa'o// //gtsang ma'i gnas zhes bya ba ni dben pa ste/ cis kyang dben pa ni nges par ches gtsang bas so/ /gsang sngags btu ba
<p>116a.5</p>zhes bya ba nis 'thas pa skyang nul byas la kha Ti khas las dang por gzhi'i yi ge go gnyis par bris la dag pa na dbyangs rnams sbyin zhing / de nas dag pa na bri ba'am bzlas pa bya'o/ /'bum phrag gcig ces bya ba ni shin tu mnyam par gzhag pas so/ /las kyi sngags zhes bya bas ni las
<p>116a.6</p>rab 'byam la rab tu bsngags pa'i phyir dang / 'khrul 'khor yang 'dis rdzogs par byed pas so/ /'bum phrag gsum zhes bya ba ni sngags pa bar ma'i phyir bstan pa'o/ /snying po'i gsang sngags zhes bya ba ni phal cher bsgom pa la dga' ba'i rnal 'byor ba la bstan pa yin pas na/ 
<p>116a.7</p>'di ni zlos pa pos ni nges par snying gar bsgom par bya bas na snying po zhes bya ste/ gsang sngags rnams ni bzlas pas kyang bya ba de byed srid kyi/ snying pa rnams ni nges par bsgom pas don de rdzogs par bya ba yin te/ de nas snying po shes par ting nge 'dzin/ /gang du mtshungs par ldan
<p>116b</p>
<p>116b.1</p>pa'i sems/ /zhes bshad do/ /yi ge 'bum zhes bya ba la yi ge ni snying po'i yi ge'o/ /'bum zhes bya ba ni le lo can rnams gzhug pa'i phyir ro/ /yang na yi ge 'bru ji snyed pa de snyed kyi 'bum phrag ste/ mkhas pas gsang sngags yi ge ni/ /bco lnga man chad grangs rnams la/ / 
<p>116b.2</p>yi ge'i sdom ni ji snyed pa/ /de snyed 'bum phrag bzlas brjod bya/ /zhes gsungs pas so/ /gzhan kha cig ni 'di ni bsgom pa byang bar byas pas/ sgra ji bzhin pa'i bzlas par brjod do/ /las de dang de dag ces bya ba la sogs pa ni 'di ni las kyi sngags kyi gor sbyar du rung bar ston
<p>116b.3</p>pa'o/ /'on kyang 'khrul 'khor ni ma yin no/ /legs par mnyam par gzhag pa zhes bya ba la sogs pa ni/ ji ltar ral gri 'dzin pa'i mi dag gis/ /legs par ma bzung lag pa 'chad par 'gyur/ /de bzhin sngags kyang legs par ma bzlas na/ /'bras bu med dam
<p>116b.4</p>yang na ma rungs 'gyur/ /zhes gsungs pa'i gnas skabs spang pa'i phyir/ yi ge btu ba rtsom na/ de'i tshe sems gzhan du byed pa ni/ rab tu smad de/ khrus byed pa de yang bshang gci byed pa bzhin du de dgag pa'i phyir ro/ /le'u gsum pa'i bshad pa'o// //chos kun
<p>116b.5</p>bdag med sngon byas nas/ /zhes bya ba dang / lha yi dmigs pa bya ba'o/ /zhes bya ba ni mdor bstan pa ste/ de dag nyid ni dang por re zhig swa b+hA ba shud+d+haHzhes bya ba la sogs pa'i gsang sngags bzlas te zhes bya ba la sogs pas rgyas par bstan to/ /chos thams cad ces
<p>116b.6</p>bya ba ni/ phung po dang / khams dang / skye mched do/ /de dag bdag med pa'i bdag nyid du byas nas zhes bya ba ni/ gzung ba dang 'dzin pas dben pa rang bzhin gyis 'od gsal bar 'gyur ba'o/ /de'i 'og tu de nyid nam mkha'i dkyil du yi ge yaM sngon po las grub pa'i rlung gi dkyil
<p>116b.7</p>'khor du ba'i mdog can du bsams te/ 'di ni khro bo chen po'i gdan te/ rgyud 'di ni mngon spyod gtso bor byas pa yin pas na/ gdug pa rnams rab tu 'thor bar byed pa yin te/ pho nya la sogs bran rnams dang / /khro bo'i ming du gang 'dogs pa/ /kun du thog med spyod pa
<p>117a</p>
<p>117a.1</p>rnams/ /kun gyi dkyil 'khor ma dang rlung / /zhes gsungs pas so/ /zla ba'i dkyil 'khor zhes bya ba ni/ 'phags pa 'jam pa'i dbyangs kyi gdan te/ de ni yongs su bsgyur bar bya ba yin na/ snga ma ni brtan par gnas pa yin no/ /de'i steng du yi ge d+hIHlas
<p>117a.2</p>zhes bya ba la sogs pa la 'dir don ni/ dang por 'jam pa'i dpal de nyid kyis bdag nyid kyi zhi ba'i skus ldang ba rnams 'dul pa ma yin par gzigs te/ thugs kar nyi ma gnas par bya ste/ de'i 'od zer gyis sdang ba rnams bsdigs te/ 'on kyang rab tu sdang ba dag mi
<p>117a.3</p>'dul bar gzigs nas/ yang bdag nyid dang nyi mar bcas pa/ rdo rje 'bar bar byin gyis brlabs shing de'i sprul pa rnams 'dul ba de dag gi spyi bo'i steng du/ gnas te bsdigs pa na yang shin tu rab tu sdang ba rnams 'dul ba ma yin no/ /de nas ni yang 'jigs byed chen po'i
<p>117a.4</p>sku 'dzin par gyur bas/ de dag tshar bcad de/ de dag rnal 'byor pa des kyang rjes su spyod pa tsam yin pas na/ bsdu ba'i lha rnams kyang 'dul ba yin la/ shin tu rab tu sdang ba de rnams ni/ tshangs pa dang / brgya byin dang / dbang phyug dang / gzhon nu rnams gsol bar mdzad
<p>117a.5</p>pa zhes 'chad par 'gyur ba'o/ /zhal dgu ba zhes bya ba ni/ dbus dang de 'brel pa nas brtsams pa'i g.yas pa gsum dang / de bzhin du g.yon pa gsum dang / steng dang de'i steng rnams rim pa bzhin du sangs rgyas kyi mthar gyis gnas pa'i snyoms par 'jug pa dgu'o/ / 
<p>117a.6</p>'jig rten gsum zhes bya ba ni de'i bdag po ste/ rgyal bar byed pa dang / sbrang rtsir byed pa dang / don kun 'grub pa'o/ /zhabs bcu drug pa zhes bya ba ni stong pa nyid bcu drug rnam par dag pa'o/ /de nyid kyi phyir mi ro la sogs pa bcu drug ni phyi rol dang nang la sogs pa'i dngos por
<p>117a.7</p>'dzin pa bcu drug gi mtshan mar mdzad pa yin la/ de dag stong pa nyid bcu drug gis bcom pa yin pa'i phyir zhabs bcu drug gis brdzis pa'o/ /gcer bu'i sku la zhes bya ba ni rnam par rtog pa spangs pa dang / ngo tsha shes pa dang / khrel yod pa'i phyir gos yin gyi/ ras la
<p>117b</p>
<p>117b.1</p>sogs pas bkab pa ni byis pa'i gos yin par bstan pa'i phyir te/ byis pa gos rnams gyon yang rtag par gcer/ /mkhas pa gcer bur 'dug kyang gos dang bcas/ /zhes bshad pas so/ /mtshan 'greng zhes bya ba ni 'di lha chen po dang 'dra bar bstan pas de 'dul ba'i phyir te/ 
<p>117b.2</p>de ni lhag par chags pa can yin pas/ lo gsum du dka' thub bzlog ma dang gnyis kyi gnyis su bde bas bde ba ma tshim zhing rtag tu mtshan ma las su rung ba'o zhes grag go/ /de bas na chags dang lta ba zhe sdang bsngo/ /lha chen tshangs pa khyab 'jug 'dul/ /zhes bshad do/ /zur phud lnga
<p>117b.3</p>pa zhes bya ba ni ye shes lnga dang bcas par ston pa'o/ /zhal thams cad kyang spyan gsum dang ldan pa'o zhes bya ba ni sems can gyi phyir snang ba ston pa'i sgo ji snyed pa las yang rnam par thar pa gsum gsum las byung ba'i phyir ro/ /nyi ma'i dkyil 'khor zhes bya ba ni yi ge a dmar po
<p>117b.4</p>las byung ba'o/ /de la rang gi gsang sngags dmigs la zhes bya ba ni dbus su yaM sngon po'am hUM sngon po'i yi ge ste/ mtha' mar sngags gsum gyi phreng ba g.yas skor du bsgom mo/ /g.yeng ba med pa'i yid kyis zhes bya ba ni tha na stong pa nyid kyang mi bsam ste/ rig sngags lha ni
<p>117b.5</p>ma gtogs par/ /bsgom pa mchog tu gyur pa yang / /zlos pas bzlas brjod byed pa'i tshe/ /kun rtog bzung nas mi bsam mo/ /zhes gsungs so/ /bzlas brjod bya'o zhes bya ba ni/ sngon bzhin spro bsdu bya ste skyo na'o/ /'thab mo'i gnas zhes bya ba ni sngon bzhin no/ /'dir ni
<p>117b.6</p>bsnyen pa'i gnas so/ /nges pa kho na ma yin pas na/ dur khrod la sogs pa zhes smos te/ sngar bstan pa rnams las yid gang dga' bar gnas so/ /dam tshig gi rdzas zhes bya ba ni sha chen po dang rdo rje chu la sogs pa ste/ 'di ni re zhig sems sbyangs pas bya'o/ /le'u
<p>117b.7</p>bzhi pa'i bshad pa'o// //'khor lo bri bar bya'o zhes bya ba ni/ 'di ni mi ma yin pa'i tshogs kyis bskor ba'am/ dkyil 'khor gyi tshul las phyag rgya mi bri bar rdo rje ra ba la sgo gdong pa'o/ /lhag pa'i yon ni zhes bya ba ni 'dri mkhan gyi tshad las rgal ba'o/ /srin po zhes
<p>118a</p>
<p>118a.1</p>bya ba la sogs pa ni/ dur khrod kyi de kho na shes par 'gyur ro/ /sgrub pa po zhes bya ba ni ji ltar bstan pa las sha tshugs la sogs pa rab tu 'dra bar bri'o/ /sha chen po'i bdug spos phul te zhes bya ba ni dang por spyan phye la'o/ /gzhan la bstan par mi bya'o zhes
<p>118a.2</p>bya ba ni/ glegs bam dang ni bris sku dag /rmongs pa dag la bstan byas na/ /tshe 'dir dngos grub mi 'byung ste/ /tshe rabs gzhan du'ang dngos grub med/ /ces gsungs pas so/ /rtag tu nub mo za bar bya'o/ /zhes bya ba ni gcig tu'ang gsang bar bya ba'i phyir mtshan
<p>118a.3</p>mo mi nyal tsam na dam tshig rdzas dag lus dub pa bsal ba la sogs pa'i phyir bza'o/ /nyin par mi'i sha la sogs pa bza' ba ni/ yang dag par rdzogs pa'i sangs rgyas la 'gro ba skur pa smra ba'i mtha' la thug par 'gyur zhing bdag nyid kyang ce spyang gi dang 'byung po'i khongs
<p>118a.4</p>su 'jug pa'i phyir ro/ /gang zhig dngos grub mchog 'dod pa/ /zhes bya ba ni ngan pa'i spyod pa 'di dag ni sems dag pas bya'i gzhan du ma yin la/ dngos grub chen po rnams ni sems dag pas thob kyi/ mi gtsang ba longs spyod pas ni ma yin te/ phag la sogs pa
<p>118a.5</p>bzhin no/ /sems dag pa ni 'bras sA lu'i chang dang / mi'i sha dang / bshang ba'i dri dang / ga bur gyi dri dag la 'dod pa'i yon tan du mnyam par 'gyur te/ de bas na/ gang dag dga' ba de dbul te/ 'di ltar chang dang de bzhin dri/ /ji ltar bza' ba de bzhin bshad/ /ji
<p>118a.6</p>ltar dri bzangs ga pur dag /de bzhin bshad pa las byung dri/ /zhes gsungs pa lta bu'o/ /le'u lnga pa'i bshad pa'o// //sbyin sreg gi cho ga zhes bya ba ni/ rab tu bsdus pa bshad par bya/ /rgyas par 'di dang cha mthun pa'i rgyud las shes par bya shing / gzhan yang / zhi ba
<p>118a.7</p>dang ni rgyas pa dag /zla ba yar gyi ngo la bya/ /dbang dang drag shul sbyar sogs pa/ /zla ba mar gyi ngo la brtsam/ /byang du kha bltas zhi ba la/ /de bzhin rgyas pa shar du blta/ /drag po'i las la lho phyogs su/ /dbang gi las la nub tu blta/ /gsad pa nyid la
<p>118b</p>
<p>118b.1</p>me phyogs su/ /dbye ba la ni srin po'i phyogs/ /gnas nas bskrad pa rlung phyogs su/ /mnan pa la ni dbang ldan phyogs/ /zhes la kha dog dkar po ste/ /rgyas pa la ni ser por bya/ /dbang dang dgug pa dag la dmar/ /bsad pa kha dog nag po'o/ /zhi la byams pa'i sems
<p>118b.2</p>kyis bya/ /rgyas la dga' ba'i sems kyis bya/ /dbang dang dgug pa chags sems kyis/ /bsad pa la ni khro sems kyis/ /zhi ba srod la phal cher bya/ /rgyas pa de bzhin snga dro bya/ /dbang dang mngon spyod dag gi las/ /nyi ma gung dang nam phyed na/ /zhes gsungs pa sbyar
<p>118b.3</p>ro/ /'bru mar gyi zhes bya ba ni/ ske tshe'am yungs mar gyis so/ /brdzis te zhes bya ba ni/ chu bo'i 'gram gnyis kyis dang / bsgrub bya'i rkang rjes kyi sa dang brdzis te/ dgra'i pu ta ling+ga byas te/ /de'i snying gar las kyi sngags bskul ba smros pa bris te/ mtshon rnon pos gtub
<p>118b.4</p>cing bsreg go/ /dur khrod me la zhes bya ba ni/ dur khrod nas byung ba'i me la'o/ /yid du mi 'ong ba'i rlung gi me zhes ni mi bsam ste/ mngon spyod la ni dur khrod las blangs pa'i me zhes gsungs pa de yang / rtog pa de ma 'brel pa'i phyir ro/ /bas mtha' zhes bya ba ni gang nas
<p>118b.5</p>grong gi dgra chen po yang mi thos pa'o/ /sme sha can zhes bya ba yang / /sme sha can las btsal ba'i me ste/ /de lta ma yin na sbyor ba 'di gnyis rang bzlog pa'i nyes par ji ste mi 'gyur/ bya rog la sogs pa ni zur re res 'grub pas na'am/ khyim du 'dug nas zhes bya ba ni 'di
<p>118b.6</p>ltar na yang grub na dur khrod la sogs par lta ci smos pa'o/ /rdo rje 'chang zhes bya ba ni sngags pa gang yang rung ba la dgongs pas gsungs pa'o/ /rlung gi dkyil 'khor gyi dbus su zhes bya ba ni/ thab zla ba phyed pa lta bu'am/ gru gsum pa'i dbus su de ltar bri ba'o/ /gru
<p>118b.7</p>bzhi dkyil 'khor zhes bya ba ni/ thab khung ser po dbang chen gyi dkyil 'khor lta bu'o/ /las dang mthun pa'i rnal 'byor zhes dmigs te zhes bya ba ni/ sngar brjod pa dang me lha dang lhan cig pa'i lha rnams so/ /byi la'i mu tra dang sbyar la/ /zhes bya ba ni rdzas de dag re re nas bsregs
<p>119a</p>
<p>119a.1</p>pa bkang pa'o/ /legs par mnyam par gzhag par bya'o zhes bya ba ni snying rjes rab tu brlan par bya'o/ /khrag gis brdzis te zhes bya ba ni khrag sdig med pa gang yang rung bas brdzis la bu mo'i gzugs la brnyan snying gar sngags bskul ba smos la bzhag pa byas na de
<p>119a.2</p>bcad cing bsregs pa'o/ /zhi bar dmigs pa'i bdag nyid kyis/ /zhes bya ba ni lha dang me'i lha dang rdzas rnams kha dog dkar por bsams te/ gsang ba'i bdag por de ltar me yi gzugs ni byin rlabs te/ bdag gi rang gi gzugs dang ni/ /rdzas kyang de yi ngo bor bya/ / 
<p>119a.3</p>zhes gsungs pas so/ /mnyam par gzhag pa'i yid kyis zhes bya ba ni rin po che dang / nor sna tshogs kyi char dbab pa'i ting nge 'dzin la'o/ /ske tshe las zhes bya ba ni/ ske tshe btags pa las so/ /bya rgod chen po'i tshang zhes bya ba de ni ci bsags pa'i tshad bye brag mi bya bar ro/ /nor
<p>119a.4</p>ma yin par 'gyur te zhes bya ba ni a mu ka na ma tra bya a tra bya ku ru zhes bskul pa smos pas so/ /bcom ldan 'das kyi spyan sngar nyid du zhes bya ba ni de bzhugs pa'i gnas su de'i spyan sngar te/ 'di ni gnas 'dir bstan pa'o/ /khrag ces bya ba yang ba lang nyid kyi'o/ /rdo rje chu ni rang
<p>119a.5</p>gi mu tra'o/ /rgyal po'i pho brang 'khor zhes bya ba ni gzhan gyi tshogs lta ci smos zhes bya ba'i tha tshig go/ /bdag nyid gcig pu bya ba yin/ /zhes bya ba ni rjes su mthun pa'i grogs rnyed par dka' ba'i phyir te/ byis pas grogs su mi 'gyur phyir/ /gcig pu spyod pa byed sla bas/ /ma tang dgon
<p>119a.6</p>pa'i glang po bzhin/ /sems khral bskyangs te gcig pur spyad/ /ces gsungs pa lta bu'o/ /rgya chen po zhes bya ba ni las kyi rnam grangs mang po ste/ gzhan ni 'dir ni rab tu bsdus pas/ rgyud gzhan la ltos pa'i phyir ro/ /le'u drug pa'i bshad pa'o// //bsnyen zhing
<p>119a.7</p>zhes bya ba ni bsod nams dang ye shes skyes pas so/ /de bas na nges par sems las su rung bar sbyangs pa ste nges so/ /bsgrub bya zhes bya ba la sogs pa ni ji skad bstan pa la spyi'u tshugs su gnas par ro/ /dpag tshad brgya zhes bya ba ni byis pa lta bu'i sgrub pa po rnams ring bar gnas
<p>119b</p>
<p>119b.1</p>pa la re ba chad pas sgrub par dka' mod kyi zhes pa'o/ /snying gar zhes bya ba ni mchod sdong la 'jig pa'i skyes bu'i phyir blta ba ltar lag pa g.yas pa dag mtshon cha'i mchog 'dzin par ro/ /a las sgrub pa'i zla ba'i dkyil 'khor zhes bya ba ni byi rU mdog 'dra bar ro/ /sa gsum
<p>119b.2</p>zhes bya ba ni sa 'og dang sa yul dang sa bla'o/ /des klu lhag ma can gyi gzugs dkar po zhes bya ba ni 'di klu'i rgyal po rgya mtsho chen po'i phyag rgya/ dug thams cad sel ba ste/ bdag nyid kha dog dkar po zhi bar bsams pa'i snying gar paM gyi yi ge dkar po las 'byung ba'i pad+ma dkar po 'dab
<p>119b.3</p>ma brgyad pa bskyed la de'i lte bar yi ge i dkar po'o/ /de las nor bu marka ta dkar po ste/ de yongs su gyur pa las ni/ sbrul dkar po gnyis phan tshun mjug ma 'brel cing langs pa bsgyings te/ mig rtsa bsgrims nas gcig la gcig bsdigs pa ltar 'dug pa'i bar mjug ma'i steng
<p>119b.4</p>nas rtse mo gsum gsum pa'i rdo rje kha gnyis pa sgong skyes nas 'bras 'dra ba gnas pa/ gcig la gcig blta zhing lce 'byin pa/ gnyis ka'i mgo la yi ge hi lta bu'i nor bu 'od 'bar ba 'dzag par bsams te/ de nas de gnyis kyi mgo bsgrub bya'i mgo'i steng du gnas par bya ste/ nor bu'i
<p>119b.5</p>yi ge i dang / mchi ma'i bdud rtsis spyi bo nas dbang bskur nas ji skad gsung pa der 'gyur ro/ /gzhan lag ngar gnyis phan tshun bsnol te/ dkris la lag pa gnyis kyi mthe bong mthe'u chung rnams lu gu rgyud du sbrel nas/ sor mo lhag ma rnams rdo rje'i mtshan nyid las sbrul
<p>119b.6</p>mgo gdengs ka ltar byas te/ nas re re tsam du bar dag byas pa 'di/ na mo badzra pA NI/ oM hUM phaT swA hA/ zhes bya bas byin gyis brlabs te/ sbrul can la bstan na thogs pa med par de'i dug 'joms te/ mi snang ba'i klu dug can rnams kyang ngo / /mngar sna gsum gyi gtor ma
<p>119b.7</p>yang phyag rgya'i lha la dbul lo/ /'di ni bdag gi zhar la bshad pa yin gyi/ gnas skabs kyi bya ba ni ma yin no/ /bzhu ba ni zhes bya ba ni chags pa chen pos lus bzhu ba tsam du gdungs par 'gyur ba'i dbang du bya'i sbyor ba'o/ /de yang dngos su ni 'dzag pa nyid zhu'o/ /myos
<p>120a</p>
<p>120a.1</p>pa zhes bya ba ni chags pas sems 'khrugs par gyur pa'o/ /de'i snying gar zhes bya ba la sogs pa ni sbyor ba gzhan ston te/ yi ge bcu pa'i gsang sngags zhes bya ba ni mdog dmar ba'o/ /ye shes kyi yi ge'i gzugs zhes bya ba bsgrub bya'i sems yi ge dmar po gyur
<p>120a.2</p>pa'o/ /yi ge de la gzhug ste zhes bya ba ni bdag gis spros pa la ste/ de'i phyir gcig tu 'dres par bsam mo zhes gsungs so/ /'di skad du bshad par 'gyur te/ bdag nyid kha dog dmar po lha nyid du 'ong ba'i rnal 'byor gsal bar bsams la/ de'i snying gar yi ge bcug par
<p>120a.3</p>dmar po zla ba dmar pos bskor bar bsams la/ de nas sngags bskul bar mos pas rdo rje'i bzlas pa brjod pas/ yi ge de dag snying ga nas byung ste/ bsgrub bya'i snying gar nas shing / de yang de yi sems kyi rang bzhin yi ge bcu dmar po'i mdog tu gyur te/ yang de dag 'dres
<p>120a.4</p>te/ slar thig de dag gi snying gar zla ba dmar po'i yi ge yang dmar po la bstim mo/ /'di lta bu'i rnal 'byor ni mchog yin pas na/ rnal 'byor 'di ni nyi ma bdun na 'khor los sgyur ba yang dbang du 'gyur te/ ji srid 'tsho'i bar du dbang du 'gyur ro zhes gsungs so/ /las de dag
<p>120a.5</p>ni bsam gtan ma yin pas 'grub par mi 'gyur bas na/ sngags pa shin tu mnyam gzhag cing / /bsam gtan la ni brtan par bya/ /zhes gsungs so/ /rgyud ces bya ba ni rtog pa rdzogs pa gsang ba'o/ /lhag ma rnams ni phyogs 'ga' zhig sbyin pa yang dgag pa'o/ /sngags
<p>120a.6</p>kyang bstan par bya'o zhes bya ba ni yi ger bris pa tsam yang ngo / /rnal 'byor ma bzang zhes bya ba ni lhan cig skyes pa'i rnal 'byor ma stong phrag nyi shu rtsa lnga'o/ /mkha' 'gro ma zhes bya ba ni zhing srung ba la sogs pa'o/ /'khor lo zhes bya ba ni dkyil 'khor dang 'khrul 'khor dag
<p>120a.7</p>'dir gtso bor gyur pas so/ /rtog pa zhes bya ba ni cho ga'i tshogs so/ /phyogs gcig pa zhes bya ba ni kun las btus pa'i man ngag gi phyogs gcig tu byas pa'o/ /bklags pas 'grub pa zhes bya ba ni skyes bu dam pa rnams kyis so/ /yan lag gsum pa mngon par brjod pa'o/ / 
<p>120b</p>
<p>120b.1</p>bla ma mi bsten man ngag gtam bral bar/ /mi mkhas dag ni nges par mchog yin zhes/ /rgyud don log par 'chad cing byis pa bslu/ /de dag bslu ba shes byed 'di byas slob ma'i phyir/ /sbyor ba rgya chen ji skad bla mas smras pa bzhin/ /'on kyang dge 'dis 'gro ba thub pa'i dbang por gyur/ / 
<p>120b.2</p>dpal rdo rje 'jigs byed kyi rgyud kyi dka' 'grel/ /rdo rje slob dpon mi bskyod pas mdzad pa rdzogs so// //rgya gar gyi mkhan po bi nA ya tsan+d+ra dang / lo tsA ba dge slong chos kyi shes rab kyis bsgyur cing zhus te gtan la phab pa'o/ /[ ]@##/ /rgya gar skad du/ shrI badzra b+hai ra ba
<p>120b.3</p>tan+Ta pa ne ka ra nA ma/ bod skad du/ dpal rdo rje 'jigs byed kyi rgyud kyi mdor bshad pa zhes bya ba/ bcom ldan 'das dpal rdo rje 'jigs byed la phyag 'tshal lo/ /rdo rje 'jigs byed mgon dpal dang / /bla ma'i zhabs pad la btud nas/ /bshad pa'i rgyud kyi rgyal po de'i/ /mdor bshad
<p>120b.4</p>pa ni bdag gis brtsams/ de nas zhes bya ba la sogs pa la 'dir de nas kyi sgra ni ma thag go bar byed do/ /'on gal te de lta yin na/ 'di skad bdag gis zhes bya ba'i dag por nas ji ltar rgyud kyi dang po bstan zhe na/ de nas zhes bya ba'i sgra bstan pas gzhung gi grangs stong phrag bco brgyad
<p>120b.5</p>pa'i 'jam dpal gyi rgyud las 'jigs byed chen po'i sgrub thabs kyi de ma thag tu 'di grangs pa'i rgyud yin no zhes bsgrub par bya ba'i phyir rgyud kyi dang por lhag par sbyar ba yin no/ /yang dag rab bshad bya zhes bya ba la yang dag pa'i don ni 'dir bzlas pa dang 'khrul 'khor dang sbyin sreg dang bsam
<p>120b.6</p>gtan dang las rnams so/ /rdo rje 'jigs byed sgrub thabs zhes bya ba ni/ /rdo rje stong pa nyid rab gsungs/ /'jigs byed las kyi rdo rje 'dod/ /de yi bdag nyid 'di sgrub pa/ /rdo rje 'jigs byed sbyor bas so/ /zhes bya ba stong pa nyid dang rdo rje tha mi dad pa rdo rje sems dpa'i ngo bo ni rdo rje 'jigs byed
<p>120b.7</p>do/ /de'i sgrub thabs ni lha rdo rje 'jigs byed kyi ngo bor 'dis sgrub par byed pa yin te/ de ltar byas nas gzhung bkod pa las rgyud 'dir de nyid rgyud du byed de/ /bye brag tu rtogs par byed pas so/ /drag shul can zhes bya ba ni sems ma rungs pa'i phyir ro/ /'jigs byed ces bya ba ni gzugs mi
<p>121a</p>
<p>121a.1</p>sdug pa'i phyir ro/ /shing gcig ces bya ba ni shing de'i grib ma la shing gzhan gyis mi rig pa'o/ /dbang du bya ba dang dgug pa dang gsad pa zhes bya ba la sogs pa ni mdor bstan pa'i tshig go/ /rgyas par bstan pa ni dngos grub sna tshogs bshad par bya'o/ /ro bsregs
<p>121a.2</p>pa'i thal ba zhes bya ba'i tshon ni dkar ba'o/ /nag po ni ro bsregs pa'i sol bas so/ /ser po ni ba blas so/ /dmar po ni dur khrod kyi so phag gis so/ /ljang gu ni nim pa dang / ni sun d+ha ra la sogs pa'i lo mas so/ /rdul tshon de rnams kyis dkyil 'khor bri bar bya'o zhes par 'brel
<p>121a.3</p>lo/ /gru bzhi pa zhes bya ba mi mnyam pa med pa'i phyir ro/ /sgo bzhi pa zhes bya ba ni stong pa nyid dang / mtshan ma med pa dang / /smon pa med pa dang / mngon par 'du byed pa med pa rnams te rnam par thar pa'i sgo bzhi rnam par dag pas sgo bzhi'o/ /rta babs bzhis brgyan zhes pa ni bsam gtan bzhi
<p>121a.4</p>rnam par dag pa'o/ /chos thams cad stong pa nyid du go bar bya ba'i phyir dril bu'i sgra sgrogs pa'o/ /gsung rab yan lag dgu rnam par dag pas na ba dan dgu'o/ /'dod pa'i yon tan lnga rnam par dag pas dri zhim po'i me tog gi phreng ba dang ldan pa'o/ /rdo rje rin chen zhes bya ba ni rdo rje ni stong pa nyid
<p>121a.5</p>do/ /rin chen zhes bya ba ni bla na med pa'i dga' bas rgyas par byed pa yin pas zhes bya ba snying rje chen po ste/ de dag tha mi dad pa'o/ /zhes mtshon par bya ba'i don to/ /zla ba phyed pa ni 'dzag pa byang chub kyi sems mtshon par byed pa'o/ /thabs dang shes rab rnam par dag pas rgyan phreng dang rgyan phreng phyed pa'o/ / 
<p>121a.6</p>de dbus 'khor lo bri bya ba/ /re'u mig dgu pa zhes bya ba ni go sla'o/ /sgo bzhi'i grwa rnams su yang ni sgo bzhi rnams kyi nye bar ro/ /ro langs chen po zhes bya ba ni ro langs te/ lag pa gnyis pa/ gdong gcig pa mig dmar ba gsum yod pa skra ser skya gyen du phyogs pa gcer bu kha mche ba gtsigs pa/ 
<p>121a.7</p>kha dog nag po lag pa g.yas na gri gug gdengs pa/ g.yon na khrag gis bkang ba'i thod pa 'dzin pa rnams so/ /gzhag par bya'o zhes bya ba ni bri bar bya'o/ /mar khu chen po zhes bya ba la sogs pa ni go sla'o/ /sngar spyod pa byas pa zhes bya ba ni bsnyen pa byas pa'o/ /ha ha zhes bya zhing zhes
<p>121b</p>
<p>121b.1</p>pa ni gad mo rnams bgad cing ngo / /shin tu mnyam par bzhag ste zhes pa ni rdo rje 'jigs byed kyi rnal 'byor dang ldan par ro/ /de dbus bsgrub bya zhes bya ba ni mngon par 'dod pa'i dngos grub bo/ /de'i steng du zhes bya ba ni de la zhon pa'o/ /nam zhig sngags pas ma grub na/ /zhes bya ba ni bcom
<p>121b.2</p>ldan 'das mnyes na phyag rgya chen po 'ang ster bar byed do/ /nam zhig rnal 'byor pa bsod nams ma yin pa'i dbang gis ma grub na/ de'i tshe las phran tshegs rnams nges par 'grub par 'gyur ro zhes dad pa nye bar 'phel bar bya ba'i don du'o/ /'di ni zhes bya ba ni yongs su rdzogs pa'o/ /'jam
<p>121b.3</p>dpal zhes bya ba ni 'jam dpal gyi sprul pa'o/ /dkyil 'khor rgyas par bstan pa zhes bya ba ni dkyil 'khor zhes bya ba ni rdul tshon gyi dkyil 'khor ro/ /rtog pa gang du rgyas par bstan pa de la de skad ces gsungs so/ /'o na ji ltar dang po rdul tshon gyi dkyil 'khor bstan zhe na/ dbang ma
<p>121b.4</p>bskur bar rgyud du gsungs pa'i las mi bya ba dang / rgyud kyang blta bar mi bya'o zhes rtogs par bya ba'i phyir dang po nyid du rdul tshon gyi dkyil 'khor bstan par rigs so/ /rdzogs so zhes bya ba ni yang dag par thob pa ste rab tu thob pa'o/ /'di ni rdo rje 'jigs byed kyi rnal 'byor gyi rgyud las rtog pa
<p>121b.5</p>dang po'i bshad pa'o// //dgos pa med par su yang 'jug par mi 'gyur ba yin pas dgos pa bstan pa'i don du/ de nas zhes bya ba la sogs pa dngos grub sna tshogs kyi rtog pa gsungs pa/ shin tu ma rungs pa'i sngags pa zhes bya ba ni/ bsad pa dang bskrad pa dang dbye ba'i las gsum
<p>121b.6</p>pa khros pa'i sems kyis byed pa yin no zhes bya ba ni lhag ma yin no/ /me gnyis kyi dbus su zhes bya ba ni me ni ra yig go/ /gang la rtog can me'i sa bon yin pa'i phyir te/ rgyu la 'bras bu btags pa'i phyir ro zhes bya ba kho nar thob bo/ /hUM brgyad ces bya ba ni phyogs su'o/ /zur rnams su yi ge phaT ces bya
<p>121b.7</p>bya ba ni phyogs bral du phaT yig brgyad bri'o zhes bya ba dang 'brel to/ /ma yin te rims kyis thebs par bya bar 'dod na zhes bya ba ni gang gi tshe rnal 'byor pas rims kyis thebs par bya bar 'dod pa de'i tshe/ cho ga 'di bya ste mtshon gyis bsnun pa'am steng nas 'gegs pa'i mi'i thod pa la sen rtsi'i khu ba'am/ 
<p>122a</p>
<p>122a.1</p>sa dkar rdo rgyus kyis rims mngon par bris te de la tsha ba'i rims ni dmar po skra dmar zhing gyen du phyogs pa'o/ /grang ba'i rims ni dkar po skra 'phyang ba khro ba dang bcas pa zhes bya ba ni gnyi ga yang rkang pa gsum pa lag pa gsum pa yin no/ /phyi nas ro bsregs pa'i sol ba dang
<p>122a.2</p>thal ba bsgrub bya'i rkang pa'i rdul dang lhan cig tu byas pas gzugs brnyan 'khrul 'khor 'dir sngar gyi cho ga nyid kyis legs par bris la de'i snying gar bcug ste/ dug dang lan tshwa dang skye tshe la sogs pas legs par byugs pa pad+ma b+han+d+ha gzhan du gzugs brnyan de bcug pa gnyis ka la
<p>122a.3</p>'dug pa byas nas thod pa la bris pa de'i steng du kha sbub tu bzhag de nas de yis gzung bar sems shing me thab kyi 'og tu bsregs te/ rdo rje 'jigs byed kyi rnal 'byor gyis mtshan mo zla ba la byas na nges pa kho nar rims kyis 'dzin par 'dir the tshom med do/ /bya rog gi lhag ma zhes bya ba ni bya
<p>122a.4</p>rog gis yongs su zos pa'i lhag ma yis so/ /bsad pa la 'khrul 'khor la che ge mo mA ra ya zhes smos la bri'o/ /bskrad pa la che ge mo uts+tsha ta zhes bya'o/ /dbye ba la che ge mo bi dwe Sha ya zhes bya'o/ /de dag la sogs pas las dang rjes su mthun par thams cad la rtogs par bya'o/ / 
<p>122a.5</p>bsad pa la gshin rje'i lto bar gnas pa'i me'i dkyil 'khor du 'khor lo bri'o/ /dgar ba la ni rnga mo'i rgyab tu gnas pa'i rlung gi dkyil 'khor la'o/ /dran pa zhes bya ba ni man ngag gis yi ge ha'o/ /zla ba phyed pa dang thig le dang / dbyangs yig drug pas brgyan pa yin par khong du chud par
<p>122a.6</p>bya'o/ /rengs pa la ri rab zur brgyad pas nye bar mdzes pa'i dbus so/ /dbang du bya ba la bud med kyi chos kyi 'byung gnas kyi nang du'o/ /dgug pa la rkang pa brgyad pa'i seng ge'i rgyab tu'o/ /zhi ba la zla ba'o/ /rgyas pa la zla ba ser po'o/ /dbye ba la ma he dang rta'i snying gar ro/ /lkugs par
<p>122a.7</p>bya ba la ra'i snying gar ro/ /de dag la sogs pa'i gnas rnams su las dang rjes su mthun par bri bar bya'o/ /zhi bar bya ba'i phyir 'khor lo dbyi ba la/ dang por mtha'i yi ge ya/ /dbyi byin dang ni gnyi ga dang / phyis nas dbus kyi yi ge ya/ /yi ge lhag ma ci bde bar/ /'di ni rnal
<p>122b</p>
<p>122b.1</p>'byor gyi rgyud rdo rje 'jigs byed las rtog pa gnyis pa'i bshad pa'o// //rtog pa gnyis pa gsungs pa'i dgongs pa de nyid sngags med par 'grub par mi 'gyur bas sngags la the tshom med par bya ba'i don du/ de nas zhes bya ba la sogs pa sngags btu ba'i rtog pa gsungs pa/ de nas zhes bya ba
<p>122b.2</p>la sogs pa ni go sla'o/ /ya yig phra ma zhes byar 'gyur/ /k+She yig gti mug tu brjod do/ /yi ge ma ni phra mar grags/ /me ni 'dod chags dgra gsod pa'o/ /phrag dog ngo bo da yig 'gyur/ /yats+tsha tho ba dbyug pa nyid/ /ni yig lag ni pad+ma ste/ /rA yig ral gri bsgreng ba'o/ /dza yig lha mo
<p>122b.3</p>tsArtsi kA/ phag mo yang ni sa yig nyid/ /do yig dbyangs can ma ru grags/ /ru yig rang bzhin go rI nyid/ /Na yo ni ra'i rang bzhin yang / /thod pa'i dus ni 'jigs byed rnams/ /yi ge bcu bdun gyis de dag /lha bcu bdun gyi rang bzhin du rnam par bsgoms la/ rang gi snying ga'i sa bon
<p>122b.4</p>gyi 'od zer rnams kyis gshin rje dgra lha bcu bdun gyi bdag nyid kyi ye shes kyi dkyil 'khor spyan drangs la mdun du rnam par bzhugs su gsol la/ mchod yon la sogs pa phul nas sngar bris pa'i 'khor lo la tho ba la sogs pa'i rab tu sbyor bas bcug la/ de nas las dang rjes su mthun
<p>122b.5</p>par gsungs pa'i rim pas bdag nyid rnam par bsgoms la/ sngags yongs su bzlas te las rab tu bsgrub par bya'o/ /rnal 'byor gyi rgyud rdo rje 'jigs byed las rtog pa gsum pa'i bshad pa'o// //de dag bstan pa'i dgos pa ni lha'i dmigs pa med par 'grub par mi 'gyur bas
<p>122b.6</p>lha'i dmigs pa'i don du de nas zhes bya ba la sogs pa sgrub thabs kyi rtog pa gsungs pa/ de nas zhes bya ba ni sngas btu ba'i de ma thag tu'o/ /rdo rje 'jigs byed sgrub pa'i thabs zhes bya ba ni rdo rje 'jigs byed du thabs gang gis sgrub par byed/ bdag nyid du 'gyur par byed pa ni de'i sgrub thabs
<p>122b.7</p>so/ /yang dag rab bshad bya zhes bya ba la yang dag pa'i don ni 'dir bla ma'i man ngag gis bshad par bya'o/ /de la man ngag ni 'di yin te/ chos thams cad bdag med pa sngon du song bas lha'i gzugs su byas te zhes bya ba ni phyi nas rtogs par bya'o/ /dang por re zhig ces bya ba ni dang por ro/ / 
<p>123a</p>
<p>123a.1</p>de la dgongs pa 'di yin te dang por re zhig sngags pas skye bo 'ga' zhig la brten nas stan bde ba la 'dug ste/ bdud rtsi lnga la sogs pa'i ri lu khar bcug la rnal 'byor pa gcer bu gtsug phud bshig pa/ kha lhor mngon par phyogs pa ste/ de nas rang gi snying gar nyi ma
<p>123a.2</p>la gnas pa'i sa bon gyi 'od rnams kyis phyogs bcu'i 'jig rten gyi khams mngon par khyab ste/ sangs rgyas dang byang chub sems dpa' dang / khro bo la sogs pa'i lha tshogs spyan drangs te/ mdun gyi nam mkha'i phyogs su bzhugs su gsol la/ de nas snying ga'i sa bon gyi 'od zer las byung ba'i
<p>123a.3</p>rdo rje tsArtsi kA la sogs pa'i lha mo bzhis mchod pa'i yo byad sna tshogs lag pa'i pad+ma lta bu gzung ba rnams kyis legs par mchod do/ /sdig pa bshags pa la sogs pa dang / gshegs su gsol ba byas nas/ de dag thams cad bsgoms la chos thams cad bdag med pa zhes bya ba'i tshig
<p>123a.4</p>gis tshangs pa'i gnas bzhi bsgoms pa mtshon pa'o/ /de la sems can thams cad la bu gcig pa ltar sdug pa'i mtshan nyid ni byams pa'o/ /sdug bsngal dang sdug bsngal gyi rgyu las yang dag par 'don pa'i snying rje dang / bde ba brtan pa nyid kyis dga' ba dang / gzung ba dang 'dzin pa'i rnam par
<p>123a.5</p>rtog pa thams cad la btang snyoms su byed pa'i phyir btang snyoms so/ /de nas thams cad rten cing 'brel bar 'byung ba dang / mu bzhi dang bral bar rnam par bltas la/ oM shU n+ya tA dz+nyA na badzra swa b+hA wa At+ma ko\u0f85haM/ zhes bya ba'i sngags brjod la sngags kyi don mngon du byed cing bdag nyid khams gsum
<p>123a.6</p>la snang ba med par byas nas/ de nas smon lam gyi stobs las bar snang la yi ge aHdmar po las byung ba'i nyi ma'i steng du hUM gi 'od zer lnga 'phro ba can no/ de yongs su gyur pa las sna tshogs rdo rje/ de yongs su gyur pa las rdo rje ra ba dang gur dang / bla re dang / sa gzhi bsgoms par bya'o/ /de
<p>123a.7</p>dag thams cad bsgoms la yang / yi ge yaM las rlung gi dkyil 'khor zhes bya ba ni rjes su nga ro dang bcas pas so/ /d+hIHlas zhes bya ba ni d+hIHser po las so/ /'jam pa'i rdo rje zhes bya ba ni mgon po zhal gcig phyag gnyis pa phyag na ral gri dang glegs bam can/ rdo rje'i skyil mo krung gi
<p>123b</p>
<p>123b.1</p>sbyor bas rgyu'i rdo rje 'dzin pa'i bdag nyid can no/ /rgyud dang rgyud du gsungs pa'i rim pas 'bras bu rdo rje 'chang gi ngo bor bdag nyid dur khrod brgyad kyis brgyan par bskyed la srid pa dang zhi ba gnyis su med pa'i nga rgyal med cing / oM swa b+hA wa shud+d+haHsarba d+harmAHswa b+hA wa shud+d+ho\u0f85haM/ zhes bya ba'i sngags
<p>123b.2</p>brjod par bya'o/ /de nas mig la sogs pa byin gyis brlab par bya'o/ /dbang bskur mi bskyod rgyas gdab pa/ /dbang po rtsa ba'i spyi bor bsgom/ /sgeg pa la sogs ro dang ldan/ /khro bo gzugs ni phyi rol las/ /rang gi snying ga'i sa bon gyi 'od zer las sna tshogs par bzhugs pa'i sangs
<p>123b.3</p>rgyas sras dang bcas pa rnams spyan drangs te mdun du bltas la/ de rnams kyis rnam par 'phros pa'o/ /tsArtsi kA la sogs pa zla ba lta bu'i bum pa bdud rtsi lnga yis yongs su gang ba gzung ba de rnams kyis bkra shis kyi tshigs su bcad pa sngon du song bas bdag nyid la dbang bskur byed par bsams
<p>123b.4</p>nas/ rang gi snying ga'i sa bon gyi 'od zer gyis ye shes sems dpa' spyan drangs la mdun du bzhugs su gsol to/ /mchod yon dang zhabs bsil la sogs pa phul nas/ oM mung+gar dzaHzhes bya ba'i sngags kyis bkug la/ oM daN+Da hUM zhes bya ba 'dis bcug cing / oM pad+ma paM/ zhes bya
<p>123b.5</p>ba 'dis bcing la/ oM khaD+ga ho/ zhes bya ba 'dis dbang du bya ba'o/ /de nas rang gi snying ga'i sa bon las byung ba'i rdo rje tsArtsi kA la sogs pa rnams kyis mchod pa'i yo byad sna tshogs pa dag gis mkhas pas mchod par bya'o/ /de nas 'bar ba la sogs pa'i cho gas bsgrubs pa'i bdud rtsi las
<p>123b.6</p>lce rdo rje'i sbu gus drangs la bza' bar bya'o/ /bdag nyid de'i phyir sbyor ba nyid/ /bden min brdzun pa min pa nyid/ /lha yi rnam pa bsgom par bya/ /de nas rnam dag dran par bya/ /thod pas thod du byas pa zhes ba ni ye shes lnga'i rang bzhin yin pa'i phyir ro/ /'jigs su rung ba chen po zhes bya ba ni bdud
<p>123b.7</p>rnams sdangs par byed pa'i phyir ro/ /thod pa'i rgyan gyis brgyan pa zhes bya ba ni chos kyi dbyings nas bzhengs pa yin pa'i phyir ro/ /zhabs bcu drug ni stong pa nyid bcu drug rnam par dag pas so/ /gcer bu ni chos rnams kyi sgrib pa nyid grol bar byed pa'i phyir ro/ /mtshan ma 'greng ba ni bde ba chen
<p>124a</p>
<p>124a.1</p>por rang bzhin gyis so/ /chos thams cad stong pa nyid so sor bzhag pa'i phyir g.yon brkyang ba'i gom pa'o/ /gtum pa khro ba yin pa'i phyir gsus pa che ba'o/ /skra gyen du brdzes pa ni mya ngan las 'das pa'i go 'phang ston pa'i phyir ro/ /phe ta'i sgra brjod pa ni sdang ba la sogs pa
<p>124a.2</p>rnams skrag par byed pa'i phyir ro/ /phyag sum cu rtsa bzhi ni byang chub kyi phyogs kyi chos sum cu rtsa bzhi rnam par dag pa'o/ /yang dag pa'i rtsol ba dang / yang dag pa'i dran pa dang / yang dag pa'i ting nge 'dzin dang / bcom ldan 'das nyid kyi sku gsung thugs kyi ngo bor bsdus pa'o/ /shin tu
<p>124a.3</p>mnyam par bzhag pas lus dang ngag dang yid ma yengs pas so/ /rtag tu zhes bya ba ni dus gsum du'o/ /de kho na nyid kyi sbyor ba zhes bya ba ni bsgom bya dang sgom pa po dang sgom pa rnams dmigs su med pa'o/ /gri gug ni ma rig pa gcod pa'o/ /b+hin+di pha la ni gzung ba dang 'dzin pa'i rnam par rtog
<p>124a.4</p>pa 'byed pa'o/ /gtun shing ni dran pa nyams pa 'joms pa'o/ /chu gri ni sdig pa gcod pa'o/ /rdo rje rtse gcig pa ni lus ngag gi nyes pa 'joms pa'o/ /sta re ni sems kyi mkhregs pa gcod pa'o/ /mdung ni lta ba ngan pa 'bigs pa'o/ /mda' ni kun du rtog pa'i zug rngu 'bigs par
<p>124a.5</p>byed pa'o/ /lcags kyu ni 'gugs par byed pa'i phyir ro/ /mtshon ka ta ni las kyi sgrib pa 'joms par byed pa'o/ /kha T+wAM ga ni byang chub sems kyi ngo bo'o/ /'khor lo ni chos kyi 'khor lo bskor ba'i phyir ro/ /rdo rje ni ro nyam par 'gyur ba ye shes lnga'i bdag nyid do/ /rdo rje tho ba ni ser
<p>124a.6</p>sna 'byed par byed pa'o/ /ral gri ni ral gri la sogs pa'i dngos grub ster ba'i phyir ro/ /mchog tu dga' bas sangs rgyas thams cad skul bar byed pa ni Da ma ru'o/ /khrag gis bkang ba'i thod pa ni dam tshig skyong bar byed pa'o/ /tshangs pa'i mgo bo ni snying rjes 'gro ba'i don mdzad pa'i
<p>124a.7</p>phyir ro/ /phub ni bdud las rgyal ba'i phyir ro/ /rkang pa ni sgom pa po la sangs rgyas kyi go 'phang ster ba'i phyir ro/ /zhags pa ni yang dag pa'i ye shes bcing bar byed pa'o/ /gzhu ni 'jig rten gsum las rgyal ba'i phyir ro/ /rgyu ma ni stong pa nyid du go bar byed pa'i phyir ro/ /dril bu ni shes
<p>124b</p>
<p>124b.1</p>rab kyi pha rol tu phyin pa'i rang bzhin no/ /lag pa ni las thams cad byed pa'i phyir ro/ /dur khrod kyi ras ni chos thams cad bdag med pa la ma rig pa'i sgrib g.yogs 'joms par byed pa'o/ /gsal shing gis phug pa zhes bya ba ni dngos po thams cad stong pa nyid du phug pa yin no zhes rtogs par bya ba'i
<p>124b.2</p>phyir ro/ /me thab ces bya ba ni chos thams cad 'od gsal ba nyid mtshon par byed pa'o/ /tsa sha ka ni snying rje bdud rtsis bkang ba'o/ /sdigs mdzub ni bdud rnams la tho 'tsham par byed pa'i phyir ro/ /'phan rtse gsum pa ni lus dang ngag dang yid rnams kyi ngo bo gcig tu rtogs par byed pa'o/ /rlung gi ras ni chos thams
<p>124b.3</p>cad sgyu mar mtshon par byed pa'o/ /glang po che'i pags pa zhes bya ba ni gti mug glang po che'o/ /zhabs g.yas pa rnams su mi la sogs pa brgyad ni dngos grub chen po brgyad rnam par dag pa'o/ /zhabs g.yon pa rnams su bya rgod la sogs pa brgyad ni dbang phyug chen po brgyad rnam par dag pa'o/ /zhal
<p>124b.4</p>dgu ni yan lag dgu'i chos ston pas sems can yongs su smin par byed pas na'o/ /khams gsum pa rnams la bdag nyid yin pa'i phyir ma he'i zhal lo/ /bden pa gnyis rnam par dag pas rwa gnyis so/ /phyag rgya lnga zhes bya ba ni de bzhin gshegs pa'i lnga'i rang bzhin no/ /sangs rgyas kyi chos kyis
<p>124b.5</p>sems can rnams 'tshed par byed pas steng gi zhal dmar po khrag 'dzag pa'o/ /'jam dpal gyi sprul pa mtshon pa'i zhal dgu pa ser po'o/ /gzhon nu'i rgyan gyis brgyan pa ni gzhon nu'i ngo bo'i phyir ro/ /zur phud lnga'i thod can ni rnam pa lnga rnam par dag pas so/ /dus gsum du gzigs par byed pa'i phyir
<p>124b.6</p>spyan gsum mo/ /lha'i rnal 'byor la sogs pas de ltar bdag nyid rnam par bltas la/ ji srid yid ni mi skyo bar/ /de srid rnal 'byor pas sngags bzla/ /sngags kyi yi ge gang dag bzlas pa de dag rang gi snying gar nyi ma'i dkyil 'khor gyi steng du g.yas phyogs su bskor bas zlum po byas pa 'od zer dang bcas pa rnams
<p>124b.7</p>blta zhing / /dbugs byung ba sgo'i bu ga nas byung ba spro ba'i sbyor bas 'gro ba'i don byas nas/ yang bsdus la dbugs rngub pa'i sna'i bug nas bcug la gnas pa'o zhes yang dang yang du ji srid mi skyo ba'i mthar thug par cho ga 'di nyid kyis bzlas par bya'o/ /de nas skyo na cho ga ji lta ba bzhin du gtor ma byin la ye shes
<p>125a</p>
<p>125a.1</p>sems dpa' gshegs su gsol la lha'i rnal 'byor gyis gnas par bya'o/ /'di ni rnal 'byor gyi rgyud las rdo rje 'jigs byed bsgom pa'i rtog pa ste bzhi ba bshad pa'o// //lha'i bsgom pa de nyid gsal por bya ba'i don du de nas zhes bya ba la sogs pa ras ris kyi rtog pa gsungs pa/ de
<p>125a.2</p>nas zhes bya ba la sogs pa ni go sla'o/ /rnam par rtog pa med pa zhes bya ba ni de kho na nyid shes pa'o/ /ri mo mkhan bzang po zhes bya ba ni dam tshig bsten pa'o/ /gsang ba zhes bya ba ni ting nge 'dzin ma 'khrul ba'o/ /byang ba zhes bya ba ni ri mo'i las la'o/ /dpa' bo'i rim pa zhes bya ba ni chang dang sha la nye bar
<p>125a.3</p>rol cing dga' ba'i sems so/ /dung chen po phreng ba zhes bya ba ni dung chen po'i phreng ba ste de rnam par sbyang bar byas nas so/ /de la 'di ni rnam par sbyang ba'i man ngag ste ri lu so sor hUM las dpal rdo rje 'jig byed kyi rnam par bltas nas sam/ yang na khrag 'dzag pa'i mi mgo'i phreng ba'i rang bzhin du rnam par
<p>125a.4</p>bsgom la gsang sngags bzlas par bya'o zhes bya ba dang 'brel to/ /'di ni rdo rje 'jigs byed rnal 'byor gyi rgyud las rtog pa lnga pa'i bshad pa'o// //sbyin sreg la rab chags pa yi/ /sems can rnams la cho ga mdzad/ /las rnams thams cad rab bsgrub par/ /dpal ldan rdo rje sems
<p>125a.5</p>dpas bstan/ /sbyin sreg gi las kyi cho ga zhes bya ba ni go sla'o/ /gang gis bsad par 'dod na zhes bya ba ni gang gi tshe bsad par 'dod par te/ rnal 'byor pas de'i tshe dur khrod du song nas brtan por/ /rdo rje 'jigs byed kyi rnal 'byor gyis/ ro bsregs pa'i me la 'chad par 'gyur ba'i rim pas me
<p>125a.6</p>lha la sogs pa'i zhal du rdzas kyi sbyin sreg bya'o/ /yang na khyim du gnas la dben par byas la bcu bzhi la zur gsum dmar po/ sor nyi shu'i tshad/ sor lnga gnyis brkos la rdo rje'i phreng bas brgyan pa'i me thab dmar po byas nas 'dir dur khrod kyi me'am/ gdol pa'i me'i dbus su paM las
<p>125a.7</p>byung ba'i sna tshogs pad+ma'i dbus su/ me gsum pa'i dbus raM las byung ba'i me lha kha dog dkar po zhal gsum pa phyag drug pa/ phyag g.yas na phreng ba dang / gzhan gyis mi 'jigs pa dang / g.yon pa dbyu gu gsum pa bsnams pa/ gzhan gyis ril ba spyi blugs bsnams pa/ gzhan
<p>125b</p>
<p>125b.1</p>gyis gri gug dang thod pa bsnams pa'o/ /g.yon pa brkyang ba'i gom pas gnas pa/ /khro bo rgyan gyis brgyan pa/ de'i snying gar rang gi sa bon gnas/ de nas ye shes kyi me lha spyan drangs la/ mchod yon dang zhabs bsil la sogs pa phul nas/ dam tshig pa bcug la mchod pa la sogs
<p>125b.2</p>pa byas te/ de'i zhal du yi ge raM bkod la cung zad dbul bar bya ste/ oM ag+na ye swA hA/ zhes bya ba ni sngags 'dis so/ /de'i snying gar rdo rje 'jigs byed bstan pa'i gzugs bstan pa'i rim pa bsams la/ mig la sogs pa byin gyis brlab pa sngon du 'gro bas ye shes sems dpa' spyan
<p>125b.3</p>drangs pa la sogs pa byas nas/ mchod pa la sogs pa byas la de'i zhal du yi ge raM bkod la/ bdag nyid rdo rje 'jigs byed kha dog dang ldan pa'i rnal 'byor dang ldan pas sbyin rdzas sreg nas gsungs pa ltar 'gyur ro/ /bsad dang bskrad pa dang / dbye ba la sogs pa drag shul spyod pa'i las
<p>125b.4</p>rnams ni bcu bzhi la ma rungs pa'i sems kyis zhes bya ba ni khyad par ro/ /bsad pa'i me thab ji lta bar dbye ba'i yang ngo / /de nas bskrad par 'dod na zhes bya ba ni gang gi tshe bskrad par 'dod pa de'i tshe/ khru do'i tshad la khru gang tsam brkos la/ rdo rje'i phreng bas brgyan pa sngon po ste/ der gsungs pa yi
<p>125b.5</p>rim pa yis/ /thams cad las la sbyin sreg bya'o/ /de nas zhi bar 'dod na yang zhes bya ba ni/ yar ngo'i tshes gcig la khru gang ba'i tshad la khru phyed brus pa zlum po dkar po 'khor lo'i phreng bas brgyan pa'i me thab byas nas nad sogs zhi bar bya bar 'dod pas zhes bya ba ni zhi ba dge ba'i sems
<p>125b.6</p>kyis rdo rje 'jigs byed kha dog dkar po'i rnal 'byor gyis sngar bzhin du thams cad me thab byas la/ gsungs pa'i rdzas kyis sbyin sreg byas na zhi bar 'gyur ro/ /de nas rgyas par 'dod na zhes bya ba ni de'i tshe zur bzhi pa'i ser po khru gnyis pa'i tshad la khru gang tsam brus pa rin po che'i phreng
<p>125b.7</p>bas bskor ba'i sbyin sreg gi thab tu sngar bzhin du thams cad byas la rdo rje 'jigs byed ser po'i rnal 'byor gyis kha byang du bltas te rgyas pa'i sems kyis zla ba nya la gsungs pa'i rdzas rnams kyis sbyin sreg byas na rgyas par 'gyur ro/ /yang na 'gugs par 'dod na zhes bya ba ni gang gi tshe
<p>126a</p>
<p>126a.1</p>'gugs par 'dod pa de'i tshe/ brgyad la sngar bzhin du thab khung byas la sngar bzhin du thams cad byas nas der rdo rje 'jigs byed kha dog dmar po'i rnal 'byor gyis chags pa'i sems kyis kha nub tu bltas la gsungs pa'i rdzas rnams kyis sbyin sreg byas na 'gugs par 'gyur ro/ / 
<p>126a.2</p>'gugs pa ji lta ba de bzhin dbang la yang ngo / /'di ni rnal 'byor gyi rgyud rdo rje 'jigs byed las rtog pa drug pa'i bshad pa'o// //rtag tu sngags pas bsam gtan bstan/ /gsang sngags bzlas pas dub gyur pa/ /de la phan phyir kun mkhyen gyis/ /rtog pa bdun pa gsungs pa yin/ /de la
<p>126a.3</p>zhes bya ba la sogs pa go sla'o/ /bye brag ni 'di kho na ste/ gal te sngags pas gsod par byed na/ rang nyid rdo rje 'jigs byed rnal 'byor ba dmigs nas/ rang gi snying gar nyi ma la gnas pa'i sa bon las nges par 'byung ba'i khro bo'i tshogs du mas bskor ba'i sprul pa'i gzugs kyis song nas/ bsgrub bya'i
<p>126a.4</p>snying gar song ste/ bsgrub bya'i snying gar bzhugs nas/ de byin gyis rlob par byed pa'o/ /lha legs par mchod de gsol ba gdab par bya'o/ /'di ni rnam pa 'di lta bu'i las bgyid pa/ des pa kho nar dmyal bar 'chi ba lags kyis/ de bas 'di yongs su bor la khyed cag gshegs shig / 
<p>126a.5</p>des na de dag bsrung ba dang bcas pa rang gi gnas su bkug nas mchod yon la sogs pa phul la/ rang gi zhal gyi lam nas bcug la snying ga'i sa bon gyis sbyar ba dang legs par mnyes par byas la gzhag par bya'o/ /bsrung ba'i lha bzung nas nam mkha' la dong ngo / /de nas bsgrub bya'i lus
<p>126a.6</p>stong par bltas la las de dag bya'o/ /dpag tshad brgyar gnas pa'i skyes bu yang bzung ste zhes pa ni/ na tshod dang mdog dang mtshan ma dang / gzugs dang ming rnams shes par byas la/ bsam gtan brtsam mo zhes bya bar 'brel to/ /lag na lcags kyu dang zhags pa 'dzin pa zhes bya ba ni
<p>126a.7</p>lcags kyu zhags pa 'dzin pa'o/ /gshin rje gzugs can zhes bya ba ni pad+ma gshin rje gshed kyi gzugs zhal gcig pa phyag gnyis pa'o/ /ma he'i gdong gi sbyor ba zhes pa ni ma he'i zhal gyi rnal 'byor dang ldan pas so/ /pad+ma 'dab ma brgyad pa zhes bya ba ni dkar po'o/ /de'i ze 'bru hrIHyi
<p>126b</p>
<p>126b.1</p>sa bon bdud rtsi 'dzag pa'o/ /de'i 'dab ma brgyad la i dkar po brgyad do/ /spyi bor a las bya ba ni yi ge a yongs su gyur ba las zla ba'i dkyil 'khor la gnas pa'i yi ge a las bya bar 'brel to/ /'di ni rnal 'byor gyi rgyud las dpal rdo rje 'jigs byed las rtog pa bdun pa'i bshad
<p>126b.2</p>pa'o// //rdo rje 'jigs byed rgyud la ni/ /mdor bshad gsal po byas pa las/ /bsod nams thob pa gang yin pas/ /de yis 'gro ba rgyal bar shog /dpal rdo rje 'jigs byed kyi rgyud kyi mdor bshad pa/ slob dpon so na shrIs mdzad pa rdzogs so// //mkhas pa chen po ta thA ga
<p>126b.3</p>ta'i zhal nas brgyud pa'o/ /[ ]@##/ /rgya gar skad du/ shrI badzra b+hai ra ba tan+t+ra sU tra bi nA ma/ bod skad du/ dpal rdo rje 'jigs byed rgyud kyi mdo mdor bshad pa zhes bya ba/ dpal rdo rje sems dpa' la phyag 'tshal lo/ mgon po 'jigs byed dpal ldan bla ma yi/ /zhabs kyi pad+ma la
<p>126b.4</p>yang phyag 'tshal lo/ /de yi rgyud kyi bshad pa ni/ /de yi bka' drin gyis ni bri bar bya/ /de nas zhes bya ba la sogs pa la/ /de nas kyi sgra ni 'dir de ma thag par rtogs par bya'o/ /'o na gal te de lta bu yang ji ltar rgyud kyi dang por bstan zhe na/ 'di skad bdag gis zhes bya ba la sogs pa
<p>126b.5</p>dang po'i tshig bor te/ de nas zhes bya ba'i sgra bstan pa ni/ 'jam dpal gyi rgyud grangs stong phrag bco brgyad pa las/ 'jigs byed chen po sgrub pa'i thabs kyi rjes las rgyud 'di phyung ba ste/ de ltar rtogs par byas la/ rgyud kyi dang por sbyar bar bya'o/ /yang de nas kyi sgra ni rtog pa bdun pa ma lus
<p>126b.6</p>pa'i skabs su bab pa'i don te/ /yang dag bshad ces bya ba ni yang dag pa'i don te 'dir bzlas pa dang / 'khrul 'khor dang sbyin sreg dang / bsam gtan dang / phrin las dang / rdo rje 'jigs byed kyi sgrub thabs zhes bya ba ni/ rdo rje stong pa nyid du brjod/ /'jigs byed snying rjer 'dod pa ste/ /rdo rje
<p>126b.7</p>'jigs byed sbyor ba las/ /gnyi ga de yi bdag nyid 'grub/ /de ltar na stong pa dang snying rje dbyer mi phyed pa'o/ /rdo rje sems dpa' ni rdo rje 'jigs byed do/ /'di'i sgrub thabs ni sgrub par byed pa ste/ gzhung gi tshogs 'di yis rdo rje 'jigs byed kyi lha'i gzugs 'di lta bur byed pa'o/ /rgyud
<p>127a</p>
<p>127a.1</p>kyang 'di yin te rnam par bkod pa las byung bas na de nyid rgyud do/ /drag shul zhes bya ba ni khro bo'i thugs nyid las so/ /'jigs byed ces pa ni rnam par 'gyur ba'i gzugs las so/ /shing gcig ces bya ba ni shing gang la shing gzhan gyi grib mas ma phog pa'o/ /dbang dang dgug
<p>127a.2</p>pa dang / bsad pa la sogs pa ni bstan pa'o/ /nye bar bshad pa ni dngos grub sna tshogs sgrub pa'i rtog pa las bstan to/ /ro bsregs thal bas zhes pa ni rdul tshon dkar po'o/ /dur khrod kyi sol bas ni rdul tshon nag po'o/ /ldong ros kyis ni ser po'o/ /dur khrod kyi so phag gis ni dmar po'o/ / 
<p>127a.3</p>nim pa dang / ni sun da ra'i lo ma la sogs pas ni ljang gu'o/ /rdul tshon de rnams kyis dkyil 'khor bri bar bya zhes par 'brel to/ /gru bzhi zhes pa ni mi mnyam pa med pas na'o/ /sgo bzhi zhes pa stong pa nyid dang mtshan ma med pa dang / smon pa med pa dang / mngon par 'dus ma byas pa ste/ 
<p>127a.4</p>rnam par thar pa'i sgo bzhi rnam par dag pa'i sgo rnams so/ /rta babs bzhi yis brgyan zhes pa ni bsam gtan bzhi'i rnam par dag pa'o/ /dril bu'i sgra 'khrol ba ni chos thams cad stong pa nyid du rtogs par byed pa'o/ /ba dan dgu ni gsung rab yan lag dgu'i rnam par dag pa'o/ /de'i me
<p>127a.5</p>tog gi phreng ba dri zhim po ni 'dod pa'i yon tan lnga'i rnam par dag pa'o/ /rdo rje rin chen yang zhes pa ni/ rdo rje stong pa nyid do/ /rin chen zhes pa ni bla na med pa'i dga' ba rgyas pa'i rin po che ste/ snying rje chen po'o/ /de dag ni gnyis su med pa zhes bya bar ston to/ /zla ba phyed pa ni byang chub kyi sems
<p>127a.6</p>'jig pa'i rang bzhin ston pa'o/ /dra ba dang dra ba phyed pa ni thabs dang shes rab rnam par dag pa'o/ /de'i dbus su re'u mig dgu pa bri zhes pa ni go sla'o/ /sgo bzhi rnams su zhes pa ni sgo bzhi po rnams dang nye bar bsdu'o/ /ro langs chen po'o zhes pa ni/ ro langs chen po rnams te/ phyag gnyis
<p>127a.7</p>pa/ zhal gcig pa/ spyan gsum 'bar ba/ skra ser po gyen du brdzes pa/ gcer bu zhal mche ba gtsigs pa/ mdog nag po/ phyag g.yas kyis gri gug gsor bar byed pa/ g.yon gyis khrag gis bkang ba'i thod pa 'dzin pa'o/ /gzhag par bya ba ni bri bar bya'o/ /mar khu chen po
<p>127b</p>
<p>127b.1</p>zhes bya ba la sogs pa ni go sla'o/ /sngon du byas pa zhes pa ni sngon du bsnyen pa byas pa'o/ /ha ha zhes sgrogs byed ces pa gad mo brgyad kyis rnam par byed pa'o/ /shin tu mnyam par gzhag ces pa ni rdo rje 'jigs byed kyi rnal 'byor dang ldan pa'o/ /de'i dbus su bsgrub ces pa ni/ mngon par 'dod pa'i
<p>127b.2</p>dngos grub bo/ /de'i steng du zhes pa ni de mnan pa'o/ /gal te sngags pas ma grub na zhes pa ni/ bcom ldan 'das dgyes te/ phyag rgya chen po ster ba las brgya lam na rnal 'byor pa bsod nams med pa'i dbang gi cha yin pa de'i tshe/ dman pa'i las de yis gdon mi za bar 'grub bo/ /de dag gi
<p>127b.3</p>dad pas bskyed par bya ba'i don to/ /de dag ni zhes pa ni yongs su rdzogs pa'o/ /'jam dpal zhes pa ni 'jam dpal gyi sprul pa'o/ /dkyil 'khor nges par bstan zhes pa ni/ dkyil 'khor rdul tshon gyi dkyil 'khor ro/ /nges par bstan pa ni gang gi tshe brtags po de de bzhin du ston pa'o/ /'o na
<p>127b.4</p>ji ltar rdul tshon gyi dkyil 'khor dang por bstan zhe na/ dbang ma bskur bar rgyud las gsungs pa'i las mi bya zhing / rgyud nyid kyang mthong bar bya ba ma yin pa de ltar rtogs par bya ba'i phyir dang / dang po nyid du rdul tshon gyi dkyil 'khor bstan pa ni rigs pa'o/ /rdzogs so zhes pa ni yang dag par
<p>127b.5</p>thob pa ste/ rab tu thob pa'o/ /de dag ni rdo rje 'jigs byed rnal 'byor gyi rgyud las brtag pa dang po'i bshad pa'o// //dgos pa med par ni su yang 'jug par mi 'gyur ba 'dis na/ /dgos pa bstan pa'i don du/ de nas zhes bya ba la sogs pa'o/ /dngos grub sna tshogs sgrub pa'i rtog
<p>127b.6</p>pa gsungs so/ /sngags pas shin tu khros pas zhes bya ba ni/ bsad pa dang / bskrad pa dang / dbye ba dang / las gsum ste/ khros pa'i sems kyis bya'o zhes pa lhag ma'o/ /me gnyis kyi dbus su zhes pa ni me ni re pha'o/ /gang las shes she na/ me'i sa bon yin pa'i phyir te/ rgyu la 'bras
<p>127b.7</p>bu btags pas de nyid kyis rnyed do/ /hUM brgyad ces bya ba ni phyogs rnams su'o/ /zur rnams su phaT kyi yi ge zhes pa ni/ phyogs bral rnams su phaT kyi yi ge brgyad bri'o zhes 'brel to/ yang na rims kyis zin par 'dod na zhes bya ba ni/ gang gi tshe rnal 'byor pas rims kyis zin par 'dod pa
<p>128a</p>
<p>128a.1</p>de'i tshe cho ga ni 'di yin te/ mtshon gyis phog pa'am sbyangs pa'i mi'i thod pa la rgya skyegs kyi khu ba'am/ rdo rgyus kyis rims mngon par bya'o/ /de la tsha ba'i rims ni dmar po skra gyen du 'bar ba'o/ /grang ba'i rims la yang dkar po gsus pa che ba skra 'phyang zhing du ba zhes pa'o/ /gnyis
<p>128a.2</p>ka yang rkang pa gsum pa lag pa gsum pa zhes pa'o/ /phyi nas ro bsregs pa'i sol ba dang / sa dang thal ba dang bsgrub bya'i rkang pa'i rdul dang lhan cig bsregs pa las byas pa'i bsgrub bya'i gzugs brnyan gyi snying ga ru sngar cho ga nyid kyis bris pa'i 'khrul 'khor 'di gzhug par bya zhing / dug dang
<p>128a.3</p>tsha dang ske tshe la sogs pas kyang byugs la/ pad+ma'i snod gzhan zhig tu gzugs de gzhug par bya'o/ /gnyi ga la yang dgug cing gzhug par byas nas/ bris pa'i thod pa'i steng du kha sbub tu sbyin no/ /de'i rjes la de yis gzung bar bsam zhing / me thab kyi 'og tu bsregs te/ rdo rje 'jigs byed kyi
<p>128a.4</p>rnal 'byor pas/ mtshan thog thag bzlas na nges pa nyid du rims kyis zin par 'gyur bar the tshom med do/ /bya rog gi lhag ma zhes pa ni bya rog gis zos pa'i lhag mas so/ /bsad pa la ni che ge mo mA ra ya zhes pas spel ba'i 'khrul 'khor bri'o/ /bskrad pa la ni che ge mo uts+tsha ta ya zhes so/ / 
<p>128a.5</p>dbye ba la ni che ge mo bi dwe Sha zhes pas so/ /de lta bu la sogs pa las dang rjes su mthun par kun la shes par bya'o/ /bsad pa la ni gshin rje'i lto ba la gnas pa'i me'i dkyil 'khor bri bar bya'o/ /bskrad pa la rnga mo'i rgyab tu gnas pa'i rlung gi dkyil 'khor la'o/ /dran pa zhes bya ba ni ha yig ste/ 
<p>128a.6</p>man ngag las ha yig zla phyed thig le dbyangs drug pas brgyan par bya'o zhes rtogs par bya'o/ /rengs pa la ni ri rab bco brgyad kyis nye bar brgyan pa'i dbus so/ /dbang la ni bud med kyi chos 'byung gi dbus so/ /dgug pa la ni rkang pa brgyad pa seng ge'i rgyab tu'o/ /zhi ba la ni zla ba'o/ /rgyas
<p>128a.7</p>pa ni zla ba ser ba'o/ /dbye ba ni ma he dang stag gnyis kyi snying gar ro/ /de lta bu la sogs pa'i gnas rnams ni las dang rjes su mthun pas bri bar bya'o/ /zhi ba'i 'khor lo bya ba/ ya dang tha ma ya yig ni/ /dbyi bar bya ste ni gnyis kyang / /phyi nas dkyil du ya yig ste/ /yi ge lhag ma ci
<p>128b</p>
<p>128b.1</p>bde ba'o/ /de dag ni rdo rje 'jigs byed kyi rnal 'byor gyi rgyud las rtog pa gnyis pa'i bshad pa'o// //rtog pa las gsungs pa'i dgongs pa de nyid kyang / sngags med na mi 'grub pas/ sngags 'di la the tshom med pa'i don du/ de nas zhes bya ba la sogs pas sngags btu ba'i rtog pa
<p>128b.2</p>gsungs pa'o/ /de nas zhes bya ba ni go sla'o/ /ya yig zhe sdang nyid du 'gyur/ /k+She yi yi ge gti mug brjod/ /ma yig phra ma ru ni gsungs/ /ma ni 'dod chags dgra gsod pa'o/ /da yig phrag dog la yig 'gyur/ yats+tsha tho ba dbyug pa dang / /ni yig phyag na pad+ma'o/ /rA yi
<p>128b.3</p>yi ge ral gri gtso/ /dza yig lha mo tsArtsi kA /phag mo yang ni sa yig ste/ /do la dbyangs can ma ru brjod/ /ru ni gau rA'i rang bzhin can/ /Na yo ni ra'i rang bzhin yang / thod pa gshin rje 'joms pa'o/ /yi ge bcu bdun po de rnams ni/ /lha bcu bdun gyi rang bzhin du bsams par
<p>128b.4</p>byas la/ rang gi snying ga'i sa bon gyi 'od zer gyis gshin rje gshed kyi lha bcu bdun gyi bdag nyid ye shes kyi dkyil 'khor nas spyan drangs te/ /mdun du bzhugs pa la mchod yon la sogs sbyin zhing / sngar bris pa'i 'khrul 'khor la tho ba la sogs pa'i sbyor bas rab tu gzhug par bya'o/ 
<p>128b.5</p>las dang rjes su mthun par gsungs pa'i rim pas bdag nyid bsgom zhing sngags yongs su bzlas pas las rab tu bsgrub par bya'o/ /de dag ni rdo rje 'jigs byed rnal 'byor gyi rgyud las rtog pa gsum pa'i bshad pa'o// //dgongs pa gsungs pa de yang lha la dmigs pa med na mi
<p>128b.6</p>'grub ces pas lha la dmigs pa'i don du/ de nas zhes bya ba la sogs pa sgrub pa'i thabs kyi rtog pa gsungs so/ /de nas zhes pa ni sngags btu ba'i rtog pa'i de ma thag tu'o/ /rdo rje 'jigs byed kyi sgrub thabs zhes pa ni/ bsgrub par bya ba yang bdag nyid bsgrub par bya ba ste/ rdo rje
<p>128b.7</p>'jigs byed nyid kyi thabs des sgrub par byed pa'o/ /yang dag rab bshad ces bya ba ni yang dag pa'i don te/ 'dir bla ma'i man ngag ni bshad pa'o/ /de la man ngag ni 'di yin te/ chos thams cad bdag med pa sngon du song bas lha la dmigs par bya'o zhes pa'i tshig phyi nas rtogs par
<p>129a</p>
<p>129a.1</p>bya'o/ /dang po kho nas zhes pa nyid thog mar ro/ /de la dgongs pa ni 'di yin te/ dang po kho nar sngags pas dben pa'i gnas gang yang rung bar gnas shing stan bde ba la 'dug ste/ bdud rtsi la sogs pa khar bcug la/ gcer bu skra grol ba/ lhor mngon par phyogs
<p>129a.2</p>par gyur pas/ rang gi snying gar nyi ma la gnas pa'i 'od zer gyis phyogs bcu'i 'jig rten du mngon par khyab ste/ /sangs rgyas dang byang chub sems dpa' dang khro bo la sogs pa'i lha'i tshogs bkug nas/ mdun gyi nam mkha'i phyogs su gnas par byas pa dang / rang gi snying ga'i sa bon gyi
<p>129a.3</p>'od zer las byung ba'i rdo rje tsArtsi kA la sogs pa'i lha mo bzhi po sna tshogs pa la sogs pa'i mchod rdzas lag pa dag gis bzung ste/ yang dag par mchod pa dang / bshags pa la sogs pa byas la slar gshegs par bya'o/ /de ltar thams cad rnam bsam pa/ /de'i rjes la chos
<p>129a.4</p>thams cad bdag med pa zhes bya ba'i tshig gis tshangs pa'i gnas bzhi bsgom par ston te/ de la byams pa ni/ sems can thams cad la bu gcig pa ltar brtse ba'i mtshan nyid can no/ /snying rje ni sdug bsngal dang sdug bsngal gyi rgyu las yang dag par sgrol bar 'dod pa'o/ /dga'
<p>129a.5</p>ba ni bde ba de nyid kyis brtan par 'dod pa'o/ /btang snyoms ni gzung ba dang 'dzin pa'i rnam par rtog pa thams cad nye bar btang ba lags so/ /de nas thams cad rten cing 'brel bar 'byung bas mu bzhi dang bral bar rnam par bsam par byas pa/ oM shUn+ya tA dz+nyAn badzra swab+hA wa At+ma ko\u0f85haM/ zhes
<p>129a.6</p>pa'i sngags brjod pas sngags kyi don mngon du byas te/ bdag nyid dang khams gsum po yang snang ba med par bya'o/ /de nas smon lam gyi stobs kyis bar snang la a yig dmar po las skyes pa'i steng du hUM yig las 'od zer lnga spros la/ de yongs su gyur ba'i sna tshogs rdo rje yongs su
<p>129a.7</p>gyur pa las/ rdo rje ra ba dang / gur dang / bla re dang / sa gzhi yang yongs su bsgom par bya'o/ /yang de dag thams cad bsgom par bya ste phyi nas/ yaM las rlung gi dkyil 'khor zhes pa ni thig le dang yang dag par ldan pa'o/ /d+hIHyig ces pa ser po'o/ /'jam dpal zhes bya ba ni/ 
<p>129b</p>
<p>129b.1</p>mgon po zhal gcig phyag gnyis pa/ /ral gri po ti phyag na bsnams/ /rdo rje skyil krung sbyor ba ste/ /rgyu yi rdo rje 'dzin bdag nyid/ /de nas rgyud las gsungs pa'i 'chad par 'gyur ba'i rim pas/ bdag nyid dur khrod brgyad kyis brgyan pa'i/ 'bras bu he ru ka'i gzugs su byas la/ srid
<p>129b.2</p>pa dang zhi ba dbyer med pa'i nga rgyal du byed pa/ /oM swa b+hA wa shud+d+haHswa b+hA d+harmaHswa b+hA wa shud+d+ho\u0f85haM/ zhes pa'i sngags brjod par bya'o/ /de nas mig la sogs pa byin gyis brlab pa dang / /sku la sogs pa yang byin gyis brlabs pa byas la/ rang snying sa bon 'od zer gyis/ /sna tshogs sangs rgyas
<p>129b.3</p>sras bcas bzhugs/ /bkug la mdun du bltas pa dang / de rnams las spros yang na gang / /rdo rje tsArtsi kA la sogs pas bum pa zla ba lta bu bdud rtsi rnam lngas bkang ba bzung ste/ de rnams kyis bdag nyid la bkra shis kyi tshigs su bcad pa dang yang dag par ldan pas dbang bskur bar
<p>129b.4</p>rnam par bsam par bya'o/ /dbang bskur ba'i mthar/ mi bskyod phyag rgya mgon po yi/ /rtsa ba'i dbu la bsgom par bya/ /sgeg pa la sogs ro dang ldan/ /phyi rol du ni khro bo'i gzugs/ /de nas snying ga'i sa bon gyi 'od zer gyis ye shes sems dpa' bkug cing / mdun du bzhag par
<p>129b.5</p>byas la mchod yon dang zhabs bsil la sogs mchod pa dbul lo/ /de nas oM mung+gar dzaHzhes pa'i sngags kyis dgug pa dang / oMdaN+Da hUM zhes pas rab tu gzhug pa dang / oM pad+ma baM zhes pas rab tu bcing ba dang / oM khaD+ga hoHzhes pas dbang du bya ba dang / de nas rang gi snying ga'i sa
<p>129b.6</p>bon las byung ba'i rdo rje tsArtsi kA la sogs pa rnams kyis sna tshogs kyi mchod pa'i rdzas rnams kyis mkhas pas mngon par mchod par bya'o/ /de nas bdud rtsi 'bar ba la sogs pa'i cho gas bsgrubs la rdo rje sbu gus drang zhing longs spyad par bya'o/ /bdag nyid lha'i rnam par bsgoms te/ de
<p>129b.7</p>nyid rnal 'byor ro/ /bden min brdzun pa ma yin nyid/ /de nas rnam dag kyang dran bya/ /thod pas thod byas pa zhes bya ba ni/ ye shes rnam pa lnga'i rang bzhin no/ /'jigs su rung ba'i zhes bya ba ni/ bdud rnams 'jigs par byed pas so/ /thod pa'i rgyan gyis brgyan zhes bya ba ni chos kyi
<p>130a</p>
<p>130a.1</p>dbyings las skyes pa'i phyir ro/ /zhabs bcu drug ces pa ni/ stong pa nyid bcu drug gi rnam par dag pa'o/ /gcer bu ni chos thams cad sgrib pa med par rtogs pa'o/ /mtshan ma gyen du 'greng ba ni/ bde ba chen po'i bdag nyid du gyur pa'i phyir ro/ /zhabs g.yon brkyang ba ni/ 
<p>130a.2</p>chos thams cad stong pa nyid kyis so sor khyab pa'i phyir ro/ /gtum zhing khros pas na gsus pa che ba'o/ /skra gyen du brdzes pa ni mya ngan las 'das pa'i go 'phang ston pa'o/ /phe ta'i sgra sgrogs pa dang ldan pa ni/ ma rungs pa la sogs pa skrag par byed pas na'o/ /phyag sum cu rtsa bzhi ni/ 
<p>130a.3</p>byang chub kyi phyogs sum cu rtsa bzhi'i rnam par dag pa'o/ /yang dag pa'i rtsol ba dang / yang dag pa'i dran pa dang / yang dag pa'i ting nge 'dzin gsum ni/ bcom ldan 'das nyid kyi sku gsung thugs kyi rang bzhin gyis bsdus pa'o/ /legs pa dang mnyam par bzhag ces pa ni/ lus
<p>130a.4</p>ngag yid gsum rnam par g.yeng ba med pa'o/ /rtag tu zhes pa ni dus gsum du'o/ /de kho na nyid kyi sbyor ba zhes pa ni/ bsgom bya dang / bsgom pa rnams su mi dmigs pas so/ /gri gug ni ma rig pa gcod pa'o/ /b+hin+da pha la ni gzung ba dang 'dzin pa'i rnam par
<p>130a.5</p>rtog pa 'bigs pa'o/ /gtun shing ni dran pa nyams pa 'joms pa'o/ /chu gri ni srid pa gcod par byed pa'o/ /rdo rje rtse gcig pa ni lus ngag yid gsum gyi nyes pa 'joms pa'o/ /sta re ni sems kyi sra ba'i bag chags 'joms pa'o/ /mdung ni lta ba ngan pa 'bigs pa'o/ / 
<p>130a.6</p>mda' ni shin tu rmongs pa'i zug rngu 'bigs pa'o/ /lcags kyu ni 'gugs par byed pa'o/ /bai dbyug ni las kyi sgrib pa 'joms pa'o/ /kha T+wAM ga ni byang chub sems kyi rang bzhin no/ /'khor lo ni chos kyi 'khor lo bskor ba lags so/ /rdo rje ni ro gcig tu gyur pa'i ye shes
<p>130a.7</p>lnga'i bdag nyid do/ /tho ba ni ser sna 'joms pa'o/ /ral gri ni ral gri la sogs pa'i dngos grub ster ba'o/ /cang te'u ni mchog tu dga' ba'i sgras sangs rgyas thams cad skul bar byed pa'o/ /thod pa khrag gis gang ba ni/ dam tshig skyong bas na'o/ /bram ze'i mgo bo ni thugs rje
<p>130b</p>
<p>130b.1</p>chen pos 'gro ba'i don mdzad pas na'o/ /phub ni bdud las rnam par rgyal bas na'o/ /rkang pa ni sangs rgyas kyi sku'i go 'phang ster bas na'o/ /zhags pa ni yang dag pa'i ye shes su 'ching ba'o/ /gzhu ni 'jig rten gsum las rgyal ba'o/ /rgyu mas ni stong pa nyid kyi snying po so sor rtogs pa'o/ / 
<p>130b.2</p>dril bu ni shes rab kyi pha rol tu phyin pa'i ngo bo'o/ /lag pa ni phrin las thams cad mdzad pas na'o/ /dur khrod kyi ras ni chos thams cad bdag med pa la ma rig pa'i sgrib g.yogs sel ba'o/ /gsal shing la btsugs zhes pa ni/ dngos po thams cad stong pa nyid la btsugs pa
<p>130b.3</p>zhes so sor rtogs pa'i phyir ro/ /me thab ces pa ni chos thams cad 'od gsal bar ston pas na'o/ /thod tshal ni snying rje'i bdud rtsis gang ba'o/ /sdigs mdzub ni bdud rnams bsdigs par mdzad pa'o/ /'phan rtse gsum ni lus ngag yid gsum rang bzhin gcig tu rtog pa'o/ /rlung
<p>130b.4</p>gi ras ni chos thams cad sgyu mar ston pa'o/ /glang po'i pags pa zhes pa ni gti mug glang po'i'o/ /g.yas pa'i zhabs kyis/ mi la sogs pa brgyad po ni dngos grub chen po brgyad po'i dag pas so/ /g.yon pa'i zhabs brgyad kyis/ bya rgod la sogs pa brgyad ni/ dbang phyug
<p>130b.5</p>brgyad kyi dag pas so/ /zhal dgu po 'di lta bus ni/ yan lag dgu'i chos ston pas sems can yongs su smin pas na'o/ /ma he'i gdong ni khams gsum gyi bdag pos na'o/ rwa gnyis ni bden pa gnyis na'o/ phyag rgya lnga rnams ni de bzhin gshegs pa lnga'i rang bzhin no/ /sangs
<p>130b.6</p>rgyas kyis sems can rnams mchod par byed pas na/ steng gi zhal dmar po 'di lta bu khrag 'dzag pa'o/ /zhal dgu pa sar ba ni 'jam dpal gyi sprul pa ston pas na'o/ /byis pa'i rgyan gyi brgyan pa ni/ gzhon nu'i gzugs kyi phyir na'o/ /spyi bor ral pa lnga dang ldan pa ni/ mngon
<p>130b.7</p>par byang chub pa lnga'i dag pa'o/ /spyan gsum ni dus gsum ston pa'o/ /de ltar bltas te bdag nyid ni/ /lha yi bdag nyid der gtad nas/ /sngags bzlas de tshe rnal 'byor ba/ /yid ni ji ltar mi skyo bar ro/ /gang yang rung ba'i sngags kyi yi ge nyid brjod pa ste/ de yang rang gi
<p>131a</p>
<p>131a.1</p>snying gar nyi ma'i dkyil 'khor gyi steng du g.yas skor du maN+Dal gyi rnam par bltas la/ sna bug nas 'byung ba'i rlung spros pa'i gzugs kyis 'gro ba'i don byas nas/ yang bsdus te sna bug nas 'jug pa'i rlung gis rab tu zhugs te de nyid du gnas par ro/ /de ltar yang
<p>131a.2</p>dang yang mi skyo'i bar du cho ga nyid kyis bzlas pa ste/ de dag ni bzlas pa'o/ /de skyo bar gyur na/ cho ga ji lta bar gtor ma byin la/ ye shes sems dpa' gshegs su gsol te/ lha'i rnal 'byor du gnas par bya'o/ /de dag ni rdo rje 'jigs byed rnal 'byor gyi rgyud las bsgrub pa'i
<p>131a.3</p>rtog pa ste bzhi pa'i bshad pa'o// //da ltar bsgom pa gsal ba'i don du/ de nas zhes pa bris sku'i cho ga'i rtog pa gsungs pa/ de nas zhes bya ba la sogs pa go sla'o/ /rnam par rtog pa med pa can zhes pa ni/ de kho na nyid shes pa'o/ /ri mo mkhan bzang po zhes pa ni/ dam
<p>131a.4</p>tshig bsnyen pa'o/ /rtsa ba zhes pa ni ting nge 'dzin gyis bsgrub pa'i sems so/ /bsgrub pas zhes pa ni ri mo'i las kyis so/ /dpa' bo'i rim pa zhes pa ni/ chang dang sha la nye bar longs spyod pas/ dga' ba'i sems kyis so/ /glegs bam la lar ni/ dpa' bo'i chong zhes
<p>131a.5</p>pa'i tshig /de la ri mo mkhan 'dod pa de byin la/ bri bar bya zhes 'brel to/ /lhag ma ni go sla'o/ /dung chen gyi phreng ba de rnams dag par bya ste/ de la rnam par dag pa'i man ngag ni 'di yin te/ rdog ma re re la hUM yig yongs su gyur pa las/ dpal rdo rje 'jigs byed chen po'i ngo
<p>131a.6</p>bor blta'o/ /yang na mi'i mgo'i khrag 'dzags pa'i ngo bor bsam te/ sngags bzlas zhes pa 'brel to/ /de dag rdo rje 'jigs byed rnal 'byor gyi rgyud las rtog pa lnga pa'i bshad pa'o// //sbyin sreg las ni 'dod rnams kyis/ /sems can rnams la cho ga mchog / 
<p>131a.7</p>rdo rje sems dpa' bstan pa ste/ /las rnams thams cad rab 'grub pa'o/ /sbyin sreg las kyi cho ga zhes pa ni go sla'o/ /gang gis gsad par 'dod na zhes pa ni/ gang tshe rnal 'byor pas gsad par 'dod pa de'i tshe dur khrod du song la/ gsungs pa'i rdo rje 'jigs byed kyi rnal
<p>131b</p>
<p>131b.1</p>'byor gyis/ dur khrod kyi me la 'bad par 'gyur ba'i rim pas/ me la sogs pa'i zhal du gsungs pa'i rdzas kyi sbyin sreg bya'o/ /yang na bcu bzhi la khyim du gnas pa dang / dben pa byas la/ thab khung gru gsum dmar po/ sor nyi shu'i tshad la zabs sor lnga gnyis pa rdo rje
<p>131b.2</p>phreng bas brgyan par bya'o/ /der dur khrod kyi me'am gtum po'i me'i dbus su paM yig las skyes pa sna tshogs pad+ma'i steng du/ me nyid gru gsum gyi dbus su raM las skyes pa'i me lha mdog nag po zhal gsum phyag drug pa'o/ /g.yas pa'i phyag na bgrang phreng dang gzhan mi 'jigs
<p>131b.3</p>pa'o/ /g.yon pa ni dbyu gu gsum pa 'dzin pa dang / lhag ma gnyis gri gug 'dzin pa'o/ /zhabs g.yon brkyang bar gnas pa'i khro bo'i rgyan gyis rnam par brgyan pa'o/ /de'i snying gar raM gyi sa bon gnas pa/ de nas ye shes kyi me lha dgug la mchod yon dang zhabs bsil la
<p>131b.4</p>sogs pa phul nas/ dam tshig la rab tu bcug ste/ mchod pa la sogs pa bya'o/ /de'i kha ru raM bkod la ha oM ag+na ye swahA/ zhes bya ba'i sngags 'dis cung zad bsreg par bya'o/ /phyi nas de'i snying gar gsungs pa'i tshul gyis rdo rje 'jigs byed gsungs pa'i rim pas
<p>131b.5</p>bsams te/ mig la sogs pa byin gyis rlob pa sngon du 'gro ba can ye shes sems dpa' dgug pa la sogs pa bya zhing / mched pa la sogs pa bya'o/ /de'i khar yang re pha bsams la rang yang rdo rje 'jigs byed nag po'i rnal 'byor gyi bdag nyid rdzas de dag gis sbyin sreg bya ba
<p>131b.6</p>ste/ gsungs par 'gyur bas so/ /bsad pa dang / bskrad pa dang / dbye ba la sogs pa mngon spyod kyi las la ni khyad par 'di yin te/ bcu bzhi dang khros pa'i sems so/ /ji ltar bsad pa'i thabs su de bzhin du dbye ba la yang ngo / /de nas bskrad par 'dod pa zhes pa ni/ gang
<p>131b.7</p>gi tshe bskrad par 'dod pa de'i tshe/ thab khung sngon po khru do'i tshad las zabs su khru gang tsam gzhu'i rnam pa rdo rje'i phreng bas brgyan pa'o/ /der gsungs pa'i rim pas thams cad byas te bsreg par bya/ /zhes bya'o/ /yang na zhi bar byed par 'dod na zhes bya ba ni de'i rang bzhin gyi ngo bo
<p>132a</p>
<p>132a.1</p>tshes gcig la thab khung bya ba yang zlum zhing dkar ba khru gang pa'i tshad la zabs su khru phyed pa'o/ /'khor los brgyan pa'o/ /zhi bar 'dod pa zhes pa ni/ zhi ba ste dge ba'i sems kyis so/ /rdo rje 'jigs byed dkar po'i rnal 'byor gyis/ me thab ni sngar bzhin du thams
<p>132a.2</p>cad byas la/ gsungs pa'i sreg rdzas kyis sbyin sreg byas na zhi bar 'gyur ro/ /de'i tshe rgyas pa'i thab khung ni/ gru bzhi ser po khru do'i tshad la zabs su khru gang pa'i rin po che'i phreng bas yongs su brgyan pa'o/ /de sngar bzhin du thams cad byas la rdo rje 'jigs byed ser po'i rnal 'byor
<p>132a.3</p>gyis kha byang du bltas te/ zla ba nya la rgyas pa'i sems kyis sbyin sreg byas na rgyas par 'gyur ro/ /de nas dgug par 'dod na gang gi tshe/ tshes brgyad la thab khung sngar bzhin du rlung gi rnam pa byas te/ thams cad sngar bzhin du byas la/ rdo rje 'jigs byed dmar po'i rnal 'byor gyis/ 
<p>132a.4</p>chags pa'i sems dang ldan pas kha nub tu bltas te/ gsungs pa'i sreg rdzas kyis sbyin sreg byas na the tshom med par 'gugs par byed do/ /ji ltar 'gugs par byed pa de bzhin du dbang la yang ngo / /de dag ni rdo rje 'jigs byed rnal 'byor gyi rgyud las rtog pa drug pa'i bshad pa'o// // 
<p>132a.5</p>gang gi tshe sngags pas bsam gtan sngags bzlas byas pas dub pa na/ de la phan phyir kun mkhyen gyis/ /rtog pa bdun pa bstan pa'o/ /de nas zhes bya ba ni go sla'o/ /gal te sngags pas gsod par 'dod pa de'i tshe/ bdag nyid rdo rje 'jigs byed kyi rnal 'byor du dmigs la/ rang
<p>132a.6</p>gi snying ga'i nyi ma'i sa bon las byung ba'i khro bo du ma'i tshogs kyis bskor ba'i sprul pa'i gzugs kyis song ste/ bsgrub bya'i snying la rab tu zhugs nas de dag byin gyi rlob pa'i lha rnams yang dag par mchod nas gsol ba gdab ste/ 'di ni 'di lta bu'i las byed pas na/ gdon mi
<p>132a.7</p>za ba nyid du dmyal bar 'gro'o/ /de'i phyir 'di ni khyed rnams kyis/ /yongs su btang la byon 'tshal lo/ /de nas de dag dang bcas pa'i bsrung ba khyer nas rang gi gnas su 'ongs te/ mchod yon la sogs pa byin la/ rang gi kha'i lam du zhugs nas/ rang gi snying gar bkod pas
<p>132b</p>
<p>132b.1</p>mnyes te gnas par bya'o/ /bsrung ba'i lha rnams ni khro bo rnams kyis khyer te nam mkha' la gshegs so/ /de nas stong pa'i lus su mthong ba'i bsgrub bya de la las bya'o/ /dpag tshad brgyar gnas pa'i skye bo'i gzugs can bzung ste zhes bya ba ni/ lo dang / mdog dang / mtshan ma dang / 
<p>132b.2</p>gzugs rnams shes par byas la/ bsam gtan brtsam par bya'o zhes par 'brel to/ /lag na lcags kyu zhags pa zhes bya ba ni/ lcags kyu dang zhags pa 'dzin pa'o/ /gshin rje gshed kyi gzugs zhes pa ni/ phyag gnyis pa/ zhal gcig pa ste/ pad+me gshin rje gshed kyi
<p>132b.3</p>gzugs so/ /ma he'i gdong gi rnal 'byor dang ldan pas so/ /pad+ma 'dab ma brgyad pa zhes pa ni/ pad+ma 'dab ma brgyad pa dkar po ste/ de'i ze 'bru la hrIHyig dkar po bdud rtsi 'dzag pa'o/ /de'i 'dab ma brgyad pa rnams la ni a yig dkar po brgyad rnams so/ /mgo la a
<p>132b.4</p>dang a yig rnams zhes pa ni/ a yig yongs su gyur pa'i zla ba'i dkyil 'khor la/ a yig gnas zhes bya bar 'brel to/ /de dag ni dpal rdo rje 'jigs byed rnal 'byor gyi rgyud las rtog pa bdun pa'i bshad pa'o// //rdo rje 'jigs byed rgyud las ni/ /mdo mdor
<p>132b.5</p>bshad pa gsal bar byas pa yis/ /bdag gis bsod nams gang thob pa/ /de yis 'gro rnams rgyal bar shog /dpal rdo rje 'jigs byed rnal 'byor gyi skabs mdo mdor bshad pa rdzogs so// //slob dpon dpal 'dzin gyi rjes su 'brangs pa'i slob dpon dpal chen po
<p>132b.6</p>rdo rje grub pas mdzad pa rdzogs so/[ ]@##// //rgya gar skad du/ badzra b+hai ra ba tan+t+ra pany+tsi kA/ bod skad du/ rdo rje 'jigs byed kyi rgyud kyi dka' 'grel/ dpal rdo rje 'jigs byed la phyag 'tshal lo/ /dpa' bo rdo rje 'jigs byed dpal btud nas/ dpal ldan rdo rje
<p>132b.7</p>'jigs byed kyi/ /rgyud kyi dka' 'grel cung zad ni/ /gzhon nu zla ba yis ni byas/ /de nas zhes bya ba la sogs pa nas zhes pa ni 'jam dpal gyi rgyud chen po thams cad dang rdo rje 'jigs byed kyi sgrub thabs las so/ /de nas ni rjes thogs dang bkra shis te bstan bcos kyi dang
<p>133a</p>
<p>133a.1</p>bstan pa'o/ /sgrub pa'i thabs zhes pa 'di yang khyad par du byed/ yang dag par zhes pa ni yang dag par phye nas so/ /rab ces pa ni rab tu bsams nas so/ /bshad ces pa ni/ yongs brjod yang dag rab bshad bya/ /zhes bya'o/ /rdo rje shes rab nyid kyi phyir
<p>133a.2</p>dang / thabs nyid kyi phyir na 'jigs byed do/ /de yang shin tu drag po'i lha thams cad 'jigs pa nyid kyi phyir ro/ /de yang snying rje 'bras bu nyid de/ gang du gdug pa'i sems can rnams la snying rjes 'dul ma yin/ /gang phyir zhi ba'i yon tan gyis ni 'dul ba ma yin te/ de'i phyir rdo rje can de
<p>133a.3</p>'jigs byed yang dag gyur/ /thod pa'i phreng bas rgyan byas thod pa bsnams pa'o/ /nyi 'od khros pa'i rdzing bu che/ /mtshungs pa'i sku ni rdo rje khro/ /gangs kyi kha ba bzhin du bsil/ /phyi rol drag pos 'gro ba skyongs/ /zhes rdo rje can gyis gsungs so/ /rdo rje 'jigs byed ces pa ni
<p>133a.4</p>stong pa nyid dang snying rje dbyer med pa'i don dam pa byang chub kyi sems te bcom ldan 'das dpal rdo rje 'chang ngo / /de'i grub pa ni sgrub thabs te 'bras bu'o/ /'dis sgrub par byed pas na lam yang ngo / /rang dga' 'jigs byed la sogs pa thams cad kun na ni gzhan rtog la
<p>133a.5</p>sogs pa la rol pas na lha yin no/ /de kun kyang shin tu drag po ste thams cad zil gyis gnon pa'o/ /de nas 'jigs par byed pas na 'jigs byed do/ /des ni 'di ltar ston te 'jigs byed ces bya'o/ /yang dag pa'i gsung rab ni rjod byed do/ /de gnyis brjod bya rjod byed kyi
<p>133a.6</p>ngo bo ni 'brel ba'o/ /dngos grub ni dgos pa'o/ /de'i sgrub thabs dang lam ni thabs so/ /dgos pa'i dgos pa ni shin tu drag po'i lha thams cad 'jigs pa bskyed pa'o/ /rdo rje 'jigs byed kyi sgrub thabs ni sgrub pa ste/ rang gi don phun sum tshogs pa'o/ /de yang gnyis te/ 
<p>133a.7</p>rtog pa phun sum tshogs pa dang / spangs pa phun sun tshogs pa'o/ /dang po ni ji snyed mngon par byang chub par bya ba byang chub pa'o/ /gnyis pa yang nyon mongs pa dang shes bya'i sgrib pa'i bag chags ma lus pa spangs pa'o/ /de'i thabs ni sgrub pa'i thabs kyi lam mo/ /de'i
<p>133b</p>
<p>133b.1</p>yang thabs ni gsung rab bo/ /gzhan gyi don phun sum tshogs pa ni gdug pa can 'jigs par byed pa'o/ /de'i thabs ni sgrub thabs so/ /de'i yang thabs ni gsung rab nyid yin no/ /sdud pa po gang yin pa'i tshig ni 'di nyid du rnam pa mang pos gsungs mod kyi/ 'dir ni gnas skabs
<p>133b.2</p>yin no/ /de la zhes bya ba la sogs pa la de la zhes bya ba ni bcom ldan 'das bsgrub par bya ba'i ched du zhes bya ba'i don to/ /dang por ni dgos pa bsgrub pa la sogs pa'o/ /sngags zhes pa'i sngags kyis bsrung bar byas pa'o/ /gang yang gnas mang po'i ming yod kyang / de lta na
<p>133b.3</p>yang la la gcig tu'o/ /de la yang gang dang gang nga ni ma yin te/ 'di nyid ni 'jam dpal rgyud chen por gsungs pa'o/ /'on kyang yid dang mthun pa'i gnas su'o/ /yang na de la zhes pa ni 'og nas bshad pa'i gnas mang po de rnams kyi nang nas kha cig go /yid dang mthun pa'i gnas
<p>133b.4</p>zhes pas go bar bya'o/ /'og nas 'khyud pa'i dbang du bya ba la sogs pa thams cad ni dgos pa'i las so/ /de la zhes pa ni dgos pa'o/ /de'i ni ched du'o/ /shing gcig ni shing gzhan gyi grib mas ma reg pa'o/ /ma mo'i tshangs pa mo dang / khyab 'jug mo dang / drag mo la sogs
<p>133b.5</p>pa'o/ /'thab mo yis ni g.yul ngo gang du dmag mi mang po shi ba'o/ /'byung po ni phyogs skyong rnam par rgyal ba la sogs pa'o/ /ro langs ni gang gis ro byin gyis brlabs nas 'grub par byed pa'o/ /sha za ni skyugs pa zas su za ba la sogs pa'o/ /gnod sbyin ni rnam thos sras
<p>133b.6</p>la sogs pa'o/ /spras pa ni brgyan pa'o/ /de la zhes pa ni dkyil 'khor gru bzhi pa de'i dbus kyi snying po ste/ re'u mig brgyad du byas pas de yang re'u mig dgu ru 'gyur ro/ /ri mo zlum po gcig byas te/ de'i dbus su thad kar ri mo gnyis phreng du ri mo gnyis bya'o/ /gal te
<p>133b.7</p>slob dpon gcig yin na de'i tshe sgo gcig dbye ba dang / grol ba dang / rab tu dbye ba dang / phye bar 'gyur ro/ /shar dang / dbang ldan dang / lho dang me'o/ /ro'i snod ni btung ba'i snod do/ /bzhi pa ni zla ba'i rnam pa'o/ /snying po 'phar ma ni re'u mig dgu pa'o/ /de nas zhes
<p>134a</p>
<p>134a.1</p>bya ba la sogs pa la 'khor lo'i phyi rol gyi 'phar ma'i phyag rgya dang rtags ni gri gug la sogs pa'i mtshan ma ni dbang ldan gyi mtshams nas bzung ste/ g.yon skor du mtshams de nyid du thug par bri bar bya'o/ /mtshon rtse gcig pa ni lcags dbyug gi rnam pa rtse mo rma bya'i
<p>134a.2</p>sgro'i chun po dang ldan pa'o/ /rdo rje rtse gcig pa ni phyed mdung ngo / /dbyug to ni dbyug pa'o/ /ro langs ni ro'o/ /bri bar bya ba ni gzhag par bya ba'o/ /sngags chen pa ni khyim bya'o/ /sngon du bya ba byas pa ni/ sngon du bsnyen pa byas pa'o/ /de'i mdun ni dkyil 'khor gyi mdun no/ /yi ge
<p>134a.3</p>bcu pa ni/ oM hrIHSh+T+r-iHwi kri tA na na hUM phaT/ ces pas so/ /de rnams ni kun no/ /bar chad ni glags tshol ba'o/ /skyes pa ni rnyed pa'o/ /de'i phyir 'jigs pa med pas so/ /rig pa ni sgrub pa'o/ /brjod pa ni mngon par 'dod pa'i dngos grub kyi ched du'o/ /dpal rdo rje 'jigs
<p>134a.4</p>byed ces bya ba'i rgyud las rtog pa dang po'i dka' 'grel lo// //de nas zhes bya ba la sogs pa la nges par mnan pa'i bsad pa'o/ /bcu drug ces bya ba la dbus ni mtshams bzhi dor te brtsis pas re'u mig bzhi zung ngo / /de la phyi rol gyi bcu gnyis pa la/ /ya ma rA dza
<p>134a.5</p>zhes bya ba la sogs pa dgod do/ /'di ru mtshams bzhi la dgod pa dang spel bar bya'o/ /me gnyis ni gru gsum nyis brtsegs so/ /bzhag pa ni gnas par bya ba nas so/ /nya phyis ni thod pa'o/ /ya gnyis gcig tu byas nas brtsis pas yi ge sum cu rtsa gcig gi sngags dang
<p>134a.6</p>ldan pa zhes gsungs so/ /gzhan yang zhes bya ba la sogs pa la/ o ya ma rA dza sa do me ya/ ya me do ru Na yo da ya/ ya da yo ni ra yak+She ya/ yak+She yats+tsha ni rA ma ya phaT phaT/ ces bya bas gshin rje gshed po'i sngags gsungs pa'o/ /dur khrod la sogs pa nas rgyal po'i sgo'i
<p>134a.7</p>bar gyi sa blang bar bya'o/ /rgya mtshor 'gro ba'i chu bo'i pha rol tshu rol gnyi ga'i chu ngogs kyi sa'o/ /gnas lnga ni spyi bo dang / dpral ba dang / mgrin pa dang snying ga dang gsang ba'i gnas su mi'i rus pa'i phur bus gdab par bya ste/ gong du gsungs pa de nyid kyis so/ /grog mkhar
<p>134b</p>
<p>134b.1</p>gyi sa bdun zhes pa ni grog mkhar gyi sa bdun gyi sa'i rdzas ni dur khrod la sogs pa nas rgyal po'i sgo yan chad kyis so/ /gzhan yang zhes bya ba la sogs pa la gang du bsgrub bya'i rkang pa la gos par gyur pa'i rdul ni rdul zhib tshod ltar gcig dang / de'i zhes bya ba ni pags pa'o/ /rdul
<p>134b.2</p>dang chu ngan dang sa rnams kyis dgang bar bya'o/ /de sgra nyid ni bsgrub bya'i sgras so/ /de nas zhes bya ba la sogs pa 'khri ba ni byed pa'o/ /tsaN+Da lI ni g.yung mo'o/ /dur ni dur khrod do/ /ming ni che ge mo'o/ /dran pa ni dgos pa'o/ /sbal pa ni sbal pa'o/ /smyon pa ni gnod pa byas pa'o/ / 
<p>134b.3</p>rtog pa gnyis pa'i dka' 'grel lo// //de nas zhes bya ba la sogs pa la drug pa'i dang po ni ya'o/ /lnga pa'i lnga pa ni ma'o/ /kha cig las dang po zhes bya ba'i gzhung yang yod do/ /de la go rims bzlog nas bgrangs pa'i ni ma'o/ /drug pa'i gnyis pa ni ma'o/ /dbyangs
<p>134b.4</p>kyi gnyis pa ni a'o/ /gnyis pa'i gsum pa ni dza'o/ /dbyangs kyi gnyis pa ni A'o/ /bdun pa'i gsum pa ni sa'o/ /gnyis pa zhes bya ba'i gzhung ni rim pa bzlog pa'i swa'o/ /bzhi pa'i gsum pa ni da'o/ /dbyangs yig bcu gsum pa ni o'o/ /lnga pa'i lnga pa ni ma'o/ /dbyangs
<p>134b.5</p>yig bcu gcig pa e'o/ /drug pa'i dang po ni ya'o/ /nyis 'gyur ni ya'o/ /lnga pa'i lnga pa ni ma'o/ /dbyangs yig bcu gcig pa ni e'o/ /bzhi pa'i gsum pa ni da'o/ /dbyangs yig bcu gsum pa ni o'o/ /drug pa'i gnyis pa ni ra'o/ /dbyangs yig lnga pa ni u'o/ /gsum
<p>134b.6</p>pa'i lnga pa Na'o/ /rlung gi sa bon ni ya'o/ /dbyangs yig bcu gsum pa o'o/ /bzhi pa'i gsum pa da'o/ /rlung gi sa bon ni ya'o/ /drug pa'i dang po ni ya'o/ /bzhi pa'i gsum pa ni da'o/ /rlung gi sa bon ni ya'o/ /dbyangs yig bcu gsum pa ni o'o/ /bzhi pa'i lnga pa ni na'o/ / 
<p>134b.7</p>dbyangs yig gsum pa ni i'o/ /me'i sa bon ni ra'o/ /rlung gi sa bon ni ya'o/ /yi ge'i mtha' ni k+Sha'o/ /dbyangs yig bcu gcig pa ni e'o/ /yi ge'i mtha' ni k+She de nyid do/ /de nyid kyi rlung gi sa bon ni ya'o/ /drug pa'i dang po ni ya'o/ /yi ge'i mthar gnas pa ni k+Sha'o/ 
<p>135a</p>
<p>135a.1</p>dbyangs yig bcu gcig pa ni e'o/ /rlung gi sa bon ni ya'o/ /gnyis pa'i dang po ni tsa'o/ /gnyis bgrang ba ni ca'o/ /bzhi pa'i lnga pa ni na'o/ /dbyangs yig gsum pa i'o/ /me'i sa bon ni ra'o/ /dbyangs yig gnyis pa ni A'o/ /lnga ba'i lnga pa ni ma'o/ / 
<p>135a.2</p>rlung gi sa bon ni ya'o/ /dang po rnam par snang mdzad ni o'o/ /dam pa'i dbang phyug ni zla tshes dang thig le gnyis so/ /des ni oM mo/ /lnga pa'i gnyis pa ni pha'o/ /gsum pa'i dang po ni Ta'o/ /lan gnyis ni phaT phaT ces bya'o zhes bya ba ni phreng ba'i sngags btu ba'o/ /bdun pa'i
<p>135a.3</p>bzhi pa ni ha'o/ /dbyangs yig bzhi pa ni I'o/ /me'i sa bon ni ra'o/ /bcu drug mtha' ni thig le gnyis so/ /des ni hrIH'o/ /bdun pa'i gnyis pa ni Sha'o/ /dbyangs yig bzhi pa ni I'o/ /gsum pa'i dang po ni Ta'o/ /me'i sa bon ni ra'o/ /bcu drug gi mtha' ni tsheg drag
<p>135a.4</p>gnyis so/ /des ni Sh+T-iH'o/ /drug pa ya ra la wa zhes bya ba ni sde tshan gyi wa'o/ /dbyangs yig gsum pa ni i'o/ /dang po'i dang po ni ka'o/ /dbyangs yig bdun pa ni r-i'o/ /bzhi pa'i dang po ni ta'o/ /dbyangs yig gnyis pa ni A'o/ /bzhi pa'i lnga pa ni na'o/ /nyis 'gyur
<p>135a.5</p>ni na'o/ /rnam par snang mdzad ni oM mo/ /brgyad pa ni ha'o/ /dbyangs yig drug pa ni U'o/ /lnga pa'i gnyis pa ni pa'o/ /gsum pa'i dang po Ta'o/ /nye ba'i snying po zhes bya ba yi ge bcu pa'i sngags btu ba'o/ /drug pa'i dang po ya'o/ /lnga pa'i lnga pa ma'o/ /dbyangs yig gnyis
<p>135a.6</p>pa a'o/ /bzhi pa'i dang po na'o/ /lnga pa'i tha ma ta'o/ /dang po'i dang po ka'o/ /rnam par snang mdzad oM mo/ /dran pa'i mtha' ni zla tshes so/ /stong pa lha ni thig le'o/ /lnga pa'i gnyis pa pha'o/ /gsum pa'i dang po Ta'o/ /snying po zhes bya ba yi ge drug pa'i sngags btu ba'o/ / 
<p>135a.7</p>rtog pa gsum pa zhes bya ba'i dka' 'grel lo// //de nas zhes bya ba la sogs pa la rnam pa bdun gyis bla na med pa'i mchod pa byas nas/ tshangs pa'i gnas bsgoms te/ rang gi snying gar nyi ma'i dkyil 'khor la gnas pa'i sa bon gyi 'od zer gyis bgegs rnams bskrad
<p>135b</p>
<p>135b.1</p>de/ ji skad gsungs pa bzhin du bya'o/ /rtog pa bzhi pa zhes bya ba'i dka' 'grel lo// //de nas zhes bya ba la sogs pa la/ gang gang nas g.yul ngor dngos su shi ba'o/ /de'i dpa' bo'i gos so/ /me tog ni zla mtshan no/ /des gos pa ni me tog gis gos su brjod do/ /gang
<p>135b.2</p>gis bu btsas pa'i dus su bud med kyis gyon pa'i bu skyes pa'i ras so/ /ri mo mkhan bzang po ni dbang thob pa'o/ /rtog pa zhes bya ba ni bza' bar bya ba dang / bza' bar bya ba ma yin pa'i rnam par rtog pa dang bral ba'o/ /khro ba med pa ni byams pa'i sems dang ldan pa'o/ /cha phra bar bri
<p>135b.3</p>ba ni mdzes shing nyes pa'i skyon med pa'o/ brtson pa ni 'bad pa'o/ /dad pa ni dkon mchog gsum la yid ches pa'o/ /brtse ba ni sgrub pa po sgrub par 'dod pa'o/ /rnyed pa la mi blta ba ni 'dod pa chung ba'o/ /yon byin pa ni ri mo mkhan gyis ji tsam brjod pa'o/ /rtog pa lnga pa zhes
<p>135b.4</p>bya ba'i dka' 'grel lo// //de nas zhes bya ba la sogs pa la/ rlung gi dkyil 'khor ni zla gam gyi rnam pa'o/ /hom khung de'i dbus su sangs rgyas kyang ni tshangs pa yang ngo / /rtog pa drug pa zhes bya ba'i dka' 'grel lo// //de nas zhes bya ba la sogs pa la/ gsang
<p>135b.5</p>ba'i sngags ni gzhan la ni bstan pa'o/ /rtog pa bdun pa zhes bya ba'i dka' 'grel lo// //'bad pas dka' 'grel byas thob pa'i/ /bsod nams gzhon nu zla ba bzhin/ /de yis 'jig rten ma lus pa/ /dpal rdor 'jigs byed thob par shog /slob dpon mkhas pa
<p>135b.6</p>chen po dpal gzhon nu zla bas mdzad pa'i dpal rdo rje 'jigs byed kyi rgyud chen po'i dka' 'grel rdzogs so// //paN+Di ta mkhas pa chen po ta thA ga ta rak+Shi ta dang / lo tsA ba dge slong ba ri rin chen grags pas bsgyur cing zhus te gtan pa phab pa'o// //[ ]@##/ /rgya
<p>135b.7</p>gar skad du/ badzra b+hai ra wa tan+t+ra pany+tsi kA rat+na mA lA nA ma/ bod skad du/ rdo rje 'jigs byed kyi rgyud kyi 'grel pa rin po che'i phreng ba zhes bya ba/ dpal rdo rje 'jigs byed la phyag 'tshal lo/ /stong pa snying rje mi phyed pas/ /'gro ba'i 'jigs pa bsel mdzad pa'i/ /dpal ldan rdo rje
<p>136a</p>
<p>136a.1</p>'jigs byed 'jigs/ /khro rgyal de la gus pas mchod/ /de yi le'u bdun don mchog ni/ /snyigs dus rnal 'byor pa rnams la/ /bde blag 'gro la phan spyod phyir/ /rin chen phreng bas gsal bar phye/ /rgyud thams cad ni phun sum tshogs pa lngas ston te/ 
<p>136a.2</p>zhes the tshom med pa ni 'jam dpal gyi rgyud stong phrag bco brgyad nas byung ba rdo rje mkha' 'gro ma rnams kyis byin pa yin te/ don ni ston pa rdo rje 'chang chen po de gnas rdo rje phag mo chos kyi dbyings b+ha ga la bzhugs nas/ 'khor gshed bzhi la sogs pa la chos gsungs pa phyag na rdo rjes
<p>136a.3</p>bsdus par shes par bya'o/ /'dir de nas kyi sgra ni de ma thag pa ste/ sngon du song ba bshad nas dang / ma rdzogs pa'i chos le'u bdun ston pa ste/ de yang rjes su ston pa dang bkra shis pa ma rdzogs pa bos pa yin par go bar bya'o/ /gzhung mtshams sbyor ba'i skabs le'u dang po
<p>136a.4</p>rgyud kyi don bsgrub par bya ba ston pa'i phyir ro/ /de nas yang dag rab bshad bya/ /zhes pa ni de nas sngon ma'i rjes su yang dag pa bzang ba mchog dang thun mong gi don ma nor ba le'u bdun pa bsnyen sgrub dkyil 'khor dang 'khrul 'khor dang bsam gtan dang bzlas pa dang sbyin sreg la
<p>136a.5</p>sogs pa rnams tshang la ma nor bar sgrub pa po rnams la lam nye bar bde bar rab tu gsal bar phye nas gsungs pas bshad bya zhes zhal gyis bzhes pa'o/ /rdo rje ni chos sku stong pa nyid dang shes rab ston pa yin la/ 'jigs byed gzugs sku thugs rjes thabs rnams grub par
<p>136a.6</p>ston pa'o/ /thabs zhes pa ni 'bras bu ste/ gzhung 'dis rnal 'byor pa la sgrub pa'i thabs su bstan pa'o/ /sgrub pa zhes thabs des bdag gzhan gyi don grub par byed pa'o/ /lha rnams zhes pa rdo rje 'jigs byed kyis lha rnams drag shul dang bcas tshangs pa la sogs pa
<p>136a.7</p>thams cad kyang 'jigs shing drag shul bskyed pa'o/ /de yang stong pa nyid dang snying rjes 'bras bu chos sku dang gzugs sku nyid de gang gdug pa dang ldan pa'i sems can rnams la snying rjes phan par mi 'gyur bas rdo rje 'chang des 'jigs par mdzad pa de/ sku shin tu 'jigs pa dbu
<p>136b</p>
<p>136b.1</p>dang phyag dang mtshan ma dang rgyan dang / na bza' dang gdan dang nyi ma'i 'od zer dus mtha'i me ltar drag po mtshungs pa med pa'i khro bo chen po snying rjes bskul ba'o/ /de yang nang na kha ba lta bur bsil/ /phyi rol drag pos 'gro la skyob/ /ces pas bstan pa'o/ /bcom ldan 'das rdo rje 'chang
<p>136b.2</p>de nyid bsgrub bya 'bras bu'i rgyud 'dis bsgrub par byas pas lam sgrub byed do/ /rnal 'byor pa la dngos grub dgos pas dgos pa'o/ /de yang rang bzhin gyi don phun sum tshogs pa gnyis te spangs pa phun sum tshogs pa nyon mongs pa dang shes bya'i sgrib pa ma lus pa spong ba'o/ /de yang
<p>136b.3</p>thob bya phun sum tshogs pa thob pa las te/ mngon par byang chub pas mngon par byang chub pa'o/ /dgos pa de yang thabs rgyud las byung ba nyid sgrub thabs so/ /dgos pa de'i dgos pa ni gzhan gyi don phun sum tshogs pa ste/ bdud dang mu stegs dang / klu dang / gnod sbyin dang / 
<p>136b.4</p>drag po dang / tsaN+Di dang / 'jigs byed drag po la sogs pa bstan pa la gnod pa dang / sems can dang slob dpon la gnod pa la rgyud 'dis bsgrubs pas phan 'dogs pa'o/ /rnal 'byor pas bsgrubs pas bdag dang gzhan gyi don thob pa dang / brjod par bya ba dang rjod par
<p>136b.5</p>byed pa de phan tshun 'brel bas de dang de las byung ba dang / bdag nyid gcig par 'brel pa bstan pa'o/ /de la zhes bya ba ni brjod bya la sogs pa de 'dod pa la'o/ /dang po zhes pa ni dgos pa de bsgrub pa rtsom pa'i sngon du'o/ /sngags pa zhes pa ni dbang thob cing sngags kyi bsnyen pa
<p>136b.6</p>dang dkyil 'khor la sogs pa shes pa'i rnal 'byor pas brjod pa'o/ /yid du 'ong zhes pa dur khrod la sogs pa yid dang mthun pa spro ba'i gnas gcig tu gnas par bya'o/ /yang grogs dang rdzas dang ldan par byas la sdod par shes par bya'o/ /dgos pa zhes pa bdag dang
<p>136b.7</p>gzhan gyi don/ dbang zhes pa la sogs pa zhi ba dang rgyas pa dang dbang dang drag po rnams/ dkyil 'khor dang 'khrul 'khor dang bsam gtan dang bzlas pa dang sbyin sreg la sogs pa bsgrub pa'o/ /dur khrod ces pa ni bsad pa'i gnas ro skyel sa la bya'o/ /chu'i ngos
<p>137a</p>
<p>137a.1</p>zhes pa ni chu bo'am mtshan gling yin te/ der gnod sbyin pho mo dang klu pho mo bsgrub par bya'o/ /shing gcig ces pa ni shing gzhan gyi grib mas mi sleb mi reg pa'o/ /mtshan ma gcig pa ni dbang phyug chen po'i mtshan ma thang stong la yod pa'o/ /bzhi mdo zhes pa ni lam
<p>137a.2</p>rgya gram ste/ der rengs pa'i gnas bya'o/ /de yang grong dang rdzas dang ldan par byas la sdod par shes par bya'o/ /ri rtse zhes pa ni ri mtho ba'i steng du ste bskrad pa'i gnas so/ /khang stong lha khang stong pa dngos po der bsnyen sgrub dang / ral gri dang / mig sman dang / ri lu dang / gser
<p>137a.3</p>'gyur dang / bcud kyis len dang / gter dang 'byung po dang ro langs bsgrub pa'i gnas so/ /ma mo'i khyim zhes pa ni lha brgyad kyi chung ma gang na yod pa'i brten sa la bya ste/ der dbang dang dgug pa dang bsgrub pa'i gnas so/ /'thab mo'i sa zhes pa ni phan tshun 'thabs pa'i sa ro
<p>137a.4</p>mang du shi ba'i sa ste dbye ba'i gnas so/ /grong ngam nag khrod ces pa ni rang gi khyim dang shing gseb dang sha za dang / dbang du bya ba sgrub pa'i gnas so/ /dpal rdo rje 'jigs byed chen por dbang bskur ba'i rnal 'byor bas zhes pa ni/ ya las bskyed pa'i rdo rje 'jigs byed kyi hrIH 
<p>137a.5</p>Sh+T+r-iHya 'bum/ k+She ma la sogs las bskyed pa/ 'khor bcu gnyis la dzi na dzika sogs khri khri'i bsnyen pa rnal 'byor bzhi dang ldan pas bsnyen pa byas la/ sta gon dang dkyil 'khor bsgrub pa dang dbang bzhi'am ci rigs pa thob pa'o/ /rnal 'byor bzhi la brten nas bsnyen
<p>137a.6</p>pa byas pas dbang la sogs pa bsgrub pa dang las la sbyar ba'o/ /ral gri dang mig sman zhes pa la sogs pa ni lha dang sngags dang rgyud 'dis khyad par du byas pa'i bya ba rdzas thams cad rgyud gzhan las khyad par med de thun mongs du go bar bya'o/ /'byung po zhes pa
<p>137a.7</p>ni a pa ra dzi ta'o/ /ro langs zhes pa ni ro rma med pa'i rigs dang stobs dang gzhon pa la sogs pa bya'o/ /sha za zhes pa ni srin po tsaN+Di ka'o/ /gnod sbyin zhes pa ni dzam+b+ha la ma bu'o/ /mo ni de'i chung ma dang nor rgyun ma'o/ /klu ni klu chen po brgyad dang sog
<p>137b</p>
<p>137b.1</p>ma med la sogs pa'i char 'bebs pa rnams so/ /mo yang klu mo brgyad la sogs pa'o/ /sogs zhes pa ni yul gyi khyad par gyis grogs nus pa rnams so/ /gzhan rnams ni go sla ba nyid do/ /dkyil 'khor bri bar bya zhes pa ni bsgrub pa'i dus te/ dur khrod kyi tshon gyis bri ba ste/ 
<p>137b.2</p>sa'i cho ga dang thig sngon du song bar byas la bri ba ste/ thig skud yang ro'i srad bus bya'o/ /gru bzhi zhes bya ba ni mi mnyam pa med cing mnyam pa nyid do/ /sgo bzhi zhes pa ni stong pa nyid dang mtshan ma med pa dang smon pa med pa dang / mngon par 'dus ma byas pa nyid rnam par dag pa'o/ /rta
<p>137b.3</p>babs bzhi zhes pa ni bsam gtan bzhi'i rang bzhin no/ /dril bu zhes pa ni chos thams cad stong par rtogs pa'o/ /ral gri zhes pa ni rnam par shes pa brgyad dag pa'o/ /ba dan zhes pa ni gsung rab yan lag dgu rnam par dag pa'o/ /me tog phreng ba zhes pa ni 'dod pa'i
<p>137b.4</p>yon tan lnga rnam par dag par ro/ /rdo rje zhes pa ni mi phyed pa'o/ /rin po che zhes pa ni bla na med pa'i dga' ba rgyas pa'i snying rje chen po'o/ /zla ba phyed pa zhes pa ni byang chub kyi sems 'phel ba'o/ /dra ba dra phyed dang zhes pa ni thabs dang shes rab kyi skyob pa rnam par dag pa'o/ /de'i dbus
<p>137b.5</p>zhes pa ni lha'i khang pa'o/ /re'u mig dgu zhes pa ni lha dgu'i gnas te sna tshogs rdo rje dang mtshams bzhir sna tshogs pad+ma bzhi'o/ /lha'i snam bu dang rdo rje ra ba dang sgo rnams kyang bri zhing lha'i mtshan ma dgod pa'o/ /sgo gcig ces pa ni sgrub pa po gcig las med na gzhan bcad
<p>137b.6</p>pa'o/ /drag po dang 'di nyid kyis lho'i sgo gcig kho nas bya'o/ /dbang dang zhi ba'ang lho'i sgo kho na'o/ /yang rdzogs rim gyi sgo rnam par thar pa'i sgo bzhi ste/ sgo ni 'gro dang 'ong bas sgo ste/ stong pa nyid kyi sgor rnal 'byor bzhi dbyibs su 'jug pa mngon par rtogs pa'i dkyil
<p>137b.7</p>'khor gyi sgor 'gro ba'o/ /gzhan du mi 'jug mi 'gro ba'o/ /mtshan ma med pa'i sgor sngags bzhi gzhug cing bzlas thabs bzhi rlung gi sgor dkyil 'khor bzhir 'ong ba'o/ /smon pa med pa'i sgo chos bzhi lte bar yang / rtsa 'dab bcu drug la k+She la sogs dang rlung dang me'i
<p>138a</p>
<p>138a.1</p>sbyor bas 'bar ba'i rnam pa dang snying gar rtsa 'dab brgyad la hi la sogs pa lte bar oM dang hUM la sogs pa 'bar ba'i rnam pa dang / mgrin par rtsa 'dab brgyad la lte bar oM la ya la sogs pa'i snying po rnams 'bab pa'i sgo nas/ spyi bor rtsa 'dab bzhi la oM ya d+hIHhUM
<p>138a.2</p>haM lte bar 'bab pa'i sgor 'jug bde ba chen por 'ong ba'o/ /mngon par 'dus ma byas pa'i sgo de gsum mi phyed par gcig tu dbyibs dang sngags dang chos rnams yod pa ma yin med pa ma yin gnyis ka med pa ma yin par bsgom pa'o/ /de yang rang rang sgor 'gro 'ong la/ gzhan dang
<p>138a.3</p>gzhan du mi 'gro mi 'ong bas bcad pa'o/ /'jug pa'i sgo la gcig la grol ba'i sgo 'ong ba'ang gcig kho nas so/ /dbus su ro langs bri zhes pa ni lha'i gdan mgo bo gcig lag pa gnyis mig dmar ba skra ser ba gyen du brdzes pa gcer bu mdog nag pa/ so dang mche ba gtsigs pa/ 
<p>138a.4</p>g.yas ral gri/ g.yon thod pa thogs pa brgyad dang / dbus ngos su ma hA de ba dang / u ma de ba bri'o/ /grwa bzhir thod pa bdud rtsis gang ba bzhi bum pa'i khar bri'o/ /shar du mgo bo zhes pa ni sgo bzhir ro'i mgo dang lag pa dang rgyu ma dang rkang pa bri'o/ /byang gi grwar thod pa zhes bya
<p>138a.5</p>ba ni byang shar gyi grwa la sogs pa g.yas skor ro/ /de nas dkyil 'khor phyi rol zhes pa ni lha snam de dbang ldan gyi gnas nas dgod pa g.yas skor du dgod pa'o/ /mtshon rtse gcig pa zhes pa ni lcags mdung rma bya'i sgro'i chun po dang ldan pa'o/ /rdo rje rtse gcig pa zhes pa ni phyed mdung
<p>138a.6</p>ngo / /gzhan rnams ni go sla'o/ /mar khu chen po zhes pa ni mi'i tshil bzhu ba'i mar me'o/ /sngags chen po zhes pa ni khyim bya'o/ /shin tu mnyam par gzhag ces pa ni lha dang stong pa nyid du sems bzhag pa rtog pa gzhan spangs pa'o/ /sbyin sreg dang gtor ma la sogs zhes
<p>138a.7</p>pa ni bdag rdo rje 'jigs byed kyi lto bar me 'bar ba la me'i dkyil snying gar me lha rdo rje 'jigs byed bskyed la ye shes pa me lha spyan drangs pa'i bstim la/ me lha'i ljags dang rang gi lce rdo rje'i sbu gur byas la bza' ba kun dbul zhing dang sa mas lha rnams mnyes/ snyigs ma thab
<p>138b</p>
<p>138b.1</p>khung du pho bas thal bar gyur par bsam pa'o/ /sha de rnams gtor ma dang lha la yang dbul ba bdud rtsir byin gyis brlabs pa me rlung gi sbyor ba gzhan ltar ro/ /khrag chen pos gdab ces pa ni gong gi dkyil 'khor bri ba'i tshe'o/ /lha bshos thams cad dbul bar bya/ /zhes pa ni bdag
<p>138b.2</p>gi bza' ba'i dus gsungs pa de 'jigs byed yin pa dang bdun dag pa'i dus dang / ye shes sems dpa' bstim pa'i dus dang / dbang bskur ba dang / las 'chol ba'i dus thams cad la bdag lha'i nga rgyal gyis dpal rdo rje 'jigs byed la dbul ba'o/ /ha ha zhes pa ni ho hi la
<p>138b.3</p>sogs pa brgyad de lta ba'i gad mo brgyad bya'o/ /bar chad sel ba'i phyir dgod pa'o/ /mnyam par gzhag ces pa ni cho ga'i rim pa las sems gzhan du ma yengs pa'o/ /dkyil 'khor dngos grub 'dod pas 'jug par bya zhes pa ni zhi ba la sogs pa gang 'dod pas rnal 'byor bzhi
<p>138b.4</p>sgom pa dang dbang bskur ba'i dus dang 'brel to/ /zhim pa'i chang zhes pa ni tshogs kyi 'khor lo dang dpa' bo'i ston mo de nas 'dod pa'i dngos grub la dmigs zhes pa ni dbang nod pa'i slob ma'i dus dang / slob dpon mchog gam rang la mos pa yod la dpal rdo rje 'jigs byed las
<p>138b.5</p>blang ba'o/ /de'i dbus su zhes pa dbang bskur ba'i dus su lha bsgom pa dang sgrub pa'i dus su dngos grub nod pa'o/ /slob ma la dbang bskur ba'i dus su slob dpon gyis dbang la khro bcas pa dang / gsang ba'i dbang nod pa dang shes rab ye shes la rdul tshon steng ngam bsdus la rdo
<p>138b.6</p>rje 'jigs byed dang ldan pas bsdad pa'o/ /de nas 'jigs pa chen po zhes pa ni bcom ldan 'das byon pa'am gzugs dang / sgra dang / dri dang / ro dang / reg mi sdug pa 'byung ba'o/ /bar chod ni sgrub pa po la gnod pa dngos grub kyi gegs byed pa'o/ /'jigs pa ma byas
<p>138b.7</p>na de'i rjes la dngos grub gang 'dod ster ba'o/ /rig pa 'dzin pa zhes pa ni sgrub pa po'o/ /phra mo las thams cad ces pa ni 'khrul 'khor dang 'brel ba'i las ston pa rnams grub pa'o/ /rnal 'byor gyi rgyud ces pa ni pha'i rgyud sde lnga las phrin las kyi rdo rje 'jigs byed chen po'i
<p>139a</p>
<p>139a.1</p>le'u bdun las sgrub pa'i dkyil 'khor bstan pa'o/ /de yang bsnyen pa dang dbang sngon du song bas sgrub pa'o/ /rtog pa dang po rdzogs so zhes pa ni las so so la rtog dpyod pa'o/ /dang po ni bdun pa'i sngon du bdun pa rdzogs pa ni dkyil 'khor gyi cho ga ma lus par
<p>139a.2</p>bstan pa'o/ /dpal rdo rje 'jigs byed kyi rtog pa dang po'i bshad pa'o/ /dkyil 'khor de yang ci snyam pa la zhi bas mi 'dul ba'i rigs mi dang mi ma yin pa la phan pa'o/ /de nas zhes bya ba la sogs pa phal cher go sla ba nyid do/ /dur khrod kyi ras zhes pa 'di grir shi ba'i ro dur
<p>139a.3</p>khrod du bskyal ba mar gyi ngo'i nyi shu gnyis la blangs la/ thal chen dang / sa dkar dang / bdud rtsi lnga dang mi dang khyi la sogs pa'i khrag dang / dug gi rigs sna tshogs dang / tshon rtsi lnga dang sbyar/ rgyar khru do kha sbyar ba'am rkyang pa brgyangs la/ gshin rje'i lus dang ldan pa'i
<p>139a.4</p>'khor lo rten 'brel 'khor lo bcu gnyis bri bar bya zhing / dbus su re'u mig brgyad pa bri'o/ /bcu drug ces pa dgra nag ltar phyi rol du las kyi sngags phyogs dang phyogs bral du dgod cing de'i bar du ming spel bar bya'o/ /bcu gnyis dang phyogs bzhi dbus dang lnga la rtsa sngags
<p>139a.5</p>bcu bdun bri zhing mi'i sa bon bzhi bsgrub bya'i yang ming bar du bcug la bri'o/ /las sngags kyis spyi bo la sogs pa'i gnas rnams snying po dang spel ba dgod do/ /hUM dang phaT brgyad kyang mgo lhor byas pa'i phyogs dang phyogs bral du bri'o/ /man ngag gis lha'i gnas dang
<p>139a.6</p>bcas pas 'bar ba'i gzugs dmigs pa'o/ /rims kyis zin par 'dod na zhes pa ni bstan pa la gnod pa la sogs pa de la/ rims na nas 'chi ba'i thabs rnal 'byor pa snying rje dang ldan pa des rims nad gtang bar bya ba ste/ dpyangs pa la sogs pa'i grir shi ba'i thod pa
<p>139a.7</p>la rgya skyegs dang khrag chen pos byugs la rdo rgyus kyi 'brel bar mgo bstan pa'i bsgrub bya de tsha ba'i rims kyis 'chi bar 'dod na/ lus dmar ba gyen du 'bar ba lus rngul ba tsha bas rab tu rgyas pa dbugs tsha ba can bri bar bya'o/ /grang ba'i rims gtang bar 'dod na/ dkar ba gsus
<p>139b</p>
<p>139b.1</p>pa che ba skra grol ba 'dar ba dbugs grang ba can bri bar bya'o/ /gnyis ka 'dra bar mgo gsum pa lag pa gsum pa nyam thag pa bris la/ gzhan yang dur khrod kyi ro bsregs pa'i sol ba dang / sa dang / so phag dang bsgrub bya de'i rkang rjes dang / drin chen dri chu bsres pas gzugs byas
<p>139b.2</p>pa'i snying gar sngags kyi 'khor lo thod par bcug la/ lha'i nga rgyal gyis dgug gzhug bya zhing thod pa steng ma la yang de ltar bris pas dgab/ dug dang skye tshe la sogs pas byug /mar nag dang rgya skyegs kyis bskus la bsgrub bya de skra'i skud pas bcings la/ ro bsregs pa'i thal
<p>139b.3</p>ba'i 'og tu bzhag nas rdo rje 'jigs byed shin tu khros pa can du bdag nyid bsgoms te/ sngags tshan gcig bzlas la sbas na/ nges par rims kyis 'chi'o/ /spel te sngags yi ge rnams dgod par bya zhes pa ni/ sngon du bstan pa'i bcu bdun po de yang mA ra ya phaT dang / uts+tsha ta
<p>139b.4</p>ya dang / bi dwe Sha ya dang spel te bri ba dang / phyis bzlas pa dang yang 'brel to/ /sngon du bstan pa'i rdzas zhes pa thal chen dang / sa dkar la sogs pa dang / bya rog gis zos pa'i 'phro'i gtor ma dang / dri chen gyi ro ras la ma spangs pa yang / 'khor lo rkyang pa rtsibs bcu drug ces bcu
<p>139b.5</p>gnyis nang gi bzhi dang bcas pa bri zhing / bsgrub bya sngar bris pa spangs pa ste/ de yang gsad pa ni dur khrod nyid/ bskrad pa ni rnga mo'i gzugs rgyab tu 'khor lo can bris pa la rlung gi 'khor lo dang 'og gi bya ba dang lnga ldan par skrod par 'gyur ro/ /gzhan yang 'og dang steng gi 'khor lo
<p>139b.6</p>sbyar zhing bya ba man ngag yin no/ /chu zhes pa ni drag tu mi 'bab par ngag rengs pa'o/ /dbang la ni bud med kyi b+ha gar sba'o/ /dbye ba rta dang ma he'i rgyab tu bya'o/ /spyi bo las zhes pa ni/ dpral ba dang / kha dang snying ga dang gsang gnas dang spyi bo sngon po gshin rje'i gzugs zhes pa ni
<p>139b.7</p>rab tu gnas pa byas nas rtags byung ba dang sba'o/ /pags pa zhes pa kha na mar bshus pa'i nang du dri dang chu dang rkang rjes kyi sa blugs/ nub bdun du sngags dang yungs kar blugs la mnan pa bya'o/ /gzhung man ngag gis zhi ba la/ dbus kyi ya dbyi ba dang / zla ba'i dkyil 'khor la
<p>140a</p>
<p>140a.1</p>bsgrub bya gzhag par bya'o/ /rgyas pa la zla ba ser po la bzhag pa dang 'khor lo la rab gnas bya ba'o/ /dpal rdo rje 'jigs byed kyi rtog pa gnyis pa'i bshad pa'o// //de nas zhes pa ni 'khor lo dang sgrub pa la sngags dgos shing sngags nor na mi grub pas
<p>140a.2</p>sngags btu ba bstan te/ de yang sa gzhi dri zhim pos byugs pa la A li dang kA li bri zhing mchod pas mchod pa dang / gtor ma yang gtang bar bya'o/ /drug pa'i dang po zhes pa ya yin te/ de yang ka'i sde tshan dang / tsa'i sde tshan dang / Ta'i sde tshan dang / ta'i sde tshan dang / pa'i sde tshan dang / 
<p>140a.3</p>ya'i sde tshan dang drug /sha'i sde tshan dang bdun du phye bas shes pa'o/ /lnga pa zhes pa ma'o/ /drug pa'i gnyis pa zhes pa ni ra'o/ /dbyangs yig gnyis pa zhes pa ni A ring po ste ra dang sbyar bas rA ring por 'bod pa'o/ /gnyis pa'i gsum pa zhes pa dza/ dbyangs yig
<p>140a.4</p>gnyis pa zhes pa ni A ring po dza dang sbyar bas dzA ring po'o/ /bdun pa zhes pa sha'i sde tshan/ gsum pa zhes pa ni sa/ bzhi pa zhes pa ni ta'i sde tshan/ gsum pa zhes pa ni da/ dbyangs yig bcu gsum zhes pa ni o thung ngu dang sbyar bas do thung ngur 'gyur ba'o/ /gzhan rnams kyang
<p>140a.5</p>de ltar shes par 'gyur bas gzhung mangs pas 'jigs pas ma bris pa'o/ /'bum dang sum 'bum dang bdun 'bum zhes pa ni bsnyen pa dang sgrub pa dang las sbyor gyi sgrub pa zla gnyis dang drug gis 'grub par 'gyur zhing / phyis snying rje dang ldan pa'i sems kyis zhag re dang nyin res
<p>140a.6</p>bya'o/ /de yang ya yig zhe sdang nyid du 'gyur/ /k+She yi yi ge gti mug brjod/ /ma yig phra ma nyid du 'gyur/ /me ni 'dod chags gshin rje 'joms/ /da yig phrag dog las kun byed/ /ya tsa tho ba dbyug pa dang / /ni ra pad+ma ral gri gshed/ /dza yig lha mo tsArtsi kA/ /phag mo yum
<p>140a.7</p>gyi sa nyid do/ /de las dbyangs can yum du grub/ /ru ni gau rI'i rang bzhin no/ /Na yo ni ra thod pa bzhi/ /yi ge bcu bdun lha bcu bdun/ /las kun de yis byed par 'gyur/ /zhes pas dbang bskur ba'i dkyil 'khor dang / bsnyen sgrub la lha bcu gsum sgrub cing bskul ba'o/ /de nyid
<p>140b</p>
<p>140b.1</p>nas oM ni brgya byin/ hrIHgshin rje/ Sh+T+r-iHla sogs phyogs skyong yin/ /rnal 'byor pa yis las bcol lo/ /ya mAn+ta kas rang rig byed/ /ces pas lha la bskul zhing / chos skyong bskul ba'i bya bas chos bshad/ nor byin bsdigs pa dngos dang bsam gtan gyis gdug pa can
<p>140b.2</p>la bya ba man ngag go/ /de yang rnal 'byor pa lha bcu gsum dang / sangs rgyas kyi 'khor lo bcu gsum dang / rdul tshon gyi dkyil 'khor lha bcu gsum dang / 'khrul 'khor lha bcu gsum gyis dgug pa sogs dang / bsang sbyang bya ba'o/ /las thams cad ces pa ni de ltar shes pas
<p>140b.3</p>bsnyen sgrub song bas mchog dang zhi ba la sogs pa'i las thams cad byed pa'o/ /rtog pa gsum pa'i bshad pa'o/ /sngags kyis 'grub pa la lha la dmigs pa med na mi 'grub pas mngon par rtogs pa'i don du/ de nas zhes bya ba la sogs pa sgrub pa'i thabs gsungs pa nyid do/ / 
<p>140b.4</p>de nas zhes pa ni sngags btus pa song ba dang lha bsgom dgos pa 'brel to/ /yang dag rab bshad bya zhes bya ba ni thabs so/ /rdo rje 'jigs byed sgrub pa'i thabs yang dag par 'chad pa'o/ /rdo rje 'jigs byed ces pa ni bsgrub par bya ba yin la/ thabs yang dag par bshad pa ni sgrub
<p>140b.5</p>byed yin no/ /de yang sgrub thabs yang dag par 'chad pa ste/ bla ma'i man ngag gis rnal 'byor pas chos thams cad stong par rtogs shing lha la dmigs pa gsal bas sngags 'grub po/ /man ngag ni sngar gyi gnas bstan par rdzas dang grogs dang bcas pas dkyil 'khor bri ba
<p>140b.6</p>dang sku gzugs dgram pa dang mchod gtor dbul ba la sogs pa bya'o/ /dang po kho nar zhes pa ni de'i tshe dang po ste gnas der stan bde ba la 'dug ste/ bdud rtsi lnga yis kha dag par byas la/ gcer bu skra grol ba lhor mngon par phyogs par bya ste/ snying ga'i ma dang sa bon gyis dra
<p>140b.7</p>gur gyi bsrung bas/ gnas dang snying rje chen po dang lha dang stong pa nyid kyi ting nge 'dzin bsrung bas rnal 'byor pa yang bsrung bar 'gyur ro/ /snying ga'i sa bon gyi 'od zer lnga dang ldan pa'i 'od de nyid kyis phyogs bcu'i 'jig rten gyi khams thams cad du khyab pas sangs rgyas thams cad
<p>141a</p>
<p>141a.1</p>rigs lnga bskul/ 'gro ba'i rgyud lnga sbyangs nas/ sangs rgyas dang byang chub sems dpa' dang khro bo dang bla ma thams cad mdun gyi nam mkha' la dmigs la/ rang gi snying ga'i sa bon las mchod pa'i lha mo spros la rdo rje tsArtsi kA la sogs kyis phyi dang nang dang de kho na
<p>141a.2</p>nyid kyi mchod pas yang dag par mchod pa dang / sdig pa bshags pa la sogs pa rnams byas la tshangs pa'i gnas bzhi bsgoms te/ sems can thams cad la brtse bas khyab pa mi gtong ba byams pa'i mtshan nyid/ sdug bsngal las skyob par 'dod pa'i snying rje'i mtshan nyid
<p>141a.3</p>de/ 'khor ba las bsgral bar 'dod pa'i bde bar 'dod pa dang / mi 'bral bar 'dod pa dga' ba'i mtshan nyid do/ /nye ring gis mi 'byed cing chos brgyad spangs pa btang snyoms su shes pa'o/ /de'i rjes su chos gcig dang du mas stong pa mu bzhi dang bral ba rten cing 'brel bar
<p>141a.4</p>'byung ba'i rang bzhin ma grub par rtogs nas/ oM shU n+ya tA dz+nyA na badzra swa b+hA wa At+ma ko\u0f85haM zhes brjod la/ sngags de'i don stong pa nyid kyi ye shes mi 'gyur ba'i rang bzhin du nam mkhas khyab pa rang gi blo mi dmigs par gzhag go/ /nam mkha'i dkyil du yaM yig las/ /zhes pa ni chos nyid
<p>141a.5</p>las sngon du tshogs dang smon lam song ba'i mthus/ yaM raM baM laM suM gyi rim pa las sngo ba dang dmar po dang dkar po dang ser po'i kha dog can gyi 'byung ba bzhi'i dkyil 'khor gling bzhir chags pa'i dkyil du suM ri rab ri'i rgyal por gyur pa lcog bzhi dang bcas pa'i steng du/ ma las nyi
<p>141a.6</p>ma'i dkyil 'khor dang / de'i steng du hUM las sna tshogs rdo rjer gyur nas rdo rje'i sa gzhi dang / ra ba dang / gur dang / bla re dag bsgom mo/ /de'i nang du gzhal yas khang 'jam dpal ye shes sems dpar gyur pa las/ /gru bzhi sgo bzhi dur khrod dang bcas pa sngon bzhin
<p>141a.7</p>bskyed la/ de'i nang du d+hIHyig las zhes pa ni dang po'i sangs rgyas rnal 'byor dang rjes su rnal 'byor dang shin tu rnal 'byor dang / rnal 'byor chen po rnams bsgom pa'o/ /las sbyor gyi dus su dpa' bo gcig pa ni dkyus kyi gsal ba de nyid do/ /khyad par ni d+hIHdang ral gri lha
<p>141b</p>
<p>141b.1</p>rnams ser ba'o/ /g.yon po ti bsnams pa nyid bsgom pa'o/ /pad+ma dang zla ba la rdo rje skyil mo krung du bzhugs pa'o/ /rdo rje de nyid zhal dgu pa zhes pa ni 'bras bu rdo rje 'chang rdo rje 'jigs byed du grub pa'i dus der/ /srid pa dang zhi ba dbyer med pa chos kyi dbyings kyi rang bzhin du
<p>141b.2</p>byin gyis brlab cing nga rgyal du bya ba/ oM badzra d+harma d+hA tu swa b+ha wa At+ma ko\u0f85haM/ zhes rdzogs pa'o/ /der yang ye shes sems dpa' gzhug pa dang / skye mched byin gyis brlab pa dang / sku gsung thugs sgrub pa dang / dbang bskur ba dang / mchod pa dang / bstod pa dang bdud rtsi
<p>141b.3</p>myang ba la sogs pa yang man ngag las bya'o/ /zhal dgu zhes pa ni mthar gyis snyoms par 'jug pa dgu ste sems can smin par byed pa'o/ /ma he ni lha drag po ma he'i gdong 'dul ba'i phyir ro/ /me ltar 'bar ba ni thugs rjes thugs bskyed pa'i 'bras bu bdud 'dul ba'o/ / 
<p>141b.4</p>khams gsum za ba ni chos thams cad stong pa nyid du rtogs pa'o/ /zhal brtsegs pa ni bdud bzhi spa bkong ba'o/ /ha ha ni sems rtas par byed de dbugs 'byin pa'o/ /ljags 'dril ba ni dbang du byed pa'o/ /mi sha zhes pa bde ba chen por 'grub pa'o/ /sdigs mdzub ces pa
<p>141b.5</p>ni mi yangs par 'gro don mdzad pa'o/ /brgya byin zhes pa bka' nyan byed pa'i rtags su bstan pa'o/ /mgo bo'i phreng ba'i thod de ni rigs lnga'i bdag po'o/ /phaT kyi sgra ni thams cad bsdigs pa'o/ /thod pa'i phreng ba ni dbyangs dang gsal byed kyi yi ge dag pa'o/ /sbrul ni
<p>141b.6</p>klu chen po rnams 'dul ba'o/ /zhabs bcu drug ni stong pa nyid bcu drug go/ /g.yon brkyang ba ni 'gro don mdzad pa'o/ /gcer bu ni chos kyi sku spros pa dang bral ba'o/ /mtshan ma gyen du 'greng ba ni bde ba chen po'i sku'o/ /skra gyen du brdzes pa ni nang na ye shes 'bar zhing phyi rol
<p>141b.7</p>du bdud bsdigs par mdzad pa'o/ /phyag sum cu rtsa bzhi ni byang chub kyi phyogs sum cu rtsa gnyis so/ /gnyis glang po che'i pags pa bzung ba ni gti mug dag nas chos kyi dbyings dang mi 'bral ba dang / thabs dang shes rab kyis gzhan yang chos kyi dbyings la sbyor ba'o/ / 
<p>142a</p>
<p>142a.1</p>de nyid kyi rnal 'byor la mnyam par gzhag ces pa ni rnal 'byor chen po'i rim pa'o/ /rdo rje ni ye shes lnga'i ngo bos phas kyi dug lnga sbyong ba'o/ /rtse gsum ni lus ngag yid gsum gyi nyes pa 'bigs pa'o/ /gtun shing ni brjed ngas pa 'joms pa'o/ /chu gri
<p>142a.2</p>ni sred pa gcod pa'o/ /rtse gcig pa ni phung po gsum 'bigs pa'o/ /sta res 'khor ba'i skye rga gcod pa'o/ /mdung ni zab pa'i don chos thams cad stong pa nyid du rtogs pa'o/ /mda' ni ma rig pa 'bigs pa'o/ /lcags kyu ni 'gro ba 'dren par byed pa'o/ /Da ma ru ni chos
<p>142a.3</p>kyi sgra sgrogs par byed pa'o/ /kha T+wAM ga ni lha rnams gsal ba'o/ /'khor lo ni bar chad kyi bdud bzhi sel ba'o/ /gri gug ni skyon drug nga rgyal la sogs pa gcod pa'o/ /tho ba ni stobs dang mi 'jigs pa dang ldan pa'o/ /ral gri ni ral gri'i dngos grub dang ldan pa'o/ /dbyug
<p>142a.4</p>pa ni lha ma yin pham par byed pa'o/ /thod pa khrag gis bkang ba ni bde ba chen por rol pa'o/ /bram ze'i mgo bo ni rtag lta sel ba'o/ /phub ni 'gro ba rnams skyob pa'o/ /rkang pa ni rdzu 'phrul gyi rkang pa bzhi dang ldan pa'o/ /zhags pa ni thugs rje chen pos ngan 'gro rnams 'dren
<p>142a.5</p>pa'o/ /gzhu ni 'jig rten gsum las rgyal ba'i stong pa nyid kyi shes rab mnga' ba'o/ /rgyu ma ni mnyam pa nyid kyi ye shes so/ /dril bu ni so sor rtog pa'i ye shes so/ /lag pa ni bya ba nan tan gyi ye shes so/ /dur khrod ras ni me long lta bu'i ye shes so/ /gsal shing gis
<p>142a.6</p>phug pa'i ro ni chos thams cad ngo bo gcig pa'o/ /me thab ni snang ba gsum gyis 'gro ba la skyob cing bdud sreg par byed pa'o/ /thod tshal ni chos nyid kyi snying rje mnga' bas so/ /sdigs mdzub ni bdud la bsdigs pa'o/ /'phan rtse gsum ni sku gsum ngo bo gcig pa'o/ /rlung
<p>142a.7</p>ras ni rtag chad las grol ba'o/ /zhabs g.yas kyi gdan rnams ni dngos grub brgyad bsgrub pa'o/ /g.yon pa'i bya rgod la sogs pas ni mkha' spyod kyi 'gro ba skyob pa'o/ /rwa gnyis ni bden pa gnyis so/ /zhal gyi mdog ni rigs drug gi ngo bo'o/ /dmar ba ni 'gro ba la
<p>142b</p>
<p>142b.1</p>shin tu chags pa'o/ /khros pa ni skyob pa'o/ /'jam dpal gyi zhal ni ngo bo mi 'gyur ba'o/ /gzhon pa ni byang chub sems dpa'i skur bzhugs pa'o/ /ral pa lnga ni ye shes lnga dang ldan pa'o/ /spyan gsum ni snying rje gsum gyis gzigs pa'o/ /de ltar shes par byas nas ma
<p>142b.2</p>yengs pa'i sems kyis lha la dmigs la sngags bzlas pa ni/ gang yang rung ba snying gar pad+ma dang nyi ma la sa bon gyi yi ge la g.yas skor du bkod pa la/ sna bug gi rlung 'byung ba las spros pas sangs rgyas thams cad kyi thugs dam bskul/ sems can thams cad kyi sgrib pa
<p>142b.3</p>sbyangs la 'jug pa'i rlung gis tshur bsdus la sngags la bstim mo/ /mi skyo'i bar du bzlas shing rang gang 'dod bsgrub pa'o/ /mtshan mo rgyu zhes pa ni mis ma tshor bar gsung ba'i don to/ /dpal rdo rje 'jigs byed kyi rtog pa bzhi pa'i bshad pa'o// //lha'i dmigs pa
<p>142b.4</p>gsal bar bya ba la rten bsgom par bya ba'i phyir/ de nas zhes bya ba la sogs pas bshad de gzhan gsal ba nyid do/ /ri mo mkhan bzang zhes pa ni dbang thob pa'o/ /rtog pa med pa zhes pa ni chos thams cad stong par rtogs pa'o/ /mi khro zhes pa ni snying rje dang ldan pa'o/ / 
<p>142b.5</p>gtsang zhes pa ni dam tshig dang ldan pa'o/ /brtse ba dang ldan zhes pa ni rgyu med sgrub pa po de la phan gdags snyam pa'o/ /dpa' bo'i cho gas bri zhes pa ni gnas dben par mchod pa dang gtor ma dus gsum du dbul zhing / dpal rdo rje 'jigs byed kyi rnal 'byor pas ras la dkyil
<p>142b.6</p>'khor du byin gyis brlab pa dang / sngags rnams snying po thugs kar bri ba dang / sngags zhal du bri ba dang / rtsa sngags lte bar dgod pa dang / mig la sogs pa'i skye mched la oM sarba ta thA ga ta badzra tsak+Shu swa b+hA wa At+ma ko\u0f85haM/ zhes bya ba la sogs pa dgod pa dang / sku gsum gyi
<p>142b.7</p>snying po'ang gnas gsum du dgod do/ /dbang bskur ba'i snying po spyi bor dgod par bya'o/ /shin tu mnyam par zhes pa ni dus gsum du tshogs sngon du song ba can gyis sbyor ba bzhi rdzogs par byas shing / dung chen po'i phreng bas las sngags la ma yengs par bzla ba'o/ / 
<p>143a</p>
<p>143a.1</p>phreng ba hUM gi gong du khro bo spro ba'i dmigs pas tshig dang ma 'dres par bgrangs pa'o/ /de'i phyi rol dur khrod ces pa ni dur khrod brgyad bri ba ste/ phyogs skyong brgyad dang / lha brgyad dang / klu brgyad dang / shing dang / mchod rten dang / sgrub pa po dang / yi dwags dang / 
<p>143a.2</p>bya dang gcan gzan dang / sbrul dang / ro sna tshogs shin tu 'jigs pas bskor ba bri'o/ /gcer bu zhes pa ni sgrub pa po rang nyid bri ba'o/ /gnas gcig tu zhes pa bri ba dang bsnyen sgrub kyi gnas spor mi rung ba'o/ /bza' btung thams cad mtshan mo dang phyi dro longs spyod cing mang
<p>143a.3</p>bar spyod pa'o/ /mchog 'dod na zhes pa ni bskyed pa dang rdzogs pa'i rim gyis bris sku la mchod cing bsgom par bya'o/ /de dang po'i le'u dang tha ma'i le'u 'brel par byas la bsgom pa'o/ /la la bla ma'i ngag la yang ngo / /rtog pa lnga pa'i rnam par bshad pa'o// //las
<p>143a.4</p>kyi tshogs de dag sbyin sreg gis bsgrub cing gzhung bsdu ba'i phyir/ de yang sems can rnams la cho ga'i mchog /sbyin sreg byed par 'dod rnams la/ /rdo rje sems dpa' nyid kyis bstan/ /gang 'dod las rnams 'grub pa'o/ /zhes bya bas sbyin sreg gi cho ga bya ba ste/ ji
<p>143a.5</p>ltar sngon gyi rim pa zhes pa ni drag las sngon du bstan pa'i bsad pa la sogs pa'i rim pa nyid do/ /bsad par 'dod pa zhes pa ni zhi bas mi 'dul ba'i mi dang mi ma yin pa de la snying rje chen pos/ bcom ldan 'das rdo rje 'jigs byed kyi bsnyen pa nas sbyin sreg la sogs pa'i
<p>143a.6</p>rim pas tshe 'dir 'phor bcug la/ ma 'ongs pa'i lus mi bskyod pa'i zhing khams dag der sgrub snyam pa dang / sngon ltar ting nge 'dzin sbyang bar bya'o/ /de yang dur khrod du song ste thab khung gru gsum nag po rgyar sor nyi shu sor bcu brkos par rdo rje gdengs pa'i phreng bas bskor
<p>143a.7</p>zhing / raM dang rlung gis kyang bskor te/ dur khrod kyi me'am lcags las byung ba'am tsaN+Da lI'i me la dur khrod shing gis me sbar la me'i gzi byin mar me chen pos bskyed cing me'i dbus su paM las sna tshogs pad+ma 'dab ma brgyad pa/ de'i steng du raM las nyi ma'i gdan la raM las byung
<p>143b</p>
<p>143b.1</p>ba'i me'i lha sku mdog nag po zhal gsum phyag drug pa/ dbu skra dang spyan dang zhal la sogs pa khros pa rus pa'i rgyan can/ g.yas rnams su gri gug dang bgrang phreng dang mi 'jigs pa rnams so/ /g.yon rnams su thod pa dang dbyu gu rtse gsum dang ril ba spyi blugs so/ / 
<p>143b.2</p>g.yon brkyang ba'i stabs kyis bzhugs pa bskyed la/ thugs ka'i sa bon las me lha bkug la zhabs dang phyag dang zhal bsil ba dang mchod pa rnams byas la dam tshig la bcug /lha de'i khar raM dmigs la ha ha oM ag+na ye zhes bya bas rdzas dang bsgrub bya'i ming ci rigs
<p>143b.3</p>par bsreg go/ /de nas de'i snying gar gong gi dpal rdo rje 'jigs byed bskyed la/ skye mched byin gyis brlab pa nas ye shes nas dbang gi bar bya ba bsgrubs la/ mchod pa rnams rim pas mchod cing bstod pa la sogs pa ci rigs pa yang bya'o/ /de'i lto bar me'i dur khrod
<p>143b.4</p>chen po dngos po thams cad stong pa nyid du bsgrub pa dang / zhal du raM dang me gru gsum brtsegs ma rkan gnyis la bsgoms la/ rdzas dang bsgrub bya'i ming dang bcas pa bsregs pas gsungs pa ltar 'gyur ro/ /yang na phyogs gcig ces pa ni rang gi khyim gyi lhor phyogs
<p>143b.5</p>par bstan pa ltar bsregs nas yang gsungs pa ltar 'gyur ro/ /yang na khyim gyi phyogs ni mar tshes zla ba bri ba'i bcu bzhi nas las de 'grub pa'o/ /de nas dbye bar 'dod na zhes pa ni thab dang lha dang me lha rnams bsad pa ltar ro/ /de nas yang bskrad par 'dod na zhes pa ni thab
<p>143b.6</p>khung khru gang rgya dang dpangs su bya zhing kha dog sngon po gzhu'i dbyibs can du tho ba dang rdo rje dbyug pa'i phreng bas bskor ba'o/ /mchod pa dang rdzas bsregs pa yang bskrad pa'i sems gtsor bya ba'o/ /skrod pa'i sbyin sreg dag dus gcig yin no/ /me sbar zhing me lha la sogs pa ser
<p>143b.7</p>po sngon ltar bya'o/ /zhal du raM bkod la bsregs pas gzhan du mi 'gyur ba'o/ /zhi bar 'dod na zhes pa ni thab khung zlum po tshad la sogs pa gzhan ltar ro/ /dge 'dun gyi me la sogs pa dkar po'o/ /me lha zhal gcig phyag gnyis pa phreng ba dang ril ba 'dzin pa'o/ /rgyas
<p>144a</p>
<p>144a.1</p>par 'dod na zhes pa rnal 'byor nyid tshe dang bsod nams bu dang 'khor mang bar 'dod na bya ba ste/ thab khung khru do khru gang gzhan ltar ro/ /khyim bdag gi me dang lha ser po la sogs pa'o/ /kha lta phyogs dang 'dug stangs dang ting nge 'dzin la sogs pa
<p>144a.2</p>ma tshang ba gzhan ltar shes par bya'o/ /zhi ba brgyad dang bcu bzhi/ rgyas pa bco lnga/ dbang dang dgug pa nyi shu gnyis/ rengs par bya ba stong / drag po nyi shu dgu kho na la bya ba man ngag go/ /rdo rje 'jigs byed kyi rtog pa drug pa'i bshad pa'o// //bya ba de dag gis dub pa
<p>144a.3</p>dang / bya ba de dag don yod par bya ba'i phyir de nas zhes bya ba la sogs pa gsungs te/ bsam gtan la rag las pas ting nge 'dzin bstan pa'o/ /bsam pa'i ting nge 'dzin brtan na las gong 'og thams cad 'grub pa'o/ /bsnyen pa song ba zhes pa ni bsnyen sgrub sngon du ma song
<p>144a.4</p>bar mi 'grub pas bsnyen sgrub sngon du song ba las sbyor du bstan pa'o/ /re pha yongs su gyur pa zhes pa ni sngon du bshad pa'i bsgrub bya'i gzugs de gru gsum brtsegs ma me'i gzugs nang na yod pa de ni las dbyibs dang mdog dang ming du bcas pa bskyed la/ de'i snying
<p>144a.5</p>rig pa'i gnas de ma rig pa'i mun pas bsgribs shing sdig pa sna tshogs bskyed pa dkar nag mtshams na gnas pa dang / sbu gus lus rnams gang ba cig me'i dkyil che ba drag par bskyed la/ de nas rang gi gzugs las zhes pa ni snying ga'i sa bon las phyogs bcur 'od
<p>144a.6</p>lnga 'phros la sangs rgyas thams cad bskul zhing / thugs rje la gnad bor bar bya'o/ /sangs rgyas thams cad kyang yi rang ste gnang ba byin pa'i thugs ka nas sa bon rnams spros rang la bcug la/ khro bo'i tshogs nam mkha' gang ba ba spu'i bu ga nas spros la/ bsgrub bya de bkug mdun
<p>144a.7</p>gyi de la bcug ste/ sdig can de la ba spu ldang ba'i snying rje bskyed la khyod la ngas zang zing dang skyabs dang byams pa bsgoms pas/ ma nyan pa'i las kyi rnam smin 'di 'dra ba mthong ngam zhes bsgo zhing smras la/ de'i skyob pa'i sangs rgyas dang byang chub sems dpa' dang yi dam lha rnams gshegs
<p>144b</p>
<p>144b.1</p>su gsol la/ bsrung ba'i 'khor lo rang la gzhug /'jig rten pa de rnams bskrad la song bar bsam zhing / gshin rje'i tshogs dang dmyal ba'i sgras 'dar zhes bya ba dang bred do/ /las su shes par bya zhing gong gi 'khor lo'i bya ba dur khrod du byas pas nges par 'grub pa'o/ /'di dag
<p>144b.2</p>ni dkon mchog gsum la gnod ces gzhan yul ma yin pa dang / snying rje chen po med na mi 'grub cing rang ngan 'gror 'phen pas bya ba ma yin no/ /dpag tshad brgya nas zhes pa/ dbyibs mdog ming lo yod na sngon ltar byas pas 'grub bo/ /de nas dpral bar 'dod na zhes bya ba la sogs
<p>144b.3</p>pa'i las thams cad ting nge 'dzin la rag las te/ yul rung ba dang snying rjes zin pa dang thabs la mkhas pa'i rdzas dang 'khor lo dang sngags dang sngon du byas pa la ting nge 'dzin gyis rdzas kyi rten la bskyed pa dang / bsgrub bya de nyid bcug la bya ba'i khro bo dang gshin rje la sogs pa las dang
<p>144b.4</p>sbyar la bya bas las sbyor du bstan par shes par bya'o/ /gzhan go sla'o/ /rang gi snying ga zhes pa rdo rje 'jigs byed kyi snying gar paM las pad+ma a las zla ba'i khar klu bskyed la/ pad+ma'i 'dab ma brgyad la a brgyad/ klu'i mgo bo la i/ de'i 'od zer gyis sangs rgyas thams cad kyi bdud
<p>144b.5</p>rtsi blangs la snying gar dbab/ klu la thim nas yang bsgrub bya'i lus la dbab cing nad zhi bar bsam mo/ /de nas bzhu ba zhes pa dbang du gyur pa'i bsgrub bya la bsgom pa go sla'o/ /rnal 'byor pas lus dub gso ba'i cho ga ni 'khor lo'i lha thams cad bsdus la rim pas 'dus nas
<p>144b.6</p>spyi bor 'jam pa'i rdo rje'i zhal dang lus su bsdus la/ gnas rnams su yi ge'i bshad pa ltar bsgom ste/ lte bar ni baM las dkyil 'khor spyi bor haM las thur du 'dus pa can bsgoms la/ rlung gis me sbar/ mes chu bskol chus sa dros pa'i rlangs kyis haM las bdud rtsi babs pas
<p>144b.7</p>lus rgyas par gyur nas lo stong 'tsho bar 'gyur ro/ /de yang sa bon d+hIHsa ye shes kyi bdud rtsi dgug pa man ngag tu shes par bya'o/ /gzhan rnams ni shes par sla ba nyid do/ /dpal rdo rje 'jigs byed kyi rtog pa bdun pa'i bshad pa'o/ /dpal rdo rje 'jigs byed kyi rgyud kyi 'grel
<p>145a</p>
<p>145a.1</p>pa rin po che'i phreng ba zhes bya ba/ slob dpon chen po nag po pa nyid kyis rdo rje mkha' 'gro ma nyid las blangs nas mdzad pa rdzogs so// //mkha' 'gro ma las gnang ba thob/ /'jigs byed rgyud kyi 'grel pa byas/ /bsod nams yid bzhin nor 'dra ste/ /'gro kun
<p>145a.2</p>rdo rje 'jigs 'grub shog /rgya gar gyi mkhan po chen po paN+Di ta dpal bai ro tsa na rak+Shi ta dang / bod kyi lo tsA ba glan dar ma blo gros kyis bsgyur cing zhus nas gtan la phab pa'o/ /[ ]/ /rgya gar skad du/ ma hiR+ShA nan ya sA d+ha naM/ bod skad du/ ma he'i zhal gyi sgrub pa'i thabs/ bcom ldan
<p>145a.3</p>'das ma hiR+Sha'i zhal can la phyag 'tshal lo/ /gus pas bla ma dang ni de rjes gshin rje gshed po 'jam pa'i mchog /sgyu ma'i bdag nyid yan lag bde bas rgyas pa gzhan gyi don 'jug pa/ /gri gug la sogs mtshan ma bsnams shing khro ba dang bcas mtshungs pa med/ /zhal dgu yis ni
<p>145a.4</p>'jigs pa sel byed de la spyi bos phyag 'tshal 'dud/ /gshin rje 'joms pa'i sgrub thabs kyis/ /blo ldan de nyid 'dod pa gang / /dbang bskur la sogs thob pa dag /de yi sgrub thabs rim pa 'di/ /byis pa rnams kyis rtogs phyir dang / /mnyam
<p>145a.5</p>pas dran pa'i phyir dang ni/ /mchog rnams byis pa'i ngag la yang / /mgu ba bskyed phyir bri bar bya/ /de nas yang dag rab bshad bya/ /rdo rje 'jigs byed sgrub pa'i thabs/ /lha nyid dag ni thams cad kun/ /shin tu 'jigs par byed pa'o/ /de la dur khrod la sogs
<p>145a.6</p>pa yid dang mthun pa'i gnas shig tu gnas nas/ sgrub pa'i thabs brtsam par bya'o/ /de nas gnas ni brjod par bya ste/ dur khrod dang chu bo'i ngogs dang / shing gcig dang / rtags gcig pa dang / lam gyi gzhi mdo dang / ri bo'i rtse dang / gnas khang stong pa dang / ma mo'i
<p>145a.7</p>khang pa dang / lha'i gnas sam/ g.yul 'gyed pa'i sa'am/ grong khyer ram/ dgon pa'am/ grong la sogs pa'i gnas nas/ 'dir rdo rje 'jigs byed chen por dbang bskur ba'i rnal 'byor pa/ sbyin pa dang / tshul khrims la sogs pa dang ldan pa/ sems can gyi don
<p>145b</p>
<p>145b.1</p>la brtson pa byams pa la sogs pa dang ldan pa/ dad pa dang thos pas rnam par brgyan pa/ kha la sogs pa dag par byed pa'i snying rje can de bde bar 'jam pa ro la sogs pa'i steng du 'dug ste/ rang gi snying gar pad+ma las dbyangs yig dang po yongs su gyur pa las/ zla ba'i dkyil
<p>145b.2</p>'khor bsam mo/ /de'i steng du yi ge d+hIH'i rnam pa blta'o/ /de nas de'i 'od zer rnams kyis phyogs bcu mtha' yas mu med pa'i 'jig rten gyi khams dpag tu med pa'i mthar thug par gnas pa'i de bzhin gshegs pa dang / byang chub sems dpa' dang / rig pa'i lha mo dang / 
<p>145b.3</p>khro bo la sogs pa rnams bskul te/ bkug nas mdun du yang dag par bzhugs par byas la/ bsod nams kyi tshogs 'phel bar bya ba'i don du/ mchod pa dang sdig pa bshags pa dang / bsod nams la rjes su yi rang ba dang / bsod nams yongs su bsngo ba dang / gsum
<p>145b.4</p>la skyabs su 'gro ba dang / byang chub tu sems bskyed pa dang / lam bsten pa dang / byams pa la sogs pa bsgom pa yang byas la/ de nas stong pa nyid du blta bar bya'o/ /oM shU n+ya tA dz+nyA na badzra swa b+hA wa At+ma ko\u0f85haM/ de nas swa b+hA wa shud+d+haHsarba d+harmAHswa b+hA wa shud+d+ho\u0f85haM/ zhes brjod
<p>145b.5</p>do/ /chos thams cad bdag med pa'i rang bzhin du byas pa'i dbus su/ yi ge yaM las rdzogs pa'i rlung gi dkyil 'khor du ba'i rnam pa can bsam mo/ /de'i steng du dbyangs yig dang po las rdzogs pa'i zla ba'i dkyil 'khor bsam mo/ /de'i steng du yi ge d+hIHlas 'jam dpal
<p>145b.6</p>'og nas bshad pa'i gzhon nu'i gzugs can skad cig gis bskyed la/ de'i thugs kar a las rdzogs pa'i nyi ma'i dkyil 'khor bsams te/ de nas nyi ma'i dkyil 'khor las 'od zer byung ste/ phyogs bcu'i 'jig rten gyi khams mthar thug pa na gnas pa'i de bzhin
<p>145b.7</p>gshegs pa la sogs pa'i 'od zer gyis bskul nas bkug ste nyi ma'i dkyil 'khor de nyid la zhugs par bsam par bya'o/ /'jam dpal de nyid dang / de bzhin gshegs pa la sogs pa de nyid ro gcig par gyur te/ nyi ma'i dkyil 'khor du bsam par bya'o/ /'od 'bar
<p>146a</p>
<p>146a.1</p>ba dpag tshad brgya stong khyab pa'i rnam par bsgom par bya ste/ de'i steng du hUM nag po kha dog rnam pa lnga'i 'od zer dang ldan pa bltas la/ de nas de'i 'od zer rnams kyis khams gsal bar byas nas yang hUM de nyid la bsam par bya'o/ /de nyid gyur pa las kha gyen du
<p>146a.2</p>phyogs pa'i rdo rje chen po mdog nag po 'od zer 'phro ba bsam par bya'o/ /de nas rdo rje phra mo'i rnam pa can sangs rgyas dang byang chub sems dpa' dang / khro bo dang rig pa'i lha mo dang bcas pa/ nam mkha'i khams na til gyi gang bu bzhin nyi ma la gnas pa bsam par bya'o/ /de la
<p>146a.3</p>gnas pa sangs rgyas la sogs pas sems can yongs su smin par byas shing gdul bya so sor byang chub la bkod de/ yang de dag nyid dang lhan cig tu/ slar 'ongs nas/ rdo rje'i gzugs la zhugs pa'i rnam pa can du bsam par bya'o/ /rdo rje'i gzugs de nyid zhal dgu pa
<p>146a.4</p>ma he'i gzugs 'jig pa'i dus kyi bskal ba'i me lta bu'i 'od can rdo rje 'jigs byed chen po/ khams gsum za bar nus pa/ gtsigs pa'i zhal can/ ha ha zer zhing lce 'dril ba rnam par bsgyur ba'i mthar 'jigs pa'i khro gnyer byed pa/ 'jigs pa'i smin ma dang spyan
<p>146a.5</p>can/ 'brug gi sgra sgrogs pa mi'i khrag dang / zhag dang / sha dang / tshil bu dang rkang rnams gsol ba/ 'jig rten dang 'jig rten las 'das pa la sogs pa'i lha la sdigs mdzub byed pa/ brgya byin dang tshangs pa dang / zla ba dang nyi ma dang / gzhon nu nag po la sogs pa kha
<p>146a.6</p>thur du bltas la zhabs kyi 'og tu mnan pa/ thod pa las byas pa'i thod can/ sbrul mchod phyir thogs pa/ thod pa'i phreng ba'i rgyan gyis brgyan pa/ zhabs bcu drug pa/ gcer bu'i gzugs can mtshan ma gyen du bsgreng ba/ g.yon brkyang ba gsus pa 'phyang ba/ skra gyen
<p>146a.7</p>du brdzes pa/ 'jigs par byed pa chen po pheM ka ra'i sgra 'byin pa/ phyag sum cu rtsa bzhi pa/ glang po'i pags pa rlon pa bsnams pa/ dpal rdo rje 'jigs byed chen po ma he'i zhal can/ de la phyag g.yas kyi dang po na gri gug /gnyis pa na mtshon rtse gcig pa/ gsum
<p>146b</p>
<p>146b.1</p>pa na gtun shing / bzhi pa na chu gri/ lnga pa na mdung thung / drug pa na dgra sta/ mdun pa na mdung / brgyad pa na mda'/ dgu pa na lcags kyu/ bcu pa na dbyug pa/ bcu gcig pa na kha T+wAM ga/ bcu gnyis pa na 'khor lo/ bcu gsum pa na rdo rje/ bcu bzhi pa na rdo rje'i tho ba/ bco
<p>146b.2</p>lnga pa na ral gri/ bcu drug pa na Da ma ru'o/ /de bzhin du g.yon pa'i phyag dang po na thod pa/ gnyis pa na mgo/ gsum pa na phub/ bzhi pa na rkang pa/ lnga pa na zhags pa/ drug pa na gzhu/ bdun pa na rgyu ma/ brgyad pa na dril bu/ dgu pa na lag pa/ bcu pa na dur khrod kyi ras/ 
<p>146b.3</p>bcu gcig pa na mdung gis phug pa'i skyes bu/ bcu gnyis pa na me thab/ bcu gsum pa na ro'i snod/ bcu bzhi pa na sdigs mdzub/ bco lnga pa na ba dan rtse gsum pa/ bcu drug pa na rlung gi ras so/ /phyag gnyis dag gis glang po che'i pags pa bsnams pa'o/ /de bzhin
<p>146b.4</p>du g.yas kyi zhabs dang po la mi/ gnyis pa na ma he/ gsum pa na glang / bzhi pa na bong bu/ lnga pa na rnga mo/ drug pa na khyi/ bdun pa na lug /brgyad pa na ce spyang ngo / /g.yon gyi zhabs dang po na bya rgod/ gnyis pa na 'ug pa/ gsum pa na bya rog /bzhi pa na ne tso/ lnga pa na khra/ 
<p>146b.5</p>drug pa na bya rgod chen po/ bdun pa na khyim bya/ brgyad pa na bzhad do/ /de la rdo rje 'jigs byed chen po/ zhal dang po ni ma he'i gdong shin tu gnag pa/ shin tu khros pa'o/ /rwa'i g.yas gsum ni nag po dang dmar po dang ser po ste/ shin tu khros pa/ rwa'i g.yon gyi zhal gsum
<p>146b.6</p>ni/ dkar po dang du ba'i mdog dang nag po ste/ shin tu khros shing gtsigs pa'i zhal rnam par bsam mo/ /rwa'i logs kyi dbus kyi zhal dmar po shin tu khros pa khrag 'dzag pa bsgom par bya'o/ /de'i steng gi zhal cung zad ser ba/ cung zad khros pa gzhon nu'i rgyan
<p>146b.7</p>gyis brgyan pa/ zur phud lnga'i thod can/ zhal thams cad ni spyan gsum par bsams te/ brtan par byas la/ shin tu mnyam par bzhag pa'i sngags pas/ rtag tu de nyid la sbyor bas bdag nyid dpal chen po ma hiR+Sha'i zhal gyi bdag nyid do zhes bsgom par bya'o/ / 
<p>147a</p>
<p>147a.1</p>bzlas pa'i dus su rang gi snying gar nyi ma'i dkyil 'khor rnams bsams te/ rang gi sngags kyi yi ge 'bar ba rnam par dgod do/ /de'i rjes su yid nang du chud pas bzlas par bya'o/ /de la bzlas pa'i sngags ni 'di yin te/ oM hrIHSh+T+r-iHwi kr-i tA na na hUM phaT/ snying
<p>147a.2</p>po'o/ /oM ya mAn+ta ka hUM phaT/ nye ba'i snying po'o/ /oM ya ma rA dza/ sa do me ya/ ya me do ru/ Na yo da ya/ ya da yo ni/ ra ya k+She ya/ yak+She yats+tsha/ ni rA ma ya phaT/ phreng ba'i sngags so/ /sngags 'dis rnal 'byor ba'i las thams cad thogs pa med par byed do/ /dur khrod
<p>147a.3</p>la sogs par gnas te rtag tu bsgom par bya'o/ /bdud rtsi rnam pa lnga bza' bar bya ste/ de yis bsgrubs na 'grub par 'gyur gyis gzhan du ni ma yin no/ /gzhan yang sgron ma chen po la sogs pa bza' zhing nub mo rgyu zhing 'gro ba'i rnal 'byor bas rtsa ba'i sngags 'bum
<p>147a.4</p>bzlas pa bya'o/ /bzlas pa byas pa'i sngags pas las thams cad byed cing 'grub par 'gyur ro/ /bsam gtan la brtan pa'i sngags pas shin tu mnyam par gzhag par bya'o/ /ma dad pa dang mi mos pa dang / dkyil 'khor du ma zhugs pa la mi gtad cing res 'ga'
<p>147a.5</p>yang rgyud sbyin par mi bya'o/ /sngags kyang res 'ga' sbyin par mi bya'o/ /dpal rdo rje 'jigs byed chen po'i rnal 'byor dang bsam gtan ni brjod par mi bya'o/ /sngags chung ma dang g.yog pos ma tshor bar ro/ /'di phyed par mi bya'o/ /bris sku mdun du yang mi bstan/ bris
<p>147a.6</p>sku gsang la gzung ngo / /rgyud 'di'i sbyor ba gang su'i drung du yang mi brjod do/ /gal te smras na dpal rdo rje 'jigs byed chen po dang rnal 'byor ma rnams kyis za ste dam tshig nyams pa'i phyir ro/ /de'i phyir sngags pas su la yang sbyin par mi bya'o/ /yang na dam tshig mi phyed
<p>147a.7</p>pa rtog pa dang bral ba la bstan pa'i brtul zhugs dpa' bo dang / bla ma la gus pa dul ba de bzhin gshegs pa'i bstan pa la gcig tu gnas pa/ sngags sbed pa dang khro ba med pa/ ster ba la dpa' ba/ bzlas pa dang / bsgom pa la dga' ba/ dkyil 'khor mthong
<p>147b</p>
<p>147b.1</p>ba/ dpal rdo rje 'jigs byed chen po la gus pa/ snying rje chen po la sogs pas yid rtog pa dang bral ba/ legs par brtag pa la legs par sems pa/ de lta bu'i slob ma la dpal rdo rje 'jigs byed chen po'i sgrub thabs sbyin par gzhan tu gal te sngags pas ster na/ slob
<p>147b.2</p>ma dang bcas nas dmyal bar 'gro bar the tshom med do/ /'jig rten 'dir yang 'jigs pa chen po myong bar 'gyur ro/ /'jig rten pha rol tu yang dmyal bar 'gro ste/ dam tshig nyams pa'i phyir ro/ /'dod chags zhe sdang la sogs chu srin 'khrus shing rmugs dang gnyid
<p>147b.3</p>sogs dbu ba can/ /'khor ba'i rgya mtsho skya dang 'chi ba'i dba' klong zab mo 'jigs pa las sgrol ba/ /dpal ldan gshin rje bde ba'i rang bzhin sgrub thabs byas pas skye 'gro kun/ /bdag 'bad pa yi bsod nams rnyed pa des 'dir 'jig rten de yi go 'phang grub par
<p>147b.4</p>shog/ //dpal rdo rje 'jigs byed chen po'i rgyud kyi sgrub thabs slob dpon dpal 'dzin gyis mdzad pa rdzogs so// //rgya gar gyi mkhan po rnam par snang mdzad srung ba'i zhabs dang / lo tsA ba khams pa dge slong ba ri d+harmA kIrtis bsgyur ba'o/ / 
<p>147b.5</p>@##/ /rgya gar skad du/ badzra b+hai ra wa e kA na na dwi b+hu dza sA d+ha nA ma/ bod skad du/ rdo rje 'jigs byed zhal gcig phyag gnyis pa'i sgrub pa'i thabs/ /dpal rdo rje 'jigs byed la phyag 'tshal lo/ /dpal ye shes sems dpa' la phyag 'tshal lo/ /sma ra
<p>147b.6</p>smin ma ba spu gzi ma dus mtha'i me ltar 'bar zhing ljags 'dril ba/ /spyan gsum rwa rnon rnam par 'gyur ba'i 'jigs gzugs klu bdag rgyan can ma he'i zhal/ /g.yon brkyang rab tu khros pa sna tshogs pad+ma nyi ma'i steng na yongs gnas pa/ /shin tu rno ba'i gri
<p>147b.7</p>gug thod pa 'dzin pa mnyam med bde ba ster la 'dud/ /phyag dang zhal ni sna tshogs pa/ /bsgom pa ru ni mi nus pa/ /bsdus pa'i rdo rje 'jigs byed pa/ /skye bo nus pa mi ldan zhing / /blo dman pa yi ngo ru ni/ /mdor bsdus pa yi sgrub pa'i thabs/ /ji ltar de nyid
<p>148a</p>
<p>148a.1</p>mos pa la'ang / /sbyor don skyes pa bskyed pa'i phyir/ /sangs rgyas rgyud du gsungs pa yi/ /rang gis shes na rab tu 'jug /gtso bo dam tshig rab tu bstan/ /de'i phyir na rgyas par bshad/ /sngags pas re zhig thog mar dur khrod dam g.yul la
<p>148a.2</p>sogs pa'i sa'am/ yid dang mthun pa'i gnas su stan bde ba la gnas nas/ zhal bzhi'i sngags kyis phyogs bzhir bsngags shing byin gyis brlab pa ni/ oM suM b+ha ni suM b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+Na pa ya gr-ih+Na pa ya hUM hUM phaT/ oM A na ya ho/ /b+ha ga
<p>148a.3</p>wA na badzra hUM hUM phaT phaT ces bya bas so/ /de'i rjes la rang gi snying ga'i sa bon las 'od zer spros pas bla ma dang sangs rgyas la sogs pa nam mkha'i phyogs su spyan drangs la/ yang dag par mchod de/ sdig pa bshags pa la sogs pa'i cho ga byas nas/ de nas sems can tshad med
<p>148a.4</p>pa'i sdug bsngal gyi rgya mtshor bying ba'i yul la bltas nas tshad med pa bzhi bsgom par bya ste/ de la phan pa dang bde ba nye bar 'dod pa ni byams pa'o/ /sdug bsngal gyi rgyu las thon par 'dod pa ni snying rje'o/ /sems can sdug bsngal dang sdug bsngal gyi rgyu dang bral zhing bde ba la
<p>148a.5</p>sems rangs pa ni dga' ba'o/ /de kho na nyid du ro gcig pas rnyed pa dang ma rnyed pa la sogs pa 'jig rten gyi chos brgyad kyis ma gos pa ni btang snyoms so/ /bsgom pa ni de'i gzung ba dang 'dzin pa'i rnam par byang ba'i sngags brjod par bya ste/ oM swa b+hA wa shud+d+haHsarba d+harmAH 
<p>148a.6</p>swa b+hA wa shud+d+ho\u0f85haM/ de'i rjes la chos thams cad rang bzhin med pa'i nges par rnam par bsgom par bya ba ni/ sems tsam nyid kyis rnam par rtog pa tsam du rtogs nas sngags kyi don mngon du bya zhing / stong pa nyid kyi sngags brjod pa ni/ oM shU n+ya tA dz+nyA na badzra swa b+hA wa At+ma ko\u0f85haM/ 
<p>148a.7</p>de nas thang cig tsam du stong pa nyid lhag par mos nas de'i rjes la stong pa nyid las/ yaM yig du ba las byung ba/ /rlung gi dkyil 'khor gzhu'i dbyibs can/ /de steng zla ba'i dkyil 'khor ni/ /a yig sa bon las byung ba/ /de la d+hIHyig 'od 'bar ba/ /bsgoms
<p>148b</p>
<p>148b.1</p>nas de yi 'od zer gyis/ /bde gshegs rgyal ba yang dag bskul/ /de rnams thams cad yang dag 'dus/ /'jam dpal dbyangs su yang dag bsgom/ /ral gri po tis phyag brel ba/ /gang+gA'i gser gyi 'od dang ldan/ /de yi snying gar bsgom pa ni/ /a las nyi ma'i
<p>148b.2</p>dkyil 'khor ro/ /de las 'od zer yang dag 'byung / /phyogs nas rdzogs sangs rgyas bzhugs dang / /khro bo byang chub sems dpar bcas/ /de bzhin rig pa'i lha mo tshogs/ /yang na nyi ma de nyid la/ /bskul nas yang dag bzhugs par 'gyur/ /de yang dus
<p>148b.3</p>gcig 'jam pa yi/ /nyi ma'i dkyil 'khor du ni gyur/ /ro gcig tu ni yang dag 'byung / /mchog tu shin tu 'od gsal ba'o/ /dpag tshad brgya ru rnam rgyas pas/ /'jig rten gsum khongs gsal ba dang / /bdud kyi tshogs ni 'joms par byed/ /yid kyis
<p>148b.4</p>brtan par bsgom par bya/ /de yi steng du nag po che/ /hUM yig 'od zer lnga ldan pa/ /de las 'od zer nges par 'byung / /de nyid du ni yang dag 'dus/ /yang ni 'od zer phreng ba yis/ /'gro ba ma lus sangs rgyas byas/ /sangs rgyas lnga ni rab 'byor ba/ /hUM gis
<p>148b.5</p>de nyid las sbyor byas/ /rdo rje chen po rnam brtsigs pa/ /rtse dgu'i 'od zer shin tu rno/ /bsgoms nas de yi 'od zer gyis/ /phra mo'i gzugs kyis rgyal ba sogs/ /nyi ma yi ni 'og nyid du/ /gzugs brnyan 'dra bar yang dag blta/ /de yis sems can
<p>148b.6</p>yongs su smin/ /de yis nges par yang dag bsdu/ /rdo rje gzugs brnyan gzugs gcig tu/ /blo ldan gyis ni bzhugs par bsam/ /de 'og thams cad yongs gyur ba/ /bskal pa'i me ltar bzod dka' ba/ /sku mdog nag po drag chen po/ /'jigs
<p>148b.7</p>mdzad ljags ni 'dril ba yi/ /ma he'i zhal ni sku chen po/ /'jig rten gsum po za bar nus/ /dkon mchog gsum sogs gnod pa la/ /sdigs mdzub kyis ni mchog tu rgyal/ /gzhon nu gdong drug la sogs gsod/ /lha dang lha min bsdigs par mdzad/ / 
<p>149a</p>
<p>149a.1</p>dbang po nye dbang drag dang tshangs/ /ha ha'i sgra yis skrag par byed/ /bdud kyi dkyil 'khor rab 'joms pa/ /g.yon brkyang ba yi zhabs kyis gsod/ /sa 'og tu ni rab tu g.yo/ /mgo bo'i phreng bas 'phrog chen po/ /thod pa'i cod pan gyis ni
<p>149a.2</p>mdzes/ /zhal gyi mche ba gtsigs pa dang / /spyan gsum dmar zhing zlum pa yin/ /rwa rno skra ni 'bar ba bzhin/ /sma ra smin ma rab mgyogs 'jigs/ /sna tshogs chu skyes nyi mar gnas/ /dbang po yi ni gdengs kas brgyan/ /thung zhing lto 'phyang brjid pa yi/ /mtshan
<p>149a.3</p>ma gyen 'greng drag dang bcas/ /g.yas dang g.yon gyi phyag bsnams pa/ /thod pa dang ni gri gug 'dzin/ /sngags pa yis ni rtag tu bsgom/ /dpal chen rdo rje 'jigs byed ni/ /yang na zhal gsum phyag drug bsgoms/ /lhag ma mda' gzhu kha T+wAM ga /phyag gnyis
<p>149a.4</p>bgegs kyi pags pa 'dzin/ /zhal gsum dkar dang dmar ba'o/ /g.yas dang g.yon gyi bsam gtan ni/ /drag dang bzhad dang 'jigs pa'o/ /lhag ma kun ni sngar bzhin no/ /gshin rje gdug pa ma he'i steng / /de'i mdun du mgon po ni/ /cig car
<p>149a.5</p>du ni yang dag bskyed/ /rdo rje 'jigs byed dpa' bo yi/ /phyag dang kha dog mchog tu 'dra/ /spyan gsum mche ba gtsigs pa yis/ /ro yi steng na yang dag gnas/ /gdug pa can rnams bsad pa'i phyir/ /snying rje'i bdag nyid kyis ni bsgom/ /de rjes ye shes
<p>149a.6</p>sems dpa' dgug /ji lta ba yi cho gas gzhug /mchod yon zhabs bsil la sogs sbyin/ /dam tshig la ni yang dag gzhug /de nas dbang bskur yang dag sbyin/ /rigs kyi bdag pos spyi bor brgyan/ /mnyam par bzhag pas sngags bzlas pas/ /myur
<p>149a.7</p>du 'gro ba'i don ni byas/ /sngags pa skyo bar gyur na ni/ /langs nas bya ba gzhan dag bya/ /smon lam de bzhin byas nas ni/ /rnal 'byor blo ldan de nas langs/ /sngon du bsnyen pa'i cho ga ni/ /snying rje'i bdag nyid sngags bzlas pas/ /myur du 'gro ba'i don ni
<p>149b</p>
<p>149b.1</p>bya/ /'bum phrag gsum gyi grangs nges pas/ /'grub par 'dir ni the tshom med/ /de la sngags ni yi ge bcu pa rgyun mi 'chad par kun du de dran bzlas pa ni/ /ring dang thung dang bul bar ma yin blo ldan mi smrar gyur pas thams cad du/ /dpal ldan rdo rje 'jigs byed
<p>149b.2</p>sngags pas mi spong dngos grub kyi ni gzhi/ /nges par sems ni brtan byas mngon par 'dod pa ji srid mtshan ma ma byung bar du'o/ /de nas rnal 'byor pa ni snying rje'i mchog /khro bo'i nga rgyal yid kyis ni/ /byas nas rdo rje can gyis bsad/ /'jigs byed bsad pa'i las
<p>149b.3</p>ni gtso/ /gshin rje'i gzugs ni bya ba la/ /grog mkhar bdun las yang dag 'byung / /'jigs byed rnal 'byor ldan pa yis/ /dus sogs shes pas 'dus byas pas/ /gcer bu ral gri mi mgo gzung / /gsus pa che la zhal gcig pa/ /skra ser gyen brdzes
<p>149b.4</p>mig dmar ba/ /gdug sems can ni 'jigs pa yis/ /de ni gru gang tsam gyi tshad/ /mi thod la bris snying gar gzhug /bla ma'i man ngag rtogs pa yis/ /de yi sgrub thabs nges par sbyar/ /kha sbyar dbye bar byas nas ni/ /srung ba dgug pa'i sbyor ba dang / / 
<p>149b.5</p>lus ni stong par gyur pa la/ /bsad na dngos grub myur du thob/ /gshin rje'i lus ni rdzogs pa dang / /bsgrub bya mdun du byas nas ni/ /nyi ma bdun gyi grangs kyis ni/ /ji ltar cho ga thun gsum du/ /bzlas dang sbyin sreg sogs rdzogs pas/ /mngon sum
<p>149b.6</p>du ni mtshan ma thob/ /mtshan phyed kyi ni dus su bya/ /mi mgo gsum gyi steng du bsdu/ /khro bo'i nga rgyal sems kyis ni/ /'di ltar brtan byas rnal 'byor ba/ /gang bstan de ni byas pa na/ /thams cad bor bar nges par 'gro/ /gang yang 'dir ni dmyal ba
<p>149b.7</p>yang / /spangs nas bde ba can du 'gro/ /sngags dang rgyud kyi mthu dang ni/ /bsam gtan bsam bya rnal 'byor bas/ /sdig pa chen po byas pa yang / /de ni thabs kyis sbyin pa yin/ /nye bar byas pa'i thabs yin no/ /gzhan du na ni skyon du 'gyur/ /rdo rje 'jigs
<p>150a</p>
<p>150a.1</p>byed las bsgyur bas/ /gsol btab pa la thugs brtse nas/ /rin chen rdo rje zla ba ltar/ /'di nyid la gus bdag gis byas/ /ji ltar thob pa'i dge ba des/ /bde ba bsgrub pa'i sgrub thabs ni/ /chu rgyun 'dod pa'i sems can ni/ /de ni rdo rje
<p>150a.2</p>'jigs byed shog /'jam pa'i dbyangs kyis rab mdzad pa/ /phyag gnyis pa'i sgrub thabs rdzogs so// //rgya gar gyi mkhan po A tsar+ya a nan+ta dang / bod kyi lo tsA ba dge slong rdo rje grags kyis bsgyur ba'o/ /[ ]@##/ /rgya gar skad du/ 
<p>150a.3</p>shrI badzra b+hai ra ba sA d+ha na no pi ka saM k+Ship+ta/ bod skad du/ dpal rdo rje 'jigs byed kyi sgrub pa'i thabs mdor bsdus pa/ 'jam dpal gzhon nur gyur pa la phyag 'tshal lo/ /dpal ldan gang zhig sngon bsgoms pas/ /dngos grub myur du thob 'gyur ba'i/ /rdo rje
<p>150a.4</p>can la gus btud nas/ /de yi sgrub thabs cho ga bshad/ /de la re zhig dpal rdo rje 'jigs byed kyi rgyud las ji skad gsungs pa'i dbang bskur ba phun sum tshogs pa la sogs pa'i mtshan nyid dang ldan pa'i sngags pas/ dur khrod la sogs pa'i gnas yid du 'ong ba
<p>150a.5</p>rnams su gnas la/ stan bde ba la 'dug ste/ the tshom la sogs pa'i dogs pa bsal nas 'bad pas bsgrub par bya'o/ /de'i cho ga ni 'di yin te/ dang po kho nar bdag med pa bsgoms pas nang gi bdag nyid can gyi khrus byas la/ rang gi snying gar yi ge raM yongs
<p>150a.6</p>su gyur pa las nyi ma'i dkyil 'khor de'i steng du/ hUM yongs su gyur ba las byung ba'i khro bo'i rdo rje/ de'i dbus su yang hUM kha dog nag po 'od zer sna tshogs 'phro ba bsams la/ de'i snang bas phyogs bcu dus gsum gyi de bzhin gshegs pa rnams spyan drangs te/ mchod
<p>150a.7</p>pa sna tshogs kyis mchod par bya'o/ /de nas sdig pa bshags pa dang / bsod nams la rjes su yi rang ba dang / dkon mchog gsum la skyabs su 'gro ba dang / byang chub tu sems bskyed pa dang / lam la gnas pa dang / bdag nyid dbul ba dang / yongs su bsngo
<p>150b</p>
<p>150b.1</p>ba rnams byas la/ /tshangs pa'i gnas bzhi bsgom par bya'o/ /de nas chos thams cad rang bzhin gyis rnam par dag pa'i stong pa nyid du bsgom zhing de brtan pa'i sngags 'di brjod par bya'o/ /oM swa b+hA wa shud+d+haHsarba d+harmAHswa b+hA wa shud+d+ho\u0f85haM/ de ltar stong pa nyid bsgoms
<p>150b.2</p>nas yi ge yaM yongs su gyur pa las rlung gi dkyil 'khor gzhu lta bu kha dog nag po ba dan gyis mtshan pa bsams la/ de'i steng du raM las byung ba'i nyi ma'i dkyil 'khor/ de'i dbus su hUM yongs su gyur pa las khro bo'i rdo rje/ de las rdo rje'i sa gzhi dang / ra ba dang bla re
<p>150b.3</p>dang / gur la sogs pa bsgoms te/ thams cad rdo rje'i rang bzhin gyi dbus su a yongs su gyur pa las zla ba'i dkyil 'khor/ de'i dbus su yi ge d+hIHyongs su gyur pa las ral gri/ ral gri'i dbus su yi ge d+hIHde dag thams cad yongs su gyur pa las
<p>150b.4</p>bcom ldan 'das 'jam dpal gzhon nur gyur pa sku mdog gser btso ma lta bu zhal gcig phyag gnyis dang ldan pa/ phyag g.yas pas shes rab kyi ral gri dpung pa'i thad kar 'dzin pa/ g.yon pas glegs bam thugs kar bsnams pa/ gzhon nu rgyan thams
<p>150b.5</p>cad kyis brgyan pa/ mtshan bzang po sum cu rtsa gnyis dang dpe byad bzang po brgyad cus brgyan pa/ ral pa dang thor tshugs can no/ /de'i snying gar yi ge maM yongs su gyur pa las nyi ma'i dkyil 'khor/ de las byung ba'i 'od zer gyis phyogs bcu dus gsum gyi
<p>150b.6</p>de bzhin gshegs pa thams cad dang / byang chub sems dpa' dang / rig pa'i lha mo dang / khro bo la sogs pa thams cad bkug la/ gzhug par bya'o/ /de nas de bzhin gshegs pa la sogs pa dang / rang 'jam dpal gyi gzugs su snang ba dang bcas
<p>150b.7</p>pa thams cad nyi ma'i dkyil 'khor la thim par gyur te/ slar 'od zer cher 'phros pa las dpag tshad bye ba brgya stong du khyab pas 'gro ba'i don byas nas/ de bzhin gshegs pa la sogs pa bkug ste/ gcig tu bsdus pa las/ yi ge hUM kha dog nag po 'od
<p>151a</p>
<p>151a.1</p>zer sna tshogs dang ldan pa bsams te/ de las kyang 'od zer byung bas snga ma bzhin du byas te/ slar zhugs pas khro bo'i rdo rje/ de las rdo rje phra mo'i gzugs spros pas sangs rgyas dang byang chub sems dpa' dang / rig pa'i lha mo dang khro bo la sogs
<p>151a.2</p>pa spros te/ nam mkha'i khams gang bar byas nas sems can gyi don byas te/ sems can thams cad kyis dpal rdo rje 'jigs byed nyid thob par byas nas slar bsdus te/ de dag thams cad yongs su gyur pa las bcom ldan 'das dpal rdo rje 'jigs byed kyi dkyil
<p>151a.3</p>'khor 'khor lo dang bcas pa/ dur khrod brgyad kyis brgyan pa bsams pa ni/ /gru bzhi pa la sgo bzhi pa/ /rta babs bzhi dang yang dag ldan/ /dril bu dar gyi 'phan la sogs/ /me tog phreng dang yang dag ldan/ /sgo rnams kyi ni thams cad kyi/ /sgo khyud kyi ni
<p>151a.4</p>gnas su yang / /zla phyed rdo rje rin chen no/ /de'i dbus kyi dkyil 'khor ni/ /re'u mig brgyad pa 'dra ba la/ /zhes gsungs pa'i rim pas gzhal yas khang de lta bu'i rnam pa can bsams te/ de'i dbus kyi lte ba la dpal rdo rje 'jigs byed zhal dgu pa/ phyag sum
<p>151a.5</p>cu rtsa bzhi pa/ zhabs bcu drug dang ldan pa/ 'jigs pa rnams kyang 'jigs par byed pa/ ha ha zhes bzhad cing lce 'dril ba/ spyan bgrad pa/ 'jigs pa'i me ltar 'od 'phro ba/ mi'i sha dang zhag dang khrag la dgyes pa/ thod pa'i phreng bas
<p>151a.6</p>brgyan pa/ mi'i rus pa'i phreng ba can/ phaT ces bya ba'i sgras sems can thams cad skrag par byed pa/ phyag dang po gnyis kyis glang po che'i pags pa gos su bsnams pa/ lhag ma rnams la go rims bzhin du gri gug dang / mtshon rtse gcig pa dang / thag
<p>151a.7</p>mdung dang / gtun shing dang / chu gri dang / shag glang dang / sta re dang / mda' dang / lcags kyu dang / dbyug to dang / kha T+wAM ga dang / 'khor lo dang / rdo rje dang / rdo rje tho ba dang / ral gri dang / cang te'u'o/ /g.yon pa rnams ni ka pA la dang / mgo bo dang / 
<p>151b</p>
<p>151b.1</p>phub chung dang / rkang pa dang / zhags pa dang / gzhu dang / rgyu ma dang / dril bu dang / lag pa dang / dur khrod kyi ras dang / gsal shing dang / me thab dang / thod tshal dang / sdigs mdzub dang / 'phan dang / rlung gi ras rnams so/ /zhabs g.yas pa rnams
<p>151b.2</p>kyis ni/ mi dang / ma he dang / glang dang / bong bu dang / rnga mo dang / khyi dang / lug dang / wa rnams so/ /g.yon pa'i zhabs rnams kyis ni/ /bya rgod dang / bya rog dang / ne tso dang / seng ge dang / khra dang / bya chen po dang / srin bya dang / khrung khrung rnams mnan par
<p>151b.3</p>bsam par bya'o/ /zhal dang po ma he'i gdong can nag po/ rwa g.yas phyogs kyi zhal gsum la/ dang po sngon po gnyis pa dmar po/ gsum pa ser po'o/ /rwa g.yon phyogs kyi zhal gsum la dang po dkar po/ gnyis pa dud ka/ gsum pa nag po'o/ / 
<p>151b.4</p>rwa gnyis kyi dbus kyi zhal dmar po khro ba dang bcas pa'o/ /steng gi zhal kha dog ser po cung zad khro ba/ gzhon pa'i cha lugs can/ zur phud lnga dang ldan pa ste/ zhal re re zhing yang spyan gsum gsum dang ldan pa'o/ /phyi rol du ni dur khrod brgyad dang ldan pa la/ 
<p>151b.5</p>shar phyogs su ni gtum drag ces bya ba'i dur khrod la nA ga ge sar gyi shing la gnas pa'i lha'i tshogs la sogs pa dgod par bya'o/ /lho phyogs su ni shin tu dgod pa zhes bya ba'i dur khrod la p+lak+Sha'i shing la gnas pa'i gshin rje'i sde dpon chen po dgod do/ /nub phyogs
<p>151b.6</p>su ni go ra an+ta ka ra zhes bya ba'i dur khrod la a shwad+tha la gnas pa'i sprin gyi rgyal po rnams yongs su dgod do/ /byang phyogs su ni ki li ki la zhes bya ba'i dur khrod la shing pa ta la la gnas pa'i gnod sbyin gyi gzugs can bsam par bya'o/ /me'i phyogs su ni
<p>151b.7</p>bi bi sha na zhes bya ba'i dur khrod la shing a kha rdzun la gnas pa'i drang srong gi tshogs bsgom par bya'o/ /bden bral gyi mtshams su ni 'bar ba'i rigs zhes bya ba'i dur khrod la shing pa ta la la gnas pa'i srin po la sogs pa dgod par bya'o/ /rlung gi mtshams
<p>152a</p>
<p>152a.1</p>su ni dmyal ba la sogs pa zhes bya ba'i dur khrod la shing u dum+WA ra la gnas pa'i rlung gi bdag po dang bcas pa rnams dgod par bya'o/ /dbang ldan gyi mtshams su ni dbyibs can zhes bya ba'i dur khrod la shing a mra la gnas pa'i yi dwags kyi
<p>152a.2</p>tshogs bsgom par bya'o/ /gzhan yang dur khrod brgyad na bya sha za ba sna tshogs dang / gcan gzan sna tshogs pa dang / mi'i ro sna tshogs pa dang / ro langs dang srin po dang 'dre la sogs pa sna tshogs bsgom par bya'o/ /de ltar dur khrod kyi dbus su chud pa'i
<p>152a.3</p>gzhal yas khang rdo rje 'jigs byed dang bcas pa skad cig gis bsgoms la/ rang gi snying gar rdo rje'i lte ba la gnas pa'i yi ge hUM gi 'od zer gyis rang bzhin gyi dkyil 'khor na gnas pa'i rdo rje 'jigs byed kyi sku bskul te/ rin po che la sogs pa'i bum pa phyag
<p>152a.4</p>gis bsnams pas dbang bskur bas/ mi bskyod pa cod pan du bsams te/ de nyid slar rang gi lus la zhugs pas snying gar ye shes sems dpa' bsams la/ de'i snying gar ting nge 'dzin sems dpa' bsgom par bya'o/ /de ltar rang nyid rdo rje 'jigs byed
<p>152a.5</p>du bsgoms la/ sngags kyi bzlas pa bya ste/ oM ya ma rA dza/ sa do me ya/ ya me do ru/ Na yo da ya/ ya de yo ni ra ya k+She ya/ yak+She yats+tsha ni rA ma ya hUM phaT phaT/ rtsa ba'i sngags so/ /oM hrIHSh+T+r-iHwi kr-i tA na na hUM phaT/ las kyi sngags so/ /oM ya mAn+ta ka hUM
<p>152a.6</p>phaT/ snying po'o/ /snying gar nyi ma'i dkyil 'khor la sngags kyi yi ge de rnams las gang yang rung ba bsams te/ spro ba dang bsdu ba bya'o/ /sngags kyi yi ge'i 'od zer las khro bo sna tshogs pa dang / bya sna tshogs pa dang / 'dre dang srin po la sogs pa dang / 
<p>152a.7</p>shin tu 'jigs su rung ba rnams spros te/ bsgrub par bya ba'i sha dang / rus pa dang / khrag dang chu ser rnams za zhing 'thung ba dang / 'jib par bsam par bya'o/ /de ltar bsgom pa dang bzlas pa las ldang bar 'dod na gtor ma gtang bar bya ste/ drug cu
<p>152b</p>
<p>152b.1</p>pa'i 'bras chan dang / sha dang nya dang khrag dang sgog pa dang / chang dang bcas pa'i gtor ma bdud rtsi lnga dang bcas pa'am/ /yang rgyud las gsungs pa'i sha sna tshogs pas bdud rtsir byin gyis brlabs te/ sngags 'dis dbul bar bya'o/ /oM kA la rU pa sarba
<p>152b.2</p>duSh+Ta sa twa da ma ka ma hA b+hU ta a d+hi pa ti i daM pa liM gr-ih+Na gr-ih+NA pa ya ma ma sha trUM mA ra ya hUM phaT/ ces pa ni gtor ma'i sngags so/ /de nas langs pa'i dus su yang rdo rje 'jigs byed kyi nga rgyal gyis gnas par bya'o/ /de ltar rnam par bsdus pa las byung ba'i/ /dge
<p>152b.3</p>ba des ni sems can ma lus kun/ /'phags pa 'jam dpal khros pa las byung ba'i/ /rdo rje 'jigs byed de dang 'dra bar shog /dpal rdo rje 'jigs byed kyi sgrub pa'i thabs mdor bsdus pa/ slob dpon chen po shrI b+ha dras mdzad pa rdzogs so// // 
<p>152b.4</p>@##/ /dpal rdo rje 'jigs byed chen po la phyag 'tshal lo/ /gang gis bsnyen sgrub las rnams sbyor 'dod pas/ /de rnams dgos par bcas pa shes don du/ /de yi mtshan nyid bde bar 'dir ni bstan par bya/ ji srid ting nge 'dzin sngags
<p>152b.5</p>dang mchod par ldan pa yis/ /lha nye rtse gcig mtshan ma thob pa bsnyen par gsungs/ /rtags thob gyur nas dben par song ste glal dang sbrid pa dang / /gnyid spangs brtul zhugs bcas pas legs bsgrub pa'o/ /bsgrubs pas gdul bya'i rang
<p>152b.6</p>bzhin sna tshogs bzlas pa la/ /zhi ba la sogs thabs kyi 'byor pa las su gsungs/ /de la las grub pa yi rgyu gsum ste/ /rtse gcig pa thob pas chos la dbang sgyur ba dang / sngags grub pas ngag dben pa thob pa dang / dam la gnas pas
<p>152b.7</p>dam tshig can stong grogs byed pa'o/ /dngos grub 'grub pa'i rgyu ni/ dad pa mi ldog pa dang / shes rab kyis the tshom mi za ba dang / sems rtse gcig pa dang shin tu gsal ba rnams so/ /'jig rten dang 'jig rten las 'das pa gang bsgrub kyang tha mal
<p>153a</p>
<p>153a.1</p>pa'i chags sdang ni bar chod kyi sgrib pa chen po yin no/ /dbang dang dam tshig med na 'di dang pha rol tu sdug bsngal 'byung ngo / /ji skad bshad pa'i yon tan blangs la skyon spangs te/ lha yi bsnyen pa ni dang por khrus byas la stan bde ba la
<p>153a.2</p>'dug ste/ maN+Dal byi dor byas la me tog gi gcal bkram/ sku gzugs mdun du bzhag la/ bsod nams kyi tshogs yan lag bdun gyi sgo nas byang chub kyi sems bskyed de/ snying ga'i pad+mar nyi ma la gnas pa'i sems dpa'i 'od zer gyis dpal 'jam pa'i
<p>153a.3</p>rdo rje 'og nas 'byung ba lta bu spyan drangs te/ mdun gyi nam mkha' la bzhugs pa la 'di ltar yan lag bdun gyi smon lam bya'o/ /mchod pa bla na med pa kun du bzang po'i mchod sprin 'dod yon gyi char dag pa'i sems kyis sprul nas 'bul na/ thugs rje chen po'i
<p>153a.4</p>dbang gis bzhes su gsol/ na mo dus gsum gyi de bzhin gshegs pa thugs kyi gzugs brnyan sku yi sprul pa gsung gi dbang phyug /dpal 'jam pa'i rdo rje la sogs pa phyogs bcu na bzhugs so 'tshal la/ bdag lus ngag yid kyi sgo nas phyag 'tshal zhing
<p>153a.5</p>skyabs su mchi'o/ /gzhan yang bdag gis thog ma med pa'i dus nas dug gsum gyi dbang gis sdig pa mi dge ba ci bgyis pa rnams so sor bshags shing slan chad sdom par bgyid do/ /phyogs bcu'i 'phags pa rnams dang 'gro ba dag gi bsod
<p>153a.6</p>nams kyi tshogs bskyed do 'tshal la rjes su yi rang bar bgyid do/ /ston pa 'jig rten gyi sgron ma bskul ba'i sa las bzhes pa gang dag bzhugs so 'tshal de dag la chos kyi 'khor lo bskor bar bskul lo/ /bde bar gshegs pa gang dag 'dul ba'i dus la ma
<p>153a.7</p>bab pa log par lta ba rnams sun dbyung ba'i phyir/ thabs kyis mya ngan las 'da' bar bzhed pa rnams la 'khor ba ji srid par don mdzad par gsol ba 'debs so/ /dge ba'i rtsa ba de dag dang gzhan yang bdag dang 'gro ba kun gyis bgyis so 'tshal
<p>153b</p>
<p>153b.1</p>gyi dge ba'i rtsa ba thams cad kyang bla na med pa'i byang chub tu bsngo bar bgyi'o/ /ji ltar dus gsum gyi sangs rgyas rnams kyi thugs byang chub mchog tu bskyed pa phung po dang khams dang skye mched dang bral ba gzung ba dang 'dzin pa'i rnam pa spangs pa/ chos bdag med pa mnyam
<p>153b.2</p>pa nyid rang gi sems gdod ma nas ma skyes pa/ stong pa nyid kyi rang bzhin du thugs bskyed pa de ltar bdag gis kyang sems bskyed par bgyi'o/ /bdag gis 'phags pa rnams la lus phul te sems can 'khor ba'i rgya mtsho na gnas pa rnams bsgral ba'i ched du bcom
<p>153b.3</p>ldan 'das 'jam pa'i rdo rje bsgrubs te/ sems can rnams mya ngan las 'da' bar bgyi'o/ /de nas tshad med pa bzhis sems dag par bya'o/ /da ni ye shes kyi tshogs su gyur pa stong pa nyid bsgom par bya ste/ snang ba'i chos thams cad ni sems nyid 'khrul pa tsam
<p>153b.4</p>ste gud na med do/ /sems ni sgyu ma lta bur rang bzhin med pa ste/ de nas chos thams cad rang bzhin med pa'o zhes shes par byas la gsang sngags 'dis stong pa nyid kyi nga rgyal bya'o/ /oM swa b+hA wa bi shud+d+hAHsarba d+harmAHswa b+hA wa bi shud+d+ho\u0f85haM/ zhes pas thams cad dag
<p>153b.5</p>pa'o/ /de nas yaM las rlung gi dkyil 'khor du gyur pa'i steng du/ a dang po las zla bar gyur pa/ de'i steng du d+hIH'od du zhu ba las ral gri/ ral gri'i lte ba la yi ge d+hIHgser btso ma'i kha dog lta bu las yongs su gyur pa'i 'jam pa'i rdo rje mdog ser po ut+pal bsnams
<p>153b.6</p>shing mchog sbyin gyi phyag rgya can/ gzhon nu zur phud can mdzes pa'i rgyan gyis brgyan par bsgom/ de'i thugs kar a gnyis pa las grub pa'i nyi ma'i dkyil 'khor 'bar ba'i phreng ba can du bsams te/ de'i 'od kyis phyogs bcu'i sangs rgyas sras dang bcas pa rnams
<p>153b.7</p>bskul nas/ slar zhugs pas 'jam pa'i rdo rje nyid dang sangs rgyas rnams su bcas te nyi ma'i dkyil 'khor la thim pas shin tu gzi byin dang ldan par gyur te/ 'od zer 'bar bas kun du khyab cing 'phro bar bsgom mo/ /de'i steng du hUM nag po'o/ /'od zer lnga 'phro bas don
<p>154a</p>
<p>154a.1</p>byas te slar bsdus pa'i sbyor bas khro bo'i rdo rje rab tu 'phro ba can du gyur te/ don gyi bya ba byas nas rgyal ba sras dang bcas pa spyan drangs nas rdo rje de nyid la bzhugs pas sku gsung thugs rdo rje dbyings nyid dang ldan par gyur te/ de nyid bcom ldan 'das dpal rdo
<p>154a.2</p>rje 'jigs byed chen po'i gzugs su gyur par bya'o/ /'di lta ste sku bskal pa me dpung 'bar ba'i dkyil na bzhugs shing / zhal khro gnyer smin ma 'gyur ba/ me 'bar ba rdo rje rta gad chen po 'byin cing lce 'jib pa/ phe skad chen po gnam du 'don cing 'jig rten gsum gyi
<p>154a.3</p>bdag po'i khrag gsol zhing / 'jig rten dang 'jig rten las 'das pa'i lha thams cad bsdigs pa/ sku gcer bu thod pas brgyan pa/ mtshan ma 'greng ba/ gsus khyim che ba/ ma he'i gdong chen po ste/ 'di dbu dgu pa phyag sum cu rtsa bzhi pa/ zhabs bcu drug pa
<p>154a.4</p>g.yon brkyang ba'i stabs kyis bzhugs pa/ zhal g.yas dang po sngon po/ gnyis pa dmar po/ gsum pa ser po ste/ de gsum ni g.yas pa'o/ /g.yon pa'i zhal gsum ni dkar po dang / dud ka dang / nag po khros pa ste/ de gsum ni ljags 'dril ba'o/ /rtsa ba'i
<p>154a.5</p>zhal ma he nag po kha gdangs pa ste lce 'dril ba'o/ /rwa gnyis kyi dbus kyi zhal dmar po 'jigs pa ste zhal nas khrag 'dzag pa'o/ /steng gi zhal ser po cung zad khro ba gzhon nu'i tshul can gtsug phud lnga pa ste/ thams cad kyang spyan gsum pa'o/ /phyag g.yas g.yon gyi
<p>154a.6</p>dang pos glang po che'i pags pa brgyangs te 'dzin pa'o/ /g.yas pa gzhan ni rim pa bzhin du gri dang / bi ti pa la dang / gtun shing dang / chu gri dang / chu gri bzang po dang / sta re dang / mdung dang / mda' dang / lcags kyu dang / dbyug to dang / kha T+wAM ga dang / 
<p>154a.7</p>'khor lo dang / rdo rje dang / rdo rje tho ba dang / ral gri dang / rje chung dang de rnams bsnams pa'o/ /phyag g.yon na thod pa dang / tshangs pa'i mgo bo dang / phub chung dang / mi'i rkang pa dang / zhags pa dang / gzhu dang / rgyu ma dang / dril bu dang / lag pa dang / dur khrod kyi
<p>154b</p>
<p>154b.1</p>ras dang / rtsang chen gyis phug pa'i ro dang / me thab dang thod tshal dang / /sdigs mdzub dang / 'phan rtse gsum pa dang / rlung gis phyar ba'i ras dang de rnams bsnams pa'o/ /zhabs g.yas pa brgyad kyis mi dang ma he dang / glang dang / bong bu dang / rnga mo dang / khyi dang / lug
<p>154b.2</p>dang / wa dang de rnams brdzis pa'o/ /g.yon pas bya rgod dang / 'ug pa dang / bya rog dang / seng ge dang / bya rgod chen po dang / khra dang / ne tso dang / ri skegs dang de rnams brdzis pa'o/ /de'i thugs kar ye shes sems dpas mtshon pa/ sku gsung thugs byin gyis
<p>154b.3</p>brlabs pa/ mi 'khrugs pas dbang bskur ba'o/ /de nas e yaM raM khaM laM suM b+h+rUM/ zhes brjod 'byung ba chen po bzhi'i dkyil 'khor gyi steng na gzhal yas khang gru bzhi sgo khyud dang ldan pa/ dur khrod 'bar ba'i klong na gnas pa cig bsgom mo/ /dkyil 'khor gyi dbus na
<p>154b.4</p>ro chen po'i steng du ji skad smos pa'i sems can rnams kyi gdan la/ bcom ldan 'das dpal rdo rje 'jigs byed chen po bdag dang mthun par bskyed do/ /grwa bzhi ru mchod pa'i lha mo bzhi dang / sgo bzhir sgo ma bzhi khro bo'i cha byad can yi ge ya las bskyed do/ /de'i phyi rol du
<p>154b.5</p>las kyi gshin rje pho mo mkha' 'gro ma dang 'byung po'i tshogs bskyed par bsgom ste/ de'i lho phyogs kyi sgor bcom ldan 'das kyi mdun du bdag dam tshig sems dpar gnas par bsgom mo/ /de ltar gsal ba dang lcags kyu'i phyag rgya bcas pa'i ting nge 'dzin dang ldan pas
<p>154b.6</p>spyan drangs te/ 'jam dpal rang bzhin chos rnams kun gyi dngos/ /gnas med 'gro 'ong bral ba nam mkha' bzhin/ /dus kyi khams bzhin thugs rjes 'gro 'ong bral/ /sprul pa'i 'gro dang bral ba gzugs brnyan bzhin/ /'gro dang 'ong ba'i mtshan nyid mi mnga' yang / / 
<p>154b.7</p>chu zla bzhin du gar dmigs der snang ba'o/ /deng 'dir spyan 'dren gshegs su gsol ba'i lha/ /sangs rgyas kun gyi rang bzhin 'jam pa'i dbyangs/ /gdug pa 'dul byed 'jigs byed gshin rje gshed/ /ye shes thugs las sprul pa'i lha mos bskor/ /las byed
<p>155a</p>
<p>155a.1</p>sprul pa gshin rje 'khor dang bcas/ /'dir gshegs brtan par bdag la dgongs su gsol/ /oM hrIHb+ho b+ho ma hA kro d+ha A gats+tsha A gats+tsha asma ta pU dza pra ti gr-ih+Na pra sA d+haM me d+hIHmaM ku ru swA hA/ zhes pas gnyis su med par bya'o/ /gnyis med thun mong ma
<p>155a.2</p>yin khyab pa'i sku/ /kun la snyoms mdzad rgyal ba kun gyi yab/ /chos kyi dbyings gyur rgyal ba kun gyi yum/ /ye shes sems dpa' rgyal ba kun gyi sras/ /phyag 'tshal 'jam dpal dpal gyur rdzogs pa khyod/ /chos kyi sku la byams sdang mi mnga' yang / /srid gsum
<p>155a.3</p>gdug pa ma lus 'dul ba'i phyir/ /thugs rje'i thabs kyis khro rgyal skur bstan pa/ /'jigs byed gshin rje gshed la phyag 'tshal lo/ /dus gsum sangs rgyas kun gyi ye shes ni/ /chos rnams kun dang rang bzhin dbyer med de/ /sgrub mchog bdag gis sems kyang de
<p>155a.4</p>lags pas/ /de mtshon don phyir rtags kyi skur bstan pa/ /thugs la gnas pa'i ye shes 'phro ba'i rgya/ /ye shes sems dpa'i sku la phyag 'tshal lo/ /bde gshegs rnams kyi yon tan rmad po che/ /bsam 'das brjod bral dpag gis mi lang yang / /mi phyed rdo rje
<p>155a.5</p>gsum du 'dus bstan pa/ /sku gsung thugs kyi lha la phyag 'tshal lo/ /bde gshegs thams cad mnyam nyid chos kyi sku/ /rang bzhin rnam dag rigs rgyud mi mnga' yang / /rnal 'byor grub pa mtshon phyir rgyas btab pa/ /dbu rgyan rdo rje mtshon la phyag 'tshal lo/ /ye
<p>155a.6</p>shes snang med chags pa'i rdul bral zhing / /'dod pa khams kyi sems can 'dul slad du/ /thabs la mkhas pa'i 'dod yon gzugs su sprul/ /mchod pa'i lha mo'i tshogs la phyag 'tshal lo/ /chos nyid spros bral dbyings kyi pho brang du/ /gzung 'dzin bral
<p>155a.7</p>ba'i ye shes zlos 'jug phyir/ /'khrul pa'i bgegs tshogs gdul ba'i skur bstan pa/ /gzhal yas sgo skyong bzhi la phyag 'tshal lo/ /bcom ldan rdo rje chos rje 'jam dbyangs spyan lam du/ /bdud 'dul bstan pa bsrung bar zhal 'ches pa/ /las kyi gshin
<p>155b</p>
<p>155b.1</p>rje mang po mkha' 'gro ma/ /'byung po ro langs ci bgyi bka' nyan tshogs/ /phyi nang skyong ba'i dam can ma lus la/ /bdag ni re ba'i sems kyis 'dud cing mchis/ /'di ni phyag 'tshal ba'o/ /rgyal ba rnams ni gtsang gyur cing / /sme ba'i rtog pa mi mnga' yang / /sri
<p>155b.2</p>zhu tshul gyis yon chab 'di/ /bde gshegs rnams la sku khrus gsol/ /oM hrIHSh+T+r-iHha ar+g+ha'i'o/ /oM hUM phaT phaT bsang gtor gyi'o/ /rgyal ba rnams ni yon tan mchog gi sku/ /tshul khrims rnam par dag pa'i dri ngad ldan/ /byang chub yan lag brgyad pa me tog
<p>155b.3</p>mdzes/ /ma rig mun pa bral ba ye shes gsal/ /nor bdun yon tan chog shes bdud rtsi zas/ /ye shes pho brang mtshan gyi me tog spos/ /sgyu ma'i chos la ye shes dbang sgyur zhing / /rang bzhin rnam dag rigs rgyud mi mnga' yang / /bdag cag sri zhu gus pa'i tshul
<p>155b.4</p>gyis su/ /dri dang bdug pa me tog mar me bshos/ /dag cing gtsang mar bshams te phul ba 'dis/ /bsod nams yan lag yongs su rdzogs gyur cig /oM hrIHSh+T+r-iHwi kr-i tA du Sh+Ta sa twa da ma ka gaHdri'i'o/ /oM ku mA ra rU pi Ni dz+dzaHhUM phaT me tog gi'o/ /oM hrIHhaHhaH 
<p>155b.5</p>he he phaT bdug pa'i'o/ /oM dIp+ta lo tsa na bi kr-i ta A na na ma hA aT+TAT+Ta ha sa na di ni dIp+ta dIp+tA ya swA hA/ mar me'i'o/ /oM kA la rU pa satwa da ma ka nai bi d+ye pU dza ya swA hA/ bshos gtsang gi'o/ /'di ni mchod pa dbul ba'o/ /hUM/ 'jam dpal mkha' la 'byung ba'i gser
<p>155b.6</p>mdog can/ /'jam dpal thugs las chos kun rang bzhin gsal/ /'jam dpal gsung gi dbang phyug 'jam pa'i dbyangs/ /'jam dpal bdag ni re ba'i sems kyis 'dud/ /thugs mchog 'jam pa'i ngang las ma g.yos kyang / /thugs rjes gdug pa ma
<p>155b.7</p>lus 'dul ba'i phyir/ /gshin rje 'jigs byed chen po'i skur ston pa/ /mi bzad dus mtha'i bskal ba'i me ltar 'bar/ /zhal gdangs khro gnyer smin ma glog stong 'gyu/ /spyan bgrad mche ba gtsigs pa rab tu 'bar/ /rdo rje rta gad drag po ha har bzhad/ /mkha'
<p>156a</p>
<p>156a.1</p>'gro gdug pa'i pheM skad gnam du sgrogs/ /khros pa'i stabs chen brdabs pas khams gsum gnon/ /sdigs mdzub gnam du bsgreng zhing lha chen 'dul/ /ljags 'dril tshems chen gtsigs shing khrag gis myos/ /lha dang bcas pa'i 'jig
<p>156a.2</p>rten zhal du gsol/ /glang chen ko rlon thod pa'i phreng ba zhags/ /gcer bu 'jigs byed dbang phyug chen po'i tshul/ /'jigs byed ma he khros pa'i zhal gdangs shing / /zhal dgu 'bar bar srid pa za zhing rngub/ /'gro ba sna tshogs 'dul ba'i phyag rgya 'bar/ /bdud
<p>156a.3</p>ris gnon pa'i zhabs ni brkyang bskum mdzad/ /'jigs byed chen po'i sku la rtag tu 'dud/ /dbu dgu 'bar ba'i dkyil 'khor nas/ /g.yas kyi zhal gsum bgrad pa ni/ /mthing ga dmar dang ser ba'i zhal/ /g.yon pa'i zhal gsum gdangs pa ni/ /dkar
<p>156a.4</p>dang dud ka nag po'i zhal/ /dbus kyi zhal gsum 'bar ba ni/ /khro dang chags dang zhi ba'i tshul/ /phyag rgya 'od zer 'bar ba las/ /g.yas kyi phyag rgya bcu drug ni/ /rdeg cing 'joms pa'i mtshon cha gdengs/ /g.yon gyi phyag rgya bcu drug ni/ /ro stobs pa yi
<p>156a.5</p>mtshan mas mdzes/ /brjid gnon zhabs kyi phyag rgya las/ /g.yas kyi zhabs brgyad bskum pa ni/ /dregs pa'i lha brgyad thabs kyis gnon/ /g.yon gyi zhabs brgyad brkyang pa ni/ /dregs pa'i lha mo brgyad la rol/ /'dod chags chen po 'dul ba'i phyir/ / 
<p>156a.6</p>rtag tu ling+ga rgyas pa'i tshul/ /drag po'i tshul gyis zhe sdang 'dul/ /gdul sku khyod la phyag 'tshal lo/ /dur khrod chen po'i dkyil 'khor nas/ /bdud dang gshin rje thabs kyis 'dul/ /ma mo mkha' 'gro dbang du sdud/ /dbang sdud khyod la phyag 'tshal lo/ / 
<p>156a.7</p>dbang phyug chen po'i dkyil 'khor nas/ /dbang med dad pas 'dus pa dang / /ye shes sprul pa'i 'khor gyis bskor/ /'khor bcas khyod la phyag 'tshal lo/ /ye shes thugs kyi dkyil 'khor nas/ /ji lta bur ni sprul gyur nas/ /rnam dag dbyings las ma
<p>156b</p>
<p>156b.1</p>g.yos te/ mnyam nyid khyod la phyag 'tshal lo/ /yon chab dang rol mo'i rdzas kyis kyang mnyes par bya ste/ 'di ni bstod pa'o/ /de nas kha zas ci 'byor ba'i gtor ma raM gyis sbyangs te/ a las bdud rtsi chen por gyur pa'i 'od zer las 'dod yon ji lta bar mos pa bzhin
<p>156b.2</p>du 'byung bar bsams te sngags 'dis 'gro ba kun dang 'khor du bsdus pa rnams la sbyin/ /oM kA la rU pa sarba duSh+Ta satwa da ma ka ma hU b+hU ta a d+hi pa ti i maM ba liM gr-ih+na grih+nA pa ya swA hA/ zhes lan gsum du brjod de dbul lo/ /de nas bdag nyid snying gar ma las nyi ma'i dkyil 'khor
<p>156b.3</p>la bzlas pa'i yi ge bsams te/ bcom ldan 'das kyi thugs kar yang de bzhin du dmigs la bdag las yi ge 'phros pas lha'i thugs dam bskul/ bdag la thim pas dngos grub kyi dbyig dam pa thob par 'gyur te/ mgal me'i 'khor lo ltar rgyun ma chad par bya'o/ / 
<p>156b.4</p>gtong bar 'dod pa dang mchod par bya ste/ mthol bshags byas te bzod par gsol nas ye shes kyi lha slar gshegs su gsol/ spros med mkha' ltar khyab pa'i sku mchog ni/ /mi gnas phyir na gshegs pa mi mnga' yang / /sri zhu'i tshul gyis gshegs su
<p>156b.5</p>gsol ba 'dis/ /bdag dang gzhan bcas sgrib pa byang gyur cig /oM dza ya dza ya su dza ya bi shwa rU pa d+ha ri gats+tsha gats+tsha swa b+hA wa naM kr-i taM te na ta thA ga taM sh+tsa/ sarba bud+d+ha sh+tsa/ bi sardza ya ma ma kar+yaM ku ru swA hA/ de nas dam tshig gi lha bdag la bsdu lus bsrung ba yang bya'o/ /dpal
<p>156b.6</p>rdo rje 'jigs byed kyi bsnyen pa'i cho ga'o/ /rdzogs so// //[ ]@##/ /yi dam bcas pa rdzogs pa dang / /ting nge 'dzin rtse gcig gyur pa'am/ /mtshan ma brtan po thob pa na/ /dben pa'i gnas su song nas ni/ /sngags kyi brtul zhugs spyad par bya/ /sku gzugs sam ni
<p>156b.7</p>mtshan ma la/ /ting 'dzin spro bsdu gsal bar bya/ /sgrub rdzas la yang de bzhin te/ /brkyang bskum tsam yang spangs nas ni/ /sems ni cung zad nyams mi bya/ /nam zhig mtshan ma byung ba na/ /the tshom med pas dngos grub blang / /'di lta ste bsnyen pas rtags byung
<p>157a</p>
<p>157a.1</p>ba dang sgrub pa brtsam par bya ste/ shin tu dben pa'i gnas su maN+Dal bya ste/ der lha'i rten bzhugs su gsol te/ mchod pa'i rdzas dang dngos grub kyi rdzas kyang gzhag go/ /yang mchod pa gzhan yang bshams la/ dang po bsnyen pa'i dus ji lta ba
<p>157a.2</p>bzhin mchod nas/ de nas bdag dam tshig sems dpar gsal ba'i thugs ka nas yi ge'i 'od zer 'phros pas/ phyogs bcu'i sangs rgyas spyan drangs nas sku'am mtshan ma la bstim ste/ nam sku 'dzum pa'am me tog 'bar ba'am/ bdug pa dri dang ldan pa'am
<p>157a.3</p>rdzas khol ba dang / dro ba dang dud pa 'thul ba na brtan pa'i sems kyis the tshom med par mchod pa'i sa lha la phul te/ lag pa g.yas kyis blangs la thugs kar bstim/ dngos grub kyi rdzas lag pa g.yon gyis blangs la gtad do/ the tshom skyes na bar chad du 'gyur ro/ / 
<p>157a.4</p>'di ni sgrub pa ste dngos grub blang ba'i thabs so/ /de phan chad brdzun dang / ma thos pa'i chos mngon du 'gyur te/ rig pa 'dzin pa'i sa la gnas nas/ 'gro ba ji ltar 'dul ba bzhin du las rnam pa bzhi thogs pa med do/ /mtshan ma ji lta ba bzhin ma byung na yang / 'jig rten
<p>157a.5</p>na tshe ring / lobs skyen/ las rnam pa bzhi 'grub bo/ /gzhan du skal pa bzang por sbyor ro/ /de la gnas gsungs pa ni/ rnam pa sna tshogs ri dgon dang / /chu klung 'bab chu rnams dang ni/ /dur khrod dben zhing nyams dga' bar/ /sgrub pa dag ni brtsam
<p>157a.6</p>par bya/ /de la brtul zhugs ni/ skye bo med pa'i nags tshal du/ /sngags pas lha yi brtul zhugs spyad/ /zas la gtsang sme mi lta zhing / /yul la bzang ngan byed mi bya/ /ting nge 'dzin las mi nyams shing / /phyag rgya bca' ba'am bzung ba ni/ /lhar bcas
<p>157a.7</p>'jig rten phyag mi btsal/ /glang po la yang lam mi gzur/ /rkang pa brag rir thogs med 'gro/ /kha nas gsang sngags rgyal po zlos/ /'di ni sngags kyi brtul zhugs bstan/ /de la mtshan ma bzhag pa ni/ /maN+Dal byi dor byas pa la/ /lugs ma ri mo la sogs
<p>157b</p>
<p>157b.1</p>dang / /de bzhin be con ral gri dang / /tri shUl 'khor lo la sogs pa/ /mtshan ma legs byas mdun du gzhag /de la mchod rdzas ni/ me tog bdug pa mar me dri/ /bshos dang mchod yon sogs pa dang / /bza' dang bca' bar sbyar ba yi/ /gtor ma sna
<p>157b.2</p>tshogs gzhag par bya/ /de la dngos grub kyi rdzas ni/ ba ser ba yi mar gsar dang / /sbrang rtsi kha rar bcas pa dag /za ma tog gam pa rur gzhag /de la dam tshig gi ting nge 'dzin ni/ bdag nyid 'jam pa'i rdo rjer gsal/ /thugs ka'i nyi ma'i snying po la/ / 
<p>157b.3</p>bzlas pa'i yig 'bru bsam pa ni/ /chu zla dag gam gzugs brnyan bzhin/ /gcig dang du ma bral bar bsgom/ /de la 'phro dang 'du ba ni/ /chu rlabs dag gam nyi zer bzhin/ /'od zer 'phros pa'i sbyor ba las/ /sangs rgyas kun gyi sku gsung thugs/ /'od
<p>157b.4</p>zer tshul du bsdus nas ni/ /mtshan ma'am dngos grub rten la bstim/ /de la dngos grub kyi rtags ni/ /sku gzugs 'dzum dang mtshan ma 'bar/ /mar ni gol ba mchog tu bshad/ /dud pa 'thul ba 'bring yin te/ /dro ba dag ni tha ma'o/ /de la dngos grub blang ba'i
<p>157b.5</p>thabs ni/ dang por mchod rdzas lha la dbul/ /de nas sgrub rdzas bdag nyid btung / /de la dngos grub kyi gegs ni/ /sems g.yengs pa'am rmugs dang gnyid/ /dngos po bar chad 'gyur ba'am/ /the tshom skyes na dngos grub med/ /de la grub pa'i dus ni/ bsnyen
<p>157b.6</p>pa'i rdzogs gyur phyin chad ni/ /zla ba drug gis 'grub par bshad/ /gal te grub par ma gyur na/ /de bzhin lan gsum brtsam par bya/ /des kyang grub par ma gyur na/ /drag shul tshul bzhin zhag bdun bsgrub/ /de las phyir 'bad med par bshad/ /de la
<p>157b.7</p>drag shul gyi ting nge 'dzin ni 'di yin te/ kyo ba rdo rje 'bar ba ni/ /gnam lcags zhun ma 'dra ba dag /rang gi snying las 'od 'phros te/ /kyo ba ye shes thugs nas drangs/ /rdo rje 'bar bas dbab byas nas/ /yang dang yang du gzhug par bya/ /sgrub pa'i cho ga slob
<p>158a</p>
<p>158a.1</p>dpon zhi ba'i ye shes kyis mdzad pa rdzogs so// //[ ]@##/ /dpal 'jam pa'i rdo rje la phyag 'tshal lo/ /gang zhig las la sbyor bar 'dod pas/ sgrub chen dngos grub thob pa'am/ ting nge 'dzin las su yang rung ba'am/ /sngags grub pas sbyar ro
<p>158a.2</p>zhes gsungs so/ /de la gnas ni dur khrod dang / shing gcig gi drung dang / lam bzhi mdo la sogs pa ste/ 'byung po gnas pa'i sar bya'o/ /dus ni nyi shu gnyis nas gnam stong la bya'o/ /de la dang po gtor ma dang / /gtsang ba'i mchod pa dag gis 'phags pa
<p>158a.3</p>dang mkha' 'gro ma dag tshim par byas la/ sa phyogs de'i gdon de mchod sbyin gyis mgu bar byas la/ bden pa bdar zhing stong grogs gyis shig par bsgo/ zhi ba'i sbyin sreg bya'o/ /de nas 'khor lo bri bar bya ste/ rang gi lha'i ting nge 'dzin dang ldan pas gcer bu kha
<p>158a.4</p>lho phyogs su bltas te bri bar bya'o/ /'di ltar dur khrod kyi ras la dug dang / khrag dang / ske tshe dang / nim pa dang / da du ra'i khu ba dang / bya rog gis zos pa'i lhag ma dang / dri chen dang / thal chen gyis byugs te ras legs par sbyangs la/ gong gi rdzas dang ro'i sol
<p>158a.5</p>bas snag tsha byas te/ bya rog gi sgro rtsas 'khor lo bri bar bya'o/ /de la 'khor lo'i rim pa gsum la dbus su ya brgyad bris la/ de la rim pa gnyis pa yan chad yi ge sum cu rtsa gnyis pas bskor la/ dbus su ya dang ya'i bar du bsgrub bya'i ming bri'o/ /rim pa tha ma la
<p>158a.6</p>yi ge bcu pa dang bsgrub bya'i ming spel te bri'o/ /de'i phyi rol du yi ge phreng ba bri'o/ /phyogs mtshams su hUM brgyad bri'o/ /grwa bzhir phaT bri'o/ /de'i dus su dam tshig gi sngags dang phyag rgyas bris te/ zin pa dang lha la phyag byas nas bka' bden par gyur cig bya'o/ /de
<p>158a.7</p>nas grog mkhar gyi sa dang / chu 'gram gnyis kyi sa dang / rgyal po'i dri chen dang / dur khrod kyi sol ba nyin mtshan gyi gung la dri chus sbrus te/ bsgrub bya'i gzugs sor brgyad pa cig byas la/ de'i snying gar gong gi 'khor lo dril te gzhug go/ /de nas bsgrub bya
<p>158b</p>
<p>158b.1</p>dgug pa'i sbyor bas bkug ste/ bsgrub bya'i gzugs la phab la/ gnas lngar mi rus kyi phur pa brdeg cing tshigs thams cad tsher ma rnon pos dgang ngo / /de la dgug pa ni/ lha'i ting nge 'dzin la gnas pas mdun du yaM las rlung gi dkyil 'khor du gyur pa'i steng na zla ba'i
<p>158b.2</p>gdan steng na gnas pa'i gshin rje lag na lcags kyu dang / zhags pa thogs pa zhig bsams te/ de la che ge mo khug la shog ces bskul te/ sngags kyi mjug la che ge mo A kaR+Sha ya hUM phaT ces bzlas te gzugs la bstims te/ de nas phur bu 'debs pa'i dus su/ 
<p>158b.3</p>gshin rje lag na mtshon cha sna tshogs thogs pa/ brdeg cing za ba dang / gcan gzan gyi tshogs kyis za zhing 'thob par bsams te/ sngags kyi mjug la che ge mo mA ra ya phaT ces bzlas so/ /de nas ling+ga de thod pa kha sbyar gyi nang du gzhug par bya ste/ 'di ltar thod
<p>158b.4</p>pa 'og ma'i rgyab tu rlung gi maN+Dal bri'o/ /nang du pad+ma 'dab brgyad la dbab pa'i snying po bri'o/ /thod pa gong ma'i nang du me'i maN+Dal bri'o/ /rgyab tu dbang chen ri rab dang bcas pa bri'o/ /de'i nang du ling+ga bcug la skud pa nag pos dkris nas maN+Dal gru gsum nag po'i
<p>158b.5</p>steng du/ dug shing gi 'dab ma la dro bar gyur pa tsam du bsro zhing sngags la sbyar bar bya'o/ /de la nyi ma dang po/ oM ya ma rA dza sa do me ya che ge mo b+ha ma ya ku ru hUM phaT ces khri phrag gcig bzlas te/ de bzhin du nyi ma bzhi'i bar du sngags dang bskul bar byas te/ ji lta
<p>158b.6</p>ba bzhin du bzlas pa bya'o/ /dmigs pa ni pho nya'i tshogs kyis bsgrub bya bkug ste/ ga'u'i nang du chud par byas nas/ der sngags kyi dbal gyis bsregs te/ sha khrag bskams/ rnam shes bral te/ rus pa thal ba brdung bar 'dug par bsam mo/ /de'i dus
<p>158b.7</p>su las mkhan dag gis dus gsum du gtor ma dang tshogs dang mchod pa byas te/ dam la gnas pa'i gshin rje dang / ma mo mkha' 'gro ma yang bskul zhing phrin las bcol lo/ /gnas bdun grog mkhar gyi sa blangs la/ gshin rje'i mi khru gang pa'i tshad la
<p>159a</p>
<p>159a.1</p>mche ba gtsigs pa/ mdog sngo nag lag na ral gri dang g.yon pa zhags pa dang sdigs mdzub byed pa/ gcer bu skra lhug par 'dug pa byas la/ de'i snying gar ga'u bcug la/ gnam stong gi nam phyed na dur khrod kyi thab tu gting ring brus te/ der bzhag la
<p>159a.2</p>gshin rje spyan drangs te gzugs la bstims nas/ gtor ma dang mchod pas dag par byas la/ de nas mgo lhor bstan la/ kha sbub tu bzhag la bden pa bdar dpang du btsugs la gshin rje la gtad la gzhag go/ /de nas rang gi khyim du 'ongs nas kyang gsang sngags kyi rjes
<p>159a.3</p>su bskul bar bya'o/ /dpal rdo rje 'jigs byed kyi rtog pa las 'khor lo bskor ba'i las drag po phyogs gcig pa/ slob dpon zhi ba'i ye shes kyis mdzad pa rdzogs so/ /[ ]@##/ /rgya gar skad du/ badzra b+hai ra wa sA d+ha na/ bod skad du/ rdo rje 'jigs
<p>159a.4</p>byed kyi sgrub thabs/ dpal rdo rje 'jigs byed ma he'i gdong pa can la phyag 'tshal lo/ /bcom ldan 'jig pa'i dus kyi me ltar 'bar/ /drag po'i drag po de la phyag 'tshal nas/ /las rnams thams cad rab sgrub phyir/ /ma he gdong can sgrub thabs cung zhig bri/ /yid dang
<p>159a.5</p>mthun zhing dben pa'i gnas dag tu/ /ngang gis bde ba'i stan la 'dug nas ni/ /ma he'i gdong can skad cig rnal 'byor pas/ /lha dang bla ma mnyes byas de 'og tu/ /stong pa ma yin mi stong pa yang min/ /sems nyid spros dang bral ba rnam par bsgom/ /yaM las rlung dkyil
<p>159a.6</p>raM las bskal me 'bar/ /de las hUM 'phros rdo rje'i rang bzhin no/ /a las zla ba rgyas pa'i steng nyid du/ /d+hIHlas 'jam dpal gzhon nu bskyed par bya/ /de yi thugs kar nyi ma'i dkyil 'khor bsam/ /de steng hUM yig nag po 'bar ba blta/ /de nas thams cad yongs
<p>159a.7</p>gyur rdo rje ste/ /de yongs gyur las bcom ldan ma he'i zhal/ /dbyar gyi char sprin nag po lta bu'i mdog /sku las me 'bar khams gsum skrag par byed/ /khros pas dur khrod thod pa'i do shal byas/ /zhal gcig ma he nag po rgod pa'i zhal/ /rwa brag gzhon nu'i zhal gyis
<p>159b</p>
<p>159b.1</p>rnam par mdzes/ /phyag g.yas rdo rje gdengs sam gri gug 'dzin/ /phyag g.yon thod pa khrag gis bkang ba'o/ /zhabs gnyis gyad kyi dor stabs ro yi steng / /ma he nag po'i steng du rnam par bsam/ /mngon sum 'dra bar rnam par gsal ba dang / /snying gar nyi ma 'bar te hUM
<p>159b.2</p>yig go/ /de las ye shes dgug gzhug dbang bskur bya/ /de nas de nyid skar ma'i tshogs 'dras bskor/ /yengs pa med par rtag tu bzlas pa bya/ /oM hrIMHSh+T+r-iHwi kr-i tA na na hUM phaT/ 'di ni sngags kyi rgyal po ste/ /ma byung 'byung bar mi 'gyur ro/ /'bum phrag gsum du bzlas pa
<p>159b.3</p>bya/ /de yis las rnams thams cad 'grub/ /gal te ldang bar 'dod pa na/ /ye shes ma he'i zhal la ni/ /mchod cing bstod la ldang bar bya/ /ma he'i sbyor bas rnam par rgyu/ /shin tu rtogs dka'i rgyud las ni/ /las rnams thams cad sbyor ba'i lha/ /zhal gcig phyag
<p>159b.4</p>gnyis bdag gis bris/ /blo dman rnams la phan phyir ro/ /dge ba cung zad thob pa des/ /bdag dang 'di la mos pa rnams/ /nad dang 'jigs sogs rab bcom nas/ /myur du 'jigs byed chen por shog /slob dpon many+dzu shrI dz+nyA nas mdzad pa/ zhang 'or ston pa shes rab
<p>159b.5</p>bsod nams kyis bsgyur ba rdzogs so/ /[ ]@##/ /rgya gar skad du/ shrI badzra b+hai ra wa sA d+ha na karma u pa tsa ra satwa saM gra ha/ bod skad du/ dpal rdo rje 'jigs byed sgrub pa'i thabs dang las bya ba'i cho ga sems dpa' bsdus pa/ bcom ldan 'das 'jam dpal
<p>159b.6</p>gshin rje gshed po la phyag 'tshal lo/ /rgyal ba'i dbang po 'jam pa'i dbyangs/ /mgon po dpal la phyag 'tshal lo/ /'jig rten rnams la phan pa'i phyir/ /de yi sgrub thabs bshad par bya/ /ngo bo nyid med sku mnga' zhing / /sgyu ma'i gzugs can 'byung gnas che/ /sangs
<p>159b.7</p>rgyas rnams ni sprul pa yi/ /sras po thu bor rab tu grags/ /bcom ldan mgon po de nyid mkhyen/ /dpal ldan khyab bdag las kyi bdag /yid bzhin nor bu chen po ltar/ /ji ltar 'dod pa'i skur ston mdzad/ /dang por re zhig rnal 'byor pas/ /rang yid dga' ba'i
<p>160a</p>
<p>160a.1</p>gnas btsal te/ /ri dang nags tshal phug rnams dang / /chu 'gram dag dang mdo rnams dang / /rgya mtsho che dang nyams dga' dang / /shing gcig dang ni dur khrod rnams/ /gnas kyi bye brag bstan mod kyi/ /ji ltar dga' ba'i gnas rnams su/ /'di der
<p>160a.2</p>sbyor ba byas pa yis/ /'dod pa rnams kyi 'bras bu 'byin/ /der ni bde zhing rgya che ba'i/ /stan la rnam par 'dug nas ni/ /sbyor ba 'di ni bsam par bya/ /snying ga'i mkha' dkyil pad+ma yi/ /dbus su nyi ma'i dkyil 'khor bsam/ /de dbus de nyid dam pa ni/ /ye shes lnga yi
<p>160a.3</p>bdag nyid dge /'od zer sna tshogs 'bar ba'i bdag /thams cad kun du spro bar bya/ /sems tsam du ni gnas nas ni/ /byang chub sems kyi sdom pa bzung / /de nas sngon du brjod pa'i yi ge hUM las 'od zer 'phros pas nam mkha'i khams thams cad du rdo rje 'jigs byed kyi
<p>160a.4</p>lha'i dkyil 'khor gyis gang bar bsams te/ bya sna tshogs la zhon pa/ gzhon nu sangs rgyas kyi rgyan thams cad kyis brgyan pa/ bcom ldan 'das de rnams la mchod pa'i phyir rang gi snying gar yi ge muM bsam par bya ste/ de nas lha mo drug lta bu'i 'od zer 'phros pas phyogs
<p>160a.5</p>bcu'i de bzhin gshegs pa rnams spyan drangs nas/ dzaHhUM baM hoHzhes brjod pas mnyes pa la thug par bya ste/ yang rang gi snying ga nas lha mo'i 'od zer 'phros pas phyag byas te/ de nas mchod pa dang sdig pa bshags pa dang / phyis mi byed par dam bca' ba dang / bsod nams kyi
<p>160a.6</p>phyir rjes su yi rang ba dang / bsod nams yongs su bsngo ba dang / de bzhin gshegs pa rnams la mya ngan las mi 'da' bar gsol ba dang / chos kyi 'khor lo bskor bar bskul ba'i yan lag bdun dang ldan pa'i smon lam bya'o/ /de nas/ dkon mchog gsum la phyag 'tshal lo/ / 
<p>160a.7</p>zhes pa'i tshig bcad brjod do/ /de nas de bzhin gshegs pa'i bka' bzhin du tshangs pa'i gnas bzhi bsgom par bya ste/ dang po byams pa bsgom par bya/ /gnyis pa snying rje bsgom par bya/ /gsum pa dga' ba bsgom pa ste/ /kun gyi tha mar btang snyoms so/ /sems can la phan pa'i
<p>160b</p>
<p>160b.1</p>bsam pa ni byams pa'o/ /pha rol gyi gnod pa sel ba ni snying rje'o/ /pha rol gyi don thob pa la dga' ba ni dga' ba'o/ /pha rol gyi gnod pa la btang snyoms su byed pa ni btang snyoms so/ /de nas sngags pas stong pa nyid bsgom par bya ste/ chos thams cad stong pa nyid gzung ba dang 'dzin pa rnam
<p>160b.2</p>par spangs pa bdag nyid kyang de lta bu'i ngo bo nyid du bsgoms te/ sngags 'di brjod par bya'o/ /oM shU n+ya tA dz+nyA na badzra swa b+hA wa At+ma ko\u0f85haM/ oM swa b+hA wa shud+d+haHsarba d+harmAHswa b+hA wa shud+d+ho\u0f85haM/ de nas chos thams cad stong pa nyid nam mkha' lta bu las/ /nam mkha'i dkyil du yi ge yaM las rlung
<p>160b.3</p>gi dkyil 'khor bsams te/ gzhu lta bu kha dog sngon po/ rgyal mtshan gyis mtshan pa/ du ba'i 'od zer gyis rnam par 'khrigs pa'o/ /de'i steng du yi ge raM las me'i dkyil 'khor gru gsum pa kha dog dmar po 'bar ba'i phreng bas kun du 'khrigs pa/ rdo rje'i rgyan gyis brgyan pa/ 
<p>160b.4</p>nyi ma phyed pa'i 'od lta bu'o/ /de'i steng du baM las chu'i dkyil 'khor zlum po kha ba lta bu 'od zer dkar pos kun du 'khrigs pa bum pa'i rgyan gyis brgyan pa'o/ /de'i steng du yi ge laM las sa'i dkyil 'khor gru bzhi pa/ kha dog ser po rdo rjes mtshan pa/ 'od zer ser po kun du 'khrigs
<p>160b.5</p>pa'o/ /de'i steng du yi ge suM las ri rab rin po che sna bdun gyi rang bzhin ra brgyad kyis nye bar mdzes pa/ 'od zer sna tshogs kun du 'khrigs pa'o/ /de'i steng du yi ge baM las sna tshogs pad+ma/ de'i steng du raM las nyi ma'i dkyil 'khor/ de'i steng du yi ge hUM yongs su gyur pa las sna tshogs rdo rje/ 
<p>160b.6</p>de'i 'od zer las rdo rje'i ra ba dang / rdo rje'i gur dang / rdo rje'i bla re dang / mda'i dra ba dang / phyi rol me 'bar bas bskor ba'o/ /oM me di nI ba dri b+ha wa badzra ban+d+ha hUM/ oM badzra prA kA ra hUM baM hUM/ oM badzra pany+dza ra hUM yaM hUM/ oM badzra bi tA na hUM khaM hUM/ oM badzra sa ra dzA la traM saM traM/ oM badzra dz+wa la a na
<p>160b.7</p>lArka hUM hUM hUM/ de nas dpal gshin rje gshed kyi bka'i 'khor lo rtsibs brgyad pa 'od 'bar ba/ de'i steng du thams cad du pad+ma/ de'i steng du nyi ma/ de'i steng du 'jig rten skyong ba'i ro/ dbus kyi pad+ma'i dkyil 'khor gyi steng du A li kA li/ A li kA li las zla ba dang nyi ma/ 
<p>161a</p>
<p>161a.1</p>de'i dbus su yi ge baM dang hUM las rdo rje tho ba bri/ de'i chang zungs la baM dang hUM gis mtshan pa/ de rnams gcig tu gyur pa las gshin rje gshed po'i sku yongs su rdzogs pa ste/ kha dog nag po cher khros pa/ /'jigs pa dag kyang 'jigs par byed pa/ /rdo rje ro
<p>161a.2</p>langs ma la 'khyud pa/ zhal drug pa/ phyag drug pa/ zhabs gnyis pa/ bcom ldan 'das ji lta ba de bzhin du bcom ldan 'das ma'o/ phyag g.yas kyi dang po na rdo rje tho ba/ gnyis pa na 'khor lo/ gsum pa na be con dkar po/ phyag g.yon gyi dang po na pad+ma/ gnyis pa na rin po che/ 
<p>161a.3</p>gsum pa na ral gri/ zhal dang po mthing ga /g.yas dmar po/ g.yon dkar po/ /g.yas gnyis pa ljang gu/ g.yon gnyis pa ser po/ steng gi zhal gnam zhal gdangs pa'o/ /ma he la bcibs pa/ zhabs g.yon brkyang ba'i stabs kyis rwa phrag brdzis pa/ 
<p>161a.4</p>ma he'i rkang pas bdud bzhi'i ro brdzis pa'o/ /de nas yab yum sbyor ba las phyogs skyong ba'i gshin rje brgyad pho nya'i gzugs 'dzin pa/ shar phyogs su ya ba ti/ lho phyogs su gshin rje chos kyi rgyal po/ nub phyogs su tel pa/ byang phyogs su glang mgo can/ dbang ldan gyi
<p>161a.5</p>mtshams su ral pa tshar dgu/ rlung gi phyogs su smrig pa/ bden bral gyi phyogs su phya sangs/ me'i phyogs su mig dmar/ gshin rje chen po brgyad po 'di rnams las ji lta ba kha dog dang / dbyibs de ltar bsgom/ de nas bdag gi ba spu'i bu ga nas 'od zer stod khro bo smad
<p>161a.6</p>phur pa'i rtse mo 'dra ba'i gzugs phyogs bcur 'phros te/ de bzhin gshegs pa rnams spyan drangs nas spyi bor bzhugs/ de bzhin du spro bsdu byed cing gsang sngags bzlas brjod bya'o/ /oM hrIHSh+T+r-iHwi kr-i tA na na hUM hUM sarba sha trUM nA sha ya staM b+ha ya phaT phaT swA hA/ snying po'i gsang
<p>161a.7</p>sngags so/ /oM h+'+ri kA la rU pa hUM khaM/ nye ba'i snying po'i sngags so/ /oM hri kruM bruM truM dzuM hUM gaM/ snying po dam pa'o/ /oM hrIHhab+po ma hA kro d+ha A gats+tsha A gats+tsha asma ta pU dza pra ti gr-ih+Na pra sA d+ha me d+hI man ku ru swA hA/ spyan drang ba'o/ /oM hrIHSh+T+r-iHaHar+g+ha'i'o/ /oM hUM hUM phaT phaT/ bsang
<p>161b</p>
<p>161b.1</p>gtor gyi'o/ /oM wi kr-i tA na na duSh+Tas twe da ma ka kaHgaHgaHdri'i'o/ /oM ku mA ra rU pi Ni dzaHdzaHhUM ha/ me tog gi'o/ /oMhrIHha ha he phaT phaT/ bdug pa'i'o/ /oM kA la rU pa sarba satwa da ma ka ma hA b+hU ta pa ti/ iM daM ba liM gr-ih+Na gr-ih+Na pa ya swA hA/ gtor ma'i sngags so/ /oM dIp+ta
<p>161b.2</p>lo tsa na wi kr-i tA na na/ ma hA aT+TA T+TA ha sa na di ni dIpatA ya swA hA/ mar me'i sngags so/ /oM dza ya dza ya/ bi shwa rU pa d+ha ri/ gats+tsha gats+tsha swa b+hA wa naM kr-i ta te/ ta thA ga tA nAM/ sarba b+hU ta swa pi sardza ya ma ma kAr+yaM ku ru swA hA/ slar gshegs su gsol ba'i sngags so/ /gshin rje nag po
<p>161b.3</p>bka'i 'khor lo mchod pa'i cho ga'o// //de nas dkyil 'khor bsgom par bya ste/ sngon gyi bka'i 'khor lo'i bdag po de yongs su gyur pa las gzhal yas khang du gyur te/ gru bzhi pa la sgo bzhi pa/ /twA ra Na bzhis brgyan pa/ mdor na byang chub kyi phyogs sum cu rtsa bdun gyi
<p>161b.4</p>bdag nyid sgo rnams dang grwa rnams su rdo rje rin po ches rnam par brgyan pa/ dra ba dang dra ba phyed pa/ zla ba phyed pas brgyan pa/ de'i dbus su pad+ma dang nyi ma dang zla ba'i dkyil 'khor/ grwa rnams dang sgo rnams su yang pad+ma dang nyi ma dang zla ba'i dkyil 'khor ro/ /dbus su pad+ma'i gdan stengs su
<p>161b.5</p>A li kA li las yongs su gyur pa'i zla ba dang nyi ma'i steng du hUM las byung ba'i rdo rje/ de rnams yongs su gyur pa las/ rdo rje 'jigs byed chen po kha dog nag po/ drag po chen po/ 'jigs pa dag kyang 'jigs par byed pa/ rkang pa'i stabs kyis sa gzhi gnon par byed pa/ lha dang lha min
<p>161b.6</p>rnams la sdigs mdzub mdzad pa/ zhal dgu pa/ zhabs bcu drug pa/ phyag sum cu so bzhi pa/ ma he'i mgo can/ bskal pa'i me 'bar ba lta bu'i mche ba rnam par gtsigs pa/ lce 'jib par mdzad pa/ cher 'khrug pa/ lha dang lha ma yin rnams gsol bar mdzad pa/ dbu skra
<p>161b.7</p>kham pa gyen du brdzes pa/ drag po chen po/ g.yon brkyang ba'i stabs su gnas pa/ mtshan ma 'greng ba gsus khyim che ba/ zhal dang po ma he'i zhal 'jigs pa/ lce 'jib pa'o/ /rwa g.yas pa la gnas pa'i zhal dang po mthing ga/ /gnyis pa dmar po/ gsum pa ser po cung zad khros
<p>162a</p>
<p>162a.1</p>pa'o/ /rwa g.yon pa la gnas pa'i zhal dang po dkar po/ gnyis pa dud ka/ gsum pa nag po khros pa'o/ /rwa brag la gnas pa'i zhal dmar po 'jigs par byed pa/ khrag 'dzag pa/ gnyis pa'i zhal ser po/ gzhon nu'i rgyan gyis brgyan pa/ zur phud lnga pa
<p>162a.2</p>ral pa'i thor tshugs can/ phyag dang po gnyis kyis glang po che'i pags pa brkyangs te 'dzin pa/ phyag gzhan g.yas kyi dang po na gri gug /gnyis pa ni b+hin+di b+hin+di pA la/ gsum pa na gtun shing / bzhi pa na chu gri/ lnga pa na ka na ya/ drug pa na dgra sta/ bdun pa na mdung / brgyad pa na mda'/ 
<p>162a.3</p>dgu pa na lcags kyu/ bcu pa na be con/ bcu gcig pa na kha T+wAM ga/ /bcu gnyis pa na 'khor lo/ /bcu gsum pa na rdo rje/ bcu bzhi pa na rdo rje'i tho ba/ bco lnga pa na ral gri/ bcu drug pa na rnge chung ngo / /g.yon dang po na thod pa/ gnyis pa na tshangs pa'i mgo bo/ /gsum pa na phub/ bzhi
<p>162a.4</p>pa na mi'i rkang pa/ lnga pa na zhags pa/ drug pa na gzhu/ bdun pa na mi'i rgyu ma/ brgyad pa na dril bu/ dgu pa na mi'i lag pa/ bcu pa na dur khrod kyi ras/ bcu gcig pa na su la bi na/ bcu gnyis pa na me 'bar ba/ bcu gsum pa na thod tshal/ bcu bzhi pa na sdigs mdzub/ bco
<p>162a.5</p>lnga pa na ba dan/ bcu drug pa na rlung gi ras so/ /zhabs g.yas kyi dang pos mi mnan pa'o/ /gnyis pas ma he mnan pa'o/ /gsum pas glang ngo / /bzhi pas bong bu'o/ /lnga pas rnga mo'o/ /drug pas khyi'o/ /bdun pas lug go/ /brgyad pas phag go/ /g.yon gyi dang pos
<p>162a.6</p>bya rgod brdzis pa'o/ /gnyis pas 'ug pa/ gsum pas bya rog /bzhi pas seng ge /lnga pas khra/ drug pas nam mkha' lding / bdun pas ne tso/ /brgyad pas khrung khrung ngo / /mgo bo brgya lnga bcu'i phreng bas brgyan pa/ phyag rgya lnga yis rnam par mdzes pa/ thod pa'i phreng
<p>162a.7</p>ba can no/ /grwa rnams dang sgo rnams su bgegs brgyad zhabs kyis mnan pa'i lha mo brgyad de/ bya rgod dang / 'ug pa dang / khra dang / bya rog dang / skyar mo dang / mthing ril dang / ka ka dang / rma bya dang 'di rnams rim pa bzhin brdzis pa'i lha mo gshin rje'i pho nya mo dang gshin
<p>162b</p>
<p>162b.1</p>rje'i mche ba mo dang / be con nag mo dang / dus mtshan dang / rdo rje'i lcags kyu ma dang / gshin rje zhags pa mo dang / gshin rje lu gu rgyud dang / gshin rje 'bebs ma rnams te/ 'di rnams kun kyang zhal gcig phyag gnyis pa skra lhug par 'dug pa/ gcer bu lce 'jib ma/ mche
<p>162b.2</p>ba gtsigs pa/ gdug pa thams cad 'gugs pa/ las thams cad tshul bzhin du mdzad pa/ kha dog nag po/ phyag na thod pa dang gri bsnams pa sha stag go/ /lha mo 'di rnams kyang gnas so so'i gdan stengs na/ bcom ldan 'das ji lta ba bzhin rang gi sa bon las skad cig
<p>162b.3</p>ma'i ting nge 'dzin gyis bskyed par bya'o/ /bcom ldan 'das kyi mdun du dam rdzas sna tshogs pas yongs su gang ba'i thod pa bsam mo/ /dkyil 'khor gyi phyi rol du bka'i 'khor lor sngon du brjod pa'i phyogs skyong ba'i gshin rje chen po brgyad pho nya'i gzugs 'dzin par bsgom mo/ / 
<p>162b.4</p>de'i phyi rol du dur khrod chen po brgyad la/ bya sna tshogs kyis brgyan pa/ lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po la sogs pa rnams dang / gzhan yang mkha' 'gro ma dang / ma mo dang / 'byung po'i tshogs
<p>162b.5</p>rnams ha ha zhes drag tu dgod cing rnam par gtse ba/ 'di lta bur rnal 'byor pa bdag nyid kyis rdo rje 'jigs byed kyi skur bsgom par bya'o/ /rtse gcig pa'i sems dang dad pas rnal 'byor la mnyam par bzhag na dngos grub chen po brgyad du yang 'gyur na/ dngos grub phra mo lta ci
<p>162b.6</p>smos/ de nas bdag gi snying ga'i pad+ma'i steng du/ nyi ma'i dkyil 'khor las yi ge hUM yongs su gyur pa'i rdo rje de'i bum pa la nyi ma'i dkyil 'khor la hUM gis mtshan pa'o/ /hUM de las ye shes lnga'i 'od zer phyogs bcur 'phros pas/ phyogs bcu'i de bzhin gshegs pa
<p>162b.7</p>rnams spyan drangs te/ sngon du brjod pa'i gsang sngags brjod do/ /spyan drangs pa'i de bzhin gshegs pa de rnams la yon chab dang bsang gtor la sogs pa'i gsang sngags kyis sngon bzhin du yon chab phul nas mnyes par byas te/ dbang bskur ba'i don du de bzhin gshegs
<p>163a</p>
<p>163a.1</p>pa de rnams kyis yi ge bcu las yongs su gyur pa'i bum pa de kho na bcu'i ngo bos dbang bskur bar bya'o/ /de la gsol ba gdab pa ni/ de bzhin gshegs pa rnams kyis bdag la dbang bskur du gsol/ de la de bzhin gshegs pa rnams kyis 'di skad du/ 
<p>163a.2</p>sangs rgyas rnams ni thams cad kyis/ /skye bas thob pa'i dbang bskur ba/ /ji ltar ji bzhin bdag gis ni/ /dag pa lha yi chus dbang bskur/ /zhes gsungs te/ dbang bskur bas de ma thag tu mi bskyod pas dbu brgyan par bsam mo/ /lha mo brgyad la 'jam pa'i dbyangs
<p>163a.3</p>kyis dbu brgyan pa'o/ /phyogs skyong ba'i gshin rje brgyad la dpal gshin rje gshed kyis dbu brgyan pa'o/ /'di ltar rdo rje 'jigs byed la sogs pa rnams mig la sogs pa skye mched byin gyis brlab pa sku gsung thugs kyi lha dang ye shes sems dpas mtshon pa'o/ /de ltar bsgom
<p>163a.4</p>pa dang mchod pa dang / dbang bskur ba rdzogs nas bsnyen pa'i bzlas brjod bya ste/ de la 'di ni rtsa ba'i snying po ste/ oM ya ma rA dza sa do me ya/ ya me do ru Na yo da ya/ ya da yo ni ra yak+She ya/ yak+She yats+tsha ni rA ma ya/ hUM hUM phaT phaT swA hA/ yi ge sum cu rtsa gnyis pa 'di ni 'bum phrag
<p>163a.5</p>gcig sngon du bsnyen pa byas te/ phyis las la sbyar bar bya'o/ /snying po'i gsang sngags ni/ oM hrIHSh+T+r-iHwi kr-i tA na na hUM phaT/ yi ge bcu pa 'di ni 'bum phrag gsum sngon du bsnyen pa byas na las thams cad byed do/ /oM ya mAn+ta ka hUM phaT/ yi ge bdun pa 'di ni yi ge re re la 'bum phrag
<p>163a.6</p>re re bzlas na las thams cad byed do/ /oM hrIHSh+T+r-iHwi kr-i tA na na hUM sarba sha trUM nA sha ya staM b+ha ya phaT phaT swA hA/ snying po'i sngags 'di 'bum phrag bcu bzlas na las thams cad byed do/ /oM hrIHkA la rU pa hUM khaM/ nye ba'i snying po 'di'i yi ge re re la 'bum phrag re re bzlas na las thams cad
<p>163a.7</p>byed do/ /oM hrIHkruM bruM truM dzuM hUM gaM/ snying po dam pa 'di ni yi ge re re la 'bum phrag re re bzlas na las thams cad byed do/ /oM many+dzu g+ho Sha h+'+riHdzaH'bum phrag gcig bzlas na las thams cad byed do/ /oM a kro d+he ka ya mAn+ta ka ha na ma tha b+hany+dza hUM phaT/ yi ge bcu bdun pa'i snying po'o/ / 
<p>163b</p>
<p>163b.1</p>bsnyen pa'i dus su dus gsum du gtor ma dbul ba'i sngags ni/ oM kA la rU pa sarba satwa da ma ka ma hA b+hU ta pa ti i daM ba liM gr-ih+Na gr-ih+Na pa ya swA hA/ gzhan yang ci 'byor ba'i mchod pas mchod par bya'o/ /de nas mtshan ma thob pa dang / ji ltar 'dod pa'i las la sbyar bar bya ste/ dbang dang
<p>163b.2</p>dgug pa dang / bskrad pa dang / gsad pa dang / dbye ba dang / mnan pa dang / ral gri dang / mig rnon dang / ril bu dang / khu ba ra sa ya na dang / nor dang / 'byor pa dang / 'byung po dang / yi dwags dang / ro langs dang / gnod sbyin dang / srin po dang / sha za dang / gnod sbyin mo dang / 
<p>163b.3</p>klu la sogs pa cho ga bzhin sngags pas bsgrub par bya'o/ /de la las kyi dus su gtor ma dang sbyin sreg bya'o/ /nyi ma dang po la rdo rje 'jigs byed 'khor dang bcas pa'i gtor ma dbul bar bya'o/ /nyi ma gnyis pa la gshin rje gshed bka'i 'khor lo'i gtor ma dbul bar bya'o/ /nyi
<p>163b.4</p>ma gsum pa la gshin rje chos kyi rgyal po la sogs pa pho nya'i tshogs kyi gtor ma dbul bar bya'o/ /de nas nyi ma bzhi pa la dur khrod kyi ras btsal te/ de yang dpa' bo g.yul du mtshon gyis bsad pa'i ras kyang rung ste/ de la mi'i khrag gis byugs te/ de nas gro la sogs pa'i
<p>163b.5</p>phyes legs par byugs/ de nas ro'i skud pas 'khor lo'i thig gdab ste/ thig bzhi btab pas re'u mig dgu pa'i thig skor gsum gyis bskor ba/ dbus su re'u mig dgu pa/ gnyis pa re'u mig bcu gnyis pa/ gsum pa re'u mig bcu drug pa'o/ /de la snag tsha'i rgyu
<p>163b.6</p>ni ba to li'i 'bras bu dang / nim pa'i 'bras bu dang / dug gi lo ma dang / ro bsregs pa'i sol ba rnams bsres te/ 'khor lo bri bar bya'o/ /de rnams ma rnyed na bsam par bya'o/ /de la bri ba'i phyag rgya ni/ lag pa gnyis thal mo sbyar te/ /gung mo gnyis rtse sprad de/ srin lag
<p>163b.7</p>gnyis tshigs bcag /mthe'u chung de bzhin du sbyar te/ mdzub mo gnyis bkug /mthe bo gnyis mnyam par sbyar ba ni dam tshig gi phyag rgya ste des bri bar bya'o/ /de'i dam tshig gi snying po'o/ /oM hrIHSh+T+r-iHwi kr-i tA na na ma ma sha trUM mA ra ya nA sha ya staM b+ha ya ban+d+ha ya hUM hUM phaT phaT/ 
<p>164a</p>
<p>164a.1</p>gshin rje gshed po'i dam tshig gi phyag rgya dang sngags de bzlas shing bri bar bya'o/ /de bri ba'i smyu gu'i rgyu ni bya rog dang / 'ug pa'i sgro rtsas bri/ gong ma'i rdzas ma rnyed na mi khrag dang / ra dang / khyi'i khrag gsum gyis bri bar bya'o/ /ya dang ya'i bar du ming dang rus
<p>164a.2</p>bri bar bya'o/ /phyi rol du sgra'i yi ge bcu drug bri bar bya'o/ /rim pa gnyis pa la hUM dang phaT kyis ming rus spel te bri bar bya'o/ /ya dang ya'i bar du bri ba dbus kyi lte ba la'o/ /gdug pa'i yi ge thams cad kyang bri bar bya'o/ /ji ltar gong ma'i gnas der hUM dang phaT bri bar bya'o/ / 
<p>164a.3</p>'khor lo de nyid du chud pa'i gshin rje gshed po yang bri bar bya'o/ /gzhan yang 'khor lo gnyis pa skor phyogs ma yin par bya ste/ de gnyis kha sbyar te/ kham phor kha sbyar du bcug la skud pa nag pos dkri bar bya'o/ /de nas byin gyis brlab par bya ste/ mig gi phyag rgya bcas la hUM ya
<p>164a.4</p>mAn+ta kr-i ta badzra d+harmA tsak+Shu pra be sha ya na zhes brjod do/ /zhal gyi phyag rgya bcas la/ oM ya mAn+ta ka de ba sho da ya traM pra be sha ya phaT/ gtsug tor gyi phyag rgya bcas la/ oM ya mAn+ta ka badzra hrIHmche ba'i phyag rgya bcings la/ oM badzra gu h+ya gu ha laM/ de nas mchod pa dang bstod pa byas la/ bsgom
<p>164a.5</p>pa dang ldan pas gsang sngags bzlas brjod bya'o/ /nyi ma dang po la ya ma rA dza sa do me ya che ge mo b+h+ra ma NaM ku ru hUM phaT/ nyi ma gnyis pa la ya me do ru Na yo da che ge mo rak+taM tsha D+ha ba na ya hUM phaT/ nyi ma gsum pa la ya da yo ni ra yak+She ya che ge mo mu rtsa pA ya hUM phaT/ nyi ma bzhi pa la yak+She yats+tsha
<p>164a.6</p>ni rA ma ya che ge mo mA ra ya hUM phaT/ de nas nyi ma bzhis ma grub na/ mchod pa dang gtor ma dang sbyin sreg byas la gsang sngags khri phrag bzhi bzlas nas sngon gyi las la sbyar bar bya'o/ /de nas kham phor de dur khrod kyi mes nim pa'i shing la sbar te bsro bar bya'o/ /de nas kham
<p>164a.7</p>phor kha sbyar dur khrod du sba bar bya'o/ /ral pa tshar dgu dang / mig dmar dang / gshin rje mtshan mo nag mo dang / dus mtshan rnams khyad par du gsod pa'i las byed pas de rnams la lhag par gtad do/ /glang mgo can dang / smrig pa dang / gshin rje pho nya mo dang / gshin rje
<p>164b</p>
<p>164b.1</p>mche ba mo rnams ni bsgrub bya myos pa'i las byed pa la shis so/ /gshin rje tel pa dang / chos kyi rgyal po dang / gshin rje lcags kyu ma dang / gshin rje zhags pa ma rnams ni bsgrub bya khrag skyug tu gzhug pa'i las la shis so/ /ya ba ti dang / phya sangs dang / gshin rje lu gu
<p>164b.2</p>rgyud ma dang / gshin rje 'bebs ma rnams ni bsgrub bya 'khor du gzhug pa'i las la shis so/ /rnal 'byor pas 'di rnams kyi sbyor bas gtor ma dang / mchod pa dang / sngon du bsnyen pa dang / las kyi gnyer gtad pa thams cad bya'o/ /'di ni drag po'i las kyi cho ga'o// // 
<p>164b.3</p>de nas mdza' sde dbye bar 'dod pas bya rog dang 'ug pa'i sgro la bram ze'i skra dang mu stegs kyi skras dkris te/ da du ra'i shing la bsreg par bya'o/ /de nas thal ba de blangs nas bsgrub bya'i nyal sar sbas te/ dus mtshan ma la las bcol na 'bye bar 'gyur ro/ /'di ni dbye ba'i
<p>164b.4</p>cho ga'o// //de nas bsgrub bya de dag 'thab par 'dod na/ dug dang khrag la sogs pa'i rdzas kyis bsgrub bya'i ming dang spel ba'i sngags dur khrod kyi ras la bris te/ ne+e'u le'i spu dang sbrul gyi pags pa rnams kyis dril te/ mar me byas na gang gis mthong ba de dag 'thab par
<p>164b.5</p>'gyur ro/ /'thab pa'i cho ga'o// //gzhan yang gsad par 'dod na/ bshang gci las dgra'i gzugs brnyan byas te/ mi'i rus phyes bskus te/ rdo rje 'jigs byed kyi sbyor bas nam phyed na gcer bur byung ste/ skra bshig nas dur khrod kyi ro bsregs pa'i me la kha lho
<p>164b.6</p>phyogs su bltas te/ bsgrub bya'i ming dang gsang sngags spel te gzugs brnyan de dum bur bcad cing bsregs na myur du 'chi'o/ /'di'i sbyor ba ni snga ma bzhin no/ /de nas rnal 'byor pas mnan par 'dod pas/ gshin rje gshed kyi 'khor lo rdo'am ras la yung ba'am ldong ros kyis
<p>164b.7</p>gsang sngags dang ming spel te bris pas de gnon par 'gyur ro/ /gzhan yang gsad par 'dod na/ dur khrod kyi ras la dug la sogs pa'i rdzas kyis gshin rje'i 'khor lo ming dang sngags spel te bris la/ bdag nyid til chen pos lus byugs te/ dri chen pos gdug pa'i gzugs
<p>165a</p>
<p>165a.1</p>brnyan byas te/ de'i snying gar 'khor lo bcug nas/ dur khrod du ro bsregs pa'i shing gi me la dum bur gtub cing bsregs na 'chi bar 'gyur ro/ /lha'i sbyor ba ni snga ma bzhin no/ /de nas smyo bar 'dod/ /da du ra'i 'bras bu dang sha chen dang srin gyis zos pa'i phye ma
<p>165a.2</p>rnams la lha'i sbyor bas gsang sngags bzlas te/ bza' ba dang btung ba'i nang du blugs te/ dgra la blud na skad cig gis smyo bar 'gyur ro/ /zhag bdun gyis 'chi bar 'gyur ro/ /de nas dbang du bya bar 'dod na/ srin bu ba la mig gis brus pa'i sa dang / gur kum dang / go ro tsa na
<p>165a.3</p>rnams bsres te/ gzugs brnyan sor bcu drug pa byas te/ de nas go ro tsa na dang / srin lag gi khrag gis gro ga'i shun pa la 'khor lo bris te/ gzugs brnyan gyi snying gar bcug nas me tog dmar pos dus su mchod cing rdo rje 'jigs byed kyi sbyor bas nub tu kha bltas te/ 
<p>165a.4</p>yi ge bcu pa'i sngags bzlas na dbang du 'gyur ro/ /'dis brgya byin yang dbang du 'dus na/ gang skye 'gro phra mo lta ci smos/ de nas dgug par 'dod na/ thod pa gnyis kha sbyar te/ der 'khor lo bcug ste/ kha d+hi ra'i shing la me sbar te bsro'o/ /bsgrub bya'i ming dang spel te gsang
<p>165a.5</p>sngags bzlas na rlung gi shugs kyis 'gugs par 'gyur ro/ /de nas bskrad par 'dod na khyi dang / sbal pa dang / rus sbal rnams kyi sha dang / byi ba'i khrag dang rnga mo'i sbangs rnams kyis nim pa'i shing la me sbar te/ rlung gi dkyil 'khor gyi dbus su sbyin sreg byas te/ bsgrub bya'i
<p>165a.6</p>ming dang spel ba'i gsang sngags bzlas brjod byas na skrod par 'gyur ro/ /de nas bu mo mnan par 'dod na/ tsher ma dang dug dang / ske tshe rnams rang gi khrag gis sbrus te stong du sbyin sreg byas na bu mo gnon par 'gyur ro/ /yi ge bcu pa'i gsang sngags kyi bzlas pa brjod byas na the
<p>165a.7</p>tshom med do/ /de nas zhi bar bya bar 'dod na mar dang / sbrang rtsi dang / 'o ma dang / rtswa ku sha rnams shing pa la sha'i me la kha shar phyogs su bltas te bzlas brjod brgya rtsa brgyad byas na g.yul thams cad zhi bar 'gyur ro/ /de nas rgyas par bya bar 'dod na/ til dang / nas dang / 'bras
<p>165b</p>
<p>165b.1</p>dang / /mar rnams kyis shing udum+WA ra'i me la kha dog ser po'i lha'i rnal 'byor dang ldan pas kha byang phyogs su bltas la/ dus gsum du lan stong du sbyin sreg byas na rgyas par 'gyur ro/ /las 'di rnams ni rtse gcig pa'i sems kyis bya'o/ /mnyam par ma bzhag pa'i
<p>165b.2</p>sems kyis byas na 'grub par mi 'gyur zhing ltung bar 'gyur ro/ /de bas na rnal 'byor 'ga' zhig gis dur khrod la sogs par song ste/ rdo rje 'jigs byed kyi sbyor bas dus kun du bya'o/ /las gang byed pa'i dus su bsgrub bya'i ming dang bskul ba dang bcas te bzlas par bya'o/ / 
<p>165b.3</p>de la gsang sngags ni/ yi ge sum cu rtsa gnyis la sogs te/ thams cad la so sor ji lta ba bzhin du sngags bzlas so/ /de la bsad pa'i dus su bdag nyid rdo rje 'jigs byed kyi sbyor bas 'od zer sngon du brjod pa pho nya'i tshogs lta bu spros te/ de rnams kyis bsgrub bya'i tshe dang rnam
<p>165b.4</p>par shes pa rnams bkug ste/ 'khor lo'i dbus su bstims nas gsang sngags kyi 'od zer gyis/ tshe dang / rnam par shes pa dang / sha khrag dang bral bar bya ste/ keng rus 'ba' zhig gnas par bsam par bya'o/ /bskrad pa dang / mnan pa la sogs pa la yang / de lta bu'i
<p>165b.5</p>sbyor bas bya'o/ /de la dgug pa dang / dbang la sogs pa la ni bdag nyid kha dog dmar po'i sbyor bas bsgom par bya'o/ /zhi ba la ni kha dog dkar po bsgom par bya'o/ /las thams cad la yang lha'i sbyor ba ni rdo rje 'jigs byed kyi sbyor bas bya'o/ /de nas gzhan yang nang gi sbyor bcud
<p>165b.6</p>zad brjod par bya'o/ /de la lus kyi smad ni don yod grub pa'i bdag nyid du blta bar bya'o/ /de'i steng du gru gsum gyi gnas ni snang ba mtha' yas kyi bdag nyid du blta'o/ /de'i steng du lta ba ni mi bskyod pa'i bdag nyid du blta'o/ /de'i steng du brang ni rin chen 'byung ldan gyi bdag nyid du
<p>165b.7</p>blta'o/ /smin mtshams ni rnam par snang mdzad kyi bdag nyid du blta bar bya'o/ /de'i steng du pad+ma 'dab ma sum cu rtsa gnyis/ de'i steng du zla ba'i dkyil 'khor ro/ /de'i steng du mi 'chi ba kha sbub pa las rtag tu bdud rtsi 'dzag par blta'o/ /lte ba'i dkyil 'khor la pad+ma 'dab
<p>166a</p>
<p>166a.1</p>ma drug cu rtsa bzhi'o/ /de'i dbus su nyi ma'i dkyil 'khor/ /de'i dkyil du dang po'i yi ge blta bar bya ste/ rtag tu ye shes kyi me gyen du 'bar ba'o/ /de'i steng du snying gar pad+ma 'dab ma brgyad pa/ de'i dbus su nyi ma'i dkyil 'khor la sa bon dgus yongs su gang
<p>166a.2</p>ba'i dbus kyi hUM gi dkyil na zla ba'i dkyil 'khor/ de'i dkyil du yi ge muM yongs su gyur pa'i 'jam pa'i rdo rje de bzhin gshegs pa thams cad kyi ye shes kyi bdag nyid bsam par bya'o/ /de'i steng du mgul bar pad+ma 'dab ma bcu drug pa/ de'i dbus su nyi ma'i dkyil 'khor/ 
<p>166a.3</p>de'i steng du pad+ma dmar po 'dab ma brgyad pa/ de'i dbus su yi ge a dmar po/ de'i 'dab ma la gzugs kyi rdo rje ma la sogs pa'i lha mo brgyad kyi sa bon/ de bzhin gshegs pa thams cad kyi yang dag pa'i ye shes kyi longs spyod nyams su myong ba'i bdag nyid bsam mo/ /'di
<p>166a.4</p>lta bur rdo rje 'jigs byed du bsgoms pa'i spyi gtsug tu mi bskyod pa/ snying gar ye shes sems dpa' dang sku gsung thugs kyi rdo rje dang ldan par rtag tu bsgom mo/ /ji ltar 'dod pa'i dngos grub tu 'gyur ro/ /skad cig kyang sna tshogs pa'i sems mi bskyed de/ 'jig rten 'di dang
<p>166a.5</p>gzhan du yang 'di las gzhan pa'i thabs med do/ /de bas na dngos grub kyi phyir dang / bsad pa'i phyir dang zla ba drug tu 'di'i bsam gtan bya'o/ /bsam pa thams cad yongs su spangs te zla ba phyed du brtag par bya'o/ /'di yi dge bas kun mthong ste/ /bdag kyang gnod pa
<p>166a.6</p>las rgyal nas/ /nad dang gnod pa 'chi ba dang / /rga ba'i rlabs chen 'khrugs pa las/ /'gro ba'i rgya mtsho sgrol bar shog /dpal rdo rje 'jigs byed kyi sgrub thabs/ A tsAr+ya don yod rdo rjes mdzad pa rdzogs// //nyid kyi rang 'gyur ro/ /rgya gar gyi mkhan po many+dzu
<p>166a.7</p>shrI dz+nyA na dang / bod kyi lo tsA ba rong zom chos kyi bzang pos bsgyur cing / slar yang phyug mtshams dbang phyug rgyal pos bsgyur cing gtan la yang dag par phab pa'o/ /[ ]@##/ /rgya gar skad du/ maN+Dal bi d+hiH/ bod skad du/ dkyil 'khor gyi cho ga /dpal gshin rje
<p>166b</p>
<p>166b.1</p>gshed po la phyag 'tshal lo/ /dad pa dang ldan pa/ dam tshig dang rang gi brtul zhugs bsrung ba/ rnam par rtog pa med cing rgyud gcig pa/ bla ma dang rdo rje 'jigs byed la mos pa'i yon tan dang ldan pa'i slob mas/ dang por dkyil 'khor dang tshogs kyi mchod pa chen po byas nas/ bla ma la
<p>166b.2</p>gsol ba gdab par bya'o/ /de nas bla ma khro ba med pa/ sngags dang rgyud la mkhas pa/ thos pa'i pha rol tu son pa/ rgyud 'dir dbang thob pa/ dam tshig dang / sdom pa la gnas pa des/ dkyil 'khor gyi lha rnams bskyed pa dang / mnyes pa la thug pa byas nas yi ge bcu pa'i snying po 'bum phrag
<p>166b.3</p>gcig tu bzlas pa bya ste/ dang po'i bsnyen pa'o/ /de nas rgyud las/ dur khrod chu bo'i 'gram dag dang / /shing gcig drung dang mtshan ma gcig /lam gyi bzhi mdo'i ri bo'i steng / /khang stong dang ni ma mo'i gnas/ /lha gnas 'thab mo'i gnas dag dang / /grong 'dab dang ni nags kyi khrod/ / 
<p>166b.4</p>ces gsungs pa'i gnas gang yang rung bar song nas bdud rtsi 'khyil ba'i sngags bzlas pa'i chus gtor te/ der dkyil 'khor gyi lha rnams bsam par byas nas mchod pa dang gtor ma bya ste/ sa'i lha mo la bslang ba ni/ skyob pa sangs rgyas thams cad kyi/ /spyod pa'i tshul dang khyad par
<p>166b.5</p>dang / /sa dang pha rol phyin pa la/ /lha mo khyod ni dpang du gyur/ /skyob pa shAkya seng ge yis/ /ji ltar bdud kyi tshogs bcom pa/ /de ltar bdag gis bdud bcom nas/ /bdag ni dkyil 'khor 'dri bar byed/ /ces brjod nas thal mo sa la brdab pas/ sa'i lha mo sku phyed tsam sa las
<p>166b.6</p>'thon pa dang / sems can gyi don du dkyil 'khor byed pas bdag las byin cig ces brjod pa las/ khyod dkyil 'khor gyi bdag po yin pas/ dkyil 'khor gyis shig ces brjod nas/ slar yang sa la thim par bsam mo/ /sa blang pa'i rim pa'o// //de nas bdud rtsi
<p>166b.7</p>'khyil ba'i rnal 'byor du byas te/ sa'i lha mo nam mkhar gshegs par bsams la sa brko ste/ sa'i ro lnga bsal la/ der rin po che lnga dang 'bru lnga dang ldan pa'i bum pa bcug la rang gi sas dgang ngo / /de nas dkyil 'khor gyi sa nyis 'gyur du spos kyis chag chag dang / ba'i rnam
<p>167a</p>
<p>167a.1</p>lngas byug par bya'o/ /de nas rdo rje slob dpon gyis dkyil 'khor gyi dbus su 'dug nas/ stong pa nyid sngon du 'gro ba'i lha'i nga rgyal byas te/ sa gzhi thams cad stong pa'i rang bzhin las/ hUM las rdo rje'i sa gzhir bsgoms nas de'i dbus su rang gi lhag pa'i lha'i nga
<p>167a.2</p>rgyal du gnas par byas la/ slob ma lha'i nga rgyal can dag gis dkyil 'khor bri bar gsol ba gdab par byas nas/ rdo rje slob dpon gyis mig tu ma las grub pa'i nyi ma 'bar ba dang / a las grub pa'i zla ba 'od zer dang ldan pa bsam/ rkang pa'i 'og tu hUM las rdo rje rgya gram 'od 'bar
<p>167a.3</p>ba bsgoms nas/ langs te byang shar gyi mtshams nas bskor ba byas te rdo rje'i lta ba dang / rdo rje'i 'gros kyis bgegs gzhom par bya'o/ /de nas yang dkyil 'khor gyi dbus su 'dug nas/ gshin rje gshed kyi nga rgyal du byas te/ de'i snying gar gnas pa'i sa bon las byung ba'i khro
<p>167a.4</p>bo'i phur pa bskyed nas bdag gis ske nas bzung bas phyogs bcu'i bgegs dag la gdab par bya'o/ /oM g+ha g+ha g+hA ta ya g+hA ta ya/ sarba du Sh+TAn phaT phaT/ kI la ya kI la ya sarba pA paM phaT phaT/ hUM hUM hUM badzra kI la ya/ badzra d+ha rod A dz+nyA pa ya ti/ kA ya wA ka tsit+ta badzra kI la ya hUM phaT/ ces
<p>167a.5</p>bdud rtsi 'khyil ba'i sngags kyis gdab par bya'o/ /sa bzung ba'i rim pa'o// //de nas dkyil 'khor gyi dbus su/ khru gang ba'i dkyil 'khor zlum por byas nas/ /lha'i grangs dang mnyam pa'i thig le dri dang ldan par bya ste/ me tog re dbus su bzhag pa gdan du dbul bar byas
<p>167a.6</p>nas/ 'khor lo'i rang bzhin bskyed pa dang / dang po bsnyen pa'i dus na spyan drangs pa'i lha rnams mdun gyi nam mkha' la bzhugs pa rnams der spyan drangs te/ mchod pa dang bstod pa byas te/ mkhyen par gsol ba ni/ bcom ldan 'jam dpal rdo rje ni/ /rig sngags bdag po
<p>167a.7</p>phyag 'tshal bstod/ /snying rje yid kyis dkyil 'khor bri/ /de phyir byin rlabs gnang bar mdzod/ /dgongs shig sangs rgyas sde dang tshogs/ gang gzhan sngags kyi lha tshogs dang / /lha rnams bstan la mngon dga' ba'i/ /dkyil 'khor byin rlabs dngos grub mdzod/ /ces lan
<p>167b</p>
<p>167b.1</p>gsum brjod de lha gnas pa'i rim pa'o/ /de nas dngul lam gser gyi bum pa kha dog dkar por bsgyur ba lha'i grangs dang mnyam pa ste dgu dang / las byed pa dang bcu po de dag tshang bar byas la/ dgu la sna tshogs pad+ma'i steng du rang gi mtshan ma bri bar bya'o/ /las byed pa'i bum par
<p>167b.2</p>pad+ma'i lha la sna tshogs rdo rje bri bar bya'o/ /gtso bo'i bum par 'bru lnga dang / rin po che sna lnga dang / sman lnga dang / dri chab bzang pos dgang bar bya'o/ /gzhan dag tu yang dri'i chus dgang bar bya'o/ /mgul chings nyis rim bya'o/ /shing bzang po'i lo mas kha rgyan bya'o/ /de nas
<p>167b.3</p>gtso bo'i bum par pad+ma'i steng du cho ga gsum pa las gtso bo'i sku bskyed/ phyag rgya bzhi dang ldan par bya/ ye shes kyi gtso bo bkug la gzhug /mchod pa dang bstod pa bzlas pa bya/ de nas snying ga'i sa bon las byung ba'i 'od zer gyis bkug pa'i sangs rgyas dang bcas pa bdud rtsi chu'i rang
<p>167b.4</p>bzhin du zhu bar bya'o/ /de nas bum pa gzhan du yang de bzhin du bskyed pa dang / gzhug pa dang / mchod pa dang / zhu bar byas te gzhag go/ /las byed pa'i bum par pad+ma'i steng du bskyed pa'i las thams cad pa'i khro bo bskyed pa dang / gzhug pa dang / mchod pa yan chad byas nas
<p>167b.5</p>bzlas pa byas la zhu bar mi bya ste/ de nas bum pa de dag rang gi khang par sba bar bya ste/ bum pa gnas pa'i rim pa'o// //de nas slob ma shar ngos su maN+Dal bya ste/ der 'dug nas/ rdo rje slob dpon gyi gtso bo'i nga rgyal byas pa la gsol ba gdab pa/ ston pa khyod la bdag
<p>167b.6</p>dga'o/ /slob dpon khyod ni dgongs su gsol/ /byang chub chen po'i tshul chen ni/ /mgon po chen po bdag 'tshal lo/ /de nyid dam tshig rim pa dang / /byang chub sems kyang bdag la stsol/ /gsum la skyabs su 'gro ba stsol/ /thar pa chen po'i grong khyer du/ /mgon pos
<p>167b.7</p>bdag ni gzhug par mdzod/ /ces gsol ba gdab bo/ /de nas rdo rje slob dpon gyis slob ma'i lag pa nas bzung ste/ bu gcig 'dir shog theg chen gyi/ /cho ga sngags kyi spyod pa'i tshul/ /khyod la yang dag bstan par bya/ /khyod kyis tshul chen rnyed par gyis/ /dus gsum
<p>168a</p>
<p>168a.1</p>sangs rgyas 'byung ba ni/ /sku gsung thugs kyi rdo rje can/ /dpag med ye shes thob pa ni/ /rdo rje gsang sngags smos pa ni/ /gang zhig mnyam med sngags sbyor bas/ /shAkya seng ge skyob pa yis/ /drag po bdud kyi sde bcom nas/ /'jig rten mthun par chos kyi ni/ / 
<p>168a.2</p>'khor lo bskor nas mya ngan 'das/ /de phyir blo ldan bu khyod kyis/ /thams cad mkhyen pa'i don thob gyis/ /zhes brjod do/ /de nas bya ba'i rgyud la sogs pa dang thun mong gi sdom pa dang / rnal 'byor gyi rgyud bla na med pa'i phas pham pa bcu bzhi dang / sdom pa sbom po drug la sogs
<p>168a.3</p>pa dag kyang dgod par bya'o/ /de nas slob ma'i gnas gsum dri'i thig le re re byas te/ rdo rje dang / 'khor lo dang / pad+ma dag bskyed la/ de dag gi lte bar sa bon gsum bsam zhing / oM AHhUM zhes pas gnas gsum du rdo rje gzhag par bya'o/ /de nas so shing me tog gi phreng ba can bdud
<p>168a.4</p>rtsi 'khyil ba'i sngags kyis btab pa sbyin par byas nas/ slob mas rang gi so'i rtsa ba dag brud nas/ dkyil 'khor gyi steng du dor te/ zhi ba la sogs pa'i las dang dngos grub kyi rtags dag shes par bya'o/ /srung skud la bdud rtsi 'khyil ba'i sngags kyis mdud pa bor te/ dpung pa g.yon
<p>168a.5</p>par gdags par bya'o/ /de nas ku sha las thams cad pa'i sngags kyis btab pa byin la sngas su byas/ shar lho'i mtshams su mgo bstan zhing nyal/ rmi lam gyi ltas brtag par bya'o/ /slob ma gnas pa'i rim pa'o// //de nas nang par sngar spyan drangs pa'i sngags kyis de bzhin
<p>168a.6</p>gshegs pa rnams mdun gyi nam mkha' la gshegs su gsol nas thig gi las bya ste/ tshon sna lnga'i skud pas so sor bskal pa la/ stong pa nyid sngon du 'gro bas yi ge lnga las byung bar bsam/ de nas de dag gcig tu bsgril la dri dang bdud rtsi lnga blugs/ g.yas g.yon dang
<p>168a.7</p>dbus su/ oM AHhUM rim par bkod de/ dam tshig gi skud pa'i rim pa'o// //de nas mdun gyi nam mkha' la bzhugs pa'i rigs lnga'i thugs gnas ye shes kyi skud pa 'od du 'bar ba bsams te/ rang gi mig gnyis su nyi ma bsams la de'i steng du dzaHdmar po bsam/ de
<p>168b</p>
<p>168b.1</p>nas mig gi rdzi ma lheb lheb byed pas ye shes kyi skud pa dzaHsa drangs nas dam tshig gi skud par gzhug /de nas mchod pa lnga dbul lo/ /ye shes kyi skud pa'i rim pa'o// //de nas mchod pa dang gtor ma byas te/ bskul ba dang bcas te bsgril bar bya'o/ /de nas rdo rje slob dpon nub
<p>168b.2</p>tu 'dug nas/ rdo rje khu tshur g.yon pas bzung la/ gtso bor bsgoms pa'i lte bar khu tshur bzhag la/ dza dza dza gsum gyis slob ma'i lag mthil du g.yas pas drangs te byin la tshangs thig dang po gdab/ oM badzra sa ma ya sU tra ma ti kra ma hUM/ zhes gyen du btab pa'i sgras de bzhin
<p>168b.3</p>gshegs pa dag 'gro ba'i don gyi dus la bab par bskul/ de nas tshangs thig gnyis pa yang de bzhin du gdab par bya'o/ /de nas kha dog gcig pa'i skud pa las thams cad par byin gyis brlabs pas sa'i thig btab la/ thig de'i steng du ye shes lnga'i thig btab la/ snga ma'i thig byin gyis brlab par
<p>168b.4</p>bya'o/ /de nas ye shes kyi thig la mchod pa byas slar yang gshegs su gsol lo/ /de nas las kyi thig ni/ dang por sa la tshangs thig dang po btab la/ der bya rog rjes gnyis bri'o/ /de nas gnyis pa btab ste/ zur bzhir bya rog rjes bri ste/ dang por kun gyi thig shar du gdab/ de nas nub/ de nas byang / de
<p>168b.5</p>nas lhor gdab bo/ /de nas me dang rlung gi grwar/ de nas bden bral dang dbang ldan gyi grwar gdab bo/ /de nas shar gyi tshangs pa'i thig nas lhor tshangs pa'i thig gi snar gdab bo/ /de nas de bzhin du lho nas nub tu/ de nas yang byang / byang nas kyang shar gyi tshangs thig tu gdab bo/ /de
<p>168b.6</p>nas nang gi bya rjes bzhir thig bzhag nas/ nang gi ngos bzhir btab pas ni pho brang dang / sgo dang / rta babs kyi snam bur gsal bar 'gyur ro/ /de nas snam bu bzhi po de re re la snam bu bzhi bzhir bgos te/ cha chen po bcu drug tu bya'o/ /de re re la yang cha chung bzhi bzhir bgo bar bya'o/ / 
<p>168b.7</p>thig de dag gi cha rnam par bgos te/ dbus kyi pho brang zlum po dang grwa dang sgo la sogs pa kun char bgo bar bya ste/ thig gi rim pa'o// //de nas tshon sna lnga rim par bzhag ste/ stong pa nyid sngon du 'gro bas yi ge lnga las bskyed de/ dri dang bdud rtsis bsang / de nas snga ma bzhin
<p>169a</p>
<p>169a.1</p>du ye shes kyi tshon mig gi tshon la bstim ste/ oM badzra tsi tra sa ma ya s+t+waM/ zhes bzlas/ de nas byang shar mtshams su dkar ba dang nang nas drangs te mdzub gang bla ma'i lag pa g.yon pas bris la chos kyi dbyings de dag pas na/ sems can khams ni rab sgrol byed/ /rgyal ba 'jam
<p>169a.2</p>dpal rdo rje nyid/ /de bzhin gshegs pa kun gyi gnas/ /zhes brjod nas zangs gzhong la sogs pas dgab par bya'o/ /de nas dbus nas bri bar bya ste/ rgyud nyid las ji skad gsungs pa ni/ nam phyed kyi ni dus dag tu/ /ma he'i gdong gi sbyor ldan pas/ /gcer bu skra ni lhug par byas/ / 
<p>169a.3</p>dur khrod sol ba la sogs pas/ /dkyil 'khor dag ni bri bar bya/ /gru bzhi pa dang sgo bzhi pa/ /rta babs bzhi dang yang dag ldan/ /dril bu dang ni 'phan la sogs/ /me tog phreng ba rnams kyis brgyan/ /grwa rnams dang ni sgo khyud dang / /rdo rje rin chen spras pa dang / /de bzhin zla ba phyed pa'o/ / 
<p>169a.4</p>de dbus 'khor lo bri ba ni/ /re mig dgu pa zlum po ste/ /sgo gcig dag tu 'dug nas su/ /gzhan gyi sgo rnams gcad par bya/ /zhes gsungs pa de bzhin du bri bar bya ste/ dbus lte ba zlum po re mig dgu pa/ de'i phyir gru bzhi pa sgo bzhi pa/ rta babs dang bcas pa/ rdo rje'i phreng ba dang / 
<p>169a.5</p>me'i phreng ba dang / pad+ma'i phreng ba bya'o/ /mtshan ma bri bar dgod pa yang de'i dbus su ro bri bar bya'o/ /shar du mgo bo/ lhor lag pa/ nub tu rgyu ma/ byang du rkang pa/ shar gyi grwar ka pA la/ lho'i grwar thod pa'i dum bu/ /nub kyi grwar dur khrod kyi ras/ byang gi grwar mdung gi phug pa'i
<p>169a.6</p>skyes bu'o/ /'di dag nang gi mtshan ma ste/ de nas phyi rol phyag rgya dgod/ shar gyi snam bur ni gri gug dang / b+hi ti pA la dang / rtse gsum dang / chu gri dang / gtun shing dang / lcags kyu la sogs pa bri bar bya'o/ /lho'i snam bu la sta re dang / mda' dang / dbyug to dang / kha T+wAM ga
<p>169a.7</p>dang / 'khor lo dang / rdo rje zhags pa la sogs pa bri bar bya'o/ /nub tu ni rdo rje dang / cang te'u dang / phub dang / gzhu dang / dril bu dang / rlung gis bskyod pa'i ras la sogs pa bri bar bya'o/ /byang du ni sdigs mdzub dang / 'phan rtse gsum pa dang / glang po'i pags pa dang / rdo rje'i
<p>169b</p>
<p>169b.1</p>tho ba dang / mdung dang / me thab la sogs pa bri bar bya'o zhes gsungs pa bzhin bri bar bya'o/ /khyad par du ni sgo bzhi dang / grwa bzhir sna tshogs pad+ma'i steng du gri gug bri bar bya'o/ /dbus su yang ro'i steng du pad+ma'i steng du gri gug bri bar bya'o/ /dkyil 'khor bri ba'i rim pa'o// // 
<p>169b.2</p>de nas bum pa dgod de/ gtso bo'i dbus su bzhag /gzhan dgu las/ las kyi bum pa byang shar du bzhag ste/ khyod kyis bgegs bsrung bar gyis shig ces brjod nas/ big+h+nA ta kr-i ta bzlas so/ /gzhan brgyad ni/ /dang po lha mo bsgom pa de'i sa phyogs sgo dang grwa bzhir gzhag
<p>169b.3</p>go/ /de nas mchod rdzas ni mi dang / bong bu dang / rnga mo dang / khyi dang / ce spyang dang / ma he dang / glang po la sogs pa dang / gzhan yang bya rgod dang / 'ug pa dang / khra dang / bya rog dang / chu skyar dang / thing ril dang / rma bya dang / ne tso la sogs pa'i sha las byas pa'i lha bshos brgyad phyogs
<p>169b.4</p>mtshams su gzhag /tshil chen po'i mar khu'i mar me brgyad kyang de bzhin du gzhag /sgo bzhi dang grwa bzhir khrag sna tshogs pa'i dmar gyi ar+g+ha thod pa brgyad gang ba gzhag par bya'o/ /ma hA maM sa'i d+hU pe dang / me tog gi snod brgyad dag kyang phyogs mtshams su gzhag par bya'o/ /slob ma
<p>169b.5</p>dkyil 'khor du 'jug pa'i dus na grangs dang mthun pa'i gtor ma dang / gzhan yang lha rnams la dbul ba'i tshogs kyi rdzas dang / bdud rtsi lnga dang / ras zung dang bcas pa yang bzhag ste/ mchod rdzas kyi rim pa'o// //de nas rdo rje slob dpon gyis dkyil 'khor gyi cha rkyen thams cad
<p>169b.6</p>phun sum tshogs par shes nas/ rang gi lha'i rnal 'byor la 'jug par bya ste/ dang po gnod mdzes kyis bgegs bsal ba'i sbyor ba sngon du byas nas de nas bla ma'i mchod pa dang / stong pa nyid dang / bsod nams dang ye shes kyi yan lag bsgom pa dang / 'byung ba rim pa brtsegs dang gzhal
<p>169b.7</p>yas khang la sogs pa bsgom pa dang / dam tshig gi 'khor lo bskyed pa dang / ye shes kyi 'khor lo spyan drangs pa la mnyes par bya ba dang / mthar snying gar bsdu ba byas nas/ sbyang ba dang / 'bar ba dang / rtogs pas nang du yongs su tshim par byas te/ phyi'i sbyin sreg gis kyang
<p>170a</p>
<p>170a.1</p>mchod nas/ de nas stong pa nyid bsgom pa sngon du 'gro bas slob ma dkyil 'khor du gzhug pa'i phyir rdo rje slob dpon gyis bsgom par bya ste/ ye shes kyi 'khor lo dang 'dres par gyur nas/ bsang gtor dang / mchod pa lnga dang / bdud rtsi lnga dang / ras zung thams
<p>170a.2</p>cad kyang dbul bar bya'o/ /mchod pa'i rim pa'o// //de nas slob ma phyi rol du gnas pa de'i drung du bla mas las kyi bum pa khyer te/ big+h+nA ta kr-i ta ces brjod cing phyin te/ de rnam par snang mdzad du byin gyis brlabs nas/ a khaM bI ra hUM/ zhes pas me tog gi phreng ba len du gzhug go/ / 
<p>170a.3</p>de nas dar dmar po ma rmas pas mig dgab par byas la chus gtor ro/ /de nas yol ba'i phyi rol du bkug la dri bar bya ste/ kye de na gnas pa'i de su zhig ces bya'o/ /skal ba bzang po bdag lags so zhes so/ /de nas byang chub tu sems bskyed par byas te/ oM bo d+hi tsit+ta ut+pA da
<p>170a.4</p>yA mi/ zhes brjod nas yol ba'i nang du bkug pa la 'di brjod do/ /dus 'di nyid du khyod nyid ni/ /sangs rgyas rigs su chud pas na/ /nga yis ye shes rdo rje sbyin/ /des na sangs rgyas 'grub par gsungs/ /gang zhig 'di nyid ma mthong ba'i/ /mdun du smra bar ma byed cig /bag
<p>170a.5</p>med smras na nyams par 'gyur/ /de bas nan tan gnas par bya'o/ /zhes snying gar rdo rje bzung la smra bar bya'o/ /de nas rdo rje spyi bor bzhag la/ gtam 'di smra bar ma byed cig /gal te gzhan la smras gyur na/ /klad pa tshal ba bdun du 'gas/ /de nas tsan+dan dang / gur kum la sogs
<p>170a.6</p>pa dang / bdud rtsi lnga bsres pa'i chu lag par byin te/ 'di ni khyod kyi dmyal ba'i chu/ /dam tshig nyams na sreg par byed/ /dam tshig bsrungs na dngos grub thob/ /'thung zhig rdo rje bdud rtsi 'thung / /oM badzra a mr-i ta hUM zhes dam bdar ro/ /de'i rjes la dam tshig thun mong ma yin
<p>170a.7</p>pa 'di smra bar bya ste/ dus 'di nyid nas bu khyod kyi/ rdo rje 'dzin pa nga yin te/ /nga yis ji ltar bka' stsal te/ /khyod kyis skyo ba med par gyis/ /gang yang nga la ma mos min/ /de bzhin mos par ma byas na/ /bdud kyis bcom nas dmyal bar 'gro/ /de bas dam tshig gnas
<p>170b</p>
<p>170b.1</p>par gyis/ /mna' chu blud pa'i rim pa'o// //de nas slob ma 'od dpag tu med par bsgom pa la sogs pa'i rim pas gzhan nas bstan pas dbab par bya'o/ /de nas/ ji ltar bsod nams ji bzhin lha'i/ /rigs kyi bye brag 'di la yang / /rigs kyi nang na 'di bzang ngo / / 
<p>170b.2</p>de yi dngos grub 'dir byung nas/ /de yi bsod nams 'dir 'byung ba/ /de 'dra'i dkyil 'khor 'di la'o/ /zhes smras nas/ pra tIts+tsha badzra ho zhes lan gsum brjod de dor ro/ /lha gang la babs pa dang / lus kyi stod smad la sogs pa'i bye brag las dngos grub bzang ngan dag 'byung
<p>170b.3</p>bar shes par bya ste/ me tog ltas kyi rim pa'o/ /de nas/ rdo rje 'dzin pas de ring nyid/ /khyod ni ye shes mig phye ste/ /de bzhin thams cad mthong bar gyis/ /oM dz+nyA tsak+Shu pra be sha phaT/ ces brjod nas rang gsal ba'i sgo nas gtso bo la thug par bstan te/ dkyil 'khor du
<p>170b.4</p>gzhug pa'i rim pa'o/ /de nas dkyil 'khor gyi bum pa dag gi chu gcig tu byas te/ des slob ma'i spyi bo nas dbang bskur ba sbyin te/ oM badzra a b+hi Shiny+tsA mi/ zhes spyi bor chu blugs pas/ rigs kyi bdag po mi bskyod pas mgo brgyan par bsam mo/ /de nas dbu rgyan stong pa nyid
<p>170b.5</p>mngon du byas nas/ oM hUM -IM dzrAM khaM lnga las rigs lnga bskyed de/ de bzhin gshegs pa lnga po dag der gzhug par byas nas slob ma'i mgo la bzhag nas/ oM rat+na ku la mu ku Ta a b+hi Shiny+tsA mi/ zhes brjod do/ /dbu rgyan gyi dbang bskur ba'o/ /de nas rdo rje stong pa nyid las paM las
<p>170b.6</p>'od dpag tu med par bskyed nas 'od dpag tu med par bcug la/ de gyur pa las rdo rjer gyur pas dbang bskur bar bya ste/ oM badzra a b+hi Shi ny+tsA mis lag pa g.yas par rdo rje sbyin no/ /de nas dril bu yang snga ma bzhin/ /a mo g+ha sid+d+hir bskyed pa dang / gzhug pa byas te gyur pas dbang
<p>170b.7</p>sbyin te/ lag pa g.yon par dril bu sbyin par bya ste/ oM badzra a d+hi pa ti a d+hi Shiny+tsA mi zhes bdag po'i dbang sbyin no/ /de nas rdo rje dang dril bu gnyis slob ma'i spyi bor bsnol te bzung la/ ming gi dbang rnam par snang mdzad kyi rang bzhin chos kyi dbyings rnam par dag pa'i rang bzhin bdag
<p>171a</p>
<p>171a.1</p>nyid sbyin par bya ste/ badzra nA ma a b+hi Shiny+tsa/ zhes pas sbyin te/ kye dpal che ge mo zhes lha gang la bab pa'i zhabs kyis mtshan pa'i ming gi dbang sbyin no/ /dbang lnga po 'di ni rigs lnga'i dbang ngo / /de nas slob dpon gyi dbang sbyin par bya ste/ bdag dang gzhan gyi don byed pa
<p>171a.2</p>ni rdo rje slob dpon gyi dbang yin te/ thugs rje'i bdag pos stsal du gsol zhes zhu'o/ /de nas hUM las rdo rjer bsgoms te/ thog ma tha ma med sems dpa'i/ /rdo rje sems dpa' dga' ba che/ /kun du bzang po thugs kyi bdag /rdo rje snying po thugs kyi gtso/ /zhes brjod nas sbyin no/ /de nas
<p>171a.3</p>a las dril bu bskyed de/ 'di ni sangs rgyas thams cad kyi/ /shes rab dbyangs kyi rjes 'gror 'dod/ /rtag par khyod kyis bzung ba yin/ /rgyal ba'i byang chub mchod par gyis/ /zhes lag pa g.yon par sbyin no/ /srid pa'i tshig dag brjod de des dkrol lo/ /de nas slob ma yi dam gyi
<p>171a.4</p>lha'i sku phyag rgya bsgom pa byin te sku'i dbang sbyin no/ /de nas gzhal yas khang gi rnam par dag pa dang lha'i rnam par dag pa bshad nas/ de nas gnang ba sbyin te/ 'jig rten khams ni ma lus par/ /ji ltar 'dul ba'i 'khor lo bskor/ /zhes so/ /de nas brtul zhugs sbyin par bya ste/ 
<p>171a.5</p>'di de sangs rgyas thams cad kyi/ /rdo rje sems dpa'i phyag na gnas/ /rtag par khyod kyis gzung bar gyis/ /phyag na rdo rje'i brtul zhugs yin/ /rdo rje byin nas brtul zhugs brtan pa'o/ /de nas slob dpon sangs rgyas kyi skur bskyed de/ bla gos kyi mtha' ma g.yon pas bzung ba'i
<p>171a.6</p>khu tshur snying gar bzung bas/ g.yas pa mchog sbyin du byas la lung bstan par bya ste/ sangs rgyas dang byang chub sems dpa' dang 'phags pa rnams kyis mgrin gcig tu/ rdo rje 'dzin pa lung bstan gyis/ /sngags kyi dngos grub dang bar gyis/ /zhes lung bstan pa sbyin par bya'o/ /de
<p>171a.7</p>nas skyabs sbyin byas te/ 'dod chags bral ba lta bu yi/ /khams gsum na yang sdig med de/ /de bas 'dod la chags bral bas/ /khyod kyis nam yang ma byed cig /bde chen theg pa 'di la ni/ /phyi nas shi ba yod med de/ /sdug bsngal srid la mya ngan 'das/ /srid pa brtan
<p>171b</p>
<p>171b.1</p>du dngos grub 'gyur/ /rang bdag yongs su dor nas ni/ /dka' thub spyad par mi bya ste/ /ji ltar bde bar bzung nas ni/ /sangs rgyas dngos grub thob par 'gyur/ /de ltar slob dpon dkyil 'khor ni/ /sngags dang rgyud kyi phrin las can/ /sangs rgyas dang ni byang chub sems/ /snying
<p>171b.2</p>rje'i dbang gis sems can don/ /khyod kyis dkyil 'khor cho ga dag /brtson par bri dang rgyud la ni/ /nyan dang bsgrub pa dag tu gyis/ /zhes skyabs sbyin no/ /dbang de ltar rdzogs nas/ dkyil 'khor dang / slob dpon la sgra dang / rol mo'i bye brag gis bskor ba dang / mchod
<p>171b.3</p>pa byas nas/ dkyil 'khor gyi lha rnams rang gi snying gar bkod pa byas nas/ nang gi sbyin sreg gis tshim par bya'o/ /gtor ma yang bya'o/ /de nas gsang ba dang / shes rab dang ye shes kyi dbang bskur ba ni/ bla ma'i zhal las shes par bya'o/ /dpal 'jam pa'i rdo rje zhes bya ba'i
<p>171b.4</p>dkyil 'khor kyi cho ga slob dpon chen po dpal don yod pa'i zhabs kyis mdzad pa rdzogs so// //paN+Di ta de nyid dang / lo tsA ba rdo rje grags kyis bsgyur ba'o//[ ]@##/ /rgya gar skad du/ ma hA shrI b+hai ra wa badzra tsakra mA ra Na nA ma/ bod skad du/ dpal rdo rje 'jigs
<p>171b.5</p>byed chen po'i gsad pa'i 'khor lo zhes bya ba/ dpal rdo rje sems dpa' la phyag 'tshal lo/ /shes bya la sogs sgrib spangs shing / /mtshan nyid thams cad thugs su chud/ /shin tu khros pa'i tshul bstan pas/ /gdug pa 'joms la phyag 'tshal lo/ /dkon mchog la
<p>171b.6</p>gnod bla ma smod/ /dam tshig la sdang sems can 'tshe/ /theg pa chen po sun 'byin pa/ /sngags dang rgyud la gshe ba dag /rjes su bzung nas bsgral ba'i phyir/ /gsad pa'i 'khor lo gsal bar byas/ /sngon du bsnyen pa rdzogs nas gsad pa'i las la 'jug par bya ste/ gzhan du ni
<p>171b.7</p>ma yin no/ /rnal 'byor pa dbang rnams dang ldan zhing / dam tshig ma nyams pa rnam par rtog pa med pa'i brtul zhugs brtan pa/ gtsang zhing bla ma la gus pa dul ba/ bstan pa la gcig tu gnas pa/ brtson 'grus dang ldan pas/ dur khrod chen por gnas te/ de bzhin gshegs
<p>172a</p>
<p>172a.1</p>pa la mchod pa la sogs pa rdzogs par byas la/ rang bzhin gyis dag pa'i sngags de chos thams cad bdag med par bsgom par bya'o/ /de nas yaM las byung ba'i steng du/ der d+hIHlas 'jam dpal bskyed pa rgyu'o/ /de'i thugs kar nyi ma'i dkyil 'khor las rdo rje
<p>172a.2</p>'jigs byed chen po ji lta ba bzhin du bskyed pa ni 'bras bu'o/ /de la ye shes kyi 'khor lo bkug ste/ sems dpa' gsum dang ldan par yod na du brtags pas/ sngags rnams yan lag ma nyams par bzlas pas tshad dang ldan par bya'o/ /'dir gsad pa'i 'khor lo'i las
<p>172a.3</p>brtsam par bya'o/ /de ci'i phyir zhe na/ de'i sbyor ba gtso bo yin pas na de nyid bstan to/ /de la mar gyi la yid brtan par gyur cing / sngags tshad dang ldan pa'i rnal 'byor pas/ dur khrod kyi ras dang / dug dang / ske tshe dang / lan tshwa/ nim pa dang / smyo byed dang / bya rog
<p>172a.4</p>gis zos pa'i lhag ma dang / rnam par snang mdzad dang / ma du lung ga'i 'bras bu dang / dkar rtsi dang / bag phye dang / mi rus kyi phye ma dang / ro bsregs pa'i sol ba dang / dur khrod kyi thal ba dang / ro'i skud pa dang / ro'i skra dang / bya rog gi gung ru dang / rabs chad kyi thod pa dang / 
<p>172a.5</p>dur khrod dang / lam gyi bzhi mdo dang / shing rkang gcig dang / chu ngogs gnyis dang / ling+ga gcig pa dang / grog mkhar gyi sa dang / rgyal po'i sgo'i sa dang / mi'i rus pa'i phur pa dang / shing gdug pa can gyi tsher ma rnon po rnams/ rten cing 'brel bar 'byung ba'i nus pa dang
<p>172a.6</p>ldan pa'i phyir 'tshogs par bya'o/ /rnal 'byor pa ma he'i gdong gi sbyor ba dang ldan pas/ kha lho phyogs su bltas te/ gsang sngags kyis rdzas la bzlas te/ dur khrod kyi ras la dkar rtsi dang / bag phye las gzhi blangs la/ dug dang / ske tshe dang / lan tshwa dang / nim pa dang / smyo
<p>172a.7</p>byed dang / bya rog gis zos pa'i lhag ma dang / rnam par snang mdzad dang / dur khrod kyi thal ba dang / ma du lung ga'i 'bras bu rnams la sbyangs te byugs la brkyang ngo / /de nas khru phyed pa'i ras la/ rdo rje 'jigs byed chen po'i 'khor lo re mig bcu drug pa bri bar bya'o/ /te lo'i slud
<p>172b</p>
<p>172b.1</p>bur dang po gnyis phyed du gdab bo/ /de'i 'og tu gnyis po mtshams su gdab bo/ /de'i rting la gzhi la tha mar gdab pa'i dang po gnyis kyis ngos su re re bor la gdab/ de la bskor ba gsum bya ste/ dang po phyed la bskor bas le'u tse dgur bya'o/ /bar pa de'i phyed la bskor bas/ re mig
<p>172b.2</p>bcu gnyis bya'o/ /tha ma dang po'i mtha' bskor te gcig tu bya'o/ /rdzas kyi 'khor lo de la sngags kyi 'khor lo dgod pa ni/ sde tshan brgyad dang / gcig pas sngags rnams shes par byas la bri'o/ /ma du lung ga'i dug dang / nim pa dang / ro bsregs pa'i thal ba rnams la sbyar la/ snag
<p>172b.3</p>tsha byas te/ bya rog gi gshog pa'i gung rus bri bar bya'o/ /bri bar byas pa'i phyag rgya dang sngags ni/ gshin rje gshed po'i dam tshig gi phyag rgya dang sngags kyis bya'o/ /lag pa gnyis thal mo sbyar la/ gung mo gnyis rtse sprad de/ srin lag gnyis bsnol/ mthe'u chung gnyis de bzhin du
<p>172b.4</p>sbyar te/ mdzub mo gnyis dgug /mthe bong gnyis mnyam par sbyar bar bya'o/ /oM hrIHSh+T+r-iHwi kr-i tA na na ma ma sha trUM mA ra ya/ hUM hUM phaT phaT/ de la re mig bcu drug pa la/ yi ge 'bru sum cu gnyis pa dang / bsgrub bya'i ming spel te dgod par bya'o/ /dang po la dbus su rlung gi sa bon gzhag / 
<p>172b.5</p>de'i mdun du drug pa'i lnga pa dgod/ g.yas su drug pa'i lnga pa la/ dang po'i bcu gcig pa steng du sbyar la dgod/ rgyab tu lnga pa'i gsum pa gzhag /g.yon du yi ge gcig pa la/ dang po'i bcu gcig pa steng du sbyar la gzhag go/ /gnyis pa'i dang po la/ me'i sa bon la dang po'i gnyis pa
<p>172b.6</p>'og tu sbyar la dgod/ gnyis pa la/ gsum pa'i gsum pa la dang po'i 'og tu sbyar la gzhag /gsum pa la brgyad pa'i gsum pa dgod/ bzhi pa la lnga pa'i gsum pa la/ dang po'i bcu pa steng du sbyar la dgod/ lnga pa la bdun pa'i gnyis pa la dang po'i lnga pa 'og tu sbyar la
<p>172b.7</p>dgod/ drug pa la bzhi pa'i lnga pa dgod/ bdun pa la bdun pa'i dang po la dang bcu gsum pa steng du sbyar la dgod/ brgyad pa la lnga pa'i lnga pa dang po'i gsum pa'i steng du sbyar la dgod/ dgu pa la bdun pa'i gnyis pa dgod/ bcu pa la rlung gi sa bon gzhag /bcu gcig pa la gsum
<p>173a</p>
<p>173a.1</p>pa'i dang po nyis brtsegs dgod/ bcu gnyis pa lnga pa'i lnga pa la dang po'i gsum pa steng du sbyar la gzhag /nang gi bar kyi stong pa la raM gnyis kyi bar du bsgrub bya'i ming gzhug go/ /tha ma la yi ge bcu pa'i sngags ji lta ba bzhin shes pas ming dang spel te bskor bar bya'o/ /hUM
<p>173a.2</p>brgyad kyis bskor ro/ /de ltar bris nas khro bo chen po'i ting nge 'dzin dang sprul par ldan pas/ bsgrub bya lha dang dbral ba man ngag ji lta ba bzhin byas nas/ bsgrub bya rlung gi dkyil 'khor la bzhag nas oM ya ma rA dza sa do me ya/ ya me do ru Na yo da ya/ ya da yo ni ra yak+She ya/ yak+She
<p>173a.3</p>ya tsa ni rA ma ya/ A kaR+Sha ya dzaHhUM hUM phaT phaT/ yang na yi ge bcu pa dang spel bar bya'o/ /de ltar brjod pas 'od zer lcags kyu lta bus snying ga nas bzung nas 'ongs te/ 'khor lo la gzhug par bya'o/ /gzhug pa gsal bar gyur nas dril te/ dur khrod la sogs pa'i bdun po
<p>173a.4</p>dang / rnam par snang mdzad dang / rdo rje chu dang / dur khrod kyi sol ba rnams kyis bsgrub bya'i gzugs brnyan sor brgyad pa'i tshad byas la/ de'i snying gar 'khor lo gzhug par bya'o/ /phur bu gnas lngar btab cing / tshigs thams cad du tsher ma rnon pos gdab bo/ /de nas thod pa
<p>173a.5</p>gnyis kyi nang du bcug la/ skra'i skud pas dkris te/ sngags kyi 'khor lo rnam pa gnyis kyis/ man ngag ji lta ba'i rim pa bzhin du rnal 'byor bzhi'am/ gcig gang yang rung bas rim pa bzhin du gsad par bya'o/ /de'i gsang sngags ni/ gong gi bstan pa dang / mA ra ya spel ba
<p>173a.6</p>yin no/ /de nas sa bdun po de dag la/ gshin rje'i gzugs khru gang ba'i tshad la zhal rnam par bsgyur ba dang / phyag gnyis pa zhal gcig pa/ phyag na ral gri dang / zhags pa sdigs mdzub can/ gcer bu skra grol bar gyur pa'o/ /de'i thugs kar thod pa bcug ste/ nam
<p>173a.7</p>phyed na'am/ nyi ma phyed dur khrod du shin tu ring bar brkos te/ der las kyi gshin rje'i dam tshig sems dpa' bskyed la/ de la ye shes sems dpa' bcug ste/ gnyis su med par byas te/ mchod pa dang gtor ma btang bas mnyes par byas nas mgo lho phyogs su kha 'og tu
<p>173b</p>
<p>173b.1</p>bstan la/ gong du bstan pa'i sngags dang staM b+ha na ya spel bas mnan par bya'o/ /khyim du log ste shin tu khros pa'i sems dang ldan pas/ yi ge bcu pa'i sngags bzlas na/ gdon mi za bar 'chi bar 'gyur ro/ /spung ste bkrus na grol bar 'gyur ro/ /bstan pa bsrung phyir gsad pa yi/ / 
<p>173b.2</p>'khor lo las kyi rim pa zhig /byas pa'i dge ba cung zad des/ /'gro rnams 'khor ba las brgal nas/ khro chen de nyid thob par shog /la li tas mdzad pa rdzogs so//[ ]@##/ /rgya gar skad du/ shrI tat+t+wa sid+d+hi/ bod skad du/ dpal de kho na nyid grub pa/ dpal
<p>173b.3</p>rdo rje sems dpa' la phyag 'tshal lo/ /sangs rgyas byang chub rdo rje ni/ /tshe 'dis 'grub kyi gzhan du min/ /lus dang ngag yid legs gnas pa/ /med par 'grub par mi 'gyur ro/ /'dod pa'i longs spyod rgyun mi 'chad/ /med na de yang 'grub mi 'gyur/ /de yang ji ltar 'dod
<p>173b.4</p>pa bsten/ /gnyis med ye shes dag pa las/ /de ltar min na log par ltung / /de nas sdug bsngal brgyud mar 'byung / /de phyir sngags kyis byin brlabs pa'i/ /mkhas pa dag pas sngon 'gro spyad/ /ji ltar chu yi thigs pa ni/ /rgya mtshor babs na lan tshwar 'gyur/ /lan tshwa
<p>173b.5</p>'o ma'i mtshor zhugs nas/ /de nyid slar yang bdud rtsir 'gyur/ /ji ltar dug sbrul de nyid shes/ /nus pa 'phrog par byed nus med/ /de nyid rgyud gzhan dag la ni/ /lnga po'i gnas skabs las mi 'da'/ /gzhan yang 'dod pas zil non na/ /'dod pa nyid ni sman yin no/ / 
<p>173b.6</p>ji ltar dug gis gdungs pa la/ /dug nyid sman du che ba yin/ /ji ltar me yis tshig la me/ /tsher mas zug la tsher ma nyid/ /de bzhin nyon mongs kyis nyen na/ /nyon mongs nyid ni bdud rtsir che/ /dper na dug gi de nyid shes/ /dug zos kyang ni gnod mi 'gyur/ /de bzhin yul
<p>173b.7</p>gyi de nyid shes/ /'dod pa spyad pas gnod pa med/ /ji ltar 'dam gyi pad+ma ni/ /'dam la gnas kyang des mi gos/ /de nyid rig pas rtag tu ni/ /'dod pa rol pas spyad par bya/ /de phyir kun nas dogs med par/ /khyad par du ni longs spyod 'gyur/ /'dod pa lnga la brten
<p>174a</p>
<p>174a.1</p>byas na/ /dngos grub myur du nges thob 'gyur/ /dka' thub brtul zhugs smyung ba yis/ /khams rnams skams par 'gyur ba yin/ /skams pas sdug bsngal 'gyur ba ste/ /sdug bsngal gyis ni sems g.yengs 'gyur/ /g.yengs pas byang chub gzhan du 'gyur/ /de phyir dngos grub
<p>174a.2</p>mchog gnyer na/ /dka' thub brtul zhugs spyad mi bya/ /ji ltar bde bas de bzhin gnos/ /bde ba spangs na dngos grub med/ /de bas yid 'ong gnas su ni/ /nyams dga'i bu mo bcu gnyis ma/ /yid 'ongs mig gi dkyus ring ma/ /gzugs dang lang tshos rnam par mdzes/ /brtan
<p>174a.3</p>zhing mi g.yo dam tshig can/ /'dam las skyes pa'i dri 'bab ma/ /chags pa chen po'i ros rol pa/ /mchog tu mkhas shing sgeg pa dang / /nyams dang ldan pa'i rnal 'byor pas/ /rang nyid 'khor lo'i dbus su gnas/ /dam tshig can ni rgyud dag pa'i/ /nang du nyin mtshan 'du bar bya/ / 
<p>174a.4</p>spu ldang 'dar zhing cher 'dar la/ /'dzum dang dgod dang rab tu dgod/ /myos pa dang ni bcas pa yi/ /'bebs pa rnam pa bdun du bshad/ /rengs dang myos dang 'gyur ba ste/ /rol dang yur dad shin tu 'phel/ /rkang pa 'dor dang lag pa bsgyur/ /phyag rgya mtshan ma lta stangs dang / /sngags
<p>174a.5</p>dang rgod dang drag po sogs/ /ki li ki li phreng sgrogs byed/ /rol pa dpa' bo rnam par nyed/ /sa bskyod ca co'i bye brag ldan/ /brgyal ba rab zhi du bas rtogs/ /byams shing dga' ba rgya mtsho ni/ /bde ba'i rtags las skyes pa'i 'od/ /ngo bo nyid kyis gsal ba'i yid/ /gnyis med
<p>174a.6</p>rnam par gsal ba yi/ /rdzu 'phrul mngon shes dag dang ldan/ /de ltar bden don rab zhi ba'i/ /bye brag bcu gnyis dag gis mdzes/ /e yi cha byad bzang po gang / /dbus su waM gyis rnam par brgyan/ /bde ba kun gyi gnas yin te/ /sangs rgyas rin chen za ma tog /der ni dga' ba
<p>174a.7</p>skye 'gyur te/ /skad cig dbye bas phye ba ni/ /dga' ba'i grangs kyi rim pa yis/ /de dag so sor gsal bar byas/ /stong nyid gsum gyis nyams sbyar bas/ /thams cad stong nyid rab tu gsal/ /de nyid gsal bas dag pa ni/ /mchog gi go 'phang de gsal 'gyur/ /de phyir
<p>174b</p>
<p>174b.1</p>mi g.yo phra ba'i yid/ /ldan pa'i rnal 'byor bas mtshon bya/ /ji srid gsal bar ma gyur pa/ /de srid sgom pa la 'jug bya/ /rab tu gsal ba thob nas ni/ /rang dga'i gzugs su skye bar 'gyur/ /der ni skad cig ma bzhi dang / /de bzhin du ni dga' ba bzhi/ /de la sna tshogs skad cig
<p>174b.2</p>dang / /rnam par smin pa rnam par nyid/ /mtshan nyid med par brjod pa yi/ /bye brag mkhas pas shes par bya/ /sna tshogs du ma'i rnam pa can/ /'khyud dang 'o byed la sogs pa'o/ /rnam smin de las gyur pa ste/ /bdag gi bde ba la dpyod mdzes/ /rnam nyid dpyod pa'i bdag nyid de/ /bdag gi
<p>174b.3</p>bde ba la dpyod mdzes/ /de dag las gzhan mtshan nyid bral/ /dga' ba dang po mchog dga' dang / /dga' bral la sogs lhan cig skyes/ /dga' ba'i bde ba cung zad bde/ /mchog tu dga' ba de bas lhag /dga' bral chags pa bral ba ste/ /lhan cig skyes pa de dag spangs/ / 
<p>174b.4</p>brgyal dang phyi mo phyed tsam dang / /phyi mo zhes bya skad cig gsum/ /dam pa'i bde ba rnam par rol/ /dbye bas lhan cig skyes pa shes/ /brgyal ba kun nas ye shes med/ /cung zad shes pa phyi mo'i phyed/ /rnam pa kun gyi mchog ldan pa'i/ /ye shes phyi mo nyid du 'gyur/ /de phyir de
<p>174b.5</p>nyid ye shes ni/ /gnyis med ye shes rab tu gsal/ /de la chags dang chags bral med/ /gnyi ga ma yin stong nyid min/ /kun min thams cad min pa min/ /yang na thams cad rnam par thim/ /ji ltar char gyi rgyu sna tshogs/ /ro gzugs du ma gzhan yin kyang / /snod
<p>174b.6</p>gcig tu ni zhugs pa na/ /zhu nas ro gcig nyid du 'gyur/ /de bzhin ye shes bde chen po/ /rnam par ngo bo nyid kyis gsal/ /gnyis med rnam pa'i rnal 'byor gyis/ /chos kun rnam par bcom pas na/ /ye shes rgyun 'bab gtong ba'i blo/ /mkhas pas de lta bu nyid mtshon/ / 
<p>174b.7</p>mi g.yo sgrib bral phra ba yi/ /thig le'i gzugs can rtog pa med/ /thog mtha' med pa'i de nyid ni/ /ma byung ma byas mchog yin no/ /skye bo chos rnams thams cad kyi/ /gzhi ni de nyid nyid yin no/ /sangs rgyas byang chub sems dpa' dang / /rnal 'byor pa yi de nyid la/ /mthong ba
<p>175a</p>
<p>175a.1</p>de nyid ma mthong pa/ /de la phyi rol ci zhig bsam/ /de phyir 'khrul ba'i mchod pa sogs/ /phyi rol pa yis ci byar yod/ /thams cad spangs nas de nyid bsgom/ /thams cad 'di las 'grub par 'gyur/ /A li kA li mnyam sbyor las/ /gang tshe nor bur chud pa na/ / 
<p>175a.2</p>man ngag gis ni rlung bzung ste/ /de tshe ye shes mthong bas 'grub/ /bskal pa mtha' yas bar du ni/ /der ni 'dod pa yang dag gnas/ /'od gsal ba yi gnas thob nas/ /sems can kun gyis phyag byas pa'i/ /tha mal snang ba'i rnal 'byor gyis/ /bzhi pa'i de nyid la brten bya/ / 
<p>175a.3</p>sngon du goms byed rnal 'byor pas/ /des ni myur du 'grub par 'gyur/ /rgyu la 'bras bu'i rgyas gdab cing / /'bras bu la yang rgyus rgyas gdab/ /rgyu 'bras gcig tu rgyas btab pas/ /phyag rgya chen po skye bar 'gyur/ /mtshan mo snang ba'i cha ste gsal ba'i nyi ma'i 'od zer 'gyed pa
<p>175a.4</p>snang ba mched pa yin/ /mtshams ni snang ba thob pa rang gi rang bzhin rnams kyis lan cig min par 'gro/ /mtshan nyid nyin par min pa mtshams min gang zhig rang bzhin rnams dang rnam bral ba/ /de ni byang chub yin par bla ma mchog bshad rnal 'byor pa nyid yul/ /ji ltar phyi rol de bzhin nang / / 
<p>175a.5</p>ji ltar nang bzhin phyi rol te/ /gnyis su med pa'i rnal 'byor 'dis/ /sgrub pa ru ni rigs pa yin/ /slob dpon chen po ke ra li pas mdzad pa de kho na nyid grub pa rdzogs so/ /[ ]@##/ /rgya gar skad du/ shrI badzra b+hai ra wa sa ma ya maN+Dal bi d+hiH/ bod skad du/ dpal rdo rje 'jigs
<p>175a.6</p>byed kyi dam tshig la 'jug pa'i dkyil 'khor gyi cho ga /'jam dpal gzhon nur gyur pa la phyag 'tshal lo/ /thog mar nges par rim par brgyud pa dang / /de kho na nyid bcu la sogs pa'i yon tan dang ldan pa'i bla ma la/ theg pa chen por rigs nges shing dad pa dang ldan pa'i slob mas/ go
<p>175a.7</p>'phang mchog thob par 'dod pa'i don du/ yang dang yang du gsol ba btab pa dang / bkra shis pa'i gnas dang / dus der rjes su gzung bar byas nas/ /bla ma la mchod pa rgya chen po dang bcas pas/ dpal rdo rje 'jigs byed mnyes par bya ba'i don du/ gnang ba rab 'bring tha ma gang yang
<p>175b</p>
<p>175b.1</p>rung ba thob pa des/ slob ma rnams kyang ji lta ba bzhin sbyang ba byas la/ sbyin sreg la sogs pa'i yo byad rnams tshul bzhin du tshogs par gyur pa ni/ sngon du bsnyen pa'i cho ga'o/ /de nas ji skad du gsungs pa'i gnas su sems dpa' dang bcas pas/ las thams cad pa'i chus bsang gtor
<p>175b.2</p>byas la/ der dkyil 'khor gyi 'khor lo bsgoms shing mchod nas gtor ma btang ba'i bar du bya ste/ de nas sa'i lha mo la sa blang ba la sogs pa byas la/ de nas bdud rtsi 'khyil pa'i ting nge 'dzin la gnas pas/ gang la dmigs pa'i sa de la tshon thag dang / phur bus bskor te ji lta bar
<p>175b.3</p>brko zhing sbyangs nas/ maN+Dal ba'i ko ba tsam pa byas la/ ci rigs pa'i sa gter gzhug cing ba'i rnam lnga spos dang bcas pas 'thas par bcags te/ rgyan gyis brgyan pa dang / mchod pa'i yo byad kun bkram la/ rgyan cha dang bcas pa'i slob dpon des/ maN+Dal gyi steng du rnal 'byor
<p>175b.4</p>rdzogs par bsgoms pa'i rjes la/ sa gzhi thams cad stong pa'i ngang las byung ba'i sna tshogs rdo rje rgya gram 'bar bar gyur par mthong ba dang slob ma lha mo bzhi'i ting nge 'dzin la gnas pas/ phyogs bzhi nas dkyil 'khor byin gyis rlob pa'i don du bzhengs par gsol ba btab pa'i rjes la/ rdo rje slob
<p>175b.5</p>dpon de mnyam par bzhag pa las langs te/ mig gnyis su ma dang a las nyi ma dang zla ba gsal bar byas te/ de dag gi 'od zer gyis 'jig rten gyi khams thams cad zil gyis gnon par bsgoms te/ rkang pa gnyis haM las rdo rje rgya gram 'bar bar bsam ste/ dbang ldan mtshams nas g.yas
<p>175b.6</p>phyogs su bskor ba lan gsum gsum tsam du bskor zhing / hUM bzhi pa dang bcas pas 'byung po kun la 'jigs pa sbyin par bya ste/ de nas dkyil 'khor gyi steng du 'jigs pa chen pos gnas te/ phyogs kun du rnam par blta ba'i gar rnams byas la/ de nyid du 'dug nas nan tan du bgegs byed
<p>175b.7</p>par 'dod pa rnams gzhom par 'dod pa'i don du/ bdag nyid kyi snying ga nas nges par 'phros pa'i khro bo bdud rtsi 'khyil pa lnga bton pa'i phur pa la stod khro bor gyur pa dag /dkyil 'khor de'i dbus dang grwa bzhir gdab ste/ de'ang g.yas pas tho ba g.yon pas phur pa bzung ste/ phyogs skyong bcu la/ 
<p>176a</p>
<p>176a.1</p>btab cing / thal phyin par gyur par dmigs te/ oM g+ha g+ha g+hA ta ya g+hA ta ya/ /sarba duSh+Tan phaT phaT/ kI la ya kI la ya/ sarba pA paM phaT phaT/ hUM badzra kI la ya sarba big+h+nA na/ badzra d+ha ra A dz+nyA pa ya ti kA ya wA ka tsit+ta badzra kI la ya hUM phaT/ ces pas gdab par bya'o/ /bdud rtsi 'khyil
<p>176a.2</p>pa'i sngags la sogs pas kyang tshar gcad pa'o/ /sa yongs su gzung ba'i cho ga'o// //de'i rjes la stan la legs par 'dug nas/ g.yas pa'i rtse gsum phyag rgyas ni/ /sa la bsnun pa tsam gyi tshe/ /pad+ma dang bcas lha mo ni/ /lte ba yan chad 'thon pa la/ /thal sbyar bka' nyan tshul
<p>176a.3</p>bsgoms nas/ /mchod cing gsol gdab bka' bsgo nas/ /gnang ba byin te sa der thim/ /de nas maN+Dal de dbus su/ /dri yis byugs pa'i maN+Dal gru bzhi pa cig byas te/ me tog gi tshom bu bya'o/ /de bzhin dri'i thig le re re dang / me tog gi tshom bu lha'i grangs dang mnyam pa dgod par
<p>176a.4</p>bya'o/ /shrI badzra b+hai ra wa a d+hi Sh+Than/ zhes pas bsnyen par gyur ba'i dkyil 'khor de nyid 'dir brtan par gyur par blta'o/ /de nas rang bzhin gyi dkyil 'khor spyan drangs te/ /de nyid du dbyer med par bzhugs pa la mchod pa dang bstod pa'i sgo nas gsol ba gdab ste/ bcom ldan 'jam pa'i
<p>176a.5</p>rdo rje dang / /rig sngags rgyal la phyag 'tshal lo/ /bdag gis gshin rje gshed dkyil 'khor/ /mgon po bdag ni 'dri bar 'tshal/ /slob ma rnams la phan phyir dang / /khyed rnams la yang mchod pa'i phyir/ /bcom ldan bdag ni gus pa la/ byin gyis rlobs par mdzad du gsol/ / 
<p>176a.6</p>sangs rgyas thams cad bdag la dgongs/ /'khor los 'gro ba'i don mdzad dang / /'bras gnas byang chub sems dpa' dang / /gsang sngags kyi ni lha gzhan dang / /'jig rten skyong ba'i lha rnams dang / /'byung po yang dag rdzogs pa yi/ /sangs rgyas bstan la mngon dga' ba'i/ / 
<p>176a.7</p>gang su lha yi mig can kun/ /che ge zhes pa'i rdo rje yis/ /gshin rje'i dkyil 'khor las byung ba'i/ /ji ltar nye bar spyod nus pa/ /'gro rnams don du bri bar bya/ /bdag dang slob mar bcas pa kun/ /thugs rjes nye bar bzung nas ni/ /thams cad dkyil 'khor la bzhugs phyir/ / 
<p>176b</p>
<p>176b.1</p>byin gyis rlob par mdzad du gsol/ /bdug spos rol mo bcas pa yis/ /kun gyis pus btsugs gsol ba gdab/ /de dag gis kyang rjes gnang ba/ /'gro mgon skyobs gnas yin par bsgo/ /dris lan tshul du mchod bstod bya'o/ /lha lhag par gnas pa'i cho ga'o// //de nas rin po
<p>176b.2</p>che'i bum pa tshad dang dbyibs kyis mdzes pa drug gam/ /bcu gnyis la sogs pa la dkar por bsgyur zhing / sna tshogs pad+ma'i steng du rigs so so'i phyag rgya bris te/ las thams cad pa la rdo rje rgya gram bri'o/ /snying po'i 'bru lnga dang / rin po che dang / sman dang / dri dang / snying po rnams kyis dgang
<p>176b.3</p>bar bya zhing / spos rnams dang bcas pas bkang la mgul chings dang / me tog gi phreng ba dang / kha rgyan dang / gzungs thag rdo rje la btags pa dang bcas pa/ yol ba byas la/ de dag mi dmigs pa las/ rin po che las grub pa'i gzhal yas khang pa'i nang du/ pad+ma'i sdong po'i steng
<p>176b.4</p>du nyi zla'o/ /de'i steng du cho ga gsum las gtso bo'i sku bskyed la/ ye shes sems dpa' bsgrubs te/ mchod cing bstod nas/ bzlas pa bya ste/ brgya rtsa brgyad la sogs pa ci rigs par bzlas pa'i rjes la/ mchod yon la yi ge brgya pa ci rigs pa bzlas pa'i chus reg pa'i tshe na zhu ba'i
<p>176b.5</p>thig le'i rang bzhin du blta'o/ /bum pa kun la'ang de bzhin du sbyar zhing / las thams cad pa ni pad+ma'i steng du bskyed par bya'o/ /bum pa lhag par gnas pa'i cho ga'o/ /de nas shar phyogs su maN+Dal bya ste/ slob mas slob dpon la nye bar longs spyod pa rnams kyis mchod par bya ste/ yang
<p>176b.6</p>slob ma la skyabs su 'gro ba la sogs pa byin pa des slob dpon la gsol ba gdab ste/ dga' chen khyod bdag ston pa ste/ /slob dpon khyod ni dgongs su gsol/ /byang chub chen po'i tshul bstan pa'i/ /mgon po chen po bdag la gsol/ /dam tshig de nyid bdag la stsol/ /byang chub
<p>176b.7</p>sems kyang bdag la stsol/ /sangs rgyas chos dang dge 'dun te/ /skyabs gsum dag kyang bdag la stsol/ /thar pa chen po'i grong mchog tu/ /mgon po bdag ni 'jug par 'tshal/ /zhes lan gsum gsol ba btab pa'i rjes la/ de nas rdo rje slob dpon des slob ma rnams spro
<p>177a</p>
<p>177a.1</p>ba bskyed par bya ba ni/ 'jig rten 'dir ni kun mkhyen rnams/ /u dum+WA ra'i me tog ltar/ /brgya lam na ni res 'ga' zhig /'byung 'gyur yang ni mi 'byung ste/ /gsang sngags spyod pa'i cho ga rnams/ /de bas ches cher dkon pa ste/ /de ltar yid bzhin nor bu'i mchog / 
<p>177a.2</p>ded dpon bzang dang bcas pas blang / /gal te bag med gang gyur na/ /duHkha rgya mtsho skyed par byed/ /ces brjod cing / de nas gsang sngags kyi che ba'i yon tan nye bar brjod pa ni/ bu tshur theg pa chen po yi/ /gsang sngags spyod pa'i cho ga rnams/ /khyod
<p>177a.3</p>la yang dag bstan par bya/ /khyod kyis tshul chen brten par byos/ /rdzogs pa'i sangs rgyas gang 'das dang / de bzhin gang dag ma byon dang / da ltar byung ba'i rdzogs sangs rgyas/ /'gro la phan phyir bzhugs pa rnams/ /de dag gis kyang gsang sngags kyi/ /cho ga bzang po 'di rnyed nas/ /dpa' bos byang chub shing drung
<p>177a.4</p>du/ /thams cad mkhyen pa tshad med brnyes/ /gsang sngags cho ga mnyam med des/ /shAkya seng ge la sogs kyis/ /bdud sde shin tu mi bzad pa'i/ /dpung chen dag kyang de yis bcom/ /'khor lo bskor nas mya ngan 'das/ /de bas kun mkhyen thob bya'i phyir/ /bu yis blo gros 'di
<p>177a.5</p>gyis shig /ces lan gsum du brjod cing / cho ga ji lta ba bzhin du rgyun bshags dang / /byang chub mchog tu sems bskyed par byas la/ de'i cho ga ni slob ma'i lus la/ 'byung ba bzhi'i 'khrul 'khor gyis 'od kyi gong bu de las yi ge 'bru gsum du gsal ba dang / sna g.yas g.yon
<p>177a.6</p>gang nas rgyu ba'i rlung gis bsdus te/ thugs ka nas gsang ba'i gnas nas bton te/ mdun du rdo rje sems dpar gyur pa de la/ sku gsung thugs rdo rjer gyur par byin gyis brlabs la/ mchod pa rnams phul te/ rang gi rigs kyi sngags brgya rtsa brgyad zlos su gzhug go/ /de nas bya ba'i
<p>177a.7</p>rgyud la sogs pa'i sdom pa dang / dam tshig la sogs pa ci rigs pa dbog cing / dgag pa dang gnang ba la sogs pa'i bye brag dang / nyes dmigs kun kyang bsgrag par bya'o/ /de nas so shing sbyin zhing dag pa brjod par bya ste/ oM hrIHbi shud+d+ha d+harmA sarba pA paM ni tsA s+ya bi shod+ha ya sarba bi kalpa na
<p>177b</p>
<p>177b.1</p>pA paM a pa nA ya hUM/ zhes kun la mngon par byin gyis brlab par bya'o/ /srung skud la rigs kyi snying po bzlas par rig par bya'o/ /ku sha'i chun po la sngas dang stan la yang dag par bsngags la yang sbyin te/ bya ba gzhan gyis blo ma yengs par/ snying po'i don dpal gshin rje gshed po 'ba' zhig la
<p>177b.2</p>sems par gyis shig ces pa dang / de nas bsgo ba byas la ci bde bar gnas so/ /mdun gyi dkyil 'khor thabs shes rab kyi rang bzhin du gnas par bsam mo/ /slob ma lhag par gnas pa'i cho ga'o/ /de nas snga dro'i dus kyi tshe na/ rnal 'byor dang bcas pa'i sngags pas/ sngar gyi dkyil 'khor
<p>177b.3</p>mngon sum du gsal ba de la yang dag par mchod nas/ bar snang la gnas par bltas la/ maN+Dal la byi dor byas te/ de nas thig skud ni/ dog pa lnga dbus dang / phyogs bzhir bkod/ dang por mi dmigs par bya'o/ /de nas yig 'bru lnga dang phyag mtshan lnga yongs su gyur pa las rigs lngar
<p>177b.4</p>grub pa la/ ye shes sems dpas byin gyis brlab cing / mchod pas mchod cing / slar skud par gnas pa de la bsgril bar bya ste/ dza'i sgra las byung ba'i sgrub pa'i grogs la skud pa'i sna gtad de/ rang gi sor mo lnga'i bar nas skud pa lnga bkod la/ a n+yo n+ya a nu ga ta sarba d+harmA pa ra spa ra a
<p>177b.5</p>nu pra biSh+Ta sarba d+harmA a t+yan+ta a nu pra biSh+Ta sarba d+harmA badzra si d+d+hi hUM aHzhes pas sor mo bcu'i bar du bsgril bar bya ste/ de ltar legs par grub pa'i thig skud de la/ oM badzra sa ma ya sU tra ma ti kra ma hUM/ zhes bzla zhing dri dang spos kyis bsgos pa de la ji lta ba bzhin du mchod par bya ste/ de nas
<p>177b.6</p>slob dpon gyis sngags dang bcas pas thig skud bsdogs te/ dza'i sgra dang bcas pas thig sna gtad de/ rang bzhin gyi dkyil 'khor du gsal bar dmigs te/ de nas slob dpon lho nas byang du bltas te thig gcig gdab bo/ /de nas lho nas byang du bltas te shar gyi kha khyer gyi thig
<p>177b.7</p>gdab bo/ /de bzhin du byang dang lhor bltas te nub kyi kha khyer gyi thig go/ /de bzhin du nub dang shar du bltas pas byang gi kha khyer gyi thig go/ /de nas nub dang shar du bltas pas lho'i kha khyer gyi thig gdab bo/ /de nas me dang rlung gi mtshams su gnas pa dang / srin po dang dbang ldan du
<p>178a</p>
<p>178a.1</p>gnas pas mtshams kyi thig gdab bo/ /de nas cha chen bcu drug tu phye ba las/ cha phran rnams ji ltar rig par gdab bo/ /de nas bskor thig gi grangs nges par bya'o/ /bcu drug gi phyi rol tu lhag par yang yongs su shes par bya'o/ /de nas tshon rtsi'i cho ga ni/ dkar po/ ser po/ 
<p>178a.2</p>dmar po/ ljang gu mthing ga rnams thod pa'i nang du so sor bkod la/ ye shes lngar gsal ba la mchod cing / slar tshon rtsi yongs su gyur ba la byin gyis brlab pa'i sngags ni/ oM badzra sa ma ya hUM/ zhes pas ye shes lnga'i rang bzhin du bltas la/ byang shar mtshams su re khA lnga bri'o/ /de nas
<p>178a.3</p>thod pa bkab la rkang pa'i 'og tu mnan te/ chos dbyings 'di ni rnam par dag /sems can khams rnams rab sgrol byed/ /rgyal ba 'jam mgon rdo rje 'dzin/ /de bzhin gshegs pa kun gyi gnas/ /zhes brjod cing tshom bu btab la/ de nas phur pa'i shul dgang ngo / /de nas yang rgyud nas
<p>178a.4</p>ji skad gsungs pa ltar du dbus nas brtsams nas kyang / go rims ma nor bar bri bar bya ba ni/ mtshan mo phyed ni dus dag ste/ /ma he gdong gi sbyor ldan pas/ /gcer bu skra grol bdud rtsis byug /dur khrod sol ba rus phye sogs/ /sna tshogs ldan pa'i tshon rnams kyis/ /dkyil 'khor
<p>178a.5</p>mdzes par bri bar bya'o/ /gru bzhi pa la sgo bzhi pa/ /rta babs bzhi dang dra bas brgyan/ /dril bu dril bu g.yer ka'i phyed/ /nyi ma zla ba rin chen phreng / /rin chen gdung dang mdzes pa'i thog /tog gis brgyan zhing 'od zer sprin/ /ngos rnams 'dod pa'i yon tan lngas/ /mdzes par
<p>178a.6</p>bltams shing 'khrigs par spras/ /me tog phreng ba sna tshogs dang / /rin chen rgyal mtshan la sogs brgyad/ /gru rnams kun du bsgrengs pas brgyan/ /sa gzhi rdo rje rgya gram 'bar/ /de yi lte ba'i dkyil du ni/ /'khor lo'i mchog gi rnam pa la/ /zlum po re mig dgu pa ste/ / 
<p>178a.7</p>thod pa skam rlon phreng gis brgyan/ /bar khyams gru chad sgo bzhi mdzes/ /sgo gcig tu ni 'dug nas ni/ /sgo gzhan yongs su gcad par bya'o/ /zhes gsungs pas na/ de bzhin du yang dbus ni zlum po la re mig dgu pa'o/ /de'i phyi rol sna tshogs rdo rje rgya gram la rtse mos sgo'i nang du slebs
<p>178b</p>
<p>178b.1</p>pa la/ ra'i mtha' me zlum bskor 'od zer bcas pa ni ci rigs su bya'o/ /mtshan ma dngos su dgod par bya ba ni/ dbus su ro mgo lhor bstan pa'o/ /bar khyams la shar du mgo bo/ lhor lag pa/ nub tu rgyu ma/ byang du rkang pa'o/ /shar gyi grwar thod pa khrag gis bkang ba/ lho'i grwar
<p>178b.2</p>thod tshal gyi phreng ba/ nub kyi grwar dur khrod kyi ras te zhing lpags brgyangs pa/ byang gi grwar gsal shing la btsugs pa'i mi ste/ 'di dag ni nang gi mtshan ma dag yin la/ de nas phyi rol gyi phyag rgya dgod de shar gyi snam bu la ni gri gug dang / /mtshon rtse gcig pa dang / gtun shing dang / 
<p>178b.3</p>chu gri dang / rdo rje rtse gcig pa dang / lcags kyu la sogs pa bri'o/ /lho phyogs kyi snam bu la sta re dang / mda' dang / kha T+wAM ga dang / dbyug to dang / 'khor lo dang / rdo rje'i zhags pa la sogs pa bri'o/ /nub phyogs kyi snam bu la rdo rje dang / rnge'u chung dang / phub dang / gzhu dang / 
<p>178b.4</p>dril bu dang / rlung gis 'phyar ba'i ras la sogs pa bri'o/ /byang phyogs kyi snam bu la/ sdigs mdzub dang / 'phan rtse gsum pa dang / glang po che'i pags pa dang / rdo rje'i tho ba dang / mdung dang / rdo rje'i me thab la sogs pa bri'o/ /khyad par du sgo bzhi dang grwa bzhir ro langs ma rungs pa'i cha
<p>178b.5</p>byad can re re dgod do/ /dbus kyi ro langs kyi steng du sna tshogs kyi pad+ma la gri gug gam/ ral gri 'bar bas mtshan pa bkod do/ /dkyil 'khor bri ba'i rim pa'o/ /de nas bum pa dgod de/ gtso bo'i bum pa dbus su dgod do/ /gzhan dgu dang las bum dang bcas pa byang shar du bzhag la
<p>178b.6</p>big+h+nAn ta kr-i ta la bsrung ba'i las bcol lo/ /de nas mchod pa'i yo byad dgod pa ni/ spyir sha dang khrag thams cad gtso bor gsungs so/ /mchod pa rnams ni bsham pa dang / grangs dang / go rims ni ji ltar gsungs pa bzhin no/ /mar me chen po brgyad ni/ phyogs mtshams brgyad du
<p>178b.7</p>dgod pa la sogs pa dang / sgo bzhi dang grwa bzhir ni sha khrag sna tshogs pas bkang ba'i thod pa chen po'i gtor ma brgyad dang / gzhan ci rigs par bshams pa'i tshogs kyi yo byad rnams dang / 'dod pa'i yon tan lnga'i yo byad de/ gos zung du sbyar ba la sogs pa dang / rgyan gyi yo byad ni/ 
<p>179a</p>
<p>179a.1</p>bla re dang / 'phan dang / gdugs dang / yol ba la sogs pa dang / bsrung ba'i yo byad ni gri phur dang / mda' bo che dang / sgo mtshams ma la sogs pa dang / sgrub pa'i yo byad ni rnal 'byor du 'dus pa rnams ni/ ting nge 'dzin gcig tu gyur pa'am/ ma gyur ba'ang rung ste/ mnyam
<p>179a.2</p>par 'jog nus pa rnams te/ de dag gis ni dkyil 'khor brgyan par byas pa'i rim pa'o/ /de nas rdo rje slob dpon gyis rdo rje dang dril bu 'dzin cing / 'bar ba'i lta ba dang bcas pas dkyil 'khor la bskor ba bya zhing / nor ba rnams bcos par bya'o/ /srung ba'i 'khor los byin gyis brlab par
<p>179a.3</p>rig par bya'o/ /de nas lho'i sgor stan la 'dug nas/ sems mnyam par bzhag pas/ cho ga ji lta ba bzhin du dam tshig sems dpa'i 'khor lor sprul la/ bar snang la gnas pa de yang 'bar ba'i lta ba dang / yi ge ja'i sbyor bas/ shrI badzra b+hai ra ba ma hA maN+Dal A be sha ya a a zhes pas gnyis
<p>179a.4</p>su med par gyur par mthong nas/ skye mched drug dang / sku gsung thugs rdo rje'i rang bzhin du sgrub ste/ de nas ye shes kyi 'khor lo spyan drang zhing / dbyer med par gyur ba'i tshe na/ sangs rgyas thams cad kyis dbang bskur bar rig par bya'o/ /de nas blo ldan slob ma gang / /dkyil 'khor mngon du
<p>179a.5</p>gyur 'dod pas/ /mchod pa kun gyi mchog gyur pa'i/ /bla ma mchod la brtson bya ste/ /dad pas rang dang longs spyod bcas/ /ji ltar 'byor zhing yid 'thad kun/ /rje btsun zhabs la btud de 'bul/ /de nas snying po byang chub bar/ /zhabs kyi pad+ma la btud cing / /theg mchog bsrung bar bskul
<p>179a.6</p>'debs shing / /'gro ba'i mun sel sgron me spro/ /de nas rdo rje slob dpon des/ /rang rig pa'i rgyal por nges par mthong nas/ skye mched drug dang lus ngag yid rdo rjer byin gyis rlob cing / ye shes kyi 'khor lor byin gyis brlabs te/ dbang bskur bar 'dod pas/ bsang gtor sngon du 'gro
<p>179a.7</p>bas/ mchod yon dang sku khrus gsol te/ bdug spos la sogs pa'i mchod pa'i bye brag du ma dang / 'dod pa'i yon tan lnga dang / sbyang ba dang / sbar zhing rtogs par bya ba'i bdud rtsi'i ros ni sangs rgyas thams cad la yang dag par mchod nas/ de bzhin du 'jig rten pa dag la yang rgya che bar mchod
<p>179b</p>
<p>179b.1</p>par byas nas/ de dag sgyu ma'i rnam par shes par 'gyur ba dang / rang gi rtog pa las ji skad du gsungs pa ltar du zhi ba dang rgyas pa'i sbyin sreg gis kyang don thams cad sgrub par gsungs so/ /de nas slob ma dbang bskur phyir/ /'khor los sgyur rgyal sbyor bas 'jug /bdag nyid gnang ba thob gyur nas/ / 
<p>179b.2</p>gzhan don mchog 'gyur the tshom med/ /de nas yang slob mas dbang bskur ba'i don du/ slob dpon la gsol ba gdab ste/ kun mkhyen ye shes phung po can/ /srid pa'i 'khor lo rnam sbyong ba'i/ /ji ltar bshad pa'i rin chen ltar/ /gtso bos bdag la bka' drin stsol/ /khyod zhabs pad+ma
<p>179b.3</p>spangs nas ni/ /mgon po gzhan la skyabs ma mchis/ /'gro ba'i mgon po thub chen gyis/ /blo mchog bdag la gnang bar mdzod/ /de nas yang phyogs bzhi nas gsol ba gdab pa ni/ de bzhin gshegs pa kun zhi ba/ /de bzhin gshegs pa kun gyi gnas/ /chos kun bdag
<p>179b.4</p>med pa yi mchog /dkyil 'khor dam pa bshad du gsol/ /mtshan rnams thams cad yang dag rdzogs/ /mtshan min thams cad yang dag spangs/ /kun du bzang po sku yi mchog /dkyil 'khor dam pa zhi ba chos mchog yang dag 'byung / /ye shes spyod pa rnam sbyong ba/ /kun du bzang
<p>179b.5</p>po gsung gi mchog /dkyil 'khor sems can kun gyi sems chen po/ /rang bzhin dag pa dri ma med/ /kun bzang thugs mchog kha los sgyur/ /dkyil 'khor de nas rigs lnga'i sdom pa dang / dam tshig rnams dbog cing / de dag gi sngon du rgyun bshags la sogs pas legs par sbyangs na/ 
<p>179b.6</p>slob dpon yol ba'i nang du gnas la/ las kyi rdo rjes phyi rol du las thams cad pa'i bum pa des ci rigs su bkru zhing / gos dmar pos gdong pa g.yogs te/ rnam par snang mdzad du bskyed de/ a khaM bI ra hUM/ zhes me tog gi phreng ba snyim par gtad la/ rdo rje nas 'dzin du bcug ste/ bslab bya
<p>179b.7</p>dang bcas pa yol ba'i rtsar phyin pa dang / zhal bzhi pa dang / ta kr-i ta bzhi'i sngags dang bcas pas/ bgegs kyi tshogs kun bskrad de/ khyod ni gang zhig ci la dga'/ /zhes bsgo ba dang dad pas legs par bsgrubs pa ste/ skal ba bzang la bdag dga' 'o/ /zhes smra bar gyur pa
<p>180a</p>
<p>180a.1</p>dang / de la byang chub mchog tu sems bskyed par bya ste/ yol ba'i nang du 'ong ba na/ bo d+hi tsit+ta ut+pA da yA mi/ zhes brjod do/ /de'i snying gar rdo rje dang bdud rtsir bcas pas rgyas btab ste/ de ring khyod la de bzhin gshegs pa thams cad kyis byin gyis brlab par 'gyur te/ de bzhin
<p>180a.2</p>gshegs pa thams cad kyi gsang ba dam pa de kho na nyid kyi gnas chen po 'di ni/ phyin ci ma log par bstan par bya ste/ gang dag khyod kyi dkyil 'khor du ma zhugs pa rnams la smra bar mi bya ste/ dad pa chung ba dag dang / yongs su ma smin pa rnams la smra bar mi rigs so/ /gal te bag med
<p>180a.3</p>par smras na mgo 'gas par 'gyur ro/ /de nas yi ge gsum gyis gnas gsum du byin gyis brlab cing / rdo rje dang bcas pa'i bdud rtsi'i thig le bya zhing / nyi zla kha sbyar re re bkod par bsgoms nas/ de nas yang 'di skad du bsgo ste/ deng nas khyod de bzhin gshegs pa thams cad kyi rigs su chud
<p>180a.4</p>pa yin par shes par byos shig /de lta bas na/ ngas khyod la ye shes chen po'i rdo rje nges par bskyed par bya'o/ /ye shes gang gis khyod la de bzhin gshegs pa thams cad kyi dngos grub kyang 'grub par 'gyur te dngos grub gzhan lta ci smos/ 'di dag ni dkyil 'khor chen po ma mthong ba dag gi drung du
<p>180a.5</p>brjod par mi bya ste/ dam tshig nyams par gyur ta re'o/ /rdo rje sems dpa' 'ang deng khyod kyis/ /snying la yang dag gnas par byas/ /gal te tshul 'di smras gyur na/ /de ma thag tu dral te gshegs/ /oM badzra sa twa hUM/ de nas pad+ma'i snod du bsgrubs pa'i 'chi med de las rdo rje blangs te/ de'i lce la bzhag
<p>180a.6</p>ste/ 'di ni rdo rje'i bdud rtsi'i chu/ /dam tshig 'das na sreg par byed/ /dam tshig bsrungs na dngos grub kun/ /rdo rje bdud rtsi'i chu 'dis 'grub/ /oM badzra a mr-i ta u da ka ThaHde ring phan chad khyod kyi phyag na rdo rje nga yin pas ngas ji ltar bsgo ba'i dge ba'i las rnams khyod kyis bya dgos pas/ nga la brnyas par
<p>180a.7</p>'gyur ba'i las dag ma byed cig /ji ltar du mi bde ba dag ma spangs par tshe'i dus byas nas/ sems can dmyal bar gyur ta re'o/ /de nas yang slob mas 'di skad du gsol ba gdab par bya ste/ bdag ni de nas bzung nas de bzhin gshegs pa thams cad kyis byin gyis brlabs nas/ rdo rje sems dpa'
<p>180b</p>
<p>180b.1</p>bdag la 'bab par gyur cig /ces brjod la/ byin rlabs rgyud ldan bla mas ni/ /rdo rje'i slob ma byin brlab phyir/ /slob ma'i lus dang rten 'brel rdzas/ /thugs kyi byin rlabs dkyil 'khor gyis/ /gsung gi rdo rje'i rnal 'byor des/ /sems ni byin gyis brlabs tsam gyis/ /g.yo zhing rtogs thob
<p>180b.2</p>gang yin pa/ /stobs su gyur phyir kun gyis kyang / /rol mo'i sgrar bcas rtogs pa bskyed/ /brtan pa'i cho ga ci rigs spyad/ /de las shes pa brtan gyur nas/ /kha dog la sogs snang ba bri'o/ /de nas las kyi rdo rje dang bcas pas bstod pa'i tshigs su bcad pa dang / dkyil 'khor chen po la bskor
<p>180b.3</p>ba byas nas/ nub kyi sgo nas shar du blta bas/ me tog gi phreng ba de dkyil 'khor chen por dor bar bya ste/ ma hA pU dz+ya pra tIts+tsha badzra ho zhes brjod de/ slar yang blangs te/ gtsug phud du bcings la/ pra ti gr-ih+Na badzra hoHgang la bab pa'i lha de nyid yi dam lha ru bskyed cing dbog go/ /de nas mig gnyis
<p>180b.4</p>oM du bsam/ /'od 'phros khams gsum dag par mthong / /rdo rje sems dpa' deng khyod kyi/ /mig 'byed pa la brtson par bya/ /rdo rje'i mig ni bla na med/ /ye shes mchog tu gsal bar byed/ /he badzra pA sha/ /gdong g.yogs bkrol te/ oM badzra tsak+Shu ma hA maN+Dal pra be sha ya phaT/ chos
<p>180b.5</p>rnams gzugs brnyan lta bu'i dngos/ /dag cing gsal la ma rnyogs par/ /gang rtog zhing khams rnam dag mchog /bla na med pa'i gnas mchog yin/ /rdo rje thugs rje'i rgyun gnas pas/ /sprul pa'i dkyil 'khor rgyun mi 'chad/ /bden pa'i byin gyi rlabs kyis mthong / /phun sum
<p>180b.6</p>tshogs kun 'dis 'grub 'gyur/ /dngos grub sgrub phyir dam tshig skyongs/ /gsang sngags don la brtson par gyis/ /shar sogs sgo bzhi nas brtsams te/ /ji srid gtso tshogs rim par bstan/ /der rjes rnal 'byor thams cad kyis/ /mgrin gcig tu ni bsngags pa yis/ /bkra shis
<p>180b.7</p>glu dbyangs du mar bcas/ /bum pa blangs te dbang bskur bya'o/ /ji ltar bltams pa'i dus kyi tshe/ /lha rnams kun gyis dbang bskur ltar/ /de ltar de bzhin gshegs kun gyis/ /rigs kyi bu khyod dbang bskur bya'o/ /oM sarba ta thA ga ta a b+hi She ka ta shrI sa ma ye hUM/ a khaM bI ra hUM/ 
<p>181a</p>
<p>181a.1</p>zhes pa cho ga gsum las rigs lnga'i skur gsal bas/ snga ma bzhin du dbang bskur bya ste/ sangs rgyas kun dngos cod pan dbang / /rdzogs sangs rgyas nyid rab bsgrub phyir/ /cod pan mchog gi dbang bskur bas/ /'khor los sgyur rgyal mgon dbang bskur/ /oM lAM mAM pAM tAM
<p>181a.2</p>hUM/ rat+na mu ku Ta a b+hi Shiny+tsa hUM/ rdo rje 'di ni rdo rje che/ /sangs rgyas kun gyi byin gyis brlabs/ /sangs rgyas kun du rab bsgrub phyir/ /rdo rje mchog gis dbang bskur bya'o/ /oM sarba ta thA ga ta ma hA shU n+ya tA dz+nyA na badzra a b+hi Shiny+tsa mi/ chos kyi dril bu bla med don/ /stong nyid ye shes sgra sgrogs pa'i/ /thams
<p>181a.3</p>cad stong nyid don ston pa'i/ /dril bu'i dbang bskur bla na med/ /oM sarba ta thA ga ta shap+ta pa ta le d+harma d+hA tu a b+hi She ka ta shrI sa ma ye hUM/ de nas rtag pa chen po'i don/ /mnyam nyid bde ba chen po'i skur/ /rdo rje'i rgyal po byin gyis brlabs/ /nges par ma yengs rgyun du bsgoms/ /oM badzra a d+hi
<p>181a.4</p>pa ti s+t+waM/ oM badzra a b+hi Shiny+tsa maM/ tiSh+Tha badzra sa ma ya hUM/ oM badzra satwa s+t+waM/ badzra a b+hi She ka ta shrIs ma ya hUM/ lhag pa'i lha ni gang gang gi/ /de dang de yi mtshon byed brda/ /shrI yi sgra yis mdzes byas ming / /ma 'ongs zhing du lung ston 'gyur/ /brtul zhugs dbugs phyung lung bstan pas/ / 
<p>181a.5</p>cho ga'i rjes 'gror gsungs pa ste/ /brtul zhugs sku gsung thugs yin te/ /phyag rgya gsum gyi thugs rgyas gdab/ /phyag rgya chen por gang gyur pa/ /rdo rje dril bu byin rlabs gtad/ /oM sarba ta thA ga ta sid+d+hi badzra tiSh+Tha e Sha s+t+waM d+ha ra ya mi hi hi hi hi ho hUM oM/ thog mtha' med pa'i sems
<p>181a.6</p>dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje bdag snyems bdag mdzod cig /hoHchos kyi dril bu gzung bar bya'o/ /'di de sangs rgyas thams cad kyi/ /shes rab dbyangs kyi rjes 'gro ba'i/ /rtag tu khyod kyis gzung bya ste/ /byang chub mchog tu
<p>181a.7</p>rgyal bas gsungs/ /chos kyi dril bu dkrol bar bya'o/ /srid pa rang bzhin gyis dag phyir/ /ngo bo nyid kyis srid bral byas/ /rang bzhin dag pa'i sems dpa' mchog /srid pa mchog tu sgrub par byed/ /'khor ba'i bde ba shin tu chung / /duHkha chen po dag bya'i phyir/ /mchog tu bde
<p>181b</p>
<p>181b.1</p>ba dam pa'i thabs/ /dam tshig 'di dag rtag tu skyongs/ /'dod pa'i longs spyod thams cad la/ /ji ltar bde ba brten bzhin du/ /rang gi lha yi sbyor ba yis/ /bdag dang gzhan la mchod par bya'o/ /ji srid 'khor ba'i gnas mchog tu/ /thabs mkhas mchog chen bzhugs pa'i tshe/ / 
<p>181b.2</p>de srid mtshungs med sems can don/ /mya ngan mi 'da' byed par nus/ /shes rab pha rol phyin mchog thabs/ /bsod nams byin rlabs kyis bsgrubs pa'i/ /dam tshig 'di dag rtag tu bsrungs/ /dngos grub thams cad phun sum tshogs/ /phyag rgya chen po'i brtul zhugs mchog /sangs
<p>181b.3</p>rgyas kun gyi gnang ba sbyin/ /de nas bdud dpung 'joms byed mchog /'bar ba chen po'i sku dbang bskur/ /gri gug la sogs phyag mtshan bsnams/ /yi ge bcu pa'i gsang sngags mchog /mngon par bzlas shing rim gyis gtad/ /stod g.yogs smad g.yogs dag la yang / /nye ba'i
<p>181b.4</p>snying pos byin brlabs la/ /theg chen don ldan dbang bskur te/ /sbrul sogs thod pa'i phreng ba la/ /phreng ba'i sngags kyis byin brlabs la/ /longs spyod rdzogs skur dbang bskur ro/ /gsung gi brtul zhugs brtan pa ni/ /gsang sngags sgrub dang nyan pa dang / /dam tshig rjes gnang mchod pa
<p>181b.5</p>gnang / /las bzhi grub chen brgyad sgrub gnang / /cho ga ji bzhin rgyas par gtad/ /de nas rdo rje slob dpon mchog /'khor los sgyur bar dbang bskur te/ /pad+ma'am seng ge'i khri steng du/ /rgyal por dbang bskur don phyir gzhag /steng nas rin chen gdugs dkar dbub/ /des kyang ji bzhin
<p>181b.6</p>gsol ba gdab/ /byang chub rdo rje sangs rgyas la/ /ji ltar mchod chen gsol btab ltar/ /bdag kyang nges par grol ba'i phyir/ /nam mkha'i rdo rje deng bdag stsol/ /de yi rjes la rnal 'byor ba'i/ /tshogs kyi sngags bcas bkra shis dang / /bum pa la sogs kyis dbang bskur/ /khyad par
<p>181b.7</p>du yang rdo rje'i ming / /kun gyi bkra shis brjod nas ni/ /dbang rnams ji lta bar yang bskur/ /kun gyis tshig tu rjod byed pa/ /oM nam mkha' las byung mtshan ldan phyir/ /thog ma tha ma med pa'i mchog /rdo rje sems dpa' che rang bzhin/ /sems dpa'i mchog tu deng grub mdzod/ /kun mchog
<p>182a</p>
<p>182a.1</p>dngos grub chen po ste/ /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu grub par mdzod/ /nyes pa mi mnga' rtag pa khyod/ /'dod chags kun gyi rjes chags pa/ /'dod chags chen po dga' ba che/ /bcom ldan de nyid grub par mdzod/ / 
<p>182a.2</p>shin tu dag pa kun gyi mchog /gdod nas grol ba de bzhin gshegs/ /kun du bzang po kun bdag nyid/ /byang chub mchog tu bdag grub mdzod/ /dngos grub chen po kun gyi mchog /rgyal ba bdag nyid che rang bzhin/ /grub pa'i rdo rje cher bstod pa/ /rdo rje snyems tshul bdag mdzod cig/ / 
<p>182a.3</p>de nas gzhal yas khang pa dang / /lha yi mtshan nyid rnam dag lam/ /mya ngan 'das dang 'khor ba'i dngos/ /ma bcos don dam rang bzhin mchog /skal bzang de la gsal bar bstan/ /dam tshig mchog tu grub par byed/ /de nas dben zhing bder gnas pas/ /tshogs kyi mchod pa
<p>182a.4</p>la sogs kun/ /nye bar sta gon gnas byas te/ /rang bzhin dag cing sbyangs pas mdzes/ /chos kun mtshan nyid bshad pa des/ /nam gyi gung la mnyam sbyar nas/ /sangs rgyas kun gyis byin brlabs pa'i/ /dri med bdud rtsir byin brlabs pa'i/ /lce yi pad steng rdo rje'i rtser/ /bde ba
<p>182a.5</p>chen po'i snying por sbyin/ /ngag gi sgrar bcas dam tshig bsgrags/ /de nas rigs dang rgyud sbyangs la/ /brda dang gar la sogs pa yis/ /nam phyed dus su bum dbang bskur/ /phyi rol sbyor ba dag pa dang / /rtsa gnas rlung gi sbyor ba mkhas/ /bde ba che la lhag par dang / /de la sgyu ma'i
<p>182a.6</p>dkyil 'khor du/ /ye shes rtogs phyir dbang bskur mchog /bag yangs nyam nga blos thongs tshe/ /skad cig skad cig dbyer med par/ /bde ba chen po'i bdag nyid sad/ /ma ning mkhan po sgra mkhan dang / /tshad ma rtog ge'i spyod yul min/ /dgag cing sgrub las 'das pas na/ /brjod
<p>182a.7</p>bral lhan cig skyes dgar gsungs/ /'di dag bde bar skyong byed rnams/ /bslab bzhi 'dul sgom dam tshig kun/ /nges par bsrung phyir sems bdag nyid/ /byang chub mchog tu rgyal ba bzhed/ /dkon mchog gsum gyi dgra bsad cing / /'dod la nges par chags phyir spyad/ / 
<p>182b</p>
<p>182b.1</p>gzhan gyi longs spyod bag med blangs/ /dngos grub brdzun sogs sgyu mar smra/ /tshogs drug bde chen longs spyod spyad/ /grub pa lnga dang lcags kyu lnga/ /longs spyod lnga sogs rgyun du spyad/ /rtag tu sems las dngos grub bsgrubs/ /dus gsum rtag pa'i sku ru gnas/ /de ltar
<p>182b.2</p>de bzhin gshegs gyur nas/ /sangs rgyas sras su lung bstan te/ /bu la ston pa'i phyag mtshan bskon/ /g.yas pa skyabs sbyin g.yon mnyam gzhag/ /sems can don sgrub tshul du langs/ /de la mgrin cig tshig 'di brjod/ /oM ngas khyod 'di ltar lung bstan te/ /srid pa'i ngan
<p>182b.3</p>'gro rnams las bton/ /srid pa mchog tu bsgrub pa'i phyir/ /rdo rje sems dpa' de bzhin gshegs/ /oM ya mAn+ta kr-ita hUM maM b+hur b+hu wa swaH/ de nas dbugs dbyung sbyin bya ste/ /de ring khyod bdag legs par rnyed/ /mi yi srid pa don dang bcas/ /sangs rgyas kun gyi rigs su skyes/ / 
<p>182b.4</p>sems nyid rang byung ba yi gter/ /phun sum tshogs pa'i nye ba gnas/ /gsang sngags mnyam med sems las grub/ /zag pa med pa'i dkyil 'khor che/ /mthong ba'am ni zhugs gyur pas/ /sdig pa kun las rnam par grol/ /byang chub sems mchog rmad byung rnyed/ /'gro ba kun
<p>182b.5</p>gyi skyabs gnas mchog /bdud bzhi 'joms shing duHkha yi/ /skye rga na 'chi 'jig par byed/ /srid pa'i ngo bo nyid dag pa'i/ /phyag na rdo rje deng gyur to/ /de nas de'i sems kyi mtshan nyid bstan par bya ste/ byang chub chen po'i rgyur gnas pa'i/ /mdor na phung po lnga rnams ni/ /sangs rgyas
<p>182b.6</p>lngar ni rab tu grags/ /skye mched khams rnams mang po kun/ /lha dang lha mo'i dkyil 'khor mchog /ye nas rang byung ye shes che'o/ /bdag nyid chen po rtag pa'i lha/ /ma bsgrubs rdo rje sems dpar gnas/ /de nas blo ldan slob ma yis/ /bdag nyid mchog tu gyur shes nas/ / 
<p>182b.7</p>bla ma la ni 'byor pa'i mchog /ci nus dad pas dbul bar bya'o/ /de nas tshogs kyis mchod pa dang / /zhi ba'i sbyin sreg brgya'am stong / /'byung po kun la gtor mas mchod/ /skye bo gzhan yang mgu bya yi/ /longs spyod ci rigs mkhas pas sbyin/ /de nas bzod gsol
<p>183a</p>
<p>183a.1</p>bshags pa dang / /ye shes dkyil 'khor gshegs su gsol/ /rdul tshon mtshan ma kun bsdus te/ /bsngo bdag byas chu bor dor/ /bla ma mnyes byas ci rigs gshegs/ /mthar ni dam tshig mchog gis bstan/ /bdag gzhan don rnams rab bsgrub phyir/ /rtag tu
<p>183a.2</p>bde ba'i mchog gnas pas/ /rang gi dam tshig bsrung bar gyis/ /dpal rdo rje 'jigs byed kyi dam tshig sgrub par byed pa'i cho ga /dngos grub mnyes pa'i slob dpon chen po dpal la li ta badzra'i zhal snga nas mdzad pa rdzogs so// //grub pa brnyes pa'i paN+Di ta chen po a mo g+ha badzra dang / / 
<p>183a.3</p>lo tsA ba mar pa dge bsnyen chos 'bar gyis bsgyur cing zhus te gtan la phab pa'o/ /[ ]@##/ /rgya gar skad du/ badzra ba da bi b+he da nA ma/ bod skad du/ /rdo rje'i tshig rnam par dbye ba zhes bya ba/ gang zhig khro ba las rgyal legs pa du ma 'byung ba'i gnas/ /duHkha che 'joms bde ba rab
<p>183a.4</p>rgyas bde chen ma he'i zhal/ /chags las rnam rgyal chags bral rab 'joms mtshan ma legs bsgrengs pa'i/ /bcom ldan 'jigs mdzad he ru ka la kun nas gus phyag 'tshal/ /gang zhig khams kyi snying po bde ba 'dzin byed dge slong chen po yin phyir dam tshig sdom pas brgyan/ /rgas
<p>183a.5</p>pa'i 'jigs bral rnam par mdzes ldan gzugs bzang dri med gzi 'od rab rgyas yun ring bde bar 'tsho/ /rdo rje'i sku thob mtshan dpes rab brgyan lha dang lha min gnod sbyin gdengs ka mkha' 'gro dbang du bsdu/ /rgyal ba'i thugs mthong dmyal ba'i 'jigs 'joms de yi mdun na rdo rje 'chang
<p>183a.6</p>gnas gshin rje'i grong las ring / /byang chub sems nyams mkha' 'gro'i grong khyer bye ba 'jigs 'gyur lha dang bla ma sgrub la spyan mi blta/ /bde ba spangs phyir tshul khrims 'chal gyur dam tshig las 'das thub dbang bslus pas dmyal ba'i duHkha myong / /gzi 'od rab zad rgyud
<p>183a.7</p>las nyer gzir phrin las nyams shing dngos grub ring gyur rgas dang 'chi bas 'joms/ /ltung ba'i bde bas ye shes mi mthong 'dod chags dbang gyur rnal 'byor lam min tshe 'dir 'bras bu 'gag /so so'i skye bo nyams phyir 'bras chang zag dang don med tshangs spyod skams gyur don
<p>183b</p>
<p>183b.1</p>chung gla rtsi ngan/ /rnal 'byor thabs dang ldan pa'i thig le don ldan 'gyur te mdzangs pa'i nor yin yon tan rab tu 'phel/ /sbyor lam la ni yun rings 'bad kyang skad cig gis nyams lo zla'i 'bras bu ser bas 'joms pa ltar/ /rdzas dang lam kha kha zas 'khrul 'khor rlung dang
<p>183b.2</p>dmigs pas rang lus sna tshogs 'di 'phel bya/ /tshad med snying rje rab rgyas skyabs 'gro sems bskyed rgya chen sems dpa' gsum ldan sngon du stong par sgom/ /rkang pa rdo rje skyil krung lag gnyis mnyam gzhag lus bsrang mgrin pa dgug cing dpung mgo legs par brkyang / /sna
<p>183b.3</p>rtser mig gtad phyir la rlung bud nang du bsdu dang bskyar te dgang zhing mjug tu gyen la 'phang ro rkyang / /mi phyed phra gzugs brtan 'dzin rtog med gang ba'i dbus der 'bar ba'i a thung la sel bya/ /me dang nyi ma lan tshwa spangs la mthun pa'i zas brten thog mar rang lus bsgom bya dge ba
<p>183b.4</p>bsngo/ /tsha zhing gzer zug 'thems 'chus lhags pas lus dang rtsa yin stong dang bug pa rlung me chu sa sgom/ /nam mkhar sdigs mdzub rdo rje rol pa seng ge rnam grol brkyang bskum rol stabs ri bong gyad 'dzin dang / /ka ra na te 'khrul 'khor 'di drug mdun rgyab g.yas g.yon rdo rje
<p>183b.5</p>gar bya drag po'i rlung gi bu/ /steng dang 'og tu blta zhing 'dug ste brtson pas 'bad na rtsa yi stobs rgyas lus kyi nad rnams 'joms/ /dbug rngam rgod 'gag bzlog 'tshub gtor ba rlung dang ngag ste g.yas g.yon mdun rgyab steng 'og bug pa sgom/ /stag mo'i skyug stangs
<p>183b.6</p>sbrul gyi bya ba bsnyengs dang rgod kyi lding thabs ri bong mchog 'gros rma bya'i mjing skor dang / /seng ge'i sprug stangs 'khrul 'khor 'di drug ha rings hi thung hUM zhes drag pa'i rlung dang bcas te bu/ /des ni bzlog 'tshub gtor ba'i skyon spong rlung gi stobs rgyas ngag gi nad rnams 'joms par
<p>183b.7</p>byed/ /'byongs 'dus ltengs pa yid kyi skyon ni nyams shing skam gyur chag dang zug rngu skyes pa thig le'i gags/ /sems ni bsdus phyir hUM gyur slar zhugs dbu mar thim ste gsang zhing 'phang bya gang 'dod yid la bsam/ /gu gul yungs kar thal chen gri khrag dug dang rus pa
<p>184a</p>
<p>184a.1</p>sbrang mar gcan gzan pags pa tsha ba gsum/ /'khrul 'khor drug dang rdzas sngags dmigs pa gzung bzlog dgram ste thig le'i stobs rgyas yid kyi nad rnams 'joms/ /me phreng sdong po gtsub shing 'khor lo sum 'gyur kun khyab me yi dkyil 'khor drod kyi bogs su
<p>184a.2</p>'gyur/ /rlung gi gzhu yis me yi mda' 'phangs haM gi 'ben bcom lte ba'i snyoms 'jug yid 'phrog pad+ma dang / /steng 'og rlung gi 'khor lo kha sbyor 'og ma 'byed 'dzum yid kyi rig ma bde stong bogs su 'gyur/ /pad+ma'i phreng ba til gyi mar me mthing gi rgya mtsho rlung gi ba dan gsal ba'i bogs su
<p>184a.3</p>'gyur/ /lag pa'i phyag rgyas rigs lnga'i 'khor lo gsang ba'i rdo rje zhi bas gsor te dkar bsil ri bong dbab/ /'og rlung 'then zhing sgo gcig bsdams te gling bzhi bsdus nas rig byed sor mos lam gnyis mtshams su mnan/ /yid kyi phyag rgya yid 'ong la sems snyoms 'jug
<p>184a.4</p>ting 'dzin g.yos pas bde stong dga' ba dang po'o/ /mchog gi gnyen po rtsol ba dor la dbang po bzlog cing lam gcig gling bzhi rtsol med mgrin pa dgug /steng dang 'og la rlung la 'dor len bya zhing chags pas mi 'phrogs ting nge 'dzin ro myang haM la gtad/ /rdo rje khu tshur gling bzhi bsdu
<p>184a.5</p>zhing ngan 'gro'i lam dag rgya mtsho ri rab la sbyar lhun po dgug /ro 'dzin nyi zla steng phyogs thur sel gyen la 'dren cing sems dang theg le nam mkha'i dbus su gtad/ /lha dbang lhun po glang po snar 'dzin rnam 'gying rol pa rdo rje gtsug tor brgyad kyi 'dzin stangs dang / /rtse gsum gdengs ka 'di drug
<p>184a.6</p>hika dang hUM gis steng 'og rlung gzung drag tu 'then pas bdun gyis 'drongs/ /sprugs pa gar dang seng ge rnam rol rnam 'gying gzhon nu kun spyod lha mo'i rol stabs kyis/ /ldang dang 'dug cing thams cad bskyod pas sna tshogs lus sprug rab tu gsig cing skyil krung gdan la 'phags/ / 
<p>184a.7</p>rlung dang bcas pas ro stod ro smad mgo dang dbang po yan lag bzhi ste gang 'dod rnams su dgram/ /thig le kun khyab ye shes bde chen ros gang bsgoms pas bzhi pa'i dga' ba rdo rje 'chang du 'gyur/ /sgrub 'dod slob ma theg chen rigs gyur gsang sngags la mos bla ma bzang 'dzin
<p>184b</p>
<p>184b.1</p>thar pa 'dod rnams kyis/ /dang po'i don du rnam bdun dbang sbyin mchog dbang bskur la slob ma smin byas skal ldan nyid du sgrubs/ /bla ma la gus blo bzang lang tsho brtson bcas gyur na gdams pa mchog sbyin dam tshig don du bstan/ /rnal 'byor rtog bral dkar po mi nyams ting 'dzin rgyas
<p>184b.2</p>byed kun mkhyen thob phyir thabs dang ldan pas bya/ /gang zhig dkar po mi 'dor rnal 'byor pas ni rgyal ba'i bde ba sgrub cing pho nya'i lam/ /dpal ldan 'dus pa ma lus rgyud du thub dbang rnams kyis yang dag lam du thabs 'di legs par gsungs/ /sgrub po lang tshos lus dang rtsa
<p>184b.3</p>bzangs brtson bcas blo gros bzang ldan dbang gis rnam par smin/ /gsum pa'i dbang thob sngags dang rgyud kyi pha rol son cing bla ma'i lung gis sgrub dang skyon sel mkhas/ /dbang gi ye shes mngon du byas te rtsa dang rlung 'byongs thig le la dbang gnyen po 'dzin nus shing / /dbang dang dkyil
<p>184b.4</p>'khor lha sngags rdzogs rim thabs lam mthar phyin sems nyid nges rtogs sa bcu mngon du 'gyur/ /dpal ldan rgyud mchog rgya chen bla ma'i man ngag rab zab rnams las dri med bdud rtsi'i bcud babs pas/ /thabs lam man ngag rdo rje'i tshig 'byed me tog phreng 'dzin sbas pa'i gnad 'di
<p>184b.5</p>don yod rdo rjes phye/ /de yi dge ba mtha' yas rgya chen mi nyung des ni bde chen dbus su lhan cig skyes pas rab tu 'khyud gyur cig /'gro ba kun gyi bskal pa'i lam chen tshe 'dir bgrod de rdo rje 'chang dbang sngon du byed par shog /rgyud dang man ngag thams cad kyi don phyogs gcig tu bsdebs
<p>184b.6</p>mtshan ma gyen 'greng thig le'i 'khrul 'khor gyi man ngag /rdo rje'i tshig rnam par dbye ba zhes bya ba/ rgya gar shar phyogs kyi paN+Di ta a mo g+ha badzras mdzad pa rdzogs so/ /[ ]@##/ /rgya gar skad du/ badzra tsArtsi kA karma sA d+ha nAM/ bod skad du/ rdo rje tsArtsi kA'i las sgrub
<p>184b.7</p>pa'i thabs/ bcom ldan 'das gshin rje gshed dmar po la phyag 'tshal lo/ /brtul zhugs dang ldan pa'i sgrub pa pos/ dur khrod du phyin la dben par bya ste/ zhag bdun du bsgrub par bya'o/ /mdun du maN+Dal mda' gang gi tshad kyi gru bzhi pa/ /dbus su sor nyi shu pa'i
<p>185a</p>
<p>185a.1</p>thab khung brko zhing / steng du kha khyer brtsig par bya'o/ /de la dur khrod kyi sol bas byug /de'i grwa lha sbyin gyi phyogs su bstan/ lcags las byas pa'i rdo rje rtse gcig pa sor bcu gnyis pa mdun du dgod/ 'bras phye dang lha sbyin gyi rdzas la brtag pa byas la/ 
<p>185a.2</p>arga'i lo ma la rigs dang ming bris la/ snying gar bcug la/ b+hi ku'i srad bus btags te mgo bor bcing / de'i steng du man ji'i steng du/ ko sha ka pA lar/ sha khrag gam/ gtor ma gzhag go/ /de ltar gtor ma rgyun du btang ngo / /de nas bdag nyid gshin rje'i gshed dmar
<p>185a.3</p>po rnal 'byor dang ldan pas/ mdun gyi zur der/ dpal lha mo tsaN+Di ka zhal gcig phyag gnyis pa/ sku mdog dmar nag /g.yas gri gug /g.yon thod pa khrag gis bkang ba bsnams pa/ bdag gi bka' lung nyan par bsgoms la/ dam tshig gi rdzas phul bas mnyes par
<p>185a.4</p>bya'o/ /oM shrI ya mAn+ta badzra/ tsaN+Di ka /rak+ta dza Ti/ a mu kaM/ ka pa tri yan tri pa na tri/ ka bid trI/ ma hA ni tri/ ka la na tri/ pi tso ka ya/ ma tsu kho/ /u la tsa tsu tri/ kha na u ma tso/ /kho la na tso/ /badzra tsa muN+Di hUM/ pU tsa u a kha muN+Di/ i tsi mi tsi/ phu la u ma tsi/ kho khu li/ mi li tsu
<p>185a.5</p>pa tsa ro/ /tsa mu N+Di/ ka ra i ka ra/ /sarba duSh+TA na/ a mu kaM/ mA ra ya phaT/ i maM ba liM/ rak+ta tsit+ta/ kha kha/ khA hi khA hi/ sarba du Sh+TAn/ a mu kaM/ mA ra ya phaT/ ces pa dang / skabs su drag po'i rdzas kyi sbyin sreg gis lha sbyin la brdeg par bya'o/ /dkyil 'khor du srog chags mun To
<p>185a.6</p>ka la ngar sgra sgrogs pa dang / rak+ta sa mu dra byung ba dang / rdo rje rtse gcig pas lha sbyin la brdung ba dang gdab par bya'o/ /lha sbyin yi dwags dang / ming la sogs pa thab khung du sbyin sreg bya'o/ /gtor ma yang lha sbyin gyi phyogs su dor ro/ /des ma grub na lan gnyis gsum du bsgrub
<p>185a.7</p>par bya'o/ /des kyang las mi byed na/ dpal rdo rje tsaN+Di ka sngon gyi thugs dam dran du gzhug pa'i man ngag bya ste/ gnad la dbab pas/ mna' bskyal ba'i dam tshig dran pa'i phyir ro/ /de ltar byas na sgrub pa po'i bsam pa 'grub par 'gyur ro/ /rdo rje tsaN+Di ka'i las sgrub pa'i thabs
<p>185b</p>
<p>185b.1</p>slob dpon chen po bram ze dpal 'dzin gyis mdzad pa rdzogs so// //rgya gar gyi paN+Di ta rgyal sras bi b+hU ti tsaN+Di'i zhal snga nas/ glo bo lo tsA ba dge slong shes rab rin chen gyis chos kyi rgyal po'i pho brang sku mkhar nyi gzungs su bsgyur ba'o/ /[ ]@##/ /rgya gar skad du/ badzra b+hai ra wa sAd+ha
<p>185b.2</p>nA ma/ bod skad du/ rdo rje 'jigs byed kyi sgrub thabs zhes bya ba/ 'jam pa'i rdo rje la phyag 'tshal lo/ /rab tu khros shing gdug pa 'dul/ /ma lus log pa'i bdud 'dul ba/ /zhal dang phyag drug mtshon cha 'dzin/ /ma he zhal la phyag 'tshal te/ /de yi sgrub pa'i rim pa zhig /bdag
<p>185b.3</p>gis dran nas brtsam par bya/ /dang por yid dang mthun pa'i gnas su bdag nyid khrus byas te stan bde ba la 'dug nas/ oM badzra b+hA+ai ra ba dz+wa la dz+wa la hUM/ zhes pas lus bsrungs nas/ bla ma dkon mchog la mchod pa rnams kyis yang dag par mchod nas sdig pa bshags pa la sogs pa bya'o/ / 
<p>185b.4</p>oM a b+ha bA swa b+ha wa bi shud+d+ha badzra tsakra a a aM a/ zhes bya bas stong pa nyid bsgom mo/ /de nas bdag nyid yi ge ar gnas pa las de'i 'od zer gyis tshangs pa dang brgya byin gyi steng du a zhu ba las ut+pal 'khor los mtshan pa de zhu ba las bcom ldan 'das 'jam pa'i rdo rje zhes bya ba sku mdog mthing
<p>185b.5</p>nag g.yas na rdo rje g.yon na ut+pal 'dzin pa/ gzhon nu'i cha lugs la rgyan gyis brgyan pa bsam mo/ /de'i thugs ka nas nyi ma la hUM gnas pa can du bsams te/ hUM zhes bya ba'i sgra rgyun mi 'chad par byung bas phyogs bcu'i sangs rgyas thams cad mchod/ /tshur hUM la thim pas/ zhe sdang gi skur
<p>185b.6</p>gyur pa ni/ zhal drug phyag rnam pa drug dang ldan pa/ stobs che ba/ ma he'i zhal can/ sku mdog mthing nag /mi mgo brgya'i do shal can/ zhabs brkyang bskum du bzhugs pa/ phyag drug g.yas g.yon gyi dang po keng rus kyi dbyug pa dang rdo rje bsnams pa/ g.yas g.yon gyi bar pa na
<p>185b.7</p>mda' gzhu dang ral gri/ tha ma na sna tshogs rdo rje dang mdung bsnams pa'o/ /de las tshad med pa bzhi'i khro bo 'phro ba can no/ /zhabs bzhi brkyang bskum du bzhugs pa bsgom/ de'i thugs kar nyi ma'i steng du hUM bsams la/ spyan drang ba la sogs pa rdzogs pa dang gsang sngags bzlas pa
<p>186a</p>
<p>186a.1</p>ni/ oM hrIHSh+T+r-iHwi kr-i tA na na hUM hUM/ zhes pa'am/ oM duHkha tshe da hUM hUM/ zhes pa bzlas par bya'o/ /de nas mtshan gyi sgo nas bstod do/ /gtor ma btang nas gshegs su gsol te ldang bar bya'o/ /bdag gis dge ba 'di byas pas/ /bla med byang chub thob par shog /rdo rje
<p>186a.2</p>'jigs byed kyi sgrub thabs slob dpon a sho ka shrIs mdzad pa rdzogs so// //paN+Di ta d+harmA shrI mi tra dang / lo tsA ba chos kyi bzang pos bsgyur ba'o/ /[ ]@##/ /rgya gar skad du/ shrI badzra bA rA hI sA d+ha naM/ bod skad du/ dpal rdo rje phag mo'i sgrub thabs/ dpal gshin
<p>186a.3</p>rje gshed dmar po la phyag 'tshal lo/ /gang zhig sgrub pa pos gdug pa can rnams sangs rgyas kyi bstan pa la gzhug pa'i phyir/ skal ba dang ldan pa'i sgrub pa pos dben pa'i gnas su song ste/ stan bde ba la 'dug nas/ mchod pa dang gtor ma sngon du song bas/ rdo rje phag mo
<p>186a.4</p>bsgom par bya'o/ /zhal gcig phyag gnyis ma sku mdog dmar mo/ phyag g.yon thod pa khrag gis gang ba thugs kar 'dzin pa/ de'i steng du g.yas gri gug 'jog pa/ pad+ma dang zla ba'i steng du g.yon brkyang bas bzhugs pa/ g.yas bskum pas de'i byin pa'i steng du reg pa'i
<p>186a.5</p>brkyang bskum gyis bzhugs pa/ spyan gsum pa/ dbu skra grol ba cung zad khro ba'i rnam pa can/ rus pa'i rgyan gyis brgyan pa/ gar gyi ro dang ldan pa bsgom mo/ /de'i snying ga'i chu skyes las zla ba'i steng du hrIHdmar po blta'o/ /chu skyes 'dab ma brgyad pa kha phye ba la/ A li bcu drug
<p>186a.6</p>'dab ma re re la gnyis gnyis mdun nas brtsams te/ g.yas skor du mgo gyen du bstan pa mdog dmar po bsams la/ ji srid mi skyo'i bar du bsgom par bya'o/ /de nas sngags bzlas par bya ste/ oM a A/ i I/ u U/ r-i r-I/ l-i l-I/ e ai/ o au/ aM aHhrIHswA hA/ zhes
<p>186a.7</p>'bum phrag nyi shu rtsa gcig pa'i sems kyis bzlas so/ /de'i man ngag ni/ rang gi snying ga'i hUM hrIHlas 'od zer 'phros te song bas bsgrub bya'i snying la phog /bdag la ma dad pa'i dri ma phyir bsal te/ gus pa'i sems gsal bar skyes par bsam/ de nas bsgrub bya de'i snying
<p>186b</p>
<p>186b.1</p>gar sngags kyi dbyangs kyi yi ge bsams la/ bdag gi snying ga nas sna bug g.yas nas hrIHthon te/ sna bug g.yon nas zhugs te/ snying ga'i dbyangs yig dang rang gi snying ga'i yig 'bru la bsil la bde ba bsam kho'i snying ga'i yig 'bru rnams dang / ming yig dang po skom dungs dungs
<p>186b.2</p>par bsam mo/ /hrIHla thim pas skom pa'i gdung ba sel ba dang / bde ba skyes pa de gzhi bas nas/ yang snying gar bsdus pa la 'og gi tshigs bcad kyi don dran par bya'o/ /de ltar zhag bdun gyi mthar mtshan thog thag bya'o/ /des 'grub par 'gyur ro/ /yang rang kha nub tu bstan
<p>186b.3</p>pa'i mdun du me long la dris byugs te/ sin+d+hu ra bkram la/ de la pad+ma 'dab ma bzhi pa lte ba dang bcas pa bris te/ lte bar hrIHshar dang lho dang nub dang byang du yaM raM baM laM rim pa bzhin bkod pa dang / ji ltar 'byor pa'i mchod pa dang / nam mkha' la yi ge lnga bris pa lta bu ste/ nag po dang / 
<p>186b.4</p>dmar po dang / dkar po dang / ser po'i rnam par bsams la/ me long gi yi ge rnams la bstim/ yi ge'i rnam pa can gyi mkha' 'gro ma rnam pa lnga la sngags de nyid brjod cing / me tog dmar po dang / chang gi mchod pa bya'o/ /de nas phreng ba dmar po bzung ste/ yaM raM baM laM hrIHzhes bzlas
<p>186b.5</p>so/ /lte ba'i yi ge las 'od kyi phreng ba spros te/ mdun gyi sngags la thim pa la sogs pa spro ba dang bsdu ba'i rnam pa bya'o/ /de ltar sa ya phrag gnyis bzlas so/ /de nas nya'i nub mo mtshan thog thag bya'o/ /de ni bsnyen pa bya ba'o/ /de nas rang byung gi me tog sin+d+hu ra dang bcas pa'i maN+Dal sngar
<p>186b.6</p>bzhin bkram ste/ shar la sogs pa'i yig 'bru yaM la sogs pa bkod la/ snga ma ltar yi ge la bstim/ mchod pa rgya chen po bya zhing / sngags bzlas pas/ chu skyes kyi hrIHlas 'od 'phros te bsgrub bya mdun du bkug ste/ 'gyel ba dang / yang hrIH'i 'od zer dmar po'i snying
<p>186b.7</p>gar thim pas/ dmar khrig ste khengs nas myos te/ bdag la chags pas brgyal bar bsams la/ hrIHla thim pa dang / yi ge sngags rnams rnam par yangs/ /sgra dang thig le sems kyang med/ /'di ni bde ba chen po'i mchog /bdag dang gzhan du yod ma yin/ /zhes
<p>187a</p>
<p>187a.1</p>brjod do/ /de ltar zhag bdun gyis 'grub par 'gyur ro/ /rdo rje phag mo'i sgrub thabs grub thob kyi 'khor los sgyur ba'i slob dpon dpal 'dzin gyis mdzad pa rdzogs so// //rgya gar gyi paN+Di ta chen po rgyal ba'i sras bi b+hU ti tsan+d+ra'i zhal snga nas/ dpal chos
<p>187a.2</p>kyi dbyings kyi gtsug lag khang rang byung du mdzad pa las glo bo lo tsA ba dge slong shes rab rin chen gyis zhus te gtan la phab pa'o/ /[ ]@##/ /rgya gar skad du/ shrI badzra sA ra swa ti sA d+ha naM nA ma/ bod skad du/ dpal rdo rje dbyangs can ma'i sgrub thabs zhes bya ba/ dpal gshin
<p>187a.3</p>rje gshed la phyag 'tshal lo/ /zla ba ltar gsal blo ngan bsreg /dug 'joms gzhan dbang byed mar grags/ /bde ba phun sum tshogs ster ma/ /dpal ldan ma la gus phyag 'tshal/ /dur khrod la sogs pa yid dang mthun pa'i gnas su dam tshig la sogs pa dang ldan pa'i
<p>187a.4</p>sngags pas snga bar langs te/ maN+Dal byug pa la sogs pa byas te/ stan bde ba la 'dug par bya'o/ /rang gi snying ga'i chu skyes la a las skyes pa'i zla ba'i dkyil 'khor blta'o/ /de'i steng du hrIHdkar po'i 'od zer gyis nam mkhar bla ma dang rdo rje dbyangs can ma la sogs pa yang
<p>187a.5</p>dag par bltas la/ snying ga'i sa bon las a 'thon pa'i lha mo rnams kyis mchod yon la sogs pas yang dag par mchod nas/ sdig pa la sogs pa bshags par bya'o/ /yang byams pa la sogs pa yang bsgom par bya ba nyid do/ /stong pa nyid kyi ye shes rtogs par bya ba'i
<p>187a.6</p>phyir/ oM swa b+hA ba shud+d+haHsarba d+harmAHswa b+hA ba shud+d+ho\u0f85haM/ zhes bya bas chos thams cad rmi lam lta bur rang gi rig pas shes par bya'o/ /yang snying ga'i sa bon gyis bsdus te dmigs pa med par bya'o/ /oM shU n+ya tA dz+nyA na badzra swa b+hA wa At+ma ko\u0f85haM/ zhes nga rgyal bya'o/ /de nas sngon gyi smon lam
<p>187a.7</p>rjes su dran pas rang gi sems baM gyi rnam pa/ de yongs su gyur pa las pad+ma dmar po/ de'i steng du a las skyes pa'i zla ba'i dkyil 'khor la yi ge hrIHdkar po blta'o/ /de las 'od zer 'phros shing bsdus te yongs su gyur pa las/ bdag nyid rdo rje dbyangs can ma ston ka'i zla ba
<p>187b</p>
<p>187b.1</p>ltar dkar ba pad+ma dkar po dang zla ba'i steng na g.yas brkyang gis bzhugs pa/ phyag g.yas rdo rje gri gug bsnams pas rmongs pa'i dra ba gcod par mdzad ma/ g.yon pa bdud bzhi'i khrag gis gang ba'i thod pa bsnams pa spyan gsum dmar la zlum pa/ lo bcu drug gi cha byad can/ 
<p>187b.2</p>cung zad mche ba gtsigs pa'i zhal/ dbu skra phyed grol zhing / phyed 'khyil ba/ me tog gi thod can/ cod pan rdo rje thod can gyis brgyus pas mdzes pa/ 'khor lo dang rna cha dang / mgul rgyan dang / gdu bu dang / 'og pag gis brgyan pa/ sum khugs su 'khyog cing spyod
<p>187b.3</p>pa'i ba dan gyis dgyes pa/ rus rgyu ma la brgyus pa'i mi mgo rlon pa khrag dang bcas pa'i phreng ba 'chang ba/ gcer bu bskal pa'i me ltar gzi brjid 'bar ba/ sgeg pa la sogs pa'i nyams can/ me long gi gzugs brnyan dang mtshungs pa/ sprul pa sna tshogs kyis 'gro ba'i
<p>187b.4</p>don la brtson pa/ thugs kar pad+ma dmar po la zla ba'i steng du hrIHdkar po bsgom par bya'o/ /de nas bdag gi thugs ka'i sa bon gyi 'od zer gyis yang dag par bskul ba'i lha mo mdun gyi nam mkha' la 'dug ste/ mchod nas bdag nyid la gzhug par bya'o/ /yang sa bon
<p>187b.5</p>des bskul ba'i mi bskyod pa la sogs pa'i de bzhin gshegs pa mdun du spyan drangs nas dbang bskur bar bya'o/ /spyi bor sna tshogs pad+ma dang nyi ma la gnas pa'i 'od dpag med kyis rgyas gdab par bya'o/ /de nas mchod pa rnams kyis bdag nyid la yang mchod par bya ste/ bdud rtsi
<p>187b.6</p>myang bar bya'o/ /de bcom ldan 'das rdo rje dbyangs can ma nyid do zhes nga rgyal brtan par bya'o/ /yang rang gi snying gar pad+ma dmar po dang / zla ba'i dkyil 'khor la hrIHbsgoms te/ de las sngags kyi phreng ba dkar po zhal nas 'thon pa de'i 'od zer gyis/ 'jig rten dang 'jig
<p>187b.7</p>rten las 'das pa'i shes rab dang ye shes dang yon tan gyi tshogs dang / sngags dang sman dang nor bu dang bstan bcos dang sgyu rtsal la sogs pa'i nus pa dang stobs rnams blangs te snying ga nas 'jug cing / bdag dang gzhan gyi mi shes pa'i mun pa dang / rmongs pa'i mun pa thams cad bsreg
<p>188a</p>
<p>188a.1</p>pa'i bdag nyid du bsgom par bya ste/ de ltar ji srid 'dod kyi bar du bsgoms te/ spro ba dang bsdu ba'i rnal 'byor gyis myur ba la sogs pa'i skyon rnams dang bral bas sngags bzlas par byas te/ sngags ni 'di'o/ /ldang bar 'dod na sngags kyi phreng ba hrIHyig la
<p>188a.2</p>bstims la mchod pa dang / gsol ba gdab ste yi ge brgya pa brjod cing / bsod nams yongs su bsngos te/ lha mo'i nga rgyal gyis ji ltar bde bar gnas par bya'o/ /thun gzhan la yang thams cad de bzhin du bya'o/ /mtshan phyed kyi thun la yang thams cad de bzhin du byas nas/ seng
<p>188a.3</p>ge'i nyal stabs kyis lha dang bla ma yid la byed cing nyal bar bya'o/ /blo brtan pos 'bum phrag bcu bzlas na 'grub par the tshom med do/ /bstan bcos thams cad shes par 'gyur ro/ /sgyu rtsal thams cad la mkhas par 'gyur ro/ /smra mkhas par 'gyur ba dang / 'khor gyis kyang
<p>188a.4</p>zil gyis mi non pa dang / 'jigs pa med pa dang / yid gzhungs par 'gyur ro/ /blo gros phra ba dang / blo gros zhib par 'gyur ro/ /sngags grub pa las thod le skor la sngags btab ste/ gang la byin pa de blo dang ldan par 'gyur ro/ /yang dag pa'i lta ba rtogs par 'gyur ro/ / 
<p>188a.5</p>thabs shes rab zung 'jug gi ye shes phyag rgya chen po mngon du 'gyur ro/ /dug gi gnod pa zhi bar 'gyur ro/ /zas bdud rtsir 'gyur ro/ /mkha' 'gro ma la sogs pa thams cad dbang du 'gyur ro/ /dug sbrul la sogs pas nye bar mi nus so/ /'dis nye bar gtses pa gzhan
<p>188a.6</p>rnams la yang phan par 'gyur ro/ /dpal rdo rje dbyangs can ma'i sgrub thabs/ grub thob kyi 'khor los sgyur ba'i slob dpon dpal 'dzin gyis mdzad pa rdzogs so// //rgya gar gyi paN+Di ta chen po rgyal ba'i sras dpal bi b+hU ti tsan+d+ra dang / glo bo lo tsA ba dge slong shes rab rin chen
<p>188a.7</p>gyis chos kyi rgyal po'i pho brang sku mkhar nyi gzungs su bsgyur te gtan la phab pa'o/ /rdo rje dkar mo'i sgrub thabs/[ ]@##/ /rgya gar skad du/ badzra gau rI a nu gra ha sA d+ha naM nA ma/ bod skad du/ rdo rje dkar mo'i rjes su 'dzin pa'i sgrub thabs zhes bya ba/ dpal gshin rje
<p>188b</p>
<p>188b.1</p>gshed la phyag 'tshal lo/ /rdo rje dkar mo sgrub par 'dod pa'i sngags pas/ yid dang mthun pa'i gnas su stan bde ba la 'dug ste/ sems can thams cad la brtse ba chen pos phyag 'tshal ba la sogs pa nas/ btang snyoms kyi bar du bsgom par bya'o/ /de nas stong pa nyid sngon du
<p>188b.2</p>byas pa'i rjes la/ sna tshogs pad+ma dang zla ba'i steng du/ ru'i yi ge ser po dang ral gri las sku mdog gser dang mtshungs so/ /zhal gsum phyag drug ma rtsa ba dang g.yas dang g.yon gyi zhal/ ser po dang dmar po dang dkar po'o/ /g.yas pa na ral gri dang / rdo rje dang / gri gug
<p>188b.3</p>go/ /g.yon pa na 'khor lo dang / pad+ma dang / thod pa bsnams pa'o/ /spyan gsum ma/ mgo bo'i phreng ba'i cod pan dang / mi mgo lnga bcu'i do shal 'phyang ba/ phyag rgya lnga dang ldan pa/ sgeg pa la sogs pa'i ro dang ldan pa/ g.yon brkyang dang / zla ba la ru yig ser po'o/ / 
<p>188b.4</p>rtsa sngags ni/ oM gaM b+hi ra badzra karti ta g+ha g+ha hUM/ rak+ta sho Ni t-i pra ye/ gau ri yi big+ha na dza hrIHzhes 'bum phrag gcig rtse gcig pas bzlas so/ /de nas las nye bar bsgrub pa'i phyir sngon du bsnyen pa mtshan ma thob kyi bar du bya'o/ /des grub la sngags kyis bsgrub par bya'o/ /de nas bla
<p>188b.5</p>gab med pa'i gnas su dkyil 'khor bzhengs par bya ste/ pad+ma 'dab ma brgyad pa'i lte ba dang bcas pa'i gzhal med khang pa'o/ /'dab ma brgyad pa la klu chen po brgyad kyi mjug mas mnan pa'i rtsang ke tu'i gzugs ra yig las skyes pa bri bar bya'o/ /de'i phyag g.yas na klu'i
<p>188b.6</p>zhags pa/ g.yon na shak+ti bsnams pa'o/ /de'i steng du dpal rdo rje gau rI ma snga ma lta bus mnan pa'o/ /der mchod pa dang gtor ma la sogs pa bshams te/ slob dpon bdag nyid grogs dang bcas pas bcom ldan 'das gshin rje gshed dmar po'i dkyil 'khor bsgoms
<p>188b.7</p>pa la brten pas/ ma rungs pa'i sems kyis sngags bzlas par bya'o/ /oM b+hi shi mu ta tse du ma ma sha lA ka la dza la ti a dzi te swA hA/ tad+ya thA/ tsa ta tsa ta/ tsi tsaN+Da/ tsi tsaN+Da/ badzra She la Sha la te swA hA/ oM li du la dzam ka swA hA/ sngags gsum po de stong phrag bzhi bzlas pas so/ / 
<p>189a</p>
<p>189a.1</p>oM pa sha mi gi Tu ma sha dza ti a dzi te swA hA/ brgyad kyis lhag pa'i brgya phrag gcig bzlas par bya'o/ /yang sngags de gnyis kyi rim pa yin pas bzlas par bya'o/ /de ltar gnyis kyis mtshan ma thob kyi bar du byed pa ste sngon du bsnyen pa byas par 'gyur ro/ /'khor
<p>189a.2</p>lo la mngon du phyogs pas/ rkang pa chu'i nang du bcug ste/ rtsa ba'i sngags dang snying po dang / las kyi sngags rnams gcig par bzlas par bya'o/ /yungs kar gyis bgegs bskrad par bya'o/ /yul brta bar bya ba'i phyir zhing skyong rnams la gtor ma rgya cher bya'o/ /gal te
<p>189a.3</p>zhag gsum gyi bar du char mi phebs na de'i tshe kham phor du klu'i gzugs brnyan sngags snying gar bzhag pa gzhug ste/ de la mchod nas kha sbyar la byang nub kyi phyogs su drag po'i thab khung du bcug ste/ 'og gi rlung gi dkyil 'khor du btang bas rlung cher g.yos nas me 'bar nas chu bsros
<p>189a.4</p>te/ klu chen po rnams kyi dug rlangs pa dang / rgya mtsho'i rlangs pa byung bas bar snang du sprin char du lte bar babs par bsam mo/ /gal te de ltar byas kyang zhag lnga'i bar du char mi phebs na/ de'i tshe ke tu la drag por bsdigs par bya'o/ /rdo rje dang don grub kyis bsnun pa dang bcas pas/ oM
<p>189a.5</p>ha na ha na badzra sa ma ya hUM zhes dam tshig brjod nas/ oM pa sha mi ke tu ru mi shi ka dza la ti oM badzra la te swA hA/ oM b+hi na d+ha ra ra hUM ma hA kro d+ha pA da ShA la te swA hA/ oM ke tu yak+Sha dza la re kI li kI la ya sarba swA hA/ khri bzlas par bya'o/ /de nas dam bcas pa rjes su dran nas char nges par 'bebs
<p>189a.6</p>par 'gyur ro/ /dpal rdo rje dkar mo'i sgrub thabs/ grub thob kyi 'khor los sgyur ba'i slob dpon dpal 'dzin gyis mdzad pa rdzogs so// //rgya gar gyi paN+Di ta rgyal sras dpal bi b+hU ti tsan+d+ra dang / glo bo lo tsA ba dge slong shes rab rin chen gyis chos kyi rgyal po'i khab sku mkhar nyi
<p>189a.7</p>gzungs su bsgyur cing zhus te gtan phab pa'o// //[ ]@##/ /las kyi gshin rje'i mchod pa'i cho ga bzhugs so/ @##/ /bcom ldan 'das zhe sdang gshin rje gshed la phyag 'tshal lo/ /rang gzhan bar chad zhi ba dang / /dngos grub mthar phyin bya ba'i phyir/ /las kyi gshin rje
<p>189b</p>
<p>189b.1</p>'khor bcas kyi/ /mchod pa'i cho ga 'di ltar bya/ /rnal 'byor ldan pas mdun bskyed mchod/ /ri rab bang rim bzhi pa yi/ /rtse la chos kyi rgyal po ni/ /nag po zhal gcig phyag gnyis pa/ /pad+ma nyin byed ma he'i steng / /g.yas bskum g.yon brkyang rol pas bzhugs/ /rdo rje
<p>189b.2</p>thod dbyug sbrul zhags 'dzin/ /dar dang stag lpags na bza' gsol/ /sbrul dang rus pa'i rgyan gyis brgyan/ /zhal gdangs mche gtsigs khro gnyer bsdus/ /spyan gsum drag po'i me stag 'phro/ /skra ser sma ra gyen du 'dzings/ /rngam gtsigs gtum po mi sdug pa/ / 
<p>189b.3</p>mchan khung g.yon na tsa muN+Da/ /rnam dag rtse gsum 'dzin pa bskyed/ /de yi phyi rim steg bu la/ /ya ma rA dza skyod byed 'bar/ /ma ru tse dang ral dgu ldan/ /ded dpon mngags pa pho nya'i tshul/ /'khor dbyug pad+ma ral gri rnams/ /thams cad rdo rjes mtshan pa 'dzin/ /g.yas
<p>189b.4</p>su ya ma d+hu ti dang / /kA la pa sha daN+Di nag /ya ma daM Sh+T+ri lcags kyu dang / /zhags pa be con mche ba rnams/ /'khor los mtshan pa phyag na bsnams/ /g.yon du kA la ra tri dang / /gsod ma nag mo chen mo dang / /nam gru sha ka li la sogs/ /me long nad rkyal dru bu dang / /khram
<p>189b.5</p>shing pad+mas mtshan pa 'dzin/ /g.yon na sho rde dkar nag go/ /sngo dkar dmar ba'i kha dog can/ /cha lugs gtso bo bzhin du bskyed/ /de yi phyi rol stegs bu la/ /phyogs bzhir rgyal po chen po bzhi/ /g.yas g.yon gza' brgyad klu chen brgyad/ /de yi phyi rim stegs bu la/ / 
<p>189b.6</p>phyogs skyong bcu dang sde brgyad dang / /rgyu skar nyi shu rtsa brgyad rnams/ /rang rang gzugs sam gtso bo bzhin/ /'byung po kun gyis bskor ba bskyed/ /gnas gsum byin brlabs dbyings nas dgug /dbang bskur rdo rje sems dpa'i rgya/ /tshogs dang gtor ma'i mchod pa dang / /gur
<p>189b.7</p>phod dang ngar glud dang / /nam mkha' ba dan mda' dang 'phang / /srog chags sna tshogs ngur ba dang / /rin chen lnga dang 'bras bu dang / /gling dang gling phran la sogs pas/ /mchod dang bstod pa las bcol bya/ /'jig rten rang gi 'dod pa dang / /mthun pa'i las kun
<p>190a</p>
<p>190a.1</p>bka' bzhin bsgrub/ /gangs ri'i khrod na rgyal po'i bu/ /sbyin bdag chen po'i bzhed pa bzhin/ /bod kyi lugs dang mthun pa 'di/ /'gro la phan pa'i ched du bsgrubs/ /bla ma'i lung dang mi 'gal zhing / /gdul bya'i blo dang mthun pa yi/ /man ngag
<p>190a.2</p>lha yi rjes gnang nas/ /b+hang+ga la las brjod pa yin/ /rgya gar shar phyogs kyi paN+Di ta dar+pan A tsar+yas mdzad pa rdzogs so// //paN+Di ta de nyid dang / lo tsA ba zhe sdang rdo rjes dag par bsgyur ba'o/ /[ ]@##/ /rgya gar skad du/ shrI badzra b+hai ra ba sA d+ha naM nA ma/ / 
<p>190a.3</p>bod skad du/ dpal rdo rje 'jigs byed kyi sgrub pa'i thabs zhes bya ba/ bcom ldan 'das dpal 'jigs byed ma he'i gdong pa can la phyag 'tshal lo/ /bcom ldan sku mchog 'jig dus me ltar 'bar/ /rdo rje 'jigs par byed la phyag 'tshal te/ /de yis las rnams rab tu sgrub
<p>190a.4</p>pa'i phyir/ /ma he'i gdong gi snying po'i sgrub thabs bri/ /yid dang mthun zhing dben pa'i gnas dag tu/ /dang por bde ba'i stan la 'dug nas ni/ /ma he'i gdong can skad cig rnal 'byor pas/ /lha dang bla ma mnyes byas de rjes la/ /stong pa ma yin mi stong ma yin pa/ /sems nyid
<p>190a.5</p>spros dang bral ba rnam par bsgom/ /yaM las rlung ste raM las bskal me 'bar/ /de nas hUM spros rdo rje'i rang bzhin nam/ /a las zla ba rgyas pa'i steng nyid du/ /d+hIHlas 'jam dpal gzhon nu bskyed par bya/ /thugs kar nyi ma'i dkyil 'khor rnams bsams la/ /de stengs hUM
<p>190a.6</p>yig nag po 'bar ba blta/ /de nyid yongs su gyur pa rdo rje gdengs/ /thams cad yongs gyur bcom ldan ma he'i zhal/ /sku mdog sngo nag char sprin lta bur 'jigs/ /sku las me 'bar khams gsum sreg par byed/ /khro bo dur khrod thod pa'i do shal byas/ /zhal gcig ma he nag
<p>190a.7</p>po rgod pa'i zhal/ /rwa gnyis bar du gzhon nu'i zhal gyis brgyan/ /phyag g.yas rdo rje gdengs pa'i gri gug 'dzin/ /g.yon pa thod pa khrag gis bkang ba bsnams/ /zhabs gnyis gyad kyi dor stabs ro yi gdan/ /ma he'i nag po'i steng du rnam par bsam/ /mngon sum bzhin du
<p>190b</p>
<p>190b.1</p>gsal bar gyur pa dang / /snying gar nyi la hUM yig 'bar bar bsam/ /de la dgug dang bcing ba la sogs bya/ /de nas de nyid skar ma'i tshogs 'dras bskor/ /g.yeng ba med par rtag tu bzlas pa bya/ /oM hrIHSh+T+r-iHwi kr-i tA na na hUM phaT/ 'di ni sngags kyi rgyal po ste/ /ma byung 'byung bar
<p>190b.2</p>mi 'gyur ro/ /'bum phrag gsum du bzlas pa bya/ /de yis las rnams thams cad 'grub/ /gal te ldang bar 'dod pa na/ /ye shes ma he'i zhal la ni/ /mchod cing bstod la ldang bar bya/ /ma he'i sbyor ba rnam par rgyu/ /shin tu rtogs dka'i rgyud las ni/ /las rnams thams cad
<p>190b.3</p>sbyor ba'i lha/ /zhal gcig phyag gnyis gdams pa 'di/ /blo dman rnams la phan phyir bkod/ /dge ba cung zad thob pa des/ /bdag dang 'di la mos pa rnams/ /nad dang 'jigs sogs rab bcom nas/ /myur du 'jigs byed chen por shog /dpal rdo rje 'jigs byed ma
<p>190b.4</p>he'i gdong can dpa' bo gcig pa'i sgrub thabs/ slob dpon many+dzu badzras mdzad pa rdzogs so// //bal po'i paN+Di ta b+ha ro phyag rdum dang / bod kyi lo tsA ba rdo rje grags kyis bsgyur cing zhus te gtan la phab pa'o/ /[ ]@##/ /rgya gar skad du/ badzra d+hai ra ba ga Na
<p>190b.5</p>tsakra nA ma/ bod skad du/ rdo rje 'jigs byed kyi tshogs kyi 'khor lo zhes bya ba/ 'jam dpal gzhon nur gyur pa la phyag 'tshal lo/ /dngos dang dngos med bdag nyid gtso/ /dang por rdo rje sems la phyag 'tshal nas/ /'dod pa thams cad rab stsol ba/ /tshogs kyi 'khor lo
<p>190b.6</p>bdag gis bshad/ /sngags pa mchog tu rtog med pas/ /dus kun du ni mnyam par gzhag /rgyud kun gyi ni rjes 'brang shes/ /de nyid bcu ni mchog tu rig /zab cing rgya che chos rnams la/ /yid ni dal bar gyur pa dang / /nga rgyal med pa'i slob ma rnams/ /legs par
<p>190b.7</p>thos 'dod dad rnams la/ /tshogs kyi lha ni yongs rdzogs pas/ /'dod yon lnga yi 'bras bu ster/ /dben zhing nyams dga'i khang pa ru/ /der ni rang gis mchod pa brtsam/ /rnal 'byor rgan pa'i rim pa yis/ /phyag dang mchod pa bya bar grags/ /yang na yon tan che
<p>191a</p>
<p>191a.1</p>ba'am/ /mgron po yin phyir gus pa dang / /khrus dang dri zhim gos dang ni/ /me tog phreng bas brgyan pa dang / /mchod yon bdug pa ci nus pas/ /tshogs kyi 'khor lo brtsam par bya/ /las kyi rdo rje mnyam bzhag pas/ /'di dag la ni bsang gtor bya/ /mdzod
<p>191a.2</p>spu spyi bor thal sbyar nas/ /yan lag brgyad kyis phyag bya'o/ /rin chen snod sogs gtor ma gzhag /rgyal ba 'jig rten 'das la dbul/ /'jig rten pa dang sngags lha la/ /de nyid rig pas mchod pa brtsam/ /rgyud kyi dgongs pa'i sbyor ba yis/ /pad+ma'i snod du bdud rtsi che/ / 
<p>191a.3</p>lcags kyu bcu ni yang dag bzlas/ /de dag thams cad tshim par bya/ /thun mong kun gyi mchod pa dang / /kun la gsang ba mchog gi mchod/ /bde ba chen po'i go 'phang gnas/ /tshogs kyi gtso bo 'jug par bya/ /bu mo dal ba tshang zhing zhal gyi pad+ma'i mgo bo smad/ /yon tan chen po
<p>191a.4</p>shin tu rgyas shing de nyid yang dag rig par rung ba nyid/ /sems kyi rnam rtog bral zhing rgyan rnams kun dang ldan/ /nu ma gnyis ni mchog tu rgyas pas bdud rtsi'i snod ni de yis 'bul/ /rang byung ye shes me 'bar bas/ /'od 'phro gdan gyi lus 'bud cing / /khar ni de nyid sbyin sreg
<p>191a.5</p>phyir/ /ro la sogs pa dbab par bya/ /de nas snying ga'i zla dkyil sar/ /thig le'i lha ni mnga' bdag che/ /yang na rang gi 'dod sogs lha/ /'khor lo rgyan gyis brgyan pa'o/ /ming med thig les thig le ste/ /de nyid bsrung bsrubs 'od zer can/ /lce yi rtse la nyung zad dgod/ / 
<p>191a.6</p>bdud rtsi'i rgyun gyis tshim bya'o/ /lte ba'i 'khor lo nA da las/ /byung bas de yi ro bkug nas/ /lan gsum du ni 'thungs nas su/ /rnal 'byor pa de bde bar gnas/ /bi mu ma ra shu da ha na go ku pany+tsa ka/ /rgyud dang rgyud gzhan brjod pa yi/ /gzhan yang bdud rtsi chen po rnams/ / 
<p>191a.7</p>bar snang du ni gnas pa la/ /kun la mdzub gtor byin par bya/ /dpa' bos dpa' bo'i lha dang ni/ /lha mo kun gyi tshogs la gsal/ /lcags kyu bcu yi de nyid ni/ /thogs nas sbyin bdag sems dag phyir/ /ji ltar rigs par rtogs nas ni/ /phyi rol lha la dbul
<p>191b</p>
<p>191b.1</p>bar bya/ /sems can rnams la sangs rgyas nyid/ /kun gyi snying rje'i stobs kyis bsgrub/ /rdo rje dril bu ldan pas bstod/ /'khor los sgyur la bstod par bya/ /sgeg pa'i tshul kyis ster ba dang / /mchod rdzas kyi ni snod dag rnams/ /so so'am kun la gcig tu'o/ /dag dang
<p>191b.2</p>ma dag spyad mi bya/ /ji ltar 'dod pa'i bza' dang btung ba rnams/ /mchod pa sna tshogs mang po yis/ /rdo rje can gyis mchod pa yin/ /ci bde ji ltar 'dod par gsol/ /de ltar seng ge bzhin du dogs med rtogs bral bas/ /srid zhi'i go 'phang de nyid gnas pas bde bar ldan/ /rang
<p>191b.3</p>gi yid 'ong ke shi ka la sogs pa'i glu/ /rgyal ba ma lus tshogs la gar gyis kyang ni mchod par bya/ /snod ni gang gis lag par gzhag /gar gyi lag pas gzung bar bya/ /mi shes pa'am rmongs pa yis/ /smod par gyur na chad pa thob/ /lus ngag yid kyi las kyis ni/ / 
<p>191b.4</p>la la dul bar ma gyur na/ /chad pas de ni zhi ba'i phyir/ /de yis ji ltar rigs par brtag /lag pa gnyis kyi phyag rgya yis/ /de nyid gtso bo'i cho ga bzhin/ /phan tshun du ni tshim par bya/ /sgeg dang rtse ba'i ro yis bde/ /zab dang rgya che'i gtam brjod cing / /de nyid brtson pas
<p>191b.5</p>mchod par bya/ /glu dang rnga sogs gar gyis ni/ /thabs dang shes rab bde ba'i mchog /phan tshun du ni mnyam par gus/ /dam tshig nyan par shin tu 'dod/ /pha rol phyin bcu sbyor ba yis/ /brtul zhugs can gyis mchod sbyin bya/ /'gro bar 'dod pas thal sbyar nas/ / 
<p>191b.6</p>sngon du bzod gsol 'gro bar bya/ /bya ba byas nas blo ldan gyis/ /de nas phyag byas 'jug par bya/ /rtag tu rnal 'byor bdag nyid dang / /rtag tu de nyid lam la zhugs/ /rtag tu 'dul bar ldan pa yin/ /tshogs kyi 'khor lo rtag tu bya/ /sbyin pa'i zas sbyin pa rnams la/ /phyag
<p>191b.7</p>rgya thun mong du ni brjod/ /de phyir grol bar 'dod pa yis/ /bdag dang gzhan la mchod par bya/ /ji srid rang gi bde 'dod pas/ /'di nyid rol dang sgeg pa yis/ /de srid phyag rgya lhan cig tu/ /gnyug ma 'di yis mchod par bya/ /mig la sogs pa'i thabs chen gyis/ / 
<p>192a</p>
<p>192a.1</p>gzugs sogs rdo rje ma yi tshogs/ /rnam shes rnams kyi bde chen po/ /phyi rol gyi ni rtag tu 'jug /rdo rje pad+ma'i 'od zer gyis/ /zla ba'i 'od zer dkar po 'dra/ /rgyal ba'i tshogs kyi 'od zer 'byung bas rang bzhin med par rang bzhin can/ /shin tu
<p>192a.2</p>bde ba mchog tu 'phags pas yid du 'ong ba'i shes rab bka' nyan las/ /dag pa'i lce yis len byed sems can de ni rdo rje sems/ /de nas gshegs gsol thob pa na/ /bkra shis klu dang lha kun la/ /tshogs kyi 'khor lo mngon byas nas/ /yon bdag mgo la me
<p>192a.3</p>tog gzhag /bkra shis brjod la sdom pa sbyar/ /'byung po thams cad sangs rgyas su/ /bla na med par smon lam gdab/ /lhag ma'i gtor mas tshim par bya/ /gtor ma chen po yang dag bsdus/ /chos bdag ye shes gyur nas ni/ /blo dang ldan pas dge la sbyar/ /mtho
<p>192a.4</p>gang tsam gyi mtho ba ru/ /rgyal ba chos kyi gzhi bsam bya/ /de las bdud rtsi rgyun 'dzag pa/ /rang nyid la ni bsam par bya/ /yungs kar tsam gyi phra ba ni/ /rdo rje can gyi mtshan ma ste/ /rdo rje rtse'am sna rtser bsam/ /brtan par gyur nas spro bar bya/ /snying ga'i dkyil ni nam
<p>192a.5</p>mkha' la/ /zla ba'i dkyil 'khor rdzogs pa ste/ /der ni chos kyi 'byung gnas gnas/ /phra mo'i rdo rje rtag tu dran/ /rdo rje la sogs ro dang ldan/ /yid kyi rang bzhin rnam thar gsum/ /rnam pa kun gyi don dag la/ /'gyur ba med pa'i bde ba che/ /thabs dang shes rab
<p>192a.6</p>rnal 'byor dag /las kun la ni thams cad du/ /yang dag byang chub legs sems gzugs/ /de nyid brtson pas bsam par bya/ /sngags ni srog gi yi ge bzlas/ /thig le'i rang bzhin 'od gsal ba/ /chos dang chos min las grol ba/ /rtag tu yongs su bsgom
<p>192a.7</p>par bya/ /de yis dus sam thams cad du/ /grol ba'i lam la brtson pa yis/ /rtag pa'i dus su bsgom byas na/ /de yis grol thob phun sum tshogs/ /'gro ba rnams kyi bsam pa sbyin pa la sogs kun gyis myur du yongs rdzogs nas/ /bdag med rdo rje la sogs
<p>192b</p>
<p>192b.1</p>kyis ni rnam rtog rmongs pa'i grong khyer thams cad brtag byas nas/ /rgyal ba'i 'khor lo gang zhig bskor bas bla ma'i ye shes 'char zhing thar pa ster byed pa/ /'phags pa de yi thugs rje chen pos nad rnams rtag par shin tu grol bar byed/ /zab pa'i tshogs kyis yon tan gter ldan
<p>192b.2</p>pas/ /rnam par rtog pa'i rtog pa las rgyal nyon mongs spangs pa yi/ /bag chags bcas pa'i gnas las gol zhing rnam grol ba'i/ /dngos dang dngos med rnam grol rnal 'byor pa la phyag 'tshal lo/ /yan lag rgyan rnams kyis ni rnam par brgyan pa yi/ /nam mkha'
<p>192b.3</p>zla ba'i 'od zer cha ni rnam pa sna tshogs byed pa gang / /shes rab tshogs kyi bdag nyid la ni phyag 'tshal 'dud/ /'jig rten 'jig rten 'das bcas bla ma'i 'khor lo can/ /bsgom bya rnam par bsgoms pas 'gro ba grol ba'i phyir/ /gang zhig phan pa'i bsam pas 'dir ni
<p>192b.4</p>dkyil 'khor byed pa yi/ /tshogs kyi 'khor lo byed pa de la phyag 'tshal 'dud/ /sems can thams cad la gnas dri med dngos po yi/ /bsgoms pas gsal bar gyur pa'i bde chen bsdus pa la/ /phyag rgya dang bcas byed pa de la phyag 'tshal lo/ /dpal ldan rdo rje
<p>192b.5</p>'jigs byed kyi tshogs kyi 'khor lo/ slob dpon rat+na A ka ra shAn+tis mdzad pa rdzogs so// //rgya gar gyi mkhan po dI paM ka ra rak+Shi ta dang / lo tsA ba dge slong rdo rje grags kyis bsgyur ba'o// //[ ]@##/ /rgya gar skad du/ ts+tshuts+tshun+dA ra kalpa/ bod skad du/ 
<p>192b.6</p>ts+tshuts+tshun+dA ra'i rtog pa/ bcom ldan 'das gshin rje gshed la phyag 'tshal lo/ /de nas ts+tshuts+tshun+da ra'i cho ga zhib mo bshad par bya ste/ oM ru dro ya ma he shwa ra yo ga pra shA la ya/ yo ga sid+d+hi ma/ da dA hi me swA hA/ hUM hUM haHda ha da ha/ pa tsa pa tsa/ urde ya hUM phaT/ rig sngags 'di'i
<p>192b.7</p>bya ba'i cho ga ni/ nyin mtshan du ni mi nyal bar dri dang me tog dang bdug spos phul nas gtor ma btang ste/ stong phrag brgyad bzlas na 'grub par 'gyur ro/ /de nas las rnams su gyur pa ni ts+tshuts+tshun+da ra shi ba blangs la/ pags pa dang rus pa dang sha dang spu rnams phye mar btags te/ stong
<p>193a</p>
<p>193a.1</p>phrag gnyis bzlas nas phye ma des dpral ba la bskus na bdag nyid dgra yis mi mthong ngo / /oM ma ma hu ya ti/ phye ma des lag pa la bskus nas gang la reg pa de dbang du 'gyur ro/ /phye ma de nyid rkang pa la bskus na dpag tshad brgya stong du phyin nas ldog go/ /phye ma de
<p>193a.2</p>nyid kyis dgra'i sgo logs la bskus nas khyim gyi sgor stong phrag brgyad bzlas na skrod par byed do/ /phye ma de dang dur khrod kyi sa dgra bo'i sgo rtsar bcad cing sbas na dgra bo'i rigs rnams 'joms par 'gyur ro/ /yang na dgra bo'i rigs skrod par 'dod na/ ts+tshuts+tshun+da ra'i pags pa blangs la stong
<p>193a.3</p>phrag brgyad yongs su bzlas nas gcin shul gyi sas bkang nas skud pa sngon pos bcings te nam mkhar btags na gcin 'gags par 'gyur ro/ /bkrol na thar ro/ /ts+tshuts+tshun+da ra'i pags pa phye mar btags nas lha chen po'i mdun du stong phrag brgyad bzlas la/ yang dri dang me tog
<p>193a.4</p>dang bdug spos dang / gtor ma btang ste/ slar yang stong phrag brgyad bzlas na de nas 'grub par 'gyur ro/ /phye ma de sna'i rtse mor bskus na skye 'gro thams cad sdud par 'gyur ro/ /mgo bor bzhag na dgra thams cad dang 'gyed pa'i len thebs par 'gyur ro/ /phye ma de nyid rang
<p>193a.5</p>gi snying gar bskus nas gal te dgra la bstan na snying ngan par 'gyur ro/ /sA lu'i phye ma las gzugs byas nas phye ma des bskus na dgra bo de rengs par 'gyur ro/ /sA lu'i phye ma las gzugs byas te phye ma des bskus na mdzes thebs par 'gyur ro/ /dur khrod kyi thal ba dang
<p>193a.6</p>bcas pas dgra'i tshogs la gtor na gang gis mnan pa dang mthong ba de dag nad kyis thebs par 'gyur ro/ /phye ma de la lan stong bzlas na gang gang gi mgo bor blugs pa de dbang du 'gyur ro/ /phye ma de thod pa dang lhan cig tu sgo glegs su bzhag na dgra bo dbye bar 'gyur ro/ / 
<p>193a.7</p>phye ma des bud med kyi lag pa la bskus na bud med de 'chi bar 'gyur ro/ /phye ma de gang gi sgor sbas na skrod par 'gyur ro/ /phye ma de dang sha chen po bsres nas gang gi btung bar byin na/ nyi ma bdun na 'chi'o/ /phye ma de dag bshang ba dang bsres nas dgra la byin na/ dgra bo bkres pa
<p>193b</p>
<p>193b.1</p>dang / gzhang 'brum dang tshad pas thebs nas phyi nas ni rang nyid dga' bar 'gyur ro/ /ts+tshu ts+tshun+da ra'i rus pa blangs nas gang gi khyim du sbas na 'chi'o/ /ts+tshu ts+tshun+da ra'i sha dang nya'i zhag dang bcas pas lha la mchod pa byas nas/ dur khrod du thod pa'i steng du 'dug la thod pa bzung la bzlas pa bya ste/ 
<p>193b.2</p>yang dur khrod kyi thal ba la lan stong du blugs shing sbyin sreg byas na 'grub par 'gyur te/ phye ma de tsha ba gsum dang bsres pas las su 'gyur ba ni/ gang gi khyim du bzhag na de la me'i tsha ba 'byung bar 'gyur ro/ /phye ma de ske tshe dang bsres pas kyang las de nyid du 'grub par 'gyur ro/ / 
<p>193b.3</p>phye ma de dur khrod kyi sa las gzugs byas te sgo rtsar sbas na 'phral nas 'phral du na tsha dang gsod par 'gyur ro/ /phye ma de dang lan tshwar bsres nas gang la brdegs pa de dbang du 'gyur ro/ /phye ma de yungs kar dang bsres nas rgyal po'i sgo la gtor na/ rgyal po de dbang du 'gyur ro/ / 
<p>193b.4</p>gang gis mnan pa de dag thams cad kyang dbang du 'gyur ro/ /kham phor so ma btang ba la pha wang brun gyis byugs la/ dgra'i dri chen dri chu drod ma yal ba la bkab na/ dri chen dri chu 'gag go/ /phyung na slar 'tsho'o/ /ts+tshu ts+tshun+da ra'i rtog pa rdzogs so// //b+ha ro phyag rdum
<p>193b.5</p>gyi phyag dpe las/ rwa rdo rje grags kyis phyis bsgyur ba'o/ /[ ]@##/ /rgya gar skad du/ ma hA badzra b+hai ra ba ho ma bi d+hi nA ma/ bod skad du/ rdo rje 'jigs byed chen po'i sbyin sreg gi cho ga zhes bya ba/ dpal rdo rje 'jigs byed la phyag 'tshal lo/ /bgegs rnams
<p>193b.6</p>ma lus 'joms mdzad pa'i/ /dpal ldan rdo rje 'jigs byed la/ /kun nas dang bas phyag 'tshal te/ /de yi sbyin sreg cho ga bshad/ /gang yang rgyud rnams thams cad du/ /sbyin sreg cho ga med pa la/ /dngos grub 'byung bar mi 'gyur te/ /de bas sbyin sreg la 'jug
<p>193b.7</p>bya/ /de la sbyin sreg gi rim pa ni slob dpon dbang bskur ba dang ldan pa/ /snying rje che ba/ brtson 'grus dang ldan pa/ bla ma la gus pa des dur khrod la sogs pa rgyud las gsungs pa'i gnas yid du 'ong bar lha'i nga rgyal gyis gnas la sngags kyi bzlas pa bya ste/ sngon du bsnyen
<p>194a</p>
<p>194a.1</p>pa bya'o/ /thab kyi tshul ni gnyis te/ ro bsregs pa'i sa'am/ yang na khyim gyi phyogs gcig tu thab bya'o/ /khyim du thab bya ba ni gru gsum pa rgyar khru gang dpangs su de'i phyed la kha khyer sor gsum pas kun nas bskor ba/ ro bsregs pa'i thal ba dang / 
<p>194a.2</p>sol bas kha dog nag por byas la/ khro bo'i rdo rjes mtshan pa/ dri chen dang bong bu dang / rnga mo'i rtug pas byugs pas bsad pa la sogs pa'i las bsgrub par bya'o/ /thab kyi dbang du byas pa'o/ /ro bsregs pa'i sa'am/ thab khung du rdzas gzhag pa ni mchod pa'i rdzas me tog
<p>194a.3</p>nag po dri mi zhim pa dang / sha'am/ khrag gi dri spos dang / me mar chen po'i mar me dang / dri chu'i dri chab dang / mi la sogs pa'i sha'i lha bshos dang / khrag dang / zhag dang / tshil dang bcas pa'i mchod yon la sogs pa'i chu snod rnams ni rang gi g.yon du gzhag par bya'o/ / 
<p>194a.4</p>mi'i rus pa dang / dri chen dang / bong bu dang / rnga mo'i rtug pa dang shing tsher ma can dang / dur khrod kyi yam shing dang / tsha ba'i mar nag dang / skra dang sen mo la sogs pa'i sreg rdzas rnams ni g.yas phyogs su gzhag par bya'o/ /rdzas dgram pa'i rim pa'o/ /de nas sgrub thabs las
<p>194a.5</p>gsungs pa'i rim pas rang lha'i rnal 'byor byas la mchod rdzas dang / sreg rdzas thams cad byin gyis brlab par bya ste/ /oM hrIHSh+T+r-iHa zhes pas mchod yon lan gsum mam bdun gyi bar du mngon par bzlas la gzhug par bya'o/ /de bzhin du oM hUM hUM phaT phaT ces bya bas bsang gtor bya ba
<p>194a.6</p>dang / oM ku mA ra rU pi Ni dza dza zhes bya bas me tog dang / oM hrIHha ha he phaT phaT/ ces bya bas bdug spos dang / oM dIp+ta lo tsa ni wi kr-i tA na na ma hA aT+Ta ha sa ni dIp+ta dIp+tA ya swA hA/ zhes bya bas mar me dang / oM wi kr-i tA na na duSh+Ta satwa dA ma ka gaHgaHdri'o/ /oM kA la rU pa sarba satwa da ma ka ma hA b+hU ta
<p>194a.7</p>ba ti i daM ba liM gr-ih+Na gr-ih+NA pa ya swA hA/ zhes bya bas lha bshos kyi ste/ de kho na nyid kyis gtor ma la yang mngon par bsngags la/ gong du gsungs pa'i bsang gtor gyis rdzas thams cad dang / thab khung la sogs pa la bsang gtor bya'o/ /rdzas byin gyis brlab pa'i rim pa'o/ / 
<p>194b</p>
<p>194b.1</p>de nas bud shing dang me blang bar bya ste/ bud shing ni ro bsregs pa'i mgal dum mam/ shing tsher ma can gyi rtsa ba'i cha las byung ba'o/ /shing tsher ma can ni/ nim pa dang / seng ldeng dang / ko bi da ra dang / ba la da ka la sogs pa'o/ /de la me yang ro bsregs pa'i sa'am/ 
<p>194b.2</p>gdol pa'am/ sme sha can nam/ rdo las byung ba yang rung ste/ rab tu sbar bar bya'o/ /bud shing dang me gnyer ba'i dbang du byas pa'o/ /de nas ji lta ba bzhin du bsang gtor byas nas me sbar bar bya ste/ oM dz+wa la dz+wa la hUM hUM phaT phaT ces pas mngon par bsngags la/ 'og tu yang yi ge
<p>194b.3</p>yaM yongs su gyur pa las gzhu lta bus spor bar byed par bsam mo/ /me sbar ba'o/ /de nas hUM gis thab khung bskyed la/ dam tshig gi me lha 'di ltar bskyed par bya ste/ dza las nyi ma'i dkyil 'khor/ de'i steng du raM yongs su gyur pa las me'i dkyil 'khor gru gsum pa/ oM AHhUM
<p>194b.4</p>gis 'khor lo dang / pad+ma dang / rdo rjes mtshan pa'o/ /de yongs su gyur pa las/ khro bo'i me lha shin tu drag cing khro bar byed pa/ 'jigs pa dag kyang shin tu 'jigs par byed pa'o/ /skra kham pa gyen du 'bar ba 'od zer brgya stong du mas brgyan pa zhal gsum pa/ phyag drug dang
<p>194b.5</p>ldan pa/ rtsa ba'i zhal nag po/ g.yas pa dkar ba/ g.yon pa dmar ba/ phyag g.yas na rdo rje dang / spyi blugs dang / skyabs sbyin no/ /phyag g.yon pa rnams la dril bu dang / dbyug pa dang / bgrang phreng rnams 'dzin par bsgom par bya'o/ /sngags 'dis gnyug mar
<p>194b.6</p>gnas pa'i me lha spyan drang bar bya ste/ oM e h+ye hi ma hA b+hU ta de wa r-i Shi satwa ma a hu ti rasmin san+ni hi to b+ha wa kro d+ha ag+ne ma ma sha trUM mA ra ya phaT phaT ces pas thab kyi g.yas phyogs su bzhag la dgug pa dang / gzhug pa dang / bcing ba dang / dbang du bya ba dang / khrus kyi cho gas khrus
<p>194b.7</p>byas te/ thab kyi dbus su bsam par bya'o/ /me lha'i dbang du byas pa'o/ /de nas mchod yon la sogs pa'i mchod pa rnams dbul bar bya ste/ gong nas gsungs pa'i rim pas mchod pa thams cad kyis yang dag par mchod nas/ dgang blugs gsum mam bdun yungs
<p>195a</p>
<p>195a.1</p>mar dang bcas pas zhal shin tu gdangs par dbul bar bya'o/ /de'i sngags ni 'di yin te/ oM a na la ma hA b+hU ta dz+wa la ya sarba b+hasmiM ku ru sarba duSh+Ta ma na che ge mo mA ra ya hUM phaT ces bya bas dbul bar bya'o/ /de nas sreg blugs dbul bar bya ste/ shing tsher ma can
<p>195a.2</p>gyi yam shing sor drug pa kha dog nag po dang yungs mar la sogs pa'i rdzas rnams la sngags 'di bzlas te gsad pa'i las bya'o/ /oM hrIHSh+T+r-iHwi kr-i tA na na ma ma sha trUM mA ra ya hUM phaT ces gsad par bya'o/ /b+hi de sha ya zhes pa ni dgar ba'o/ /uts+tsha Ta ya zhes pa ni bskrad pa'o/ /mo
<p>195a.3</p>ha na zhes pa ni rmongs pa'o/ /staM b+ha ya zhes pa ni rengs pa'o/ /um+ma na da zhes pa ni smyo ba'o/ /A kaR+Sha ya dzaHzhes pa ni dgug pa'o/ /raSh+Ta ba da sha ya zhes pa ni grong khyer dkrug pa'o/ /wa shiM ku ru zhes pa ni dbang du bya ba'o/ /de dag rtsa ba'i sngags sam/ snying po'am/ nye ba'i
<p>195a.4</p>snying po'am/ gang yang rung bar bsngags la ming spel la/ las thams cad bsgrub par bya zhing tha ma yang dgang blugs gsum mam/ yang na bdun phul la mchod pa ni me lha mchod pa'i cho ga ste/ 'jig rten pa'i me lha mchod pa'i rim pa'o/ /de nas me lha de'i snying gar yang
<p>195a.5</p>rung ste/ bcom ldan 'das rdo rje 'jigs byed ji skad du bshad pa'i sku mdog dang phyag mtshan du ldan pa bsgom pa ni nyi ma'i dkyil 'khor la gnas pa'i yi ge hUM yongs su gyur pa las zhal dgu pa/ zhabs bcu drug pa/ phyag sum cu rtsa bzhi dang ldan pa'o/ /rtsa ba'i zhal ma he'i
<p>195a.6</p>gdong can no/ /rwa g.yas pa'i phyogs kyi zhal gsum ni sngon po dang / dmar po dang ser po shin tu khros par bya'o/ /rwa g.yon pa'i phyogs kyi zhal gsum ni dkar po dang / nag po dang / dud ka'o/ /rwa gnyis kyi bar gyi zhal ni dmar po/ de'i steng gi zhal ni ser ba cung zad
<p>195a.7</p>tsam khro ba dang bcas par bsam par bya'o/ /phyag g.yas pa rnams la gri gug dang / thag mdung dang / gtun shing dang / gtub mtshon dang / rdo rje rtse gcig pa dang / sta re dang / mda' dang / lcags kyu dang / dbyug to dang / kha T+wAM ga dang / 'khor lo dang / rdo rje tho ba dang / 
<p>195b</p>
<p>195b.1</p>ral gri dang / cang te'u bsnams pa'o/ /phyag g.yon pa rnams la ni thod pa dang / a ko tse dang / phub dang / rkang pa dang / zhags pa dang / gzhu dang / rgyu ma dang / dril bu dang / lag pa dang / dur khrod kyi ras dang / gsal shing dang / me thab dang / tshod tshal dang / sdigs mdzub
<p>195b.2</p>dang / 'phan rtse gsum dang / rlung gi ras rnams so/ /phyag dang po gnyis kyis ni glang po che'i pags pa 'dzin pa bsam par bya'o/ /zhabs g.yas pa rnams kyis ni mi dang / ma he dang / bong bu dang / rnga mo dang / glang dang / khyi dang / lug dang / wa rnams mnan pa'o/ /zhabs g.yon
<p>195b.3</p>pa rnams kyis ni bya rgod dang / 'ug pa dang / bya rog dang / seng ge dang / khra dang / bya chen dang / srin bya dang / khrung khrung rnams mnan par bsgom par bya'o/ /de nas sngags 'dis ye shes sems dpa' spyan drangs par bya ste/ oM hrIHb+ho b+ho ma hA kro d+ha A gats+tsha ya A gats+tsha yA sma da pU dza pra ti
<p>195b.4</p>gr-ih+Na pra sA d+ha me d+hi man ku ru sha trUM mA ra ya hUM phaT/ de nas bsang gtor byas la dgug pa dang / gzhug pa dang / bcing ba dang / gnyis su med par bya ste/ 'jig rten las 'das pa'i me lha bskyed pa'i cho ga'o/ /de nas gong ma bzhin du mchod yon la sogs pa'i mchod pa bya ste/ dgang blugs
<p>195b.5</p>dbul bar bya'o/ /de nas yam shing la sogs pa 'bar ba'i rdzas rnams ni bsgrub bya'i rus pa yin par bsams te/ 'od 'bar ba la bsreg par bsam par bya'o/ /mar la sogs pa zhu ba'i rdzas ni bsgrub bya'i khrag yin par bsams te zhal du dbul bar bya'o/ /dri chen la sogs pa'i
<p>195b.6</p>rdzas ni sha chen yin par bsams te phyag tu dbul bar bya'o/ /de'i rim pa ni 'di yin te/ thog mar dug dang / khrag dang / ske tshe dang / lan tshwa dang / nim pa dang / da du ra dang bcas pa'i yungs mar gyi dgang blugs so/ /de nas sreg blugs kyi rim pa ni yam shing dang / mar nag dang / 
<p>195b.7</p>khrag dang / dri chen dang / dri chu dang / mi rus kyi phye ma dang / dug dang / ske tshe dang / lan tshwa dang / bong bu dang / rnga mo'i sbangs la sogs pa rnams las ling+ga byas la/ de la bsgrub bya bsgoms la gri gug gis gtub te dpal rdo rje 'jigs byed la dbul bar bya'o/ /de nas dgang blugs
<p>196a</p>
<p>196a.1</p>gsum mam bdun phul la mchod pa lngas yang dag par mchod de/ dgang blugs kyi dus su ni gang 'dod pa'i dngos grub blang zhing me tog nag po las bsgrub par bya'o/ /'jig rten las 'das pa'i me lha mchod pa'o/ /de nas de kho na nyid las bsgrub par bya ste/ 
<p>196a.2</p>bsad pa la ni dug dang / khrag dang / ske tshe dang / lan tshwa dang / nim pa dang / da du ra rnams bsres la sngags dang spel nas bsreg pa'o/ /dpral ba ni bya rog dang / 'ug pa dang / yang sbrul dang / sre mong gi sha'am/ pags pas so/ /bskrad pa la ni bya rog gi sha'am/ rnga
<p>196a.3</p>mo'i sbangs dang / chang rnams lhan cig bsres pa'o/ /rmongs pa ni ldongs ros dang / yung ba dang / ldong ros dmar po dang / go ro tsa na rnams sbyar bar bya'o/ /rengs pa la ba bla dang / yung ba dang / ldong ros dang / gi wang dang bcas pas bya'o/ /smyo bar bya ba la ni srin bya'i
<p>196a.4</p>tshang dang / sha chen dang gnyis kyis bya'o/ /grong khyer dkrug pa la ni khyi dang / sbal pa dang / rus sbal gyi sha dang / rnga mo mo gsham gyi sbangs dang / byi la'i khrag rnams cha bsnyams te sbyar ba'i ri lu byas la yi ge bcu pa'i sngags bzlas pas so/ /rgyal po dbang du bya ba
<p>196a.5</p>la ni rta'i sha dri chen dang gnyis mnyam por sbyar bas so/ /tha mal pa dbang du bya ba la ni glang po che'i sha byang chub kyi sems dang bcas pas so/ /bud med dbang du bya ba la ni nya'i sha dang chang rnams bsres pas so/ /dgug pa la ni bdud rtsi rnam pa lngas so/ /las rnams so sor
<p>196a.6</p>bsgrub pa'o/ /de ltar las rnams bsgrubs zin nas ni dgang blugs phul la mchod pa rnams kyis mchod de sngags 'dis gshegs su gsol bar bya ste/ oM dza ya dza ya su dza ya bi shwa rU pa d+ha ri gats+tsha gats+tsha swa s+thA/ naM kr-i ta te ta thA ga ta na maH/ sarba b+hU ta bi sardza ya ma ma kar+yaM ku ru
<p>196a.7</p>swA hA/ gshegs su gsol ba'i sngags so/ /ye shes kyi lha gshegs su gsol ba'o/ /de nas rdzas lhag ma rnams me lha la phul la gnyug mar gnas pa'i me lha 'dir gshegs su gsol bar bya ste/ oM khyod kyis 'gro ba'i don kun mdzad/ /dngos grub ji bzhin
<p>196b</p>
<p>196b.1</p>stsal lags kyis/ /sangs rgyas yul du gshegs su gsol/ /slar yang gshegs par mdzad du gsol/ /zhes brjod par bya'o/ /'jig rten pa'i me lha gshegs su gsol ba'o/ /dam tshig bsdus te de nas nya dang sha rnam pa sna tshogs dang bcas pa'i gtor ma dpal
<p>196b.2</p>gshin rje gshed 'khor dang bcas pa la byin nas g.yon phyogs nas lan gsum bskor ba byas te gnas par bya'o/ /de ltar de rnams byas las byung ba yi/ /dge ba gang des 'gro ba thams cad kun/ /sdig dang bral zhing dge ba rab 'phel nas/ /dpal ldan 'jigs
<p>196b.3</p>byed de dang 'dra bar shog /dpal rdo rje 'jigs byed kyi drag po'i sbyin sreg gi cho ga a mo g+ha badzras mdzad pa rdzogs so// //rwa rdo rje grags kyis bsgyur ba'o/ /[ ]@##/ /rgya gar skad du/ shrI badzra b+hai ra ba sA d+ha naM no pi kA/ bod skad du/ dpal rdo rje
<p>196b.4</p>'jigs byed kyi sgrub thabs/ dpal rdo rje 'jigs byed la phyag 'tshal lo/ /gzugs mchog rab tu drag po che/ /dpa' bo mchog gi spyod yul can/ /gdul dka' 'dul ba'i don mdzad pa/ /rdo rje 'jigs byed phyag 'tshal nas/ /sgrub pa'i thabs ni yang dag par/ / 
<p>196b.5</p>bdag gis nges par brjod par bya/ /rtogs dga'i rgyud rtog la btud nas/ /rim pa 'di la 'jug par bya/ /phun sum tshogs sogs mtshan nyid can/ /bla ma dang po mnyes par bya/ /rdo rje 'jigs byed mchog gi don/ /thams cad slob mar de bzhin te/ /dus kun du ni
<p>196b.6</p>snying rje ba/ /lus can kun la bsgom par bya/ /sngags pas thog mar langs nas ni/ /ci bde bar ni bsgom par bya/ /dang po dur khrod chu 'gram mam/ /shing gcig gam ni mtshan gcig gnas/ /bzhi mdo'am ni ri bo yi/ /rtse mo dang ni khang stong gnas/ /ma mo'i khyim
<p>196b.7</p>mam yang thog mdzes/ /lha yi khang pa dag tu dang / /'thab mo'i sa dang grong khyer stong / /yid du 'ong ba'i grong dag tu/ /'bol ba'i steng sogs la 'dug nas/ /thang ka la sogs gzugs gzhan bsgom/ /mchod dang bdud rtsi la sogs kyis/ /zhi ba la sogs
<p>197a</p>
<p>197a.1</p>khyad par rnams/ /sha rnams kun gyi gtor ma ni/ /'byung po la sogs 'jigs la sbyin/ /dang por lha la bzod par gsol/ /zhing skyong la sogs thams cad gshegs/ /snying gar zla ba nyi dkyil gnas/ /yi ge hUM ni 'bar ba'i mchog /de la
<p>197a.2</p>'od kyi phreng 'phro bas/ /'jigs byed la sogs bkug nas ni/ /lha rnams lag na thogs pa yi/ /mchod pa rnams kyis legs par mchod/ /de yis bcom ldan 'das rnams dgyes/ /'khor rnams la yang lhan cig dbul/ /sdig pa rnams ni bshags par bya/ / 
<p>197a.3</p>skyes shing byung ba rnams ni bsal/ /mi byed par ni spyan sngar brjod/ /de bzhin bsod nams rjes yi rang / /bdag gis bde 'gro yongs su bsngo/ /dkon mchog gsum la skyabs su 'gro/ /sems can thams cad bdag gis bsgral/ /byang chub gnas la dgod par bgyi/ / 
<p>197a.4</p>byang chub sems ni yang dag bskyed/ /tshad med bzhi yi khang bzang lam/ /mchod pa bdun ni rab tu bya/ /gtso bo mkha' la bzhugs su gsol/ /lha dang chos rnams thams cad kun/ /bdag med par ni bsam par bya/ /dang por sngags 'di brjod pa yis/ /de bzhin
<p>197a.5</p>bdag med dran par bya/ /oM swa b+hA wa shud+d+haHsarba d+harmAH swa b+ha wa shud+d+ho\u0f85haM/ oM shU n+ya tA dz+nyA na badzra swa b+hA wa At+ma ko\u0f85haM/ 'di yis chos rnams thams cad dang / /bdag nyid stong par rnam par bsam/ /sems can bla med bya ba'i phyir/ /sngon gyi smon lam dran par bya/ /stong
<p>197a.6</p>las yi ge yaM du gyur/ /rlung gi dkyil 'khor rnam par bsam/ /du ba'i mdog can rdo rje'i gdan/ /de dbus yi ge a las zla/ /de yi steng du yi ge d+hIH/ /'jam dpal gzhon nu yi ni gzugs/ /de yi snying gar rnam bsam pa/ /yi ge AHlas nyi dkyil 'khor/ / 
<p>197a.7</p>bdag dang nyi ma gcig tu gyur/ /de las 'od zer rnam par 'phro/ /de rtser 'od zer rnam 'phro ba/ /'jam dpal gzugs ni bsam mi khyab/ /rdo rje ral gri g.yas na 'dzin/ /g.yon pa na ni sdigs mdzub kyang / /bgegs dang bar chod yang dag gsod/ /slar
<p>197b</p>
<p>197b.1</p>'dus de yi dkyil du thim/ /slar yang 'od zer spros pa yis/ /phyogs bcu por ni yongs su gnas/ /de bzhin gshegs dang byang chub sems/ /rig pa 'dzin dang lha yi tshogs/ /khro bo la sogs de dag kun/ /slar 'dus nyi mar rnam par thim/ /de bzhin
<p>197b.2</p>gshegs dang 'jam pa'i dpal/ /rig pa 'dzin dang lha yi tshogs/ /nyi mar gcig tu gyur par bsam/ /gdug pa chen po'i 'od 'bar bas/ /dpag tshad dag ni stong phrag brgyar/ /thams cad khyab par rab tu gnas/ /de yi dbus su gzhal yas bsam/ /zur
<p>197b.3</p>bzhi pa la sgo bzhi pa/ /rta babs bzhi yis mdzes pa dang / /ba dan dril bu la sogs dang / /phreng ba la sogs rnams kyis spras/ /sgo khyud kyi ni phug dag tu/ /rdo rje rin chen sogs kyis spras/ /'khor lo nyis brtsegs yang dag bsam/ /lnga bcur gcig gis ma tshang dag / 
<p>197b.4</p>pad+ma zla ba yang dag gnas/ /de dag steng na nyi dkyil 'khor/ /thams cad mchog tu bsreg pa yi/ /me lce 'bar ba'i 'od zer can/ /de la rim pa bzhin du yang / /lnga bcur gcig gis ma tshang ba'i/ /lha rnams de dkyil ro steng bsam/ /shar dang lho dang nub dang ni/ /byang
<p>197b.5</p>dang dbus su go rims bzhin/ /mgo dang lag pa rgyu ma rkang / /me sogs grwa bzhi dag tu yang / /de bzhin thod pa thod tshal pa/ /dur khrod kyi ni ras kyang gzhag /skyes bu gsal shing btsugs pa gzhag /de bzhin du yang phyag rgya'i ming / /shar la sogs pa'i snam bu bzhir/ / 
<p>197b.6</p>gri dang mtshon ni rtse gcig dang / /gtun shing dang ni chu gri dang / /rtse gcig lcags kyu ma he dang / /ba lang lhan cig shar du brgyad/ /sta re mda' dang dbyug to dang / /kha T+wAM 'khor lo de bzhin zhags/ /phag dang bong bu lho phyogs kyi/ /snam bu la ni rim pa bzhin/ /rdo rje rde chung dang ni
<p>197b.7</p>phub/ /gzhu dang dril bu rlung gi ras/ /rnga mo khyi ni nub phyogs kyi/ /snam bu la ni de bzhin bri/ /sdigs mdzub dang ni 'phan rtse gsum/ /glang chen lpags dang tho ba dang / /mdung dang me yi thab dang ni/ /lug dang spyang ki lhan cig brgyad/ /byang du rtag tu bsam par bya/ /sgo yi
<p>198a</p>
<p>198a.1</p>phyogs su gzhag pa ni/ /shar gyi sgo ru bya rgod gzhag /lho yi sgo ru 'ug pa gzhag /nub tu bya rog seng ge yang / /byang du rnam par bsam par bya/ /me grwa khyung ni legs par gzhag /bden bral du ni khra gzhag go/ /rlung gi gnas su ri skegs te/ /dbang
<p>198a.2</p>ldan du ni de bzhin bzhad/ /thams cad de bzhin rnam par dgod/ /zla ba'i gzugs su bsam par bya/ /dbus kyi zla bar yi ge d+hIH/ /sngon gyi 'jam pa'i gzugs 'dra bar/ /gti mug brdzun dang chags phrag dog /shar sogs le'u tshe bzhi la'o/ /me yi grwa sogs rnam
<p>198a.3</p>bsam pa/ /sems ma rdo rje de bzhin du/ /rin chen rdor ma bsgom par bya/ /chos kyi rdor ma de bzhin te/ /las kyi rdor ma rnam bsam bya/ /rdo rje rnon po rdo ral gri/ /byams pa dang ni 'jam dpal gzhag /ye shes sku dang ngag dbang phyug /zla ba'i 'od dang ye shes mtsho/ /shar
<p>198a.4</p>du brgyad po de dag gzhag /lho phyogs su ni gzhag bya ba/ /rdo rje sna tshogs rdor gnon sbyin/ /rdo rje khu tshur rdo rje chos/ /rdo rje srung ba rnon rdo rje/ /rdo rje rgyu dang dra ba'i 'od/ /nub phyogs de bzhin brgyad gzhag pa/ /rdo rje smra ba rdo rje sems/ /rdo rje rgyal po rdo rje chags/ /rdo rje legs
<p>198a.5</p>dang rdor rin chen/ /nyi ma'i 'od dang rdor nyi ma/ /byang du yang ni brjod bya ba/ /rdo rje dpal dang rdo rje bzhad/ /spos kyi glang po ye shes rtog /thams cad thabs kyis 'gro ming dang / /rgya mtsho'i blo gros legs par gzhag /blo gros mi zad bsgom par bya/ /bdud rtsi 'od dang
<p>198a.6</p>brgyad gzhag go /shar la sogs pa'i sgo bzhi ru/ /rdo rje lcags kyu rdo rje zhags/ /rdo rje lcags sgrog rdo rje dril/ /rim pa bzhin du bsgom par bya/ /me la sogs pa'i grwa ru yang / /rdo rje gnod mdzes gtsug tor dang / /rdo rje hUM mdzad de bzhin du/ /rdo rje gzhan gyis mi thub
<p>198a.7</p>pa'o/ /shar gyi phyogs pa thams cad gnag /de bzhin lho pa thams cad ser/ /mun pa thams cad dmar po yin/ /byang ni thams cad ljang gu yin/ /'di dag sa bon yi ge ni/ /oM AM dzrIM khaM/ saM raM d+haM kaM /baM khaM meM maM/ dz+nyAM baM tsaM dz+nyAM/ biM yaM mUM d+haM/ raM taM haM dzAM/ b+haM baM rAM raM/ sAM
<p>198b</p>
<p>198b.1</p>raM sUM baM/ kaM haM gaM dz+nyAM/ saM sAM aM aM aM praM spoM g+haM/ suM uM hUM a zhes pa'o/ /de nas yi ge a sogs ni/ /yi ge ha yi mthar thug pa/ /'di dag thams cad yongs gyur las/ /gong gi lha ru rnam bsam bya/ /yang ni de bzhin kun la yang / /yi ge a las nyi dkyil 'khor/ / 
<p>198b.2</p>de bzhin nyi ma'i dkyil 'khor las/ /'od zer dag ni rnam 'phros pas/ /phyogs bcu kun du bzhugs pa yi/ /de bzhin gshegs dag yang dag bskul/ /thams cad dgyes byas slar yang ni/ /bsdus nas nyi ma dag la thim/ /de la zhugs pa brtan par bsgom/ /rnam par rtog
<p>198b.3</p>pa thams cad bsal/ /de yis rang bzhin dag pa'i ming / /'od gsal ba yi ting nge 'dzin/ /de la yang ni 'jam dpal sogs/ /de bzhin gshegs pa la sogs kun/ /gtso la bskor nas lhan cig tu/ /de bzhin du ni thim nas kyang / /nyi ma'i dkyil 'khor du bsam bya/ /'od
<p>198b.4</p>zer 'bar ba'i gzugs can no/ /de yi dkyil du gtso sogs kyi/ /sa bon yi ge rnam bsam bya/ /yi ge hUM ni gtso bo sbyin/ /snying po thams cad nyi ma la/ /oM hrIHSh+T+r-iHwi kr-i tA na na/ gti mug sogs kyi dkyil 'khor lo/ /yak+She yats+tsha ni rA ma ya/ shar du yang dag bsam par bya/ / 
<p>198b.5</p>ya ma rA dza sa do me ya/ /de bzhin lho yi phyogs su gnas/ /ya me do ru Na yo da ya/ nub phyogs snam bu la ni sbyin/ /ya da yo ni ra yak+She ya/ byang du lha de gzhag par bya/ /ya mAn+ta ka sgo bzhi ru/ /shar la sogs pa rnam bsam bya/ /oM oM oM oM me la sogs pa'i grwa bzhi ru/ / 
<p>198b.6</p>thams cad 'od zer lnga rang bzhin/ /dbus sogs shar phyogs dkar po yin/ ser po dmar po ljang gu'i mdog /lho dang nub dang byang yin no/ /de bzhin thams cad 'od zer ni/ /rnam par 'phro bar bsam par bya/ /sngon brjod de bzhin gshegs la sogs/ /slar
<p>198b.7</p>yang bsdus nas gzhug par bya/ /dbus kyi yi ge las khro bo'i/ /rdo rje chen po kha dog gnag /'od zer 'gyed par rnam bsam bya/ /de bzhin rdo rje phra mo'i gzugs/ /sangs rgyas byang chub sems khro bo/ /rig pa'i lha mo nam mkha'i steng / /til gyi gang bu bzhin gang bar/ / 
<p>199a</p>
<p>199a.1</p>gnas par bsam par bya ba yin/ /de bzhin sangs rgyas la sogs pas/ /sems can yongs su smin par yang / /btul nas byang chub la gzhag ste/ /yang bsdus 'ongs te rdo rje la/ /thim par rnam par bsam par bya'o/ /'khor ba gnas pa byas
<p>199a.2</p>pa ni/ /sngon du brjod pa'i mgo sogs brgya/ /'od ltar kha dog khyad par sbyar/ /'od zer rang bzhin rnam bsam bya/ /so so rigs kyi lha bzhin du/ /nam mkha'i steng du gnas pa ni/ /til gyi gang bu bzhin nyi ma'i/ /gdan la mngon par gnas par bsgom/ /de yis 'gro don byas
<p>199a.3</p>na yang / /'ongs nas rang la gzhug par bya/ /slar yang nyi ma'i dkyil 'khor la/ /thams cad 'og tu rang gnas su/ /rang mtshan lhan cig yongs su gyur/ /gtso bo la ni bskor nas gnas/ /myur ba nyid du sku ru rdzogs/ /hrIHSh+T+riHbrjod pa'i rang bzhin can/ /gtso bo bstan pa
<p>199a.4</p>de bzhin 'dir/ /sgrub pa pos ni de bzhin bsgom/ /de ni rdo rje yi ni gzugs/ /zhal dgu pa ni rtag tu drag /ma he yi ni gzugs can te/ /'jig pa'i me dang mnyam pa'i 'od/ /thams cad drag po'i bdag nyid gzugs/ /dpal chen rdo rje 'jigs byed do/ /khams gsum
<p>199a.5</p>po ni za bar nus/ /rnam par gtsigs pa'i zhal bgrad pa/ /ljags 'dril ba ni gzi brjid che/ /rdo rje me dang mnyam par 'phro/ /rnam par gtsigs pa drag por gtsigs/ /khro gnyer zhal bgrad smin bgreng spyan/ /'jig pa chen po'i dus dang mnyam/ /'brug gi sgra dang rtag tu
<p>199a.6</p>mtshungs/ /mi yi khrag dang rkang dang zhag /tshil bu klad pa za rang bzhin/ /'jig rten 'jig rten 'das sogs pa'i/ /lha la bsdigs par byed pa'i gtso/ /brgya byin tshangs dbang biSh+Nu dang / /gzhon nu bi nA ya ka sogs/ /thams cad yang ni gsol bar byed/ /thod pa yis ni
<p>199a.7</p>thod du byas/ /lha la 'jigs pa chen por byed/ /pheM gyi sgra ni sgrogs pa yin/ /shin tu khros pa yi ni gzugs/ /thod pa'i 'phyang 'phrul dag gis brgyan/ /kham pa shin tu yang dag brdzes/ /gcer bu zhabs ni bcu drug ste/ /g.yon pa'i zhabs kun brkyang ba yin/ /'dar zhing
<p>199b</p>
<p>199b.1</p>g.yo bar yang dag sbyor/ /'jigs pa chen po yi ni sku/ /thams cad 'bar ba gyen du brdzes/ /phyag ni sum cu rtsa bzhi ste/ /gnyis kyis glang po'i pags rlon 'dzin/ /g.yas kyi dang po gri gug 'chang / /gnyis pa rdo rje rtse gcig pa/ /gsum pa gtun shing de bzhin no/ /bzhi
<p>199b.2</p>pa lnga pa drug pa ni/ /chu gri rtse gcig sta re'o/ /bdun pa mdung rtse brgyad pa na/ /mda' ste dgu pa lcags kyu'o/ /de bzhin bcu pa dbyug to'o/ /bcu gcig pa na kha T+wAM ga /de bzhin bcu gnyis 'khor lo'o/ /bcu gsum pa ni rdo rje ste/ /bcu bzhi pa na tho ba'o/ /bco lnga pa na ral
<p>199b.3</p>gri ste/ /bcu drug pa na rnge'u chung ngo / /g.yon pa'i dang po thod pa ste/ /gnyis pa na ni mgo bo'o/ /gsum pa phub ste bzhi pa rkang / /lnga pa de bzhin zhags pa'o/ /drug pa gzhu ste bdun rgyu ma/ /brgyad pa dril bu dgu ni lag /bcu pa na ni dur khrod ras/ /bcu gcig skyes bu
<p>199b.4</p>gsal shing btsugs/ /bcu gnyis pa na me thab bo/ /bcu gsum pa na thod tshal te/ /bcu bzhi pa na sdigs mdzub bo/ /bco lnga pa na 'phan rtse gsum/ /bcu drug pa na rlung gi ras/ /rim bzhin bsgom ste gzhan yang ni/ /g.yas kyi rkang pa dang pos ni/ /gnyis pa yi ni
<p>199b.5</p>ma he'o/ /gsum pa yis ni ba lang ste/ /bzhi pas de bzhin bong bu'o/ /lnga pas rnga mo drug pas khyi/ /bdun pas lug ste brgyad spyang ki/ /g.yas kyi rkang pas de dag zhon/ /g.yon gyi rkang pa dang po yis/ /bya rgod gnyis pas 'ug pa'o/ /gsum pas bya rog bzhi pas seng / / 
<p>199b.6</p>lnga pas khyung ste drug pas khra/ /de bzhin bdun pas ri skegs te/ /brgyad pa yis ni bzhad yin no/ /rim pa bzhin du zhon pa'o/ /dpal chen rdo rje 'jigs byed zhal/ /dang po ma he'i gdong pa ste/ /nag po khro ba g.yas pa yi/ /rwa rtsa na ni zhal gsum ste/ /g.yas kyi dang
<p>199b.7</p>po'i zhal ni sngo/ /de yi g.yas dmar ser po dang / /g.yon pa'i rwa rtsa'i zhal gsum ni/ /dkar dang dud ka nag po'o/ /thams cad shin tu khros pa ste/ /zhal gtsigs par ni rnam par bsam/ /rwa gnyis kyi ni dbus ma'i zhal/ /brgyad pa yin te dmar po'o/ /zhal
<p>200a</p>
<p>200a.1</p>nas khrag rnams 'dzag pa ni/ /shin tu de bzhin bsgom par bya/ /de yi steng du kun bzang gi/ /zhal ni cung zad ser ba'o/ /cung zad tsam ni khro ba'i gzugs/ /gzhon nu'i rgyan gyis brgyan pa'o/ /gtsug phud lnga yi rtse mo can/ /dgu pa yin te dus kun du'o/ / 
<p>200a.2</p>zhal rnams thams cad spyan gsum par/ /bdag nyid de bzhin bsgom par bya/ /'khor gyi tshul rnams thams cad kyi/ /ming dang gzugs la sogs pa brjod/ /shar gyi ming ni rdo rje mgo/ /lho yi rdo rje lag pa'o/ /nub kyi rdo rje rgyu ma ste/ /byang ni rdo rje rkang pa'o/ /me grwa'i rdo rje thod pa mo/ / 
<p>200a.3</p>bden bral rdo rje thod tshal ma/ /rlung du dur khrod ras ma'o/ /dbang ldan mdung rtser bskyon pa'o/ /phyi rim shar phyogs snam bu la/ /de bzhin rim par bsgom bya ba/ /rdo rje gri dang rdo rtse gcig /de bzhin rdo rje gtun shing dang / /rdo rje chu gri mtshon rtse gcig /rdo rje lcags kyu de bzhin gzhan/ / 
<p>200a.4</p>rdo rje ma he rdo rje ba/ shar na gnas pa brgyad kyi'o/ /snam bu dang por shes par bya/ /lho yi rdo rje sta re dang / /rdo rje mda' dang rdo rje dbyug /rdo rje kha T+wAM de bzhin te/ /rdo rje 'khor lo rdo rje zhags/ /de bzhin rdo rje phag pa yang / /rdo rje bong bu brgyad pa'o/ /nub tu rdo rje rdo rde'u/ /rdo rje phub dang
<p>200a.5</p>rdo rje gzhu/ /rdo rje dril bu de nas yang / /rdo rje rlung gi ras yin no/ /de bzhin rdo rje rnga mor shes/ /rdo rje khyi ni brgyad pa'o/ /byang gi rdo rje sdigs mdzub dang / /rdo rje 'phan rtse gsum pa dang / /rdo rje glang pags rdo tho ba/ /rdo rje mdung dang rdor me thab/ /rdo rje lug ni de bzhin te/ /rdo rje spyang
<p>200a.6</p>ki brgyad pa'o/ /gnas bzhi ru ni bsgom par bya/ /shar sgo skyong ba bya rgod do/ /lho yi skyong ba 'ug pa ste/ /nub kyi skyong ba bya rog go/ /byang gi skyong ba seng yin no/ /me grwar khyung ni legs par gzhag /bden bral gyi ni khra yin no/ /de bzhin rlung gi ri skegs bsrung / /dbang
<p>200a.7</p>ldan bsrung ba bzhad yin no/ /ming gi thog ma kun rdo rje/ /dang po gzugs mdog nag por brjod/ /de rnams kha dog gcig yin te/ /phyag gnyis pa la zhal gcig pa'o/ /rang gi ming bzhin phyag mtshan 'dzin/ /g.yas bskum zhabs kyis brtan par bzhugs/ / 
<p>200b</p>
<p>200b.1</p>thams cad ro yi gdan la bzhugs/ /spyan gsum pa ni cher drag pa/ /dbu skra kham pa 'bar ba'o/ /thams cad thod pas brgyan pa ste/ /bcom ldan 'das kyi zhal du blta/ /cher 'khrugs pa ni bzhad pa'i zhal/ /zhal nas pheM gyi sgra sgrogs 'phro/ /bcom ldan de bzhin
<p>200b.2</p>thams cad kyang / /de bzhin gcer bu mtshan gyen 'greng / /lha rnams thams cad la mtshungs par/ /rang gi sa bon snying gar dgod/ /de las sprul pa'i 'od 'phro bas/ /ye shes 'khor lo spyan drang ngo / /dzaHhUM baM hoH'i yi ges dgug /gzhug dang bcing dang mnyes
<p>200b.3</p>par bya/ /sngags pa yang ni gcig pu ni/ /dbang bskur ba yang bsgom par bya/ /mchod pa sna tshogs mchod par bya/ /bdag gis thams cad bstod par bya/ /mi yi sha la sogs pa dang / /khrag gis kyang ni mchod par bya/ /'di yi dkyil 'khor rdzogs pa ni/ /snying rjes
<p>200b.4</p>'khrugs pa'i ting 'dzin gyis/ /drag po'i las kyi don du ni/ /sngags bzlas de bzhin dran par bya/ /brnyas pa'i sems can gdul bar bya/ /thams cad rjes su mthun par bya/ /oM hrIHSh+T+r-iHwi kr-i tA na na hUM phaT/ ces pa nye ba'i snying po'i sngags/ /oM ya mAn+ta ka hUM phaT/ ces
<p>200b.5</p>pa yang ni snying po'i sngags/ /oM ya ma rA dza sa do me ya/ ya me do ru Na yo da ya/ /ya da yo ni ra yak+She ya/ yak+She yats+tsha ni rA ma ya hUM hUM phaT phaT swA hA/ zhes pa dag ni rtsa sngags so/ /'di rnams de ni gang 'don par/ /sngags bzlas par ni de bzhin bya/ /yi ge 'bar bar bsgoms pa
<p>200b.6</p>yis/ /dngos grub dag ni myur ba yin/ /thams cad la ni dbang bsgyur bar/ /snying gar nyi ma rnam bsam bya/ /thams cad kyis ni 'khor bar yang / /ma he'i gdong gi snying gar dgod/ /snying po'i sngags sogs dang por ni/ /sngags gsum bzlas pa yang dag sbyar/ /de
<p>200b.7</p>bzhin sngags ni so sor bzlas/ /sgrub pa pos ni gang 'dod bya/ /snying po la sogs brtan gnas pa/ /lha rnams la yang de bzhin dgod/ /sha rnams thams cad za ba na/ /dang por ma he'i gdong la dbul/ /gtor ma 'byung po thams cad la/ /sngags bzlas pas ni sbyin par bya/ / 
<p>201a</p>
<p>201a.1</p>oM b+hU tsa ra NaM/ ya pA tA la tsa rA ya/ maM khe tsa rA ya/ ta pUrba ni gA naM/ ka dak+Shi Na dI gA yA/ hUM pa sh+tsi mAM mAM/ phaT ut+ta ra dI gA ya/ oM hrIHyaSh+T+riHpA wi k+Shi kr-i ko/ /tA na na de/ hUM b+h+yo phaT sarba b+hU te b+h+yaHrtsa ba'i sngags kyis byin brlab bya/ /brtan pa ru ni bsgom pa yis/ /'di yis
<p>201a.2</p>thams cad rdzogs par bya/ /ting nge 'dzin ni bsgrub pa'i ming / /sgrib pa thams cad sel ba'o/ /dus gsum du ni de ltar bsgrub/ /rgyun du brtan par bsgrub par bya/ /thams cad las ni gang byed pa/ /bdag nyid ma he'i zhal gyis so/ /ting 'dzin gsum ni sems kyis bya/ /'khrugs
<p>201a.3</p>pa'i 'bar ba'i sems kyis sbyor/ /sems can mthun dang mi mthun dag /yid kyis bya ba rab tu bya/ /bdag gis byang chub tu rab gdul/ /sems can mnyam par yang dag byung / /dam pa'i don du rnam dag pa/ /dus ni dpa' bo chen po'i gzugs/ /zhal brgyad thun tshod brgyad
<p>201a.4</p>yin no/ /zhal dgu thun tshod spyi yin no/ /phyag dang zhabs gnyis zla ba dang / /zla ba phyed dang yang dag sbyor/ /bzhon pa bcu drug dus dang ni/ /zla ba yi ni zhag tu shes/ /zhal ni gza' dgu dag tu shes/ /phyag ni rgyu skar dag dang sbyar/ /zhabs ni 'pho ba bcu gnyis dang / /dus bzhi
<p>201a.5</p>yang ni de bzhin no/ /mtshon cha rnams ni stong pa dang / /snying rje dag ni bcu drug gnyis/ /glang chen pags pa bgegs chen te/ /drag po'i gzugs ni sdug bsngal che/ /sel bar byed pa'i gtso bo'o/ /kha dog nag po byams pa che/ /thod pa'i rgyan ni mi 'gyur ba'o/ /dkyil 'khor lha
<p>201a.6</p>ni thams cad dag /rang bzhin 'byung ba'i dus dag go/ /sngags gsum dag pa sku gsum mo/ /lha rnams nyid ni rang ming ni/ /dang por oM dang hUM phaT mtha'/ /thod par btung ba'i dus dag go/ /dkyil 'khor byang chub phyogs yin no/ /zhon pa sa ri san+ti ka /mdog sogs de
<p>201a.7</p>bzhin gshegs pa ste/ /dag pa thams cad shes pa'o/ /'di ni dag pa cung zad tsam/ /'jam dpal rgyud na rgyas pa yin/ /bdag gis sgrub thabs 'di byas pas/ /bsod nams de ni gang rnyed pa/ /de yis 'jig rten bsod nams shog /bdag gi sdug bsngal bral gyur
<p>201b</p>
<p>201b.1</p>cig/ dpal gyi sgrub thabs 'di bsdus pa/ /rdo rje 'jigs byed rtog pa ni/ /sum brgya pa ste 'jam dpal gyi/ /rgyud las cung zad tsam zhig phyung / /ma tshang lhag pa gang yin pa/ /bdag la legs par bzod par mdzod/ /sngon du bdag gis gang las mthong / /de ni mnyes
<p>201b.2</p>par bya ba tsam/ /dpal rdo rje 'jigs byed kyi sgrub pa'i thabs slob dpon la li ta badzra'i zhabs kyis mdzad pa rdzogs so// //rgya gar gyi mkhan po pradz+nyA shrI de ba dang / bod kyi lo tsA ba cog gru ban+de shes rab bla mas bsgyur cing zhus te gtan la phab pa'o// // 
<p>201b.3</p>@##/ /rgya gar skad du/ shrI badzra b+hai ra wa sA d+ha na/ bod skad du/ dpal rdo rje 'jigs byed kyi sgrub thabs/ /dpal gshin rje gshed la phyag 'tshal lo/ /rnam rtog dra ba rab bsal zhing / /ye shes rgya mtsho blo mnga' ba'i/ /'jam pa'i dbyangs la rab btud de/ /rdo rje
<p>201b.4</p>'jigs byed sgrub thabs bshad/ /dang por re zhig sngags pa yis/ /dur khrod dang ni chu yi 'gram/ /shing gcig dang ni mtshan ma gcig /lam gyi bzhi mdo ri bo'i rtse/ /khang stong dang ni ma mo'i gnas/ /lha rnams yang dag rtsod pa'i sa/ /grong khyer grong gi mtha' rnams dang / / 
<p>201b.5</p>rang nyid rjes dga'i gnas 'dug nas/ /'jam dbyangs khro bo bsgrub par bya/ /rang gi snying gar pad+ma la/ /nyi ma la gnas yi ge mchog /thugs kyi bdag nyid rnam bsgoms te/ /bla ma dang bcas lha dmigs bya/ /ye shes las gzhan tshogs kyi phyir/ /phyag 'tshal mchod cing bsngo
<p>201b.6</p>mthar thug /rnam bdun bsags nas de rjes su/ /tshangs pa'i gnas ni bsgom par bya/ /oM swa b+hA wa shud+d+haHsarba d+harmAHswa b+hA wa shud+d+ho\u0f85haM/ oM shU n+ya tA dz+nyA na badzra swa b+hA wa At+ma ko\u0f85haM/ stong pa nyid du rnam pa bsgoms nas/ /yaM raM waM laM yi ge las/ /rlung dang me dang chu dang ni/ /dbang
<p>201b.7</p>chen dkyil 'khor bsam par bya/ /der ni hUM gi rnam pa las/ /rdo rje'i sa gzhi ra ba dang / /de bzhin rdo rje'i gur dang ni/ /bla re yang ni bsam par bya/ /de dbus gnod mdzes rgyal po ni/ /bka' yi 'khor lo bsgom par bya/ /rtsibs bcu rab 'bar cung zad ser/ /khro bo bcu dang
<p>202a</p>
<p>202a.1</p>bcas pa bsam/ /gnod mdzes la sogs khro bo'i tshogs/ /sna tshogs pad+ma nyi zla la/ /g.yon brkyang zhabs kyis yang dag gnas/ /zhal gsum phyag drug dang po yi/ /phyag gnyis rang gi shes rab 'khyud/ /'di lta bu yi 'khor lo 'di/ /rdo rje 'bar ba'i sprin lta bus/ / 
<p>202a.2</p>bgegs kyi tshogs rnams rab tu 'joms/ /gnod mdzes dang ni gshin rje gshed/ /gzhan gyis mi thub rta mgrin dang / /bdud rtsi 'khyil rnams dbus dang ni/ /shar la sogs pa'i phyogs su bsam/ /'dod pa dbyug pa stobs mi g.yo/ /byin za la sogs mtshams su'o/ /gtsug
<p>202a.3</p>tor rdo rje sa 'og ni/ /de bzhin steng dang 'og tu bsam/ /dbus dang shar dang lho dang nub/ /de bzhin steng gi khro bo rnams/ /mthing dang dkar po dmar po dang / /de ltar sngon po dkar dang dmar/ /dkar po mthing ga dmar po dang / /de bzhin dmar dang mthing ga dkar/ /ser ljang mthing
<p>202a.4</p>ga dkar po ni/ /gnod sbyin bden bral rlung gi phyogs/ /mdog rnams dbang po'i phyogs ltar te/ /de bzhin byin za dbang ldan dang / /'og rnams dbus ma ji lta bu'i/ /rdo rje tho ba be con dang / /de bzhin pad+ma rdo rje dang / /lcags kyu dbyug pa dpal rtse dang / /ral gri 'khor lo rdo rje rnams/ /g.yas
<p>202a.5</p>kyi dang po'i rim bzhin du'o/ /de bzhin g.yon pa ral gri ste/ /mi g.yo ba la rdo rje'o/ /g.yas g.yon bar ma thams cad la/ /rin po che dang pad+mas sbrel/ /bdag po'i g.yas g.yon tha mar ni/ /lcags kyu dang ni zhags pa'o/ /de bzhin du ni rta mgrin la/ /pad+ma'i gnas su 'khor lo'o/ / 
<p>202a.6</p>gnod mdzes la sogs thams cad la/ /thugs kyi bdag pos rgyas btab ste/ /gshin rje gshed dang rta mgrin la/ /de bzhin sku dang gsung gis so/ /de nas bdag po yongs gyur nas/ /rdo rje sems dpa' bsam byas te/ /dkar dang mthing ga dmar po'i zhal/ /phyag drug dang pos rig ma
<p>202a.7</p>'khyud/ /lhag ma rdo rje ral gri dang / /rin chen pad+ma 'dzin pa'o/ /de nas chos kyi 'byung gnas ni/ /mdog dkar gyen bsgreng gzugs can la/ /chu skyes sna tshogs rdo rje yis/ /rnam par rgyal ba mkhas pas bsgom/ /der ni b+h+rUM dang 'khor lo'o/ /rdo rje 'chang dang 'dra ba yi/ /rtag pa'i rgyal
<p>202b</p>
<p>202b.1</p>po bsam pa ni/ /rdo rje la gnas 'khor lo'o/ /de las byung ba'i gzhal yas khang / /gru bzhi pa la sgo bzhi pa/ /rta babs bzhi yis rnam par mdzes/ /dril bu 'phan bcing la sogs dang / /me tog phreng bas rab tu brgyan/ /grwa rnams dang ni thams cad dang / /sgo khyud dag gi gnas su yang / / 
<p>202b.2</p>rdo rje rin po che yis brgyan/ /de bzhin zla ba phyed pas so/ /de yi dbus su 'khor lo ni/ /re'u mig dgu pa zlum po ste/ /sgo gcig dag ni bzhag nas ni/ /lhag ma'i sgo ni gcad par bya/ /sgo bzhi dang ni mtshams rnams su/ /yi dwags chen po dgod par bya/ /de dbus dbyangs yig dang po
<p>202b.3</p>las/ /byung ba'i zla ba'i dkyil 'khor bsam/ /der ni d+hIHlas gyur pa yi/ /'jam dpal gzhon nu bsam pa ni/ /gzhon nu'i rgyan gyis rnam par brgyan/ /zhal gcig pa la phyag gnyis te/ /cung zad ser po phyag g.yas na/ /ral gri g.yon na glegs bam bsnams/ /de yi
<p>202b.4</p>thugs kar dbyangs yig ni/ /bcu drug pa las byung ba yi/ /nyi ma'i dkyil 'khor rnam bsams nas/ /de yi 'od kyis phyogs bcu na/ /bzhugs pa'i bde gshegs sras bcas dang / /rig pa'i lha mo khro bo'i tshogs/ /spyan drangs 'jam dpal dang bcas pa/ /sangs rgyas tshogs kun
<p>202b.5</p>rab bzhugs pas/ /'od zer drug pos khyab pa yi/ /nyi ma'i dkyil 'khor bsam par bya/ /de steng kha dog dkar po hUM/ /'od zer lnga dang ldan pa bsam/ /de yi 'od kyis sangs rgyas tshogs/ /sngon bzhin spyan drangs rab bcug nas/ /rdo rje chen po rnam par bsgom/ /de yi 'od zer
<p>202b.6</p>las byung ba'i/ /sangs rgyas sras bcas khro bo dang / /rig pa'i lha mo la sogs pas/ /nam mkha'i khams kun khyab par bsam/ /'gro kun byang chub la bkod de/ /de rnams dang bcas rdo rje la/ /bcug pas bdag nyid bcom ldan 'das/ /'jigs byed sku mdog nag por
<p>202b.7</p>bsam/ /zhal dgu phyag ni sum cu bzhi/ /bcu drug zhabs la g.yon brkyang ba/ /gcer bu mtshan ma gyen du 'greng / /ljags brkyang gad mo rnam par sgrog /spyan gsum dpral ba'i khro gnyer can/ /bskal pa'i me ltar 'od 'bar zhing / /thod pas brgyan zhing pheM gyi sgra/ /sgrogs
<p>203a</p>
<p>203a.1</p>shing 'jigs pa bsdigs par mdzad/ /gsus pa che zhing skra brdzes pa/ /dang po'i zhal ni ma he'i ste/ /kha dog nag po cung zad khro/ /g.yas kyi rwa yi zhal gsum ni/ /dang po mthing ga g.yas dmar po/ /g.yon ser shin tu khro ba'o/ /de bzhin g.yon gyi rtsa
<p>203a.2</p>ba'i zhal/ /dkar po dud ka de bzhin du/ /nag po shin tu khros pa yis/ /rwa gnyis dbus su zhal dmar po/ /'jigs byed zhal nas khrag 'dzag bsam/ /de steng 'jam dpal gzhon nu'i zhal/ /ser ba cung zad khro ba ste/ /zur phud lnga pa gzhon nu yi/ /rgyan gyis legs par
<p>203a.3</p>rnam par brgyan/ /zhal rnams kun kyang spyan gsum po/ /g.yas g.yon dang po'i phyag gnyis kyis/ /glang chen pags pa rlon pa bsnams/ /gri gug b+hin+di pA la dang / /gtun shing chu gri de bzhin du/ /kar+Na ya dang sta re dang / /mdung dang mda' dang lcags kyu dang / /dbyug pa kha
<p>203a.4</p>T+wAM 'khor lo dang / /rdo rje rdo rje tho ba dang / /ral gri rnge'u chung g.yas pa yi/ /phyag mtshan rnams ni rim bzhin bsam/ /de bzhin g.yon gyi phyag rnams ni/ /thod pa dang ni mgo bo dang / /de bzhin du ni rkang pa dang / /phub dang de bzhin zhags pa gzhu/ /rgyu ma dril bu mi'i lag pa/ /de bzhin
<p>203a.5</p>dur khrod ras dang ni/ /rtse gsum mtshon btsugs skyes bu dang / /me snod thod pa'i dum bu dang / /sdigs mdzub rtse gsum ba dan dang / /rlung gi ras rnams rim bzhin bsnams/ /mi dang ma he glang dang ni/ /bong bu rnga mo de bzhin khyi/ /thug re ce spyang g.yas pa yi/ /zhabs rnams kyis ni rim pas
<p>203a.6</p>mnan/ /de bzhin g.yon pa'i zhabs rnams kyis/ /bya rgod 'ug pa bya rog dang / /ne tso khra dang nam mkha' lding / /khyim bya bzhad rnams rim bzhin mnan/ /de nas dbang bskur skye mched dag /byin gyis brlab cing lus la sogs/ /sku gsung thugs kyi rdo rje bsgom/ /de bzhin ye shes sems
<p>203a.7</p>dpar bsam/ /de nas blo dang ldan pa yis/ /rdo rje 'jigs byed chen po ni/ /spyan drangs yon chab la sogs pas/ /rim bzhin mchod pas mnyes par bya/ /oM hrIHha b+ho ma hA kro d+ha A gats+tsha/ asma ta pU dza pra ti gr-ih+Na tu pra sAd+ha/ me d+hi maM ku ru swA hA/ spyan drang ba'i sngags so/ /oM hrIHSh+T+r-iHa/ 
<p>203b</p>
<p>203b.1</p>mchod yon gyi sngags so/ /oM hUM hUM phaT phaT/ zhabs bsil ba'i sngags so/ /oM wi kr-i tA na na duSh+TAM satwa da ma ka gaHgaHdri'i sngags so/ /oM ku mA ra rU pi Ni dza dza hUM ha/ me tog gi sngags so/ /oM hrIHha ho phaT/ bdug pa'i sngags so/ /oM dIp+ta lo tsa ne bi kr-i tA na na ma hA aT+Ta ha sa na di ni dIp+tA ya swA hA/ 
<p>203b.2</p>mar me'i sngags so/ /oM badzra nai wi d+ye AHhUM swA hA/ lha bshos kyi sngags so/ /oM kA la rU pa sarba satwa da ma ka ma hA b+hU ta pa ti i daM pa liM gr-ih+Na gr-ih+Na pa ya swA hA/ gtor ma'i sngags so/ /de nas yang dag sngags bzlas bya/ /bzlas dus rang gi snying gar ni/ /nyi ma'i dkyil 'khor rnam bsams te/ / 
<p>203b.3</p>rang gi gsang sngags rnam bkod bya/ /de rjes ma yengs sems kyis ni/ /'bar ba'i gsang sngags bzlas par bya/ /oM ya ma rA dza/ sa do me ye/ ya me do ru/ Na yo da ya/ ya da yo ni/ ra ya k+She ya/ yak+She yats+tsha/ ni rA ma ya/ hUM hUM phaT phaT/ 'di ni 'jam dpal zhes bya ba'i/ /rdo rje 'jigs byed
<p>203b.4</p>chen po'i mchog /'khor lo ma he'i zhal na ni/ /rtsa ba'i sngags kyis las kun byed/ /gsang sngags 'bum du bzlas pa yis/ /las rnams thams cad byed par 'gyur/ /oM hrIHSh+T+r-iHwi kr-i tA na na hUM phaT/ 'di ni gsang sngags rgyal po ste/ /ma he'i zhal gyi sbyor ba yis/ /las rnams kun
<p>203b.5</p>ni byed pa'o/ /'bum phrag gsum ni bzlas nas su/ /las rnams thams cad rab tu bya/ /oM ya mAn+ta ka hUM phaT/ 'di ni ma he'i gdong can gyi/ /snying po'i sngags su rab tu grags/ /yi ge re la 'bum bzlas na/ /las rnams thams cad rab tu 'grub/ /khams gsum la ni gang dang
<p>203b.6</p>gang / /shin tu mnyam gzhag rab tu grub/ /de nas bzlas pa btang 'dod na/ /spyan drangs khro bo gshegs su gsol/ /oM dza ya dza ya su dza ya bi shwa rU pa d+ha ri/ gats+tsha gats+tsha swa s+thA naM/ kr-i twaM te na ta thA gats+tsha sarba bud+d+ha sh+tsa bi sardza ya ma ma kar+yaM ku ru swA hA/ gshegs su gsol ba'i sngags so/ / 
<p>203b.7</p>gang gzhan lhag pa'i sems med kyang / /brtse ba'i stobs kyis 'di bris pa'o/ /bsod nams de yis 'gro ba rnams/ /'jam dpal dbyangs dang mtshungs par shog /dpal rdo rje 'jigs byed kyi sgrub thabs rdzogs so// //grub pa'i slob dpon la li tas mdzad pa'o// // 
<p>204a</p>
<p>204a.1</p>@##/ /rgya gar skad du/ shrI badzra b+hai ra wa ba liM bi d+hiH/ bod skad du/ dpal rdo rje 'jigs byed kyi gtor ma'i cho ga /dpal rdo rje 'jigs byed khros pa'i rgyal po la phyag 'tshal lo/ /gdod nas dag pa'i rang bzhin gyis/ /rdo rje 'jigs byed phyag 'tshal 'dud/ /bar chad zhi phyir
<p>204a.2</p>gtor ma ni/ /'bad de yang dag bshad par bya/ /dpal ldan rdo rje 'jigs byed kyi/ /gtor ma byed par 'dod pa yis/ /bdud rtsi lnga la sogs pa yi/ /rdzas kyi gtor ma bsham par bya/ /sgrub po lha phyogs kha bltas la/ /skad cig tsam gyis 'jigs par bskyed/ /mdun du yaM dang
<p>204a.3</p>raM las ni/ /rlung dang me yi dbyibs can bskyed/ /de yi steng du sgyed gsum bsam/ /de steng a las thod pa'i snod/ /nang du sha lnga bdud rtsi lnga/ /skad cig tsam gyis bsam par bya/ /steng du oM AHhUM yig rnams/ /go rims ji bzhin bsam par bya/ /'od spros sku sogs rim bkug
<p>204a.4</p>la/ /rim pa bzhin du bstim pa dang / /de nyid gsum ni brjod pa yis/ /gtor ma dag par bsgom par bya/ /de nas rang gi snying ga'i hUM/ /'od spros rdo rje 'jigs byed sogs/ /lha rnams spyan drangs mdun du bsam/ /hUM brjod lce ni byin gyis brlab/ /oM hrIHSh+T+r-iHwi kr-i tA na na hUM phaT/ badzra b+hai ra wa a
<p>204a.5</p>d+hi pa ti/ i maM ba liM/ kha kha khA hi khA hi hUM phaT swA hA/ zhes pas dbul ba'i sngags brjod bya/ /de rnams gsol bar bsams nas ni/ /las kyi bye brag phrin las bcol/ /ci 'dod pa yi dngos grub blang / /khyad par drag po bcol ba ni/ /bla ma smod par byed pa dang / /dkon mchog gsum la gnod
<p>204a.6</p>byed dang / /bstan pa la gnod byed pa dang / /sems can kun la gnod byed dang / /sngags rgyud la gnod byed pa'i mi/ /'di rnams khyed kyis gsad du gsol/ /zhes pas phrin las bcol lo/ /de nas gnang ba byin par bsam/ /de nas yi ge brgya pa brjod/ /oM AHhUM muHsa mgron rnams
<p>204a.7</p>ni/ /rang bzhin gnas su gshegs su gsol/ /de ltar byas pa'i phan yon ni/ /bar du gcod pa zhi ba dang / /mi mthun phyogs rnams 'joms pa dang / /dngos grub dam pa thob par gyur/ /gzhan yang rab tu sbyor ba na/ /nad dang dgra la sogs pa yi/ /tshar gcod rjes gzung thams cad ni/ /de ma
<p>204b</p>
<p>204b.1</p>thag tu 'grub par 'gyur/ /rdo rje 'jigs byed gtor ma yi/ /cho ga phun sum tshogs pa brtsams/ /gang yod bsod nams de yis ni/ /sems can ma lus dgra las rgyal bar shog /slob dpon chen po la li ta badzras mdzad pa rdzogs so// //[ ]@##/ /dpal rdo rje 'jigs byed la phyag
<p>204b.2</p>'tshal lo/ /zhi ba'i las kyi bya ba bdun bshad par bya ste/ de la dang po mchod sbyin bya ste/ de la bkra shis pa'i gnas su maN+Dal byi dor bya ste/ me tog dang bdug pa dang / mar me dang / dri dang lha bshos rnams rab tu gtsang mar bya/ kha zas bzang po'i sbyin gtor ji ltar 'byor pa dang 'phags ma so sor
<p>204b.3</p>'brang ma la sogs pa'i mdo bklag pa dang / ji ltar nus pa rnams bya ste/ mi rnams la yang kha zas kyis dga' bar byas nas/ khyad par du yang bla ma dang mkhan po la yon phul te/ smon lam gdab par bya'o/ /mchod sbyin bya ba'i cho ga ste dang po'o// //de nas gtor ma'i las bshad de/ 
<p>204b.4</p>de nas nyi ma gnyis pa la me tog la sogs pa dang / kha zas bzang po'i gtor ma du 'byor pa dang / 'bras chan dkar po dang / rdul phye dang dkar gsum sbyar ba'i las kyi gtor ma cha gcig dang bshams te/ sngags pas chas gos gyon la ku sha'i steng du 'dug la kha shar du bltas te/ byams
<p>204b.5</p>pa'i sems dang / zhi ba'i lta stangs dang ldan pas gtor ma sbyin par bya'o/ /de la dang por sngags pas/ oM swa b+hA wa shud+d+hAHsarba d+harmaHswa b+hA wa shud+d+ho\u0f85haM/ zhes brjod de/ chos thams cad bdag med pa mngon du bya'o/ /de nas nam mkha'i dkyil du/ yaM las rlung gi dkyil 'khor zla
<p>204b.6</p>gam du bskyed de/ a las zla ba'i dkyil 'khor du bsams nas/ de la yi ge d+hIHlas 'jam dpal gzhon nu'i sku dkar po ut+pa la sngon po bsnams pa cig bskyed do/ /de'i thugs kar a las zla ba'i dkyil 'khor bskyed do/ /de'i 'od zer gyis phyogs bcu'i rgyal ba sras dang
<p>204b.7</p>bcas pa rnams bkug nas/ de nyid du zhugs pas thams cad nyi ma'i dkyil 'khor nyid du 'gyur bar bya'o/ /de'i steng du hUM las rdo rje 'bar bar 'gyur te/ de las 'od 'phros dpal rdo rje 'jigs byed bskyed do/ /tshul zhi ba kha dog dkar po bskyed do/ /lus dang 'od kyi tshul du gzhal
<p>205a</p>
<p>205a.1</p>yas khang bskyed do/ /lcags kyu'i phyag rgya bcas la sngags 'dis spyan drang ngo / /oM hrIHb+ho b+ho ma hA kro d+ha A gats+tsha A gats+tsha asma ta pU dza pra ti gr-ih+Nan+tu pra sA d+haM me d+hi maM ku ru swA hA/ zhes spyan drangs la/ oM hUM hUM phaT phaT ces bsang gtor byas nas mchod pa dbul bar bya'o/ / 
<p>205a.2</p>oM hrIHSh+T+r-iHa zhes pa na ar+g+haM gyi'o/ /oM wi kr-i tA na na sarba duSh+T+ra satwa da ma ka gaHgaHdri'i'o/ /oM ku mA rU pi Ni dza dza hUM/ me tog gi'o/ /oM d+hIHha ha he he bdug pa'o/ /oM dIph+ta lo ca ni bi kr-i ta a nan ma hA aT+TAT+Ta ha sa na di dIph+tA ya swA hA/ mar me'i'o/ /lha bshos kyang yon chab kyis 'bul lo/ / 
<p>205a.3</p>de nas ye shes sbyin gtor gyi ye shes bdud rtsi'i 'od zer las 'das pa'i yon tan lngar gyur par dmigs te 'byung po'i tshogs rnams la sngags 'dis sbyin par bya'o/ /oM kA la rU pa sarba satwa/ da ma ka ma hA kA ma b+hU ta a d+hi pa ti/ i daM ba liM/ gr-ih+Na gr-ih+Na pa ya swA hA/ zhes bdun nam nyer gcig
<p>205a.4</p>gis bzlas nas sbyin no/ /de nas las kyi gtor ma la/ oM hrIHSh+T-iHwi kr-i tA na na hUM hUM phaT phaT/ che ge mo shAn+tiM ku ru swA hA/ zhes bzlas shing phyogs bcur gtor bas/ bdag gi snying ga'i yi ge dang / gtor ma las 'od dkar po 'phros pas bsgrub bya'i lus ngag yid gsum la thim pas de dag
<p>205a.5</p>thams cad byams pa dang / snying rje phyogs med par gyur par bya'o/ /'di lta bu ni ji ltar 'gyur bar byas na gtor ma'i las yin te gnyis pa'o// //de nas bzlas pa'i las bshad de/ nyi ma gsum pa la bzlas pa bya ba ni/ dang por bdag nyid dpal 'jigs byed chen por bskyed de/ mchod pa'i cho
<p>205a.6</p>ga dang sbyin gtor bsngos te/ bdag gi snying gar a las nyi ma'i dkyil 'khor gyi steng du bzlas pa'i yi ge rnams dmigs la rdo rje'i lce dang ldan pas sngags bzlas pas yi ge ye shes kyi 'od zer gyis/ bsgrub bya'i lus dang sems la thim pas de dag byang chub sems dang ldan par bsam mo/ / 
<p>205a.7</p>de la sngags ni 'di yin te/ oM ya ma rA dza sa do me ya/ ya me do ru Na yo da ya/ ya da yo ni ra ya k+She ya/yak+She yats+tsha ni rA ma ya/ che ge mo shAn+tiM ku ru swA hA/ zhes bya bas ni rtsa ba'i sngags so/ /oM hrIHSh+T+r-IHwi kr-i tA na na hUM che ge mo shAn+tiM ku ru swA hA/ zhes bya ba ni las kyi sngags te/ de dag
<p>205b</p>
<p>205b.1</p>bzlas par bya'o/ /de'i dus su yang chos gos dang 'dug stangs la sogs pa ni snga ma bzhin te/ thams cad du yang shin tu shes par bya'o/ /bzlas pa'i las te gsum pa'o// //da ni sbyin sreg gi las bshad de/ de la nyi ma bzhi pa la sbyin sreg gi las bya ba ni/ dang por bkra shis pa'i
<p>205b.2</p>gnas su sbyin sreg gi maN+Dal bya ste/ de la bdag nyid dpal rdo rje 'jigs byed kyi ting nge 'dzin dang ldan pa'i rnal 'byor pas kha shar du bltas te/ 'dug nas sa'i bdag po la gtor ma byin te/ de nas hUM rab tu 'bar bas sa gzhi'i skyon thams cad dag par bya'o/ /de nas thab khung brtsigs
<p>205b.3</p>te/ de yang rgyar khru gang pa la dpangs zabs su khru phyed pa kun nas zlum por bskor te/ sor bzhi dor ba'i phyi rol du kha khyer sor brgyad pa bya'o/ /de'i dbus su rdo rje dkar po srid du sor brgyad pa/ rngams su sor bzhi pa byas te gzhag /thab khung gi nang sa tshon dkar pos bkang la kha khyer
<p>205b.4</p>gyi rtsar me ri btang / steng du rdo rje dkar pos bskor/ de'i phyi rol du 'od zer dkar pos bskor te/ thab kyi mtshan nyid do/ /de nas rdzas bsog ste/ bud shing dkar po mtho gang tshad la tsan+dan dkar po dang 'o mas sbyangs te gzhag /mchod sbyin gyi shing mdzub gang gi tshad la 'dab ma
<p>205b.5</p>dang bcas pa'i rtse mo las bcad pa snga ma bzhin du chu gtsang la sbang / gzhan yang dkar gsum mngar gsum dang / 'bru sna tshogs dang / ku sha dang yon chab rnams g.yas su gzhag /me tog la sogs pa'i mchod pa lnga dang / bsang gtor dri chab dang / zhal bsil ba'i
<p>205b.6</p>chu gtsang rnams g.yon du gzhag /mar gsar pa zhu ba'i khu ba dang / dgang gzar blugs gzar rnams mdun du gzhag go/ /rdzas bsags pa'o/ /de nas sngags pas chas gos dkar po dang ldan par bya ste/ rab tu dang ba'i yid dang ldan pas ku sha'i steng du sems dpa'i
<p>205b.7</p>skyil krung gi kha shar du bltas te/ 'dug la zhi ba'i lta stangs dang ldan par bya'o/ /sngags pas 'dug pa'i rim pa'o/ /de nas thab khung gi kho ra khor yug tu tsan+dan dkar po'i chus gtor te/ thab kyi nang du shing mgo mjug ma log par rtse mo gyen du bstan to/ /kun nas zlum
<p>206a</p>
<p>206a.1</p>por rab brtsig gi/ /shing brtsig pa'o/ /de nas ku sha la a mr-i te kuN+Da li/ sarba big+h+naM nA sha ya hUM phaT/ ces bya ba'i las thams cad pa'i sngags 'dis bsang gtor byas nas thab kyi khor yug tu rtse mo phyir bstan te bsham par bya'o/ /ku sha dgram pa'i rim pa'o/ / 
<p>206a.2</p>de nas rang lha'i rnal 'byor bsgom par bya'o/ /re zhig dang por oM swa b+hA wa shud+d+haHsarba d+harmAHswa b+hA wa shud+d+ho\u0f85haM/ zhes brjod pas chos thams cad stong zhing bdag med par bsgom/ de ltar stong pa'i ngang las 'og phyogs su yi ge yaM las rlung gi dkyil 'khor du gyur/ de'i steng du zla ba'i
<p>206a.3</p>dkyil 'khor gyi steng du yi ge d+hIHlas 'jam dpal gzhon nur bskyed par bya'o/ /de'i thugs kar A ring po nyi ma'i dkyil 'khor bsam ste/ de'i 'od kyis rgyal ba sras dang bcas pa spyan drangs te slar 'dus pa thams cad nyi ma'i dkyil 'khor du gyur par bya'o/ /de'i steng du hUM gi 'phro 'du
<p>206a.4</p>las rdo rje dkar por gyur te/ de las 'phro 'du las dpal rdo rje 'jigs byed sku mdog dkar po zhi ba'i tshul can bsams te/ thab kyi nang du b+h+rUM las gzhal yas khang du gyur par bsam mo/ /lha'i rnal 'byor gyi rim pa'o/ /de nas me spar te shing dkar po las byung ba'i gtsub shing gi
<p>206a.5</p>me'am/ bram ze'i khyim nas me blangs ma thag tu blugs nas rlung yab kyis g.yabs te sbar ro/ /las thams cad pas bsang gtor byas nas/ thab kyi nang du rdo rje las me lha dkar po tshul zhi ba drang srong gi cha byad can/ tshangs pa'i skud pa dkar po dang ldan pa phyag na dbyug pa dang
<p>206a.6</p>bgrang phreng dang skyabs sbyin dang / gun+d+he bsnams pa cig bskyed do/ /de nas bdag gi thugs ka nas 'od 'phros pas shar lho mtshams nas ye shes kyi me lha tshul snga ma dang mthun pa cig spyan drang bar bya ste/ oM pA pa ag+ni a ka tsa ma ma shAn+tiM ku ru swA hA/ zhes brjod cing rlung yab kyis
<p>206a.7</p>g.yabs pas shar lho'i mtshams su 'byon par bsams la chu gtsang dbul lo/ /oM ag+na ye A gats+tsha A gats+tsha oM ag+na ye swA hA/ zhes phul bas phyag zhal bsil bar bya'o/ /de nas yon chab dang ag+na ye swA hA/ zhes bya bas phul nas sa ma ya s+t+waM zhes bya bas dam tshig gi me
<p>206b</p>
<p>206b.1</p>lha dang gnyis su med par bzhugs par bsam mo/ /de nas las thams cad pas bsang gtor byas la snga ma bzhin du dbul lo/ /de nas mchod pa lnga dbul lo/ /oM ag+na ye de wa ta badzra puSh+pe hUM/ zhes pas me tog dbul lo/ /oM ag+na ye badzra d+hU pe hUM/ zhes pas bdug spos shangs
<p>206b.2</p>la dbul lo/ /oM ag+na ye de wa ta badzra A lo ke AHhUM zhes pas mar me mdun du dbul lo/ /oM ag+na ye de ba ta badzra gan+d+he/ zhes dri chab thugs kar dbul lo/ /oM ag+na ye de wa ta nai wi d+ye/ zhes pas bshos gtsang zhal du dbul lo/ /oM ag+na ye de ba ta badzra zhes pas snga ma bzhin du
<p>206b.3</p>zhal bsil zhal du dbul lo/ /de nas sreg rdzas rnams la bsang gtor byas te/ dang por mar gyis blugs gzar bkang ste/ na maHsa man+ta bud+d+ha nAM ag+na ye swA hA/ bdun nam nyi shu rtsa gcig gam/ brgya rtsa brgyad du dbul lo/ /de nas til dang mar bsres te/ oM sarba da ha na badzra swA hA/ 
<p>206b.4</p>zhes de bzhin du dbul lo/ /de nas dUr ba re re nas mar la bsnyugs la/ oM badzra AHyu She swA hA/ zhes dbul lo/ /de nas 'bras la sogs pa'i 'bru rnams mar la bcug ste/ badzra puSh+Ta ye swA hA/ zhes dbul lo/ /de nas ku sha dang / mchod sprin gyi shing rnams re re rtse mo
<p>206b.5</p>mar la bsnyugs shing dbul te/ oM a pra ti ha ta badzrA ya swA hA/ zhes dbul lo/ /de nas yon chab la/ oM pra wa ra sat+kA ra/ ar+g+haM pra tIts+tsha swA hA/ hUM zhes dbul lo/ /de nas rdo rje dril bu blangs te tshigs su bcad pa 'di brjod do/ /srid pa rang bzhin gyis dag phyir/ /ngo bo nyid
<p>206b.6</p>kyis dag par byed/ /rang bzhin dag pa'i sems can rnams/ /dam pa srid pa'i byed pa'o/ /brjod de/ oM kA pa ka ag+na ye ma ma shAn+tiM ku ru swA hA/ zhes brjod cing thab tu gtor ro/ /phrin las bcol te me lha nyid me 'bar ba'i rang bzhin du gyur par bya'o/ /de la b+hi ta ho thab
<p>206b.7</p>la bskor ba lan gsum du bya'o/ /phyag kyang bya'o/ /de nas las thams cad pas me bsang gtor byas te thab kyi dbus su dpal rdo rje 'jigs byed rang dang 'dra bar sngon gyi rim pas bskyed pas rang gi snying ga'i sa bon gyi 'od zer gyis ye shes kyi 'jigs byed spyan drang bar bya
<p>207a</p>
<p>207a.1</p>ste/ oM hrIHb+ho b+ho ma hA kro d+ha/ A gats+tsha A gats+tsha asma ta pU dza pra ti gr-ih+na pra sA d+haM me d+hIHmaM ku ru swA hA/ zhes pas spyan drangs la/ oM hUM hUM phaT phaT phyag dang zhabs bsil gsol nas/ mchod pa dbul bar bya'o/ /oM hrIHSh+T-iHa ar+g+ha'i'o/ /oM ku mA ra rU pi Na
<p>207a.2</p>dzaHdzaHhUM/ me tog gi'o/ /oM hrIHha ha he he phaT/ bdug pa'o/ /oM dIp+ta lo tsa ni bi kr-i ta A nan ma hA aT+TAT+Ta ha sa na di ni dIp+tA ya swA hA/ mar me'o/ /oM wi kr-i tA na na duSh+Ta satwa da ma ka gaHgaHdri'i'o/ /oM hrIHSh+T+riHhaHbshos gtsang gi'o/ /de nas sreg rdzas rnams dbul bar bya ste/ 
<p>207a.3</p>de la dang po mar las dgang blugs brgya rtsa brgyad du dbul bar bya ste/ oM hrIHSh+T+r-iHwi kr-i tA na na hUM che ge mo shAn+tiM ku ru swA hA/ zhes dbul te/ de nas yam shing la sogs pa'i rdzas thams cad la sngags 'di nyid kyis brgya rtsa brgyad dbul lo/ /de nas rdo rje dril bu lag tu blangs la/ srid pa
<p>207a.4</p>rang bzhin dag pa'i tshig brjod de/ yungs kar la sngags 'di nyid kyis bzlas te phrin las bcol la bskor ba bya'o/ /de nas rdzas lhag ma thams cad me lha la dbul te gsang sngags 'dis slar gshegs su gsol lo/ /oM dza ya dza ya su dza ya bi shwa rU pa d+ha ri Ni gats+tsha gats+tsha swa s+thA na kr-i taM te na/ 
<p>207a.5</p>ta thA ga ta naM sarba bud+d+haSh+tsa bi sardza ya ma ma kAr+yaM ku ru swA hA/ zhes brjod de/ oM muHzhes brjod pas ting nge 'dzin bsdus te thab khung sbas te gzhag go/ /zhi ba'i sbyin sreg gi cho ga ste bzhi pa'o// //da ni zhi ba'i 'khor lo'i las bshad de/ de nas nyi ma gnyis pa la/ bram ze la
<p>207a.6</p>sogs pa dge ba'i ras blangs la/ gur gur dang gi wang gis gshin rje'i 'khor lo le tshe bcu drug pa/ phyi rol du mu khyud gsum gyis bskor ba bris te/ mu khyud phyi rol la oM yig gi phreng ba bri/ mu khyud bar pa la ka yig gi phreng ba bri'o/ /le tshe bcu drug dbus dang bcu bdun du yi ge
<p>207a.7</p>sum cu rtsa gnyis kyi 'khor lo bri'o/ /dbus kyi ya'i nang du che ge mo shAn+tiM ku ru zhes pa yang bri'o/ /de'i phyi rol le tshe la sogs pa la hUM re re spel la bri'o/ /de'i phyi rol gyi le tshe bcu gnyis pa la yi ge bcu pa'i sngags dang spel te bri'o/ /de ltar bris nas spyan drangs pa dang / mchod pa dbul
<p>207b</p>
<p>207b.1</p>bar bya ste/ bden pa'i byin rlabs dmigs par bya'o/ /de lta bu gnyis bya/ lto sbyar gyi nang du gzhag par bya'o/ /de yang sa skor rim pa bzhin du bri/ gnam skor ldog ste bri'o/ /de la maN+Dal dkar po bya ste/ de'i steng du bzhag la thal ba dkar pos dkris te/ me tog dkar po gtor nas/ 
<p>207b.2</p>bdag nyid dkar po'i chas gos dang ldan pas kha shar du bltas te/ dpal gshin rje 'jigs byed kyi ting nge 'dzin dang ldan pas dang ba'i sems kyis gsang sngags bzlas par bya'o/ /de la gsang sngags ni/ oM ya ma rA dza sa do me ya/ ya me do ru Na yo da ya/ ya da yo ni ra ya k+She ya/ yak+She yats+tsha
<p>207b.3</p>ni rA ma ya che ge mo shAn+tiM ku ru swA hA/ zhes pa ni rtsa sngags so/ /oM hrIHSh+T-iHwi kr-i tA na na hUM hUM che ge mo shAn+tiM ku ru swA hA/ zhes pa 'di ni las kyi sngags te/ 'di dag bzlas par bya'o/ /de nas gsang sngags brjod pa dang / 'khor lo de khyim gang zhi bar byed pa'i gnas sam/ bkra shis gsang
<p>207b.4</p>ba'i gnas su sba bar byas na zhi bar 'gyur ro/ /'di yang zhi ba nyid gtsor bsgrub pa'i dus na nyi ma bzhi pa yin la/ gzhan grangs tsam yin/ nyin gcig gis yin no/ /zhi ba'i 'khor lo'i las kyi rim pa ste lnga pa'o// //da ni zhi ba'i bsam gtan gyi las bshad par bya ste/ 
<p>207b.5</p>'di yang snga ma bzhin du nyi ma drug pa la chas gos dkar ba dang ldan pas kha shar du bltas te/ 'dug nas dpal rdo rje 'jigs byed kyi ting nge 'dzin du byas te/ de'i thugs kar a las zla ba'i dkyil 'khor gyi steng du pad+ma dkar po 'dab ma brgyad pa ge sar la pad+ma yi ge a dkar po dang ldan
<p>207b.6</p>par bsam mo/ /mdun du zla ba'i dkyil 'khor gyi steng du bsgrub bya bsams te/ de nas thugs ka'i a las ye shes kyi bdud rtsi'i 'od zer 'phros pas bsgrub bya'i lus ngag yid la thim ste/ de la lus ngag yid gsum gyi skyon thams cad byang nas/ byang chub kyi sems dang ldan
<p>207b.7</p>par bsam mo/ /zhi ba'i bsam gtan gyi las kyi rim pa ste drug pa'o// //de nas nyi ma bdun pa la las kyi lhag chad kha bskang bar bya ste/ gtor ma dang sbyin sreg gi bya ba dang / so sor bshags pa'i mdo gdon pa dang / sdig pa bshags shing smon lam gdab par
<p>208a</p>
<p>208a.1</p>bya'o/ /b+hi ra ba'i zhi ba'i bya ba bdun pa/ paN+Di ta a mo g+ha chung bas mdzad pa rdzogs so// //dpal rdo rje 'jigs byed la phyag 'tshal lo/ /[ ]@##/ /drag po'i las kyi bya ba bdun bshad par bya ste/ de la dang por mchod sbyin bya ste/ 'phags pa mchod pa dang / 'gro ba la
<p>208a.2</p>sbyin gtong btang ba dang / bla ma la sogs pa spyan drangs te/ ji ltar 'byor pa'i yon tan phul nas/ bka'i gnang ba dang / smon lam nod par bya'o/ /mchod sbyin bya ba'i cho ga ste dang po'o// //da ni gtor ma'i las bshad de/ de nas nyi ma gnyis pa la me tog nag po dang / 
<p>208a.3</p>sha chen po'i bdug spos dang / til chen po'i mar me dang / bdud rtsi rnam lnga dang ldan pa'i dri chab dang / bshos gtsang kyang mi la sogs pa'i gdong pa can kyi sha dang / rta dang bong bu dang / rnga mo la sogs pa phyugs sna tshogs kyi sha dang / khyi dang wa la sogs pa gcan gzan sna
<p>208a.4</p>tshogs kyi sha dang / gang na bya rgod dang 'ug pa la sogs te/ 'dab chags sna tshogs kyi sha las byas pa'i bshos gtsang dang / gtor ma du 'byor pa bya'o/ /gzhan las kyi gtor ma cha gcig 'bru nag po dug sna tshogs dang / mi dang khyi dang ra'i khrag dang / lcags phye dang / rdo phye
<p>208a.5</p>dang / skye tshe dang / lan tshwa dang sbyar ba dag kyang gzhag go/ /de nas sngags pa bdag nyid chas gos nag po gon nas kha lho phyogs su bltas te/ lha'i ting nge 'dzin khro bor bsgom pa ma gtogs pa mchod pa'i rang bzhin las bdun bzhin bsgom par bya'o/ /de la re zhig dang por oM swa b+hA
<p>208a.6</p>wa shud+haHsarba d+harmAHswa b+hA wa shud+d+ho\u0f85haM/ zhes brjod de/ chos thams cad bdag med pa'i bdag nyid du bsgom par bya'o/ /de nas nam mkha'i dkyil du yi ge yaM las grub pa rlung gi dkyil 'khor du gyur ba'i steng du yi ge a las zla ba'i dkyil 'khor du bsams te/ de'i steng du yi ge
<p>208a.7</p>laM las 'jam dpal gzhon nu sku mdog ser po ut+pal bsnams pa zhig tu bskyed do/ /de'i thugs kar A ring po las nyi ma'i dkyil 'khor bskyed de/ de'i 'od zer gyis phyogs bcu mtha' yas pa'i rgyal ba sras dang bcas pa spyan drangs nas/ slar de nyid la zhugs pas thams cad
<p>208b</p>
<p>208b.1</p>kyang nyi ma'i dkyil 'khor 'od zer 'bar bas dpag tshad brgya stong du khyab par bsam mo/ /de'i steng du hUM nag po 'od zer lnga dang ldan pa 'phros pas snga ma bzhin du de nyid la zhugs pas/ rdo rje chen po kha gdengs pa 'od zer 'phro ba cig tu gyur te/ sku mdog bsdus pa sbyor bas 'jigs
<p>208b.2</p>byed chen po'i skur gyur par bya ste/ 'di ltar 'jigs byed chen po zhal dgu pa/ phyag sum cu rtsa bzhi pa/ zhabs bcu drug pa/ sku las bskal pa'i me 'bar ba/ zhal nas 'jigs pa chen po'i pheM skad gnam du 'don cing / bskal ba'i 'brug lta bu'i gdangs skad can/ rkang pa'i
<p>208b.3</p>stabs kyis sa gzhi gnon pa/ mi mgo'i phreng ba dang thod pa'i dbu rgyan can gcer bu mtshan ma gyen du bgreng ba/ zhal dgu la ma he dang / g.yas kyi zhal gsum ni mthing ga dang / dmar po dang ser po ste khros pa'o/ /g.yon pa'i zhal gsum ni dkar po dang / dud ka dang nag
<p>208b.4</p>po'o/ /rwa gnyis kyi dbus kyi zhal dmar po'o/ /de'i steng du kun du bzang po ser ba'o/ /phyag g.yas pa na kArta ri dang / b+hi ti pa la dang gtun shing dang / chu gri dang ka na ya dang / sta re dang mdung dang / mda' dang lcags kyu dang / dbyug to dang / kha T+wAM ga dang 'khor lo dang rdo rje dang / 
<p>208b.5</p>rdo rje tho ba dang ral gri dang rnge chung bsnams pa'o/ /phyag g.yon na pA la dang mgo bo dang / phub dang rkang pa dang / zhags pa dang gzhu dang / rgyu ma dang dril bu dang / lag pa dang dur khrod kyi ras dang / dpal rtses phug pa'i skyes bu dang / me thab dang thod tshal dang / sdigs mdzub dang / 
<p>208b.6</p>ba dan lce gsum pa dang / rlung gi ras bsnams pa/ phyag gnyis glang po che'i lpags rlon 'dzin pa'o/ /g.yas kyi zhabs rnams kyis mi dang ma he dang / khyu mchog dang bong bu dang rnga mo dang khyi dang / lug dang wa rnams brdzis pa'o/ /g.yon gyi zhabs rnams kyis bya rgod dang
<p>208b.7</p>'ug pa dang / bya rog dang su kar dang / khra dang / bya rgod chen po dang / ma dri dang / bzhad rnams brdzis pa ste/ de lta bu bsam mo/ /de nas bdag gi snying ga'i 'od zer gyis ye shes kyi gnas nas spyan drang bar bya ste/ oM hrIHb+ho b+ho ma hA kro d+ha A gats+tsha gats+tsha/ asma ta pU dza pra ti ti gr-ih+NA 
<p>209a</p>
<p>209a.1</p>pra sA d+haM/ me d+hIHmaM ku ru swA hA/ zhes spyan drangs te/ mngon sum du dmigs la/ oM hUM hUM phaT phaT ces bya bas bdud rtsi lnga dang ldan pa'i chus sku khrus gsol lo/ /de nas dmar gyi ar+g+ha dbul lo/ /oM hrIHSh+T+riHha zhes so/ /de nas me tog la sogs pa dbul te/ oM ku mA
<p>209a.2</p>ra rU pi Ni dziHdzaHhUM ho zhes brjod de/ me tog nag po 'bul lo/ /oM hrIHha ha he he phaT ces sha chen po bdug spos dbul lo/ /oM dIp+ta lo tsa ni wi kr-i tA na na ma hA aT+TA T+Ta hA sa na di ni dIp+ta dIp+tA ya swA hA/ zhes til chen po'i mar me dbul lo/ /a hrIHha ha he he phaT phaT ces sna tshogs kyis bshos
<p>209a.3</p>gtsang dbul lo/ /oM wi kr-i tA na na duSh+Ta satwa da ma ka gaHgaHzhes bdud rtsi lnga dang ldan pa'i dri chab dbul lo/ /mnyes par bsam mo/ /de nas bdag gi 'khor yug thams cad du/ /gshin rje dang ro langs dang / mkha' 'gro ma dang pho nya mo la sogs pas yongs su gang bar dmigs la/ gsang sngags
<p>209a.4</p>'dis gtor ma sbyin no/ /oM kA la rU pa sar+b+ba satwa da ma ka ma hA b+hU ta pa ti i daM ba liM gr-ih+Na gr-ih+NA pa ya swA hA/ zhes sbyin no/ /de nas las kyi gtor ma la/ oM hrIHSh+T+riHwi kri tA na na sarba sha trUM nA sha ya staM b+ha ya hUM phaT ces brjod cing bsgrub bya sngon du dmigs nas de la gtor ma zhing des zos
<p>209a.5</p>par dmigs la gtor ma dang / sngags kyi 'od zer yang dud pa 'dra ba la 'od sngon dmar du 'khyud pa/ dug gi rang bzhin du gyur pa de la thim pas/ sha rul pa bzhin bsam zhing gtor ma gtang bar bya'o/ /drag po'i gtor ma'i las te gnyis pa'o// //da ni drag
<p>209a.6</p>po'i bzlas pa'i las bshad do/ /dang por rdo rje 'jigs byed kyi sbyor ba ji ltar sngon du brjod pa bzhin dmigs te/ me tog la sogs pa'i mchod pa lnga dang / sbyin gtong sbyin nas bzlas pa la 'jug par bya'o/ /der bdag nyid rdo rje 'jigs byed sngon du brjod pa'i rim pas bskyed pa'i
<p>209a.7</p>snying gar A ring po las nyi ma'i dkyil 'khor du gyur pa'i steng du bzlas pa'i yi ge bsgom par/ de las 'od zer me sngo nag tu 'bar ba rlung nag pos rab tu bus pa 'dra ba/ rab tu rno ba lcags kyi pha bong yang skad cig tsam gyis med par byed pa rab tu 'phro ba bsgom mo/ /des bsgrub par
<p>209b</p>
<p>209b.1</p>bya ba bdag gi mdun na mdangs bral ba lha dang bral ba gos med pa gcer bu skra lhug par 'dug pa/ yan lag thams cad gnam lcags 'bar bas bcings pa/ rma dang shu ba'i phreng bas rgyus pa/ de lta bu bsams nas/ de'i lus thal ba'i phung po bzhin du bsregs te/ sems mar
<p>209b.2</p>me chus bsad pa bzhin bsam zhing gsang sngags brjod par bya'o/ /de la gsang sngags 'di'o/ /oM ya ma rA dza sa do me ya/ ya me do ru Na yo da ya/ ya da yo ni ra ya k+She ya/ yak+She yats+tsha ni rA ma ya/ che ge mo mA ra ya phaT phaT/ 'di ni rtsa ba'i sngags te/ las thams cad pa'o/ / 
<p>209b.3</p>oM hrIHSh+T+r-iHwi kr-i tA na na che ge mo mA ra ya hUM phaT/ 'di ni las kyi sngags te/ las thams cad pa'o/ /bzlas pa brjod nas yang mchod pa phul la/ mi dmigs pa'i dbyings su bsdu bar bya'o/ /'di dag zhing chen gyi steng na 'dug ste/ kha lho phyogs su bltas nas lus dri chen
<p>209b.4</p>gyis byugs te/ mig tshugs sdang mig mi 'gyur bar bsgrub par bya sngon du dmigs pa lta zhing ma he khros pa bzhin du 'dug ste/ dung chen po'i phreng ba thogs te/ chas gos nag po gon nas gsang sngags bzlas par bya'o/ /drag po'i bzlas pa'i las te gsum pa'o// // 
<p>209b.5</p>da ni drag po'i sbyin sreg gi las bshad de/ dur khrod dam lam gyi bzhi mdo'am shing rkang gcig gi drung ngam/ 'thab mo'i gnas la sogs par mar gyi ngo bo nam phyed na song ste/ dang por sbyang bar bya'o/ /re zhig dang por lha'i ting nge 'dzin dang ldan pas gtor ma bsngos te/ 
<p>209b.6</p>bka' bsgo bar bya'o/ /de nas yi ge hUM rab tu 'bar ba'i 'od zer gyis sa skyon thams cad dag par bsam zhing sa sbyang ba'i rim pa'o/ /de nas thab brtsig par bya ste/ thab khung gru gsum khru gang pa zabs su khru phyed par bgos te/ kha khyer sor bzhi par byas la/ dbus
<p>209b.7</p>su rdo rje nag po 'bar ba sor brgyad pa gcig dgod/ nang 'khor yug tu dur khrod kyi sol ba dang / thal chen dang rak+ta bsres te byug /kha khyer rdo rje ra ba dang / mi thod kyis bskor/ khor yug tu sngo nag gi phreng bas bskor ro/ /thab brtsig pa'i rim pa'o/ /de nas
<p>210a</p>
<p>210a.1</p>sreg rdzas bsogs te me tog nag po la sogs pa'i sngon du bsogs pa'i mchod pa lnga dang / bdud rtsi rnam pa lnga dang ldan pa'i bsang gtor dang / dur khrod kyi mgal dum gyi bud shing dang / shing gdug pa tsher ma can gyi rtsa ba las byas pa'i sha ka te'u sor bzhi pa la
<p>210a.2</p>yon por bzhogs pa dang / khrag dang thal chen dang tsha ba'i rdzas kyi nang du sbangs la/ 'bru tshwa ba nag po las byung ba'i mar khu dang / mi rus dang dri chen dang / bong bu'i rtugs pa dang / tsher ma dang skra dang sen mo rnams mar nag po dang sbyar te bsag go/ /rdzas bsag pa'i rim
<p>210a.3</p>pa'o/ /de nas sngags pas chas gos nag po dang ldan pas/ kha lho phyogs su bltas te/ dur khrod kyi mgal dum gyi shing gis thab khung gru gsum du brtsigs so/ /rak+ta dang tsha ba'i mar gyis kyang bran par bya'o/ /shing gi brtsig pa'i rim pa'o// //de nas sngags pa bdag
<p>210a.4</p>nyid dpal rdo rje 'jigs byed kyi ting nge 'dzin sngon du brjod pa'i rim pa bzhin du zhugs te/ rigs ngan gyi me'am/ rdo rje nag po las byung ba'i me blangs te rlung yab kyis sbar bar bya'o/ /de'i dbus su raM nag po las me lha mdog nag po me gru gsum gyi steng na 'dug pa zhal gcig phyag
<p>210a.5</p>bzhi pa/ mig gsum pa/ skra gyen du brdzes pa/ rlung nag po 'tshub pa'i nang du bzhugs pa/ lus las me nag po 'phro ba/ tshangs skud nag po can/ phyag na rdo rje dang bgrang phreng dang dbyug pa dang gun+d+he bsnams pa bzhi bskyed do/ /lcags kyu'i phyag rgya bcings la/ oM kro d+ha
<p>210a.6</p>ag+na ye a/ de nas bdag gi thugs ka nas 'od zer lcags kyu dang 'dra ba 'phros te/ ye shes kyi me lha de dang 'dra ba cig spyan drangs la/ shar lho mtshams su gzhug par bya ste/ lcags kyu'i phyag rgya bcings la/ oM kro d+ha ag+na ye A gats+tsha ma ma sarba sha trUM mA ra ya hUM phaT/ ces
<p>210a.7</p>brjod pas zhal bsil gsol nas/ dam tshig gi me lha dang gnyis su med par gzhug par bya'o/ /de nas me tog la sogs pa'i mchod pa lnga dbul te/ oM kro d+ha ag+na ye badzra gan+d+he hUM dri'o/ /oM kro d+ha ag+na ye badzra nai bi d+ye hUM/ bshos gtsang gi'o/ /de nas sreg rdzas rnams
<p>210b</p>
<p>210b.1</p>dbul zhing / oM kro d+ha ag+na ye ma ma sarba sha trUM ma ra ya hUM phaT/ ces bya ba'i sngags kyis brgya rtsa brgyad du sbyin sreg bya'o/ /de nas yungs kar thab tu gtor la gsang sngags de nyid kyis phrin las bcol lo/ /de nas rdo rje dril bu blangs te/ tshigs su bcad pa 'di brjod do/ / 
<p>210b.2</p>srid pa rang bzhin gyis dag phyir/ /ngo bo nyid kyis dag par byed/ /rang bzhin dag pa'i sems dpa' rnams/ /dag pa'i srid pa byed pa'o/ /zhes brjod nas me thab lan gsum bskor bar bya'o/ /me lha mchod pa'i rim pa'o// //de nas me lha de me 'bar ba'i rang bzhin du
<p>210b.3</p>gyur par bsams te/ de'i dkyil du yi ge hUM nag po las dpal rdo rje 'jigs byed rab tu 'khrugs pa zhal rab tu gdangs/ gru gsum du 'dug pa/ sku dang zhal gsum du me smug nag 'bar ba cig chu bsam mo/ /de nas bdag gi snying nas 'od zer lcags kyu 'dra ba 'phros
<p>210b.4</p>pas/ ye shes kyi dpal rdo rje 'jigs byed spyan drangs te/ lcags kyu'i phyag rgya bcangs la/ oM hrIH b+ho b+ho ma hA kro d+ha A gats+tsha A gats+tsha pU dza pra ti gr-ih+NA pra sa d+ha me d+hI maM ku ru swA hA/ zhes brjod pas thab kyi dkyil du gnyis su med par bsam par bya'o/ /de nas bdud rtsi lnga dang ldan
<p>210b.5</p>pa'i zhal bsil dbul te/ oM hUM hUM phaT phaT ces sku khrus gsol te/ oM hrIHSh+T+r-iHa zhes dmar gyi ar+g+ha phul nas/ de nas mchod pa rnam lnga dbul te/ oM ku mA rA ru pi Ni dzaHdzaHhUM ha/ me tog nag po'i'o/ /gtor ro/ oM hrIHha ha he he phaT phaT/ sha chen po'i bdug pa'i'o/ / 
<p>210b.6</p>oM dIp+ta lo ts+tsha ni wi kr-i tA na na ma hA aT+Ta T+Ta hA sa na di ni dIp+ta dIp+tA la swA hA/ til chen po'i mar me'o/ /wi kr-i tA na na duSh+Ta satwa da ma ka gaHgaHbdud rtsi lnga dang sbyar ba'i dri'o/ /de nas sha la sogs pa'i bshos gtsang dbul/ oM hrIHSh+T+r-iHye de nas mar la sogs pa'i sreg rdzas dbul bar
<p>210b.7</p>bya ste/ oM hrIHSh+T-iHwi kr-i tA na na hUM/ che ge mo mA ra ya phaT/ ces brgya rtsa brgyad dbul bar bya'o/ /yungs kar la sngags de nyid kyis bzlas te phrin las bcol lo/ /de nas rdo rje dril bu blangs te/ tshigs su bcad pa 'dis bstod pa/ /srid pa'i rang bzhin gyis dag phyir/ /ngo bo nyid kyis
<p>211a</p>
<p>211a.1</p>dag par byed/ /rang bzhin dag pa'i sems dpa' rnams/ /dam pa'i srid pa byed pa'o/ /zhes bya ba dang / chos sku ngo bo nyid kyi thugs/ /sangs rgyas rnams kyi rang bzhin sku/ /chos nyid 'jam pa gsung gi bdag /gdod nas grol ba'i rang bzhin te/ /blo gros chen
<p>211a.2</p>po'i bdag nyid la/ /gus pas mchod de bstod phyag 'tshal/ /snying rje chen po'i thugs ldan pas/ /'jigs byed chen po'i tshul ston pa/ /rngam pa'i gsung ni 'jigs pa la/ /mi 'jigs sems kyis rab tu gus/ /zhes bstod nas/ de nas sreg rdzas lhag ma rnams me lha la
<p>211a.3</p>phul nas/ bskor bar bya ste/ gsang sngags 'dis gshegs su gsol lo/ /oM dza ya dza ya su dza ya/ bi shwa rU pa d+ha ri Ni gats+tsha swa s+thA naM kri taM te na/ ta thA ga ta na/ sarba b+hu taSh+tsa bi sardza ya/ ma ma kAr+yaM ku ru swA hA/ de nas oM muHzhes pas ting nge 'dzin bsdus te/ thab khung legs
<p>211a.4</p>par sbas te gzhag go/ /drag po'i sbyin sreg gi las te bzhi pa'o// //de nas drag po'i 'khor lo'i las byas te/ dur khrod kyi ras la dug dang khrag dang / ske tshe dang lan tshwa dang dri chen la sogs pa'i bdug pa'i rdzas kyis legs par byugs la snag tsha yang rdzas de rnams dang / 
<p>211a.5</p>shing da du ra dang / ka na ka'i khu ba dang / dur khrod kyi sol ba sbyar te bya'o/ /bdag nyid kha lhor bltas te lha'i rnal 'byor dang ldan pas 'khor lo bri ste/ dbus su le tshe bcu drug dang / mu khyud gsum gyis bskor ba/ mu khyud de dag re re la yang / re mig sum cu rtsa gnyis dang
<p>211a.6</p>ldan par bri'o/ /de la yi ge dgod pa ni dbus su ya chen po cig bris te/ de'i nang du gang la bya ba'i ming bskul tshig can gyis bskor/ de'i dbus su ming gi yi ge dang po bri'o/ /de nas rim pa gnyis pa la phyogs bzhir mar me dak+She bzhi bri/ de nas rim pa gsum pa la/ rA dza
<p>211a.7</p>sa do ru Na yo ni rA ya tsa ni/ 'di rnams bri'o/ /phyag rgya be con bcas te bya rog gi sgo'am rus chen bri bar bya'o/ /yi ge bcu pa'i gsang sngags dran par bya'o/ /mu khyud kyi yi ge ni dang por dbyangs yig lan gnyis dgod/ mu khyud bar ma la ka yig dang / nga nya bor ba sum cu rtsa
<p>211b</p>
<p>211b.1</p>gnyis dgod/ tha ma la phaT sha stag dgod do/ /dbus kyi rim pa gnyis pa la ma la sogs pa yi ge bzhi'i g.yas g.yon du hUM re re dang spel/ de'i phyi rim du ra la sogs pa'i yi ge bcu gnyis kyi gnas su yi ge bcu gnyis pa dang bsgrub bya'i ming spel te bri'o/ /de lta bu'i 'khor lo
<p>211b.2</p>gnyis bris te/ de yang sa skor log par bri/ gnam skor rim pa bzhin bri/ de yang gshin rje'i lto bar tshud par bri'o/ /de nas mchod pa dbul te/ bde ba'i byin rlabs dmigs par byas nas/ de dag kha sbyar te thod pa'am kham phor sar pa'i ga'u kha sbyar du gzhag go/ /ga'u
<p>211b.3</p>'og ma'i nang du rlung gi dkyil 'khor la/ oM che ge mo A be+e sha a a zhes bri/ rgyab tu sna tshogs rdo rje bri/ gong ma'i nang du me'i dkyil 'khor ra~M` gyis mtshan pa bri/ rgyab tu ri rab 'khor dang bcas pa rtse brgyad kyis mtshan pa/ dbus su sna tshogs rdo rjes mtshan pa bri'o/ /ga'u gnyis
<p>211b.4</p>kyi bar du sgo cung zad cig bya ste bzhag la/ phyis ga'u mdar ram zhugs pa mthong nas kha gcad/ skud pa nag pos dkris shing btag nas man 'ji'i steng du bzhag ste/ dug sna tshogs kyi me la tsha bar gyur pa tsam du bsros shing lha'i rnal 'byor dang ldan pas kha lhor bltas te
<p>211b.5</p>gsang sngags bzlas par bya'o/ /de la dang por sngon du brjod pa bzhin du/ sngon du dpal rdo rje 'jigs byed chen por bskyed la spyan drang ba dang / mchod pa dang gtor ma bsngo ba snga ma bzhin byas nas/ skud pa lag pas bzung nas dung chen po'i phreng ba thogs te bzlas par bya'o/ /dmigs
<p>211b.6</p>pa ni bdag gi gsang sngags dang / 'khor lo'i sngags las 'od zer dug gi mi nag po 'phros/ bsgrub bya de na gnas pa bsres te/ dur khrod kyi thal chen ltar gyur cing / de'i sems chus mar me gsad pa ltar gyur par bsam mo/ /de yang nyi ma dang po la/ oM ya ma ra dza
<p>211b.7</p>sa do me ya/ che ge mo pra ma ya ku ru hUM phaT/ ces bar chad med par khri phrag gcig bzlas so/ /nyi ma gnyis pa la/ ya me do ru Na yo da ya che ge mo rak+ta tsarba ya hUM phaT/ ces khri phrag gcig go/ /gsum pa la ya da yo ni ra yak+She ya che ge mo mu rtsa pa ya hUM phaT/ ces khri phrag
<p>212a</p>
<p>212a.1</p>gcig go/ /bzhi pa la yak+She yats+tsha ni rA ma ya/ che ge mo mA ra ya hUM phaT/ ces khri phrag gcig go/ /sgrub pa'i grogs mchog gis dus gsum du mchod pa dang gtor ma sbyin par bya'o/ /de nas nyi ma bzhi pa'i mtshan phyed na dur khrod dam/ 'byung po drag po gnas
<p>212a.2</p>pa'i sar khru gang brkos te sbas nas gshin rje la gtad do/ /de'i sbyor ba ni 'di yin te/ grog mkhar gyi sa las gshin rje'i mi khru gang gi tshad la/ kha cig lag na ral gri dang zhags pa thog pa cig bya ste/ de'i lto bar ga'u bcug nas de la gtor ma dang / dmar gyi ar+g+ha byin te
<p>212a.3</p>'di skad ces bsgo'o/ /chos kyi rgyal po khyod kyis lta na srid pa gsum gyi sems can mi gnas pa med do/ /deng dkon mchog mchog gsum gyi bkas/ sems can 'di zung shig /sems can 'di ni dus gsum gyi rgyal ba rnams kyi bstan pa 'jig par byed pas/ 'jig rten du
<p>212a.4</p>thar pa'i lam ni 'gegs shing / ngan 'gro'i lam 'byed pa ste/ de bas 'di khyod kyis zung shig /de la bcom ldan 'das 'jam dpal gzhon nu dang / dpal rdo rje 'jigs byed kyang dgyes par 'gyur ro zhes brjod do/ /de dang der kha sbub tu mgo bo lho phyogs su bstan te
<p>212a.5</p>sba bar bya'o/ /de nas rang gi gnas su 'ongs te/ gsang sngags rjes su bskul bar bya'o/ /las grub pa dang de nas phyung ste/ 'o ma dang chus bkrus te mchod pa gtsang mas bshags pa dang / bzod par gsol te btang ngo / /las kyi skabs 'dir chas gos nag po dang / 
<p>212a.6</p>khro bo'i lta stangs dang / khros pa'i yid dang / dbugs 'bud pa la sogs pa dang ldan par bya'o/ /drag po'i 'khor lo'i las rdzogs so// //@##/ /[ ]da ni drag po'i bsam gtan gyi las bshad de/ de la dang po dpal rdo rje 'jigs byed chen po snga ma bzhin du bskyed de/
<p>212a.7</p>mchod pa dang gtor ma bsngos te/ sngon du bsgrub bya rlung nag po'i steng na/ me smug nag 'bar ba'i dkyil na gos dang bral ba/ lha dang bral ba/ yan lag lcags kyis thag pas bcings pa/ skra nag pa mes bsregs pa bzhin du gnas pa la/ bdag gi thugs ka nas srin po
<p>212b</p>
<p>212b.1</p>rab tu rngam pa dang / khra dang 'ug pa la sogs pa dang / wa dang / ce spyang la sogs pa za zhing / rgyu ma dang / nang khrol nam mkha' la kun du khyer bar bsgoms na 'chi bar 'gyur ro/ /bsam gtan gyi las rdzogs so// //de nas las kyi kha bskang bar byas te/ mchod pa dang
<p>212b.2</p>sbyin sreg dang so sor bshags pa'i mdo gdon pa dang / smon lam gdab bo/ /dpal rdo rje 'jigs byed kyi drag po'i las kyi bya ba bdun pa dang / rim pa bzhin du bya ba'i cho ga /dpal u rgyan yul du 'dug pa/ dregs pa can 'dul ba'i thabs nyi tshe ba/ byang chub kyi sems dang ldan pas
<p>212b.3</p>bsgrub par bya'o// //rdzogs s+ho// //@##[ ]/ /de nas gzhan yang bshad pa ni/ /las kyi grogs kyis byed pa ste/ /zhi ba'i las ni zla ba yin/ /rgyas pa de bzhin mig tu bsgrags/ /dbye ba yon tan zhes bya ste/ /dbang du bya ba rig byed yin/ /dgug pa yid las de bzhin mda'/ /bskrad
<p>212b.4</p>dang mnan pa dbang po bzhin/ /mnan pa'i rjes su 'brang ba yis/ /gsad pa'i las ni rgya mtshor 'dod/ /las rnams de dag re re yang / /'phags tshogs mchod sbyin dang po ste/ /nyi ma gnyis par gtor ma sbyin/ /gsum pa bzlas pa rnam par 'bad/ /bzhi pa sbyin sreg
<p>212b.5</p>'chang bar bya/ /lnga pa las kyi 'khor lo bskor/ /drug pa bsam gtan rtse gcig bya/ /bdun pa las kyi lhag chad bskang / /grangs kyi las la khyad par du/ /las kyi gcor ni gang bsgrub de'i/ /'khor lo skor ba nyi ma bzhi/ /las kyi bye brag 'di shes na/ /zhi bas
<p>212b.6</p>'jigs pa brgyad las skyob/ /rgyas pas yon tan drug dang 'byor/ /dbang gis mos pa rnams bzhir bsgyur/ /dbye bas gsang sde brgyad dang 'byed/ /mnan pas dbang po drug 'ching byed/ /gzhan yang ji ltar de bzhin du/ /sngags dang rdzas kyi sbyor ba la/ /dpyad na dngos
<p>212b.7</p>grub mi 'grub ste/ /gal te yid gnyis za gyur tam/ /bsam par 'gyur ram dad pa nyams/ /de tshe dngos grub nye ba yang / /phyir bzlog 'gyur bar gdon mi za/ /dad pa brtan par bsgrubs pas na/ /nam mkha' med par gyur na yang / /sngags kyi dngos grub med med srid/ / 
<p>213a</p>
<p>213a.1</p>lha dang drang srong gis bshad pa'i/ /rig sngags slu ba mi srid na/ /'dod chags bral ba bshad pa yis/ /gsang sngags sbyor bas slu ba ni/ /ma byung 'byung bar mi 'gyur ro/ /chos nyid bsam gyis mi khyab pa'i/ /don la the tshom med pa yis/ /mkhas pa
<p>213a.2</p>la ni dngos grub nye/ /rtog cing dpyod pa'i rtog ge pa/ /de la bsgrub pa'i dngos grub ring / /man ngag dam pa bstan byas kyang / /slob ma yid gnyis za gyur na/ /de la dngos grub ring bar bshad/ /bla mas man ngag sbas byas kyang / /slob ma yid gnyis mi za zhing / / 
<p>213a.3</p>bla ma'i man ngag dam pa zhes/ /gces spras byas na 'grub par nges/ /de yi phyir na sngags pa yis/ /rang gi yid gnyis spang ba'i phyir/ /bla ma mnyes par bya ba gces/ /rang gi yid pas nus mthu che/ /gsang ste brjod pas bar chad med/ /yon tan phul ba byas
<p>213a.4</p>pas ni/ /rang sems rin chen rnam gnyis 'gyur/ /rin chen gnyis las grub par 'byung / /dkon par gyur na sngags pa brjod/ /bsngags na yon tan 'byung 'gyur te/ /bsngags pa dag ni ma byas na/ /ji ltar yid bzhin nor bu yang / /gang gis bsngags pa ma byas
<p>213a.5</p>na/ /de la 'dod na mi ster ro/ /dad pa sangs rgyas dad pa chos/ /dad pa dge 'dun dad pa ma/ /dad pa bla ma dad pa pha/ /dad pa lam chen dad pa gru/ /dad pa yid bzhin nor bu ste/ /dad pa gsang sngags dngos grub nyid/ /dad pa bsod nams nor yin te/ /de yi phyir
<p>213a.6</p>na sngags pa yis/ /rang sems dad pa bskyed pa'i phyir/ /gzhan la gus pas mchog tu bskur/ /rdzogs so// //[ ]@##/ /de nas gzhan yang bshad par bya/ /sngags pas rtag tu bsten pa ni/ /rus sbal 'o ma zhes bya ba/ /de bzhin 'od kyi lo ma dang / /'jim pa skam
<p>213a.7</p>po nyid dang ni/ /de bzhin me yi khu ba dang / /sgra snang gi ni rdzas dag dang / /'di rnams rtag tu sbyar na ni/ /rang bzhin gyis ni nad med cing / /tshe ring dbang po rgyas pa dang / /rtag tu lang tsho dar la bab/ /lha rnams kun gyis byin gyis rlobs/ /'di la spyad par mi bya ste/ / 
<p>213b</p>
<p>213b.1</p>yang na nyi ma'i sbu gus btung / /ting 'dzin sngags kyis byin brlabs na/ /las kyi rnam smin sbyong bar byed/ /rig pa 'dzin pa'i sa la gnas/ /de bzhin cho ga bzhin du bsten/ /tshes gcig skya rengs shar ba ni/ /snod la ma reg rus sbal zho/ /drod ma yal bar btung ba 
<p>213b.2</p>'am/ /yang na nyi ma'i sbu gus btung / /mar gyi ngo yi tshes gcig la/ /'od kyi lo ma btsal nas ni/ /de nyid nas ni gzung bar bya/ /zhag gsum chu yi char pa gtang / /lo ma de bcad bza' bar bya/ /yang na nyi ma'i sbu gus btung / /'jim pa skam po sbyar nas ni/ /zhag
<p>213b.3</p>gsum chu yi nang du sbang / /de blangs nas ni yang skams nas/ /phye ma byi la'i spar tshad re/ /ba yi 'o ma dang sbyar nas/ /sngags pas rtag tu btung bar bya/ /me yi sdong po ser po ni/ /sa yi mar gyis dril nas ni/ /kha sbyar sbyor dang ldan byas nas/ /me chu sa yis
<p>213b.4</p>bcir nas ni/ /btung ba'am nyi ma'i sbu gus btung / /lan tshwa bral ba dag la ni/ /zhag gsum 'chi ba'i sgra brnyan rdzas/ /nam kyi dus la sngags pas blangs/ /cha gsum snod du zhag gsum gzhag /kha yi cha ni byug pa ste/ /dbus ma'i cha ni bdud rtsi nyid/ /rtsa ba'i cha ni dor
<p>213b.5</p>ba sti/ /'di rnams so sor bstan pa na/ /tha mal 'bras bu gsum gyi phye/ /byi la'i sbar tshad de dang sbyar/ /ma sbyar na yang nyes pa med/ /tshogs par bstan nas bzla bar bya/ /re re bsten yang nyes pa med/ /dam rdzas rmad du bsgyur te bstan pa'i cho ga rdzogs so// // 
<p>213b.6</p>@##/ /dpal rdo rje 'jigs byed la phyag 'tshal lo/ /de nas yang dag bshad bya ba/ /bcom ldan nyid kyi sku gsung thugs/ /rdo rje rnams las byung ba yi/ /rdo rje 'jigs byed chen po yis/ /lho phyogs rgya mtsho pha rgyal nas/ /de nas gshin rje'i grong khyer ni/ /ga la ba yi gnas su byon/ / 
<p>213b.7</p>mi bzad zhabs ni bcu drug gi /lcags mkhar sgo med bcu drug brdzis/ /ye shes rtse gcig mtshan ma yi/ /dbus kyi lcags mkhar chen po brdzis/ /de tshe bdud chen las rgyal nas/ /ha ha hi hi sgra sgrogs pa/ /chos kyi rgyal po la sogs pa/ /gzir bzhin du ni rab smras pa/ /dpa'
<p>214a</p>
<p>214a.1</p>bo chen po ga la ci/ /dpa' bo'i dgongs pa bdag gis bgyi/ /bdag cag srog la snying po rnams/ /tshul bzhin 'bum gyis dpa' bo bzhes/ /lha ma yin sde brgyad kyi srog gi yang snying phul ba ni/ /gshin rje'i ya phul ma mos ma/ /srin pos ra phul gnod sbyin k+She/ / 
<p>214a.2</p>mi yis na phul sa bdag swa/ /btsan gyis tsa phul bdud kyis da/ /de rnams gcig tu dril ba ni/ /bran du yang ni khas blangs so/ /gtan tshigs chen po de yi phyir/ /ye shes lha yis dgongs pa dang / /bsnyen pa nyams 'og rab chud nas/ /lha yi bsnyen pa rab chud nas/ /sngon gyi
<p>214a.3</p>thugs dam las mi 'da'/ /mi 'grub pa ni mi srid do/ /oM ya ma rA dzaHsa do me ya/ ya me do ru/ Na yo da ya/ ya da yo ni ra ya k+She ya/ yak+She yats+tsha ni rA ma ya/ hUM hUM phaT phaT/ de skad smras pa dang / rdo rje 'jigs byed chen po yis/ /chos kyi rgyal po la sogs pa/ /gshin rje'i pho nya la sogs
<p>214a.4</p>kun/ /sgrol ba'i ging du byin gyis brlabs/ /ma dang sring mo bu mo dang / /'khor bcas kun la bka' bsgo ba/ /lnga brgya dus kyi tha ma la/ /nga yi bstan pa 'byung ba'i tshe/ /rnal 'byor rig 'dzin ldan pa la/ /bka' bsgo ba yi las rnams tshul bzhin gyis/ /zhes byas dam
<p>214a.5</p>bcas pa dang / mnan bzhin du mnan bor ro/ /gtam rgyud kyi rtogs pa rdzogs so/ /[ ]@##/ /rgya gar skad du/ shri badzra b+hai ra ba pA ni na a pa na shud+d+ha nA ma/ bod skad du/ dpal rdo rje 'jigs byed kyi phyag mtshan gyi rnam par dag pa zhes bya ba/ bcom ldan 'das 'jig
<p>214a.6</p>rten dbang phyug seng ge'i sgra la phyag 'tshal lo/ /ma rig pa gcod pas gri gug /gzung 'dzin gyi rnam par rtog pa 'joms pas rdo rje rtse gcig pa/ dran pa'i nyon mongs pa 'joms par byed pas gtun shing / sred pa gcod par byed pas chu gri'o/ /lus ngag gi nyes pa 'joms pas
<p>214a.7</p>rdo rje rtse gcig pa'o/ /phrag dog 'joms pas sta re'o/ /lta ba ngan pa 'joms pas mdung ngo / /dbang gi las byed pas mda' 'o/ /'gugs pas lcags kyu'o/ /las kyi sgrib pa 'joms par byed pas dbyug to'o/ /kha T+wAM ga ni byang chub sems kyi ngo bo nyid do/ /shes bya'i
<p>214b</p>
<p>214b.1</p>sgrib pa gcod pa ni 'khor lo'o/ /ye shes lnga ro ma nyams par gyur pas bdag nyid rdo rje'o/ /mi shes pa'i sgrib pa 'joms pas rdo rje tho ba'o/ /ral gri'i dngos grub ster bas na ral gri'o/ /mchog tu dga' ba'i sgras sangs rgyas thams cad yang dag par bskul bas cang te'u'o/ /bde
<p>214b.2</p>ba chen po dang snying rje chen po'i rang bzhin ni sna tshogs kyis bkang ba'i thod pa'o/ /sgrib pa thams cad 'joms pas tshangs pa'i mgo bo'o/ /bdud las rgyal ba'i rang bzhin gyi phub po/ /sems can thams cad dang chos thams cad du rtogs pa'i rang bzhin med pas rkang pa'o/ /yang
<p>214b.3</p>dag pa'i ye shes 'ching bas zhags pa'o/ /'jig rten gsum las rgyal bas na gzhu'o/ /stong pa nyid kyis na rgyu ma'o/ /shes rab kyi pha rol tu phyin pa ni dril bu'o/ /chos thams cad byed pa po nyid kyis lag pa'o/ /chos thams cad bdag med pa nyid kyis na dur khrod kyi
<p>214b.4</p>ras so/ /chos thams cad stong pa nyid kyis phug pa nyid kyis skyes bu gsal shing la btsugs pa'o/ /chos thams cad 'od gsal ba nyid kyis na me thab bo/ /dam tshig dag pa nyid kyis na thod pa btung bas bkang ba'o/ /bdud rnams bsdigs pa nyid kyis sdigs mdzub bo/ /sku gsung
<p>214b.5</p>thugs rnams ro gcig pa nyid kyis 'phan rtse gsum pa'o/ /chos thams cad 'od gsal sgyu ma lta bu nyid kyis na rlung gis bskyod pa'i ba dan no/ /rmongs pa'i glang po dral bas na/ glang po'i pags pa'o/ /zhabs g.yas kyi gdan brgyad ni dngos grub chen po brgyad rnam par dag
<p>214b.6</p>pa'o/ /mig sman ri lu/ ral gri gser 'gyur/ bcud len rkang byug /so 'og/ phyag rgya chen po'o/ /zhabs g.yon rnams kyi gdan ni bya rgod la sogs pa brgyad ni dbang phyug brgyad rnam par dag pa ste/ 'dod pa rmongs pa/ /khro ba ser sna/ 'jigs pa grags gtsang smre/ 
<p>214b.7</p>ngo tsha ba phra ma/ khams gsum gyi mnga' bdag nyid kyis ma he'i gdong pa can no/ /rwa gnyis kyis bden pa gnyis rnam par dag pa'o/ /mkhas pa chen po ta thA ga ta rak+Shi tas mdzad pa'o/ /u to bo pa ti dang / bod kyi lo tsA ba mal gyo blo gros kyis bsgyur ba rdzogs so// // 
<p>215a</p>
<p>215a.1</p>@##/ /rgya gar skad du/ shrI badzra ma hA b+hai ra ba sA d+ha na/ bod skad du/ dpal rdo rje 'jigs byed chen po'i sgrub thabs/ dpal rdo rje sems dpa' la phyag 'tshal lo/ /mun nag lta bu'i sku 'dzin zhing / /nyi ma 'bum gyi gzi brjid can/ /gdug pa'i mtshon cha sna tshogs
<p>215a.2</p>bsnams/ /bdud dgra khyod la phyag 'tshal lo/ /bde gshegs bka' ni bsrung ba dang / /gdug pa gdul bar bya ba dang / /thar pa thob par bya ba'i phyir/ /sgrub thabs 'di ni brtsam par bya/ /dur khrod dang ni chu bo'i 'gram/ /shing gcig dang ni mtshan gcig sogs/ /dbang dang
<p>215a.3</p>dgug sogs gnas der bya/ /dang por rang snying zla ba la/ /rang gi sa bon bsam par bya/ /'od zer bla mar rang lha rnams/ /gsal byas phyag 'tshal mchod sogs bya/ /tshangs pa'i bzhi yi bsam gtan ni/ /byams pas dgra zun mnyam por dmigs/ /snying rjes sdug bsngal
<p>215a.4</p>bral bar bsgom/ /dga' bas thar pa thob par dga'/ /btang snyoms yal bar mi 'dor ro/ /de nas stong pa'i byang chub bsgom/ /ra ba dra ba sbyor bar bya/ /ma yi bu las skyes pa la/ /sems kyi sa bon bsam par bya/ /sna tshogs rdo rje bsam gtan bya/ /de steng hUM las
<p>215a.5</p>gsal spros pas/ /gdung rnams bgegs ni sel byed pa/ /rdo rje ra dang bla re ni/ /sngags 'di yis ni bsgom par bya/ /oM sum b+ha ni sum b+ha hUM phaT/ gr-ih+Na gr-ih+na hUM phaT/ gr-ih+Na pa ya gr-ih+Na pa ya hUM phaT/ oM A na ya hoHb+ha ga bA na bid+yA rA dza hUM phaT/ rdo rje'i sa la nam mkha' ni/ /b+ha ga'i
<p>215a.6</p>dbyings su bsgom par bya/ /dbus su yaM raM baM dang laM/ /'byung ba bzhi yi dkyil 'khor ro/ /de steng suM las ri bo ste/ /b+h+rUM las gzugs kyi bdag po bsgom/ /de yongs gyur las gzhal med khang / /gru bzhi pa la sgo bzhi pa/ /rta babs bzhi dang ldan pa la/ /dra ba dra ba
<p>215a.7</p>phyed pa dang / /ka ba brgyad kyis yang dag spras/ /phyi rol dur khrod brgyad kyis bskor/ /shing brgyad kyis kyang mdzes par byas/ /tshig pa dang ni ma tshig pa/ /dum bur gyur dang ma gyur pa/ /'jigs par byed dang 'jigs pa dang / /cang chen btsugs dang shing la sbyangs/ / 
<p>215b</p>
<p>215b.1</p>ban+d+ha pu ta li la sogs/ /shing brgyad la ni gnas pa'o/ /srin po ro langs mkha' 'gro'i tshogs/ /sha za'i gdon can brgyad po ni/ /bya rog 'ug pa tshogs kyis bskor/ /gzhal yas khang gi dbus su ni/ /dang po'i yi ge sogs pa la/ /zla bas brgyan pa'i chu skyes
<p>215b.2</p>bsam/ /dbus su bzhi pa'i bzhi pa la/ /dbyangs yig bzhi pas brgyan pa bsam/ /de la ral grir gyur pa dang / /ral gri lte bar de nyid bsam/ /de yongs gyur pas 'jam dpal bsams/ /gur kum mdog ni gzhon tshul can/ /ral gri g.yas la ut+pal g.yon/ / 
<p>215b.3</p>rgyan rnams kun gyis rab mdzes pa/ /sems dpa'i skyil mo krung gis bzhugs/ /de ltar byang chub lnga bskyed nas/ /ma las bskyed pa'i nyi ma ni/ /de yi snying gar bsgom par bya/ /de las 'od 'phros phyogs bcu yi/ /rgyal ba sras dang bcas pa rnams/ /rig pa'i
<p>215b.4</p>lha mo khro tshogs kun/ /spyan drangs nyi ma la bzhugs bsams/ /de nas 'jam dpal de nyid dang / /de bzhin gshegs kun gcig tu gyur/ /'od kyi gong bu de las ni/ /'bar ba dpag tshad brgyad stong khyab/ /de gyur sems kyi sa bon las/ /'od zer lnga ldan kha dog nag / 
<p>215b.5</p>'od zer spro dang bsdu ba bya/ /de gyur rdo rje gdengs pa ni/ /kha dog nag por gyur par bsam/ /de las 'od 'phros sangs rgyas dang / /rgyal sras gtso bo la sogs kyis/ /nam mkha'i khams kun gang ba ni/ /nyi ma'i dkyil 'khor la gnas bsams/ /sems can khams ni
<p>215b.6</p>rnams sbyangs nas/ /slar byon rdo rje'i gzugs la zhugs/ /rdo rje chen po yongs gyur nas/ /rdo rje 'jigs byed chen po'i gzugs/ /ma he'i gdong can zhal dgu pa/ /phyag ni sum cu rtsa bzhi phug /g.yon brkyang g.yas bskum brgyad gnyis zhabs/ /phaT kyi sgra can gsus
<p>215b.7</p>pa 'phyang / /spyi gtsug thod pa'i phreng bas brgyan/ /stag gi pags pas smad dkris shing / /klu brgyad kyis ni rgyan du byas/ /'jigs pa'i dus kyi me ltar 'bar/ /ha ha zhes dgod ljags bskyod cing / /'jigs pa'i khro gnyer me ltar 'bar/ /'jigs pa'i spyan ni nyi
<p>216a</p>
<p>216a.1</p>shu bdun/ /tshangs pa brgya byin tshogs za ba/ /rtsa zhal ma he'i gdong can khro/ /rwa yi bar na gnas pa'i zhal/ /dmar po 'jigs byed khrag 'dzag pa/ /steng zhal ser po cung zad khro/ /ral pa zur phud lnga dang ldan/ /gzhon nu'i cha lugs 'chang ba po/ / 
<p>216a.2</p>g.yas pa'i rwa la brten pa'i zhal/ /dang po mthing ga 'jigs par byed/ /gnyis pa mdog dmar khro bo'i zhal/ /gsum pa ser po cung zad khro/ /g.yon pa'i rwa la brten pa'i zhal/ /dang po dkar po rmongs par byed/ /gnyis pa dud ka khro bo'i zhal/ /gsum pa nag po ljags
<p>216a.3</p>dril ba/ /g.yas g.yon gnyis kyis glang po che'i/ /pags pa brgyangs te 'dzin pa'o/ /g.yas pa'i phyag gis rim pa bzhin/ /kar ta ri dang b+hiN+Di pa la dang / /gtun shing chu gri ka Na ya/ /sta re mdung dang mda' dang ni/ /lcags kyu dbyug to kha T+wAM ga /'khor lo rdo rje tho ba dang / / 
<p>216a.4</p>ral gri dang ni cang te'u 'dzin/ /g.yon pa'i phyag gis go rims bzhin/ /thod pa tshangs pa'i mgo bo dang / /phub chung rkang pa zhags pa dang / /gzhu dang rgyu ma dril bu dang / /lag pa mi lpags rtse gsum me yi thab/ /thod tshal sdigs mdzub ba dan rlung ras 'dzin/ /g.yas kyi zhabs
<p>216a.5</p>kyis go rims bzhin/ /mi dang ma he glang bong dang / /rnga mo khyi lug wa brgyad mnan/ /g.yon pa'i zhabs kyi go rims bzhin/ /bya rgod 'ug pa bya rog dang / /seng ge khra dang bya rgod chen po dang / /ne tso krung krung brgyad po mnan/ /'jam dpal ye shes sems dpa' ni/ /zhal
<p>216a.6</p>gcig phyag gnyis sku mdog ser/ /rang gi snying gar bzhugs pa yi/ /snying la nyi ma'i lte ba las/ /'od 'phros dgra mgon spyan drangs te/ /rdo rje bsdu bcings byas nas ni/ /gsang sngags 'di yang brjod par bya/ /oM e h+ya hi b+ha ga bAn/ ya mAn+ta ka A gats+tsha ya/ oM sa mA dza hUM/ 
<p>216a.7</p>mdun du byon par mos nas ni/ /rang gi sngags btab mchod ma/ /spos dang me tog byug pa dang / /mar me la sogs mchod bstod bya/ /oM ya mAn+ta ka ar+g+haM pra tIts+tsha hUM swA hA/ oM badzra d+hU pe hUM/ oM badzra puSh+pe hUM/ oM badzra gan+d+he hUM/ oM badzra dI pe hUM/ oM badzra nai bid+ye hUM/ snying po'i
<p>216b</p>
<p>216b.1</p>mjug la btags la dbul/ /dzaHhUM baM hoHzhes brjod cing / /dgug cing gzhug la dbang du bya/ /gshin rje gshed po'i nga rgyal bya/ /mig dang rna ba sna dang lce/ /lus dang de bzhin yid rnams la/ /sa snying phyag na rdo rje dang / /nam mkha'i snying po spyan ras gzigs/ /sgrib kun
<p>216b.2</p>sel dang kun du bzang / /ming gi yi ge dang po bskyed/ /rdo rje gsum ni gnas gsum bsam/ /oM AHhUM/ rang snying sa bon las 'od 'phro/ /bde gshegs rnams ni spyan drangs mchod/ /bdud rtsi lngas gang bum pa yis/ /spyi bor blugs nas dbang bskur bya/ /rnam par snang
<p>216b.3</p>mdzad phyag rgya che/ /oM sarba ta thA ga ta a b+hi She ka ta badzra swa b+hA wa At+ma ko\u0f85haM/ yaM dang raM bskyed rlung me'i steng / /thod pa a las bskyed pa yin/ /nang na bdud rtsi lngas gang ba/ /hUM zhes pas ni dag par bsam/ /AHyis rtogs bya oM gyis bar/ /lus kyi dkyil 'khor mnyes
<p>216b.4</p>par bsams/ /rdo rje lce yis 'jib par bsam/ /'khor bcas 'khor lo 'dus pa yis/ /stong pa'i sgra brnyan tshul du bya/ /sngags kyi bzlas pa bya ba ni/ /snying gar nyi ma'i dkyil 'khor la/ /rtsa ba'i snying po nye snying bsam/ /dus bzhi yi ni sbyor ba yis/ /g.yeng
<p>216b.5</p>ba med par bsam gtan bya/ /skabs su ston mo bza' bar bya/ /lha rnams mnyes par bya ba'i rim pa'o// //sngags pa gzhan la phan brtson pas/ /dbang dang dgug dang bsad pa dang / /bskrad dang dbye ba rmongs la sogs/ /rgyud las byung ba bzhin du bya/ /de
<p>216b.6</p>las 'dir ni drag po'i las/ /'khor lo'i las dang sbyin sreg dang / /bsam gtan gyi ni sbyor ba rnams/ /las 'di dag gis brtsam par bya/ /bla ma smod sogs dam tshig med/ /theg pa chen po smod pa dang / /sngags kyi rgyud la 'phya ba dang / /bsad dang bskrad dam rings
<p>216b.7</p>par byed/ /snying rje yis ni ngan song las/ /bzlog par bya ba gzhan las min/ /sngags pas sngon du bsnyen pa ni/ /bye ba bzlas nas las rnams brtsams/ /yang na mtshan ma thob nas bya/ /gzhan du byas na 'jig rten bcas/ /dkyil 'khor bris sku mdun du ni/ /dang
<p>217a</p>
<p>217a.1</p>por mchod pa byas nas ni/ /snang mdzad kyis ni lus la byugs/ /zhim pa'i chang ni btung bar bya/ /skra bshig gcer bu byas nas ni/ /nam phyed Da ma ru dkrol bya/ /brkyang bskum tshul du gnas nas kyang / /lha yi nga rgyal ldan pa yis/ /ha ha zhes dgod rtse gcig
<p>217a.2</p>pas/ /ma yengs pa yis gsang sngags bzlas/ /de nas 'jigs pa chen po skye/ /sngags pas 'jigs par mi bya'o/ /'jigs par gyur na bar chad 'gyur/ /des na 'jigs par mi bya'o/ /dngos grub gang 'dod ces gsungs pa/ /yid la gang 'dod gsol ba gdab/ /de
<p>217a.3</p>nas las rnams brtsam par bya/ /mar gyi ngo la sngags pa yis/ /dur khrod ras ni blangs nas su/ /dag par bkrus te brkyang bar bya/ /sum pa'i sbyor bas mtshams bcad nas/ /wa yis rtogs pa'i lhag ma la/ /snang mdzad dur khrod thal ba dang / /'bras bu thug bcas par
<p>217a.4</p>rang la byugs/ /brgyangs nas mdun du bzhag nas ni/ /skra bshig gcer bur byung nas su/ /lho phyogs su ni kha bltas la/ /ma he'i gdong gi sbyor ba yis/ /ras dang snag tsha'i rdzas rnams la/ /lag pa reg nas gsang sngags ni/ /'bum phrag gnyis su bzlas pa bya/ / 
<p>217a.5</p>nyi ma phyed nas bzung nas su/ /'khor lo bri bar brtsam par bya/ /bya rog sgro rtsa'i snyu gu yis/ /bcu drug rtsibs can gnyis byas te/ /g.yas dang g.yon skor tshul gyis ni/ /sum cu gnyis dang bcu pas bskor/ /bgegs dgra'i sbyor bas de ltar bri/ /bdag las sprul pa'i
<p>217a.6</p>khro bo yis/ /bsgrub bya lha dang bral nas ni/ /rnam shes bsdus la 'khor lor gzhug /zhugs par gyur nas 'khor lo dril/ /thod pa gnyis kyi bar du gzhug /shi ba'i skra yi skud pas dkri/ /ro bsregs sar ni bsreg shing gis/ /me sbar nas ni thod pa bsro/ /sngags
<p>217a.7</p>pas 'greng ste rkang g.yon gyis/ /mnan nas yi ge bcu pa bzlas/ /ro bsregs la sogs sa 'og gzhug /rim gyis thebs nas 'chi bar 'gyur/ /yang na las 'di brtsam par bya/ /bsnyen pa la sogs sngar bzhin bya/ /dur khrod gzhi mdo shing gcig drung / /sngags
<p>217b</p>
<p>217b.1</p>pas gnas nas las 'di bya/ /grog mkhar chu 'gram gnyis kyi sa/ /snang mdzad mi bskyod rus phye dang / /phub ma dur khrod sol ba la/ /bsgrub bya'i gzugs brnyan sor brgyad bya/ /snying ga lte ba gsang ba dang / /lkog ma dang ni smin mtshams su/ /ni rang su yi phur bus gdab/ / 
<p>217b.2</p>tshigs rnams tsher ma rnon pos dgang / /thod pa gnyis kyi dbus su gzhug /gnas bdun grog mkhar sa dang dur khrod thal ba la/ /gshin rje'i skyes bu khru gang tsam la zhal gcig pa/ /mche ba gtsigs pa phyag gnyis ral gri sdigs mdzub zhags/ /gcer bu skra grol de yi
<p>217b.3</p>thugs kar thod pa gzhug /mar gyi brgyad dang bcu bzhi yi/ /ro bsregs dur khrod sa dag la/ /kha sbub bzlog la lho ru kha bstan 'phred nyal gzhag /khyim du 'ongs nas khros nas yi ge bcu pa bzlas/ /zhag gsum gyis ni 'chi bar 'gyur/ /phyung nas 'o mas bkrus na 'tsho/ / 
<p>217b.4</p>'khor lo'i rim pa phye ba'o/ /las de byed pa'i dus su ni/ /bsam gtan gyis ni 'di ltar bya/ /'khor lo med kyang 'grub par 'gyur/ /gang la bya ba'i bsgrub bya ste/ /ra las bskyed pa'i dkyil 'khor du/ /skra bshig gcer bu byas nas ni/ /til mar gyis ni lus bskus nas/ / 
<p>217b.5</p>'dar zhing mdun na 'dug par bsam/ /lus las sprul pa'i khro bo yis/ /bsgrub bya bcad cing bcom nas ni/ /lha rnams dag gis lus la bza'/ /slar yang khro bor gyur nas spro/ /ral gri dbyug pa gtun shing dang / /'khor lo tri shU la sogs pas/ /dum bur bcad
<p>217b.6</p>cing gtub pa dang / /za shing khrag rnams 'thung bar bsam/ /gshin rje yis ni zos par bsam/ /gzhan yang srin po sna tshogs dang / /kang ka bya rgod 'ug pa dang / /stag dang seng ge wa dang khyi/ /de rnams kyis kyang zos par bsam/ /bstod pa sna tshogs byas nas su/ / 
<p>217b.7</p>tshig gis kyang ni 'di skad bsgo/ /dkon mchog gsum la smod pa dang / /dge 'dun 'du ba'i sgo 'phrogs pa/ /dam tshig 'jigs par byed pa dang / /skye bo yongs la 'tshe ba 'di/ /ngan song gsum du nges par 'gro/ /thugs rjes sgrol ba'i dus la bab/ /ngan song gsum gyi
<p>218a</p>
<p>218a.1</p>sdug bsngal dang / /nad dang gnod pa'i sdug bsngal gyis/ /tshe 'di nyid la bral bar mdzod/ /bsam gtan gyi rim pa phye ba'o/ /bla ma'i zhal gyi bka' drin gyis/ /'di byas bsod nams gang thob pa/ /'gro rnams gshin rje gshed lta bu/ /'khor ba
<p>218a.2</p>las ni thar bar shog/ //slob dpon dz+nyA nA kA ras mdzad pa rdzogs so// //zla ba'i 'od zer gyis bsgyur ba'o//[ {Da}]@##/ /rgya gar skad du/ shrI badzra b+hai ra ba stu ti/ bod skad du/ dpal rdo rje 'jigs byed kyi bstod pa/ dpal rdo rje 'jigs byed la phyag 'tshal lo/ /hUM 'jam dpal mkha' las
<p>218a.3</p>byung ba'i gser mdog can/ /'jam dpal thugs la chos kun rang bzhin gsal/ /'jam dpal gsung gi dbang phyug 'jam dpal dbyangs/ /'jam dpal bdag ni re ba'i sems kyis 'dud/ /thugs mchog 'jam pa'i ngang las ma g.yos kyang / /thugs rjes
<p>218a.4</p>gdug pa 'dul phyir gshin rje'i gshed/ /'jigs byed chen po 'jigs pa'i char bstan nas/ /mi bzad dus mtha'i bskal pa'i me ltar 'bar/ /zhal gdangs khro gnyer smin ma glog ltar 'gyu/ /spyan bgrad mche ba gtsigs shing rab tu 'bar/ /rdo rje'i rta gad drag po ha
<p>218a.5</p>har bzhad/ /mkha' 'gro sdud pa'i pheM skad gnam du 'don/ /khros pa'i zhabs chen brdabs pas khams gsum gnon/ /sdigs mdzub gnam du bsgrengs shing lha chen 'dul/ /ljags 'dril tshems chen gtsigs shing khrag gis myos/ /lha dang bcas pa'i 'jig rten
<p>218a.6</p>zhal du gsol/ /glang chen ko rlon thod pa'i phreng ba zhags/ /gcer bu 'jigs byed dbang phyug chen po'i tshul/ /'jigs byed ma he khros pa'i zhal gdangs shing / /zhal dgu 'bar bas srid pa zad par rngub/ /'gro ba sna tshogs 'dul ba'i phyag rgya 'bar/ /bdud bzhi
<p>218a.7</p>gnon pa'i zhabs ni brkyang bskum gnas/ /'jigs byed chen po'i sku la rtag tu 'dud/ /dbu dgu 'bar ba'i dkyil 'khor nas/ /g.yas kyi zhal gsum bgrad pa ni/ /mthing ga dmar dang ser ba'i zhal/ /g.yon gyi zhal gsum gdangs pa ni/ /dkar dang dud ka
<p>218b</p>
<p>218b.1</p>gnag pa'i zhal/ /dbus kyi zhal gsum 'bar ba ni/ /khro dang chags dang zhi ba'i tshul/ /phyag rgya 'od zer 'bar ba las/ /g.yas kyi phyag mtshan bcu drug ni/ /rdeg cing 'joms pas mtshon cha gdengs/ /g.yon gyi phyag mtshan bcu drug ni/ /rol cing stobs pa'i mtshan
<p>218b.2</p>mas mdzes/ /brjid rngam zhabs kyi tsham ngam las/ /g.yas kyi zhabs brgyad bskum pa ni/ /dregs pa'i lha brgyad thabs kyis 'dul/ /g.yon gyi zhabs brgyad brkyang ba ni/ /dregs pa'i lha mo brgyad la rol/ /'dod chags chen po gdul ba'i phyir/ /rtag tu ling+ga
<p>218b.3</p>rgyas pa'i tshul/ /drag po'i tshul gyis zhe sdang 'dul/ /'dul sku khyod la phyag 'tshal lo/ /dur khrod chen po'i dkyil 'khor nas/ /bdud dang gshin rje thabs kyis 'dul/ /ma mo mkha' 'gro dbang du sdud/ /dbang sdud khyod la phyag 'tshal lo/ /dbang phyug chen
<p>218b.4</p>po'i dkyil 'khor nas/ /dbang med dad pas 'dus pa dang / /ye shes sprul pa'i 'khor gyis bskor/ /'khor bcas khyod la phyag 'tshal lo/ /ye shes thugs kyi dkyil 'khor nas/ /ji lta bur ni sprul gyur kyang / /rnam dag dbyings las ma g.yos pa'i/ / 
<p>218b.5</p>mnyam nyid sku la phyag 'tshal lo/ /rdzogs so//[ ]@##/ /rgya gar skad du/ pany+tsa tata sto tra/ bod skad du/ de nyid lnga pa'i bstod pa/ dpal rdo rje 'jigs byed la phyag 'tshal lo/ /hUM chos dbyings ma bcos mkhyen pa'i thugs/ /'jam dpal
<p>218b.6</p>rgyu yi byang sems sku/ /ut+pal ral gri rab bsnams shing / /zur phud lnga ldan gur kum mdog /zla gdan la bzhugs ye shes kyi/ /sku mchog khyod la phyag 'tshal lo/ /nyi ma'i dkyil 'khor bdud 'joms la/ /sangs rgyas sras bcas 'dren pa yi/ / 
<p>218b.7</p>'jam dbyangs thugs khros hUM nag po/ /dngos grub khyod la phyag 'tshal lo/ /rdo rje khros pas srid gsum sbyor/ /spro zhing bsdus pas ma he'i zhal/ /ljags 'dril phe gyi 'brug sgra sgrogs/ /hUM Sh+T+r-iH'i gsung 'jigs la phyag 'tshal/ /dbu dgu sum cu rtsa
<p>219a</p>
<p>219a.1</p>bzhi phyag /bcu drug zhabs can dpa' bo che/ /mig sman bdar 'dra'i sgu mchog ni/ /'jigs dus me 'dra'i gshin rje gshed/ /gnag dang dmar dang ser zhal dbus/ /dkar dang dud mdog gnag zhal g.yon/ /sngo dang dmar dang ser zhal g.yas/ / 
<p>219a.2</p>zhal dgus srid gsum gsol ba po/ /gri gug rtse gcig gtun shing dang / /chu gri rdo rje dgra sta mdung / /mda' dang lcags kyu dbyug to dang / /kha T+wAM 'khor lo rdo rje dang / /thod pa ral gri Da ma ru/ /g.yas pa'i phyag na bsnams pa'o/ /thod pa mgo bo phub dang rkang / /zhags
<p>219a.3</p>pa gzhu dang rgyu ma dang / /dril bu lag pa dur ras dang / /gsal shing phub dang me thab dang / /ro snod sdigs mdzub ba dan dang / /rlung ras phyag g.yon bsnams pa'o/ /gnyis ni glang chen ko rlon gon/ /mi dang ma he glang dang ni/ /bong bu rnga mo khyi dang lug /ce spyang g.yas kyis
<p>219a.4</p>zhabs brgyad gnon/ /bya rgod 'ug pa bya rog dang / /seng ge khra dang go bo dang / /sngags can bzhad bya brgyad po la/ /g.yon zhabs 'jigs la phyag 'tshal lo/ /mnyam nyid mi g.yo dur khrod rje/ /ltung ba'i lha gnyis sdig pa'i sku/ /sdigs mdzub drag pos gdul
<p>219a.5</p>dka' 'dul/ /go bzlog mnan nas rab tu gsol/ /ling+ga langs shing rtog pa spangs/ /dpa' bo gnas na gnyis med rol/ /lha min kun sogs dbang pos btud/ /mun sel thugs kyi mngon gyur pa/ /rnam rtog gshin rje 'dra ba rnams/ /nyid rol pa yi rnam rtog
<p>219a.6</p>gis/ /gar mkhan ral gri 'bar ba yis/ /gnyug ma'i gnas la 'god pa'o/ /'jam dbyangs ye shes snying rje khro/ /e ma srid gsum gdug pa sel/ /bu la ma byams gshe ba ltar/ /bcos ma'i khro byang khyod phyag 'tshal/ /de nyid lnga pa'i bstod pa
<p>219a.7</p>rdzogs so// //[ ]na mo badzra b+hai ra bA ya/ stong nyid las byung nam mkha'i dbyings na bzhugs/ /'jam dpal thugs rje khros pa'i rdo rje 'jigs byed ni/ /dur khrod brgyad kyis bskor zhing gar dgu'i nyams dang ldan/ /khro rgyal dus mtha'i me ltar 'bar la
<p>219b</p>
<p>219b.1</p>phyag 'tshal lo/ /zhal dgu phyag ni sum cu rtsa bzhi zhabs bcu drug /mthing nag mi'u thung gzugs can gcer bu ma he'i zhal/ /pheM dang ha ha hi hi drag po'i sgra dang ldan/ /mi 'gyur 'jam dpal bde chen khyod la phyag 'tshal bstod/ /drag po'i stobs kyis bdud bzhi 'joms
<p>219b.2</p>mdzad gshin rje'i gshed/ /grub chen brgyad kyi dbugs 'byin skye mched mchog sbyin mdzes/ /sems can re skong las mdzad byams pa thugs rje can/ /zag med bde rgyas mnyam mchog khyod la phyag 'tshal lo// //[ ]@##/ /rgya gar skad du/ shrI badzra b+hai
<p>219b.3</p>ra ba stu ti/ bod skad du/ dpal rdo rje 'jigs byed kyi bstod pa/ dpal rdo rje 'jigs byed la phyag 'tshal lo/ /mi thung sgeg po sprin 'dra'i mdog /'od zer bye ba 'phros pas bzhengs/ /mtshan ma 'greng ba ma he'i zhal/ /gnyis med sbyor bas khyod rgyal mdzad/ /byol song ma
<p>219b.4</p>lus thams cad kun/ /bcu drug zhabs kyis thams cad mnan/ /brkyang bskum zhabs ni brjid par gnas/ /stobs ldan khyod la phyag 'tshal lo/ /glang po'i pags pa phyag gnyis 'dzin/ /g.yas kyi dang po gri gug ste/ /gnyis pas mtshon rtse gcig pa 'dzin/ /gsum pa'i phyag gis gtun shing bsnams/ /bzhi pa
<p>219b.5</p>chu gri bzang po 'dzin/ /lnga pa rdo rje rtse gcig bsnams/ /drug pa'i phyag gis sta re 'dzin/ /bdun pa'i phyag gis mdung 'dzin te/ /brgyad pa'i phyag gis mda' 'dzin to/ /dgu pa 'gugs don lcags kyu 'dzin/ /bcu pa khyab 'jug dbyug to bsnams/ /bcu gcig rtog
<p>219b.6</p>'joms kha T+wAM ga /chos 'khor bskor ba bcu gnyis pa/ /bcu gsum ye shes rdo rje 'dzin/ /bcu bzhi brdungs don tho ba bsnams/ /bco lnga dgra gsod ral gri 'dzin/ /bcu drug cang te'u gnyis med brdung / /de ltar 'dzin la phyag 'tshal bstod/ /g.yon gyi dang pos
<p>219b.7</p>thod pa 'dzin/ /g.yon gyi gnyis pas tshangs mgo bsnams/ /gsum pa shes rab phub 'dzin te/ /bzhi pa bsgrub bya'i rkang pa 'dzin/ /lnga pa bcing don zhags pa 'dzin/ /drug pa gzhu 'dzin thabs kyi don/ /bdun pa nyon mongs rgyu ma 'dzin/ /brgyad pa shes rab dril
<p>220a</p>
<p>220a.1</p>bu 'khrol/ /dgu pa rdeg don lag pa 'dzin/ /bcu pa bri don dur khrod ras/ /bcu gcig gsal shing nyon mongs 'bugs/ /bcu gnyis sreg don me thab 'dzin/ /bcu gsum pa na thod tshal 'dzin/ /bcu bzhi sdigs mdzub bsdigs par mdzad/ / 
<p>220a.2</p>bco lnga 'phan bsnams dug gsum 'joms/ /bsgrub bya rlung bskur bcu drug ras/ /g.yon pas 'dzin la phyag 'tshal bstod/ /dur khrod chen po'i dkyil 'khor na/ /sna tshogs pad+ma nyi ma'i gdan/ /gzhal yas me dpung dkyil na bzhugs/ /'jigs mdzad sku la phyag
<p>220a.3</p>'tshal bstod/ /brgya phyed mgo bo'i do shal can/ /dbu rgyan thod pa lnga lngas brgyan/ /dbu skra ser po gyen du 'bar/ /zhal dgu pa la phyag 'tshal bstod/ /spyan bzlog nyi shu rtsa bdun dmar/ /ljags 'dril zhal nas ha har bshad/ /mtshan dang dpe byad yang dag ldan/ / 
<p>220a.4</p>ma he'i zhal la phyag 'tshal bstod/ /'di ni bstod pa'i dam pa yin/ /rnal 'byor kun gyis rnyed dka' ba/ /'od 'byung dad cing gus pas zhus/ /don yod rdo rje mkhas pas byas/ /'di byas pa yi dge ba yis/ /kun gyis 'jigs byed zhal mthong shog /dpal rdo rje
<p>220a.5</p>'jigs byed kyi bstod pa paN+Di ta don yod rdo rjes mdzad pa rdzogs so// //paN+Di ta de nyid dang / zhang lo tsA ba shes rab bla mas bsgyur ba'o//[ ]@##/ /rgya gar skad du/ badzra shrI b+hai ra ba nA ma stu ti/ /bod skad du/ 'jam dpal 'jigs byed
<p>220a.6</p>mtshan gyi bstod pa/ dpal rdo rje 'jigs byed la phyag 'tshal lo/ /a la la ho 'jigs byed 'jigs pa'i gzugs/ /rngam byed rgyal po 'jigs pa'i rol thabs can/ /dur khrod gnas na rol sku'i cha lugs ldan/ /tshangs chen khyab mjug gzhon nu lha tshogs dang / /dbang
<p>220a.7</p>phyug thags bzangs ris rnams ma lus zhal du gsol/ /khros mdzad rngam khro ru lu ru lu ste/ /thod pa dbu mar khrag bcas zhal du gsol/ /che phran mang po'i zar bus mgrin zhugs brgyan/ /glang po che yi pags pa'i na bza' can/ /zhal dgu khros gtsigs 'jam
<p>220b</p>
<p>220b.1</p>dpal chos kyi sku/ /ma he'i zhal 'dzin byol song skrag mdzad cing / /rwa mdog in+d+ra nI la'i 'od 'phro zhing / /hUM dang chem dang sgra chen 'jigs par sgrogs/ /zhal nas ljags 'dril he he he he dzA/ /ston ka'i char sprin gzhon nu 'jigs pa'i zhal/ /nam mkha'i Any+tsa'i
<p>220b.2</p>mdog 'dra sngon por snang / /pad dang pad+ma rA ga'i mdog 'dra gnyis/ /gser bsregs dang mtshungs che ba'i yon tan ldan/ /shel dang dung 'dra zla ba zhi ba'i tshul/ /sre ya ka ltar dung kha rab tu drag /dgu pa bzhin khros byis pa'i rgyan gyis brgyan/ /thod pa lnga bcu se ral
<p>220b.3</p>khar bsnams pa/ /rkang tshil khrag dang zhag bcas glo snying gsol/ /sri ka duSh+DAn hUM na ma ra na/ shAn+tiM puSh+Ta ma hA ma ra dza/ las rnams ma lus rdzogs pa mthar phyin pas/ /sems can khams rnams ma lus kun don mdzod/ /gri gug la sogs rdzogs pa'i mtshan mar ldan/ / 
<p>220b.4</p>dbu mgo chen po'i tshogs ni gyen du sgreng / /yan lag rags pa'i lto ni thur du bshal/ /dzA dzA ki ki hUM hUM ha la ha/ ha ha ya ya ma ma ra ra zhes/ tsa tsha las rnams ma lus kun mdzad pa/ /slob dpon skur dang de yi dkor khyer dang / /kun la gnod byed dam pa skur pa dang / /dam
<p>220b.5</p>tshig dag la mi gnas sgrol bar byed/ /rdo rje thod dbyig 'jigs pa'i sgra dang ldan/ /mi dang ma he la sogs de bzhin bya rog 'ug /bya rgod zhabs kyis gnon pa'i sku tsar bzhugs/ /ha la mgrin bzang mar khu chen po gsol/ /a shwa da la sogs shing dbus dgyes par gsol/ / 
<p>220b.6</p>spyang ki kang+ga 'bar ba ce spyang dang / /bya rog khra dang ma hA ru lu ni/ /gdug pa can rnams ma lus sha za ba'i/ /tshogs kyi phyogs ni de bzhin sprin ltar gtibs/ /de 'dra'i dbus kyi gzhal yas khang pa na/ /tshul du bzhugs pas sems can 'gro don mdzad/ /rol mdzad
<p>220b.7</p>thugs rjes sprul la phyag 'tshal lo/ /gdug pa zhal du gsol la phyag 'tshal lo/ /las rnams mthar phyin mdzad la phyag 'tshal lo/ /khro tshogs 'jigs pa'i sku la phyag 'tshal lo/ /ut+pal sngo 'dra'i sku la phyag 'tshal lo/ /nyi ma brgya yi gzi ldan phyag 'tshal lo/ / 
<p>221a</p>
<p>221a.1</p>'ga' zhig mtshan ni 'dzin zhing bstod pa dang / /de yi yon tan phyogs tsam bzung nas kyang / /yid la gnas kyi gzhan du mi smra na/ /dngos grub ster zhing las rnams ma lus 'gugs/ /'jam dpal 'jigs byed mtshan gyi bstod pa/ slob dpon las kyi
<p>221a.2</p>rgyal pos mdzad pa rdzogs so//[ ]@##/ /rgya gar skad du/ shrI badzra b+hai ra wa badzra pra ka ra sA d+ha nA ma/ bod skad du/ dpal rdo rje 'jigs byed kyi sgrub pa'i thabs rdo rje'i 'od ces bya ba/ 'jam dpal gzhon nur gyur pa la phyag 'tshal lo/ /zab cing rgya che 'jigs
<p>221a.3</p>pa 'jigs mdzad pa'i/ /snying rjes khros pa'i 'khor lo la btud de/ /de nyid thob phyir snying rjes 'gro rnams la/ /mi phyed gsal ba'i sgrub thabs cho ga bri/ /'di nyid dbang thob blo gros gsal/ /gnang ba thob cing brtul zhugs nus/ /'gro ba'i don la rab brtson pas/ / 
<p>221a.4</p>dur khrod la sogs gnas su bsgrub/ /bris sku rab gnas legs ldan la/ /sha chen mar chen mchod gtor dbul/ /rig ma lan cig dpa' ba'am/ /yang na gcig pus bsnyen bsgrub bya/ /mchod sbyin rgya chen sems bskyed cing / /dbang dang tshogs ston smon lam
<p>221a.5</p>gdab/ /bdud rtsis khrus gsol khro bo bcu'i/ /sngags kyis gnas bdag rnal 'byor srung / /snying gar paM dang re pha dang / /thugs mchog sa bon rim pa las/ /pad+ma nyi ma rdo rje che/ /sa bon mchog las 'od lnga spro/ /rigs rigs bskul dang sbyang byas nas/ /rgyal ba
<p>221a.6</p>'jigs byed bla ma blta/ /bkod pas phyag byas spros pas mchod/ /sdigs pa 'gyod bshags slan chad bsdams/ /yi rang skyabs dang sems bskyed cing / /bskul dang gsol rnams rgyas gdab sngo/ /byams dang snying rje dga' ba dang / /btang snyoms bzhi la nan tan
<p>221a.7</p>bsgo/ /rang rang gnas dang bris sku la/ /spyan drangs lha sogs gshegs su gsol/ /de nas phyi dang nang gi chos/ /thams cad de bzhin nyid yin cing / /swa b+hA wa yis rjes su brjod/ /stong pa nyid la shin tu gzhag /de nas sngon gyi smon lam dran/ /chos nyid
<p>221b</p>
<p>221b.1</p>de las yi ge yaM/ /raM dang hUM ni sngo dmar nag /de dag so sor gyur pa las/ /rlung dang nyi ma'i dkyil 'khor dang / /rdo rje sa gzhi ra ba gur/ /blo dang ldan pas bsrung ba ni/ /nam mkha' mnyam pa rab tu bsgom/ /de yi dbus su paM bsam zhing / /dang po'i dbyangs yig d+hIH 
<p>221b.2</p>dag las/ /sna tshogs pad+ma zla ba dang / /d+hI las 'jam dpal ye shes sku/ /btso ma gser mdog mchog gi phyag /rdo rje skyil krung rin chen spras/ /mthon mthing zur phud lnga dang ldan/ /sku yi rigs kyi bdag po bsgom/ /thugs kar rim par gnas pa yi/ / 
<p>221b.3</p>'od zer spro dang bsdus pa las/ /rnam par snang mdzad nyid du gyur/ /mtshan dang dpe byad nyid kyis brgyan/ /de yi khyad par gyur pa las/ /gzhal yas phyi nang bcas par bsgom/ /gru bzhi pa la sgo bzhi pa/ /rta babs bzhi dang yang dag ldan/ /dril bu ral gri 'phan
<p>221b.4</p>la sogs/ /me tog phreng bas rnam par brgyan/ /sgo dang sgo khyud 'gram rnams su/ /rdo rje rin chen gyis spras pa'i/ /zla ba phyed pa de bzhin no/ /'dod yon mchod pa'i lha mo rnams/ /dur khrod brgyad dang bcas pa ste/ /shar ni gtum drag dag tu grags/ /de bzhin lho
<p>221b.5</p>nub byang gi rim/ /ha ha dgod dang dpal gyi nags/ /ki li ki lir shes par bya/ /me la sogs pa'i rim pa yis/ /tshang tshing can dang 'bar ba'i 'od/ /'jigs sde dang ni mun pa can/ /de yi rim pas brgya byin dang / /gshin rje chu lha gnod sbyin dang / /me lha srin
<p>221b.6</p>po rlung lha dang / /'byung po'i bdag po dang brgyad do/ /shar gyi lha dbang dkar po ste/ /rdo rje 'dzin pa glang po zhon/ /lho yi gshin rje kha dog nag /dbyug pa 'dzin la ma he zhon/ /nub kyi chu lha dmar skya'i mdog /sbrul gyi zhags 'dzin chu srin zhon/ /byang gi gnod sbyin rta yi khri/ / 
<p>221b.7</p>kha dog ser po bum pa 'dzin/ /me lha dmar po dbyu gu ste/ /drang srong cha byad ra la zhon/ /srin po nag po gri gug lag /mi ro mi yi khri la gnas/ /rlung lha ljang gu ba dan 'phyar/ /sha ba zhon pa dag dang ldan/ /'byung po'i bdag po thal ba'i mdog /rtse gsum khyu
<p>222a</p>
<p>222a.1</p>mchog zhon par bcas/ /'di dag thams cad phyed skyil krung / /ral pa'i thor tshugs mig gsum pa/ /khro bo'i brjid ldan sbrul dur khrod/ /brgyan zhing chung ma bu 'khor bcas/ /chu lha gcig pu sbrul mgo dang / /bcas pa rnal 'byor rnams
<p>222a.2</p>kyis bsgom/ /klu shing a mra'i shing dang tA la'i shing / /ardzu na dang pa la sha /u dum+WA ra byang chub shing / /shing gi zhing skyong brgyad po yang / /phyogs skyong kha dog rgyan de bzhin/ /glang po ma he gdan gyi mdog /g.yas pa gri gug thod pa g.yon/ /rnal 'byor pa
<p>222a.3</p>rnams bsgrub pa'o/ /dri za gshin rje phyogs kyi gdon/ /sha za yi dwags ro langs gzhan/ /bya dang gcan gzan sbrul dag dang / /ro langs dum bu tshig dang rus/ /mchod rten ce spyang za ru brgyug /phyogs kyi rim pas steng dag na/ /tshangs pa dbang po khyab 'jug drag /tshogs
<p>222a.4</p>bdag stobs bzangs smin drug bu/ /legs ldan nyi zla lha yi tshogs/ /ser po dkar po smug po nag /ser skya sngo skya dmar skya nag /bum pa rdo rje 'khor lo dang / /rtse gsum mda' gzhu ral gri phub/ /mdung dang gri gug 'dzin pa yis/ /chung ma bu dang bcas pa
<p>222a.5</p>bsgom/ /chu brgyad sprin brgyad bar dag na/ /'og gi sa bdag lha mo phag /klu brgyad shar la sogs rim par/ /stobs kyi rgyu dang dung skyong dang / /mtha' yas nor rgyas 'jog po dang / /rigs ldan pad+ma pad+ma che/ /ljang dang ser dang sngo dang dmar/ /dkar po ser po dmar
<p>222a.6</p>dang dkar/ /sbrul gyi gdengs ka zhags pa dang / /rang rang chung ma bu 'khor bcas/ /thams cad rdo rje'i mig can te/ /rgyal ba'i bka' nyan bstan pa bsrung / /sgrub pa po srung phyi bzhin 'brang / /sha khrag drag po'i las la dga'/ /gzhal yas de yi nang dag tu/ / 
<p>222a.7</p>sna tshogs rdo rje'i ra ba bsgom/ /shar ni dkar po lho ser po/ /nub ni dmar po byang ljang gu/ /chen po dbus ni sngon po ste/ /A li kA li zla ba nyi/ /d+hIHdang ral gri spros bsdus nas/ /gcig tu gyur nas 'jam pa'i dpal/ /dang po'i sangs rgyas dus gsum sku/ /mdog
<p>222b</p>
<p>222b.1</p>dkar phyag gnyis spyan gsum zhi/ /rigs lnga'i zur phud mthon mthing lnga/ /phyag rgya lnga ni rin chen brgyan/ /rdo rje g.yas la dril bu g.yon/ /rdo rje skyil mo krung bcas la/ /sna tshogs rdo rje pad+mar bzhugs/ /sangs rgyas rnams dang phan tshun gzigs/ /snying gar pad zla d+hIH 
<p>222b.2</p>bltas la/ /rigs rigs bskul sbyang 'od lngar byas/ /rnal 'byor dang po nyid der gsal/ /zhi bas sbyangs dang sman byas nas/ /thams cad d+hIHyig chos nyid zhugs/ /drag po'i rigs can la brtse bas/ /phyogs bcu'i rgyal ba sngags kyis bskul/ /tshad med
<p>222b.3</p>bzhi yi lha mo bzhis/ /tsArtsi sogs kyi glu yis bskul/ /thugs rjes khros pa'i dad sgrol khyod bzhengs shig /khams gsum kun gyi gti mug rab tu sol/ /dad sgrol brtson bskyed stong pa nyid las bzhengs/ /bdud bzhi dag las shin tu rgyal mdzad pa/ / 
<p>222b.4</p>'jig rten mgon po stong nyid ci ste bzhugs/ /dad sgrol 'jig rten mgon mdzad da bzhengs shig /byang chub dgod par sems can mgron pos nas/ /ci ltar stong pa nyid la zhugs pa ci/ /glu yi sgra yis de nyid gsum/ /ho gnyis bcas pa der thim ste/ /'gro
<p>222b.5</p>ba'i dkyil 'khor sgyu mar mthong / /'gro la chags pas khu bar gyur/ /hUM sngon nyi ma la gnas pa/ /rdo rje sngon po khro bo bskyed/ /khro bo sngon po rus pa'i rgyan/ /sbom thung gsus pa 'phyang ba yi/ /mun pa lta bur 'jigs pa'i zhal/ /dkar dang dmar ba g.yas
<p>222b.6</p>dang g.yon/ /gyen skyes sma ra ser po 'bar/ /ljags 'dril mche ba rab tu gtsigs/ /g.yon brkyang ba yis gshin rje brdzis/ /shes rab dang bcas gzhan don byed/ /gri gug rdo rje ral gri g.yas/ /thod pa 'khor lo chu skyes g.yon/ /yum ni zhal gcig
<p>222b.7</p>phyag gnyis 'khyud/ /mtha' yas sngon po tak+Sha dkar/ /skra bcings rna cha mgul du 'phyang / /rigs ldan khra bo dpung pa'i rgyan/ /dung skyong ser po lag pa'i gdugs/ /pad+ma dkar po do shal byas/ /karko Ta ljang se ral kha/ /nor rgyas dkar po ska rags dang / / 
<p>223a</p>
<p>223a.1</p>pad+ma chen po rkang gdub rkang / /lce dang mche ba gnyis ldan pa/ /phud phud sgra sgrogs 'jigs byed pa/ /mgo bo brgya phyed phreng ba 'phyang / /rwa rno rmig pa rno ba dang / /spu ser 'bar ba 'jigs pa yis/ /ma he gshin rje pho mo yis/ /steng du 'jigs
<p>223a.2</p>byed legs bsgoms la/ /chos dbyings dag tu chos kun bsgoms/ /oM d+harmA d+hA tu swa b+hA wa At+ma ko\u0f85haM/ de ltar rjes kyi rnal 'byor ro/ /snying ga'i hUM de ya gyur te/ /de yi 'od kyis phyogs bcu yi/ /rgyal ba yum bcas dga' bar gyur/ /bde bar zhu nas rang la zhu/ /hUM las
<p>223a.3</p>rdo rje paM pad+ma/ /oM las rdo rje rtse mo dang / /pad+ma'i ze 'bru byin gyis brlabs/ /rjes su chags pas mkha' gsang du/ /thig le yi ge dang bcas la/ /gzhal yas lha rnams legs par bskyed/ /gzhal yas dbus su ya nyid las/ /gtso bo rang nyid lta bu bsgom/ /shar
<p>223a.4</p>du k+She dang 'khor lo las/ /gti mug rdo rje dkar po ste/ /gri gug 'khor lo ral gri g.yas/ /thod pa rin chen chu skyes g.yon/ /lho ru ma dang rin chen las/ /phra ma rdo rje gser gyi mdog /gri gug rin chen ral gri g.yas/ /thod pa 'khor lo chu skyes g.yon/ /nub tu me dang
<p>223a.5</p>pad+ma las/ /'dod chags rdo rje rA ga'i mdog /gri gug pad+ma ral gri g.yas/ /thod pa 'khor lo rin chen g.yon/ /byang du da dang ral gri las/ /phrag dog rdo rje mar kata mtshungs/ /gri gug ral gri 'khor lo g.yas/ /thod pa rin chen pad+ma g.yon/ /khro bo'i gzugs
<p>223a.6</p>ni thams cad 'jigs/ /rdo rje sna tshogs rtsa ba bzhir/ /nyi ma'i gdan la g.yon brkyang bzhugs/ /gti mug rdo rje zla ba la/ /gti mug sel ba nyid kyi phyir/ /shes rab cha yis de bzhin du/ /rdo rje rA yi mtshams bzhi ru/ /zla ba'i gdan la lha mo bzhi/ /shar lhor
<p>223a.7</p>dzA dang 'khor lo las/ /rdo rje tsArtsi gti mug mtshungs/ /lho ru sa dang rdo rje las/ /rdo rje phag mo gtso bo 'dra/ /nub byang do dang pad+ma las/ /'dod chags rdo rje lta bur bsgom/ /byang shar ru dang ral gri las/ /phrag dog gshed dang 'dra bar bsgom/ /sgo bzhir
<p>223b</p>
<p>223b.1</p>nyi ma'i dkyil 'khor la/ /khro bo bzhi ni rim pas bskyed/ /shar sgor ya dang tho ba las/ /tho ba gshed ni bdag po mtshungs/ /g.yas na tho ba ral gri 'dzin/ /rin po che dang pad+ma g.yon/ /lho sgor ts+tsha dang dbyug pa las/ /dbyug pa gshed mdog gti mug 'dra/ /dbyug
<p>223b.2</p>pa ral gri g.yas na 'dzin/ /pad+ma 'khor lo phyag g.yon na/ /nub sgor ni dang pad+ma las/ /pad+ma gshed ni 'dod chags mtshungs/ /pad+ma ral gri g.yas na 'dzin/ /rin chen 'khor lo phyag g.yon na/ /byang sgor rlung dang ral gri las/ /ral gri gshed ni ljang gu ste/ / 
<p>223b.3</p>zhal dang rgyan ni phrag dog mtshungs/ /ral gri dang ni 'khor lo g.yas/ /rin chen dang ni pad+ma g.yon/ /gri gug thod pa rang rig 'khyud/ /skra ser sma ra smin ma 'bar/ /zhal bzhad mche ba rnam par gtsigs/ /gtso bo lta bu sbrul gyis brgyan/ /sngon po'i g.yas dkar
<p>223b.4</p>dmar po g.yon/ /dkar po'i g.yas sngo g.yon dmar la/ /dmar po g.yas sngo g.yon pa dkar/ /ser ljang g.yas nag g.yon dkar zhal/ /zur bzhi na yo ni rA las/ /bdud rtsi dang ldan thod pa bzhi/ /legs par bsgrubs nas dbyung ba ni/ /gtso bo rang rang
<p>223b.5</p>sngags kyis dbyung / /hUM Sh+T+r-iH'i sngags kyis gtso bo dbyung / /rigs kyis zhe sdang las bya ste/ /khro bor 'dus nas zhal dgur gyur/ /gtso bo bdag la gzhug par bya/ /dzi na dzika brjod gti mug gshed/ /gti mug las byas shar phyogs kyi/ /rdo rje rtsibs kyi rtsa bar
<p>223b.6</p>gzhag /zla ba'i gdan la gnas pa'o/ /rat+na d+h+r-ika gis phra ma ni/ /nga rgyal sbyangs nas lho ru dgod/ /A ro l-ika brjod 'dod chags gshed/ /nub tu pad nyi dag la dgod/ /pradz+nyA d+h+r-ika gis phrag dog gshed/ /phrag dog las byas byang nyid bzhugs/ / 
<p>223b.7</p>mo ha ra ni brjod pa yis/ /tsArtsi sgeg mo 'od bzangs ma/ /shar lhor rdo rje'i mtshams su bsgoms/ /rang gi rigs kyi las byed ma/ /dwe Sha ra ti lho nub kyi/ /mtshams su rdo rje phag mo bsgom/ /nub byang mtshams su dbyangs can ma/ /rA ga ra ti'i sngags kyis
<p>224a</p>
<p>224a.1</p>dbyung / /badzra ra tis gau rI ma/ /byang shar rdo rje'i mtshams su bsgoms/ /thams cad phyag 'tshal ba dang ldan/ /lha mo pad+ma zla ba'i gdan/ /rigs kyi phyag mtshan dag gis bskyed/ /rang rigs bskul sbyang byas la gzhug /de nyid gsum gyis
<p>224a.2</p>thod pa dbyung / /zur bzhi bde ba bdud rtsir ldan/ /mung+ga ra d+h+r-ika gis tho ba gshed/ /las byas shar sgor pad nyi bsgom/ /daN+Da d+h+r-ika gis dbyug pa gshed/ /lho yi sgo ru de bzhin gzhag /pad+ma d+h+r-ika gis nub sgo ru/ /pad+ma gshed ni bsgom par bya/ /khang+ga d+h+r-ika gis
<p>224a.3</p>ral gri gshed/ /byang gi sgo ru bsgom par bya/ /dkyil 'khor dag la mnyam par blta/ /'di ni shin tu rnal 'byor ro/ /gshin rje gshed nag 'jigs byed kyis/ /dkyil 'khor lha rnams mig la sogs/ /k+ShiM/ dzaM/ khaM/ gaM/ kaM/ saM gis/ lha rnams dag tu byin gyis
<p>224a.4</p>brlab/ /pad+ma zla ba'i dkyil 'khor la/ /'khor lo rdo rje rin chen pad/ /ral gri rdo rje sa snying dang / /phyag na rdo rje mkha' snying po/ /spyan ras gzigs mgon sgrib pa sel/ /kun du bzang po bsgom par bya/ /phyag na rdo rje kun du bzang / /thugs kyi rdo rje 'dra bar bsgom/ / 
<p>224a.5</p>mig ni gti mug sna phra ma/ /lce la 'dod chags lus phrag dog /gshed po 'dra bar go cha bya/ /khro bo sgeg pa'i gzugs can no/ /snying gar hUM nag AHdmar kha/ /mgo bor oM ni dkar po bsgom/ /rdo rje pad+ma 'khor lo las/ /sku gsung rdo rje spro bsdu bsgom/ / 
<p>224a.6</p>oM sarba ta thA ga tatsit+ta badzra swa b+hA wa At+ma ko\u0f85haM/ oM sarba ta thA ga ta wAka badzra swa b+hA wa At+ma ko\u0f85haM/ oM sarba ta thA ga ta kA ya badzra swa b+hA wa At+ma ko\u0f85haM/ rang snying sa bon 'od zer gyis/ /phyogs bcu'i sangs rgyas kun bkug nas/ /mdun du dmigs la mchod pas mchod/ /oM
<p>224a.7</p>sarba ta thA ga ta a b+hi Shiny+tsa mI brjod pas/ tsArtsi sogs kyis bkra shis glu/ /bdud rtsi bum pas bkrus pa dang / /gtso bos dbang bskur gtso bo la/ /rdo rje 'chang nyid cod pan te/ /'khor lo pa la gshin rje gshed/ /cod pan dag dang ldan par bsgom/ /rang snying
<p>224b</p>
<p>224b.1</p>sa bon 'od zer gyis/ /ye shes 'khor lo spyan drangs la/ /khro bos bgegs bskrad mchod byas la/ /sgo ba bzhi yis gnyis med bsre/ /sangs rgyas thams cad sa bon gyis/ /zhal zhugs zhu bas rdo rje'i lam/ /pad+mar dbyung dang phyung ba las/ /lha mo sna tshogs me tog
<p>224b.2</p>sogs/ /phyi yi mchod pas mdzes par mchod/ /tsArtsi sogs kyis bdud rtsi dang / /sha lngas tshim par bya ba dang / /rang rig gnyis pas gnyis med mchod/ /oM sarba ta thA ga ta pU dza badzra swa b+hA wa At+ma ko\u0f85haM/ brag ca lta bu phul ba de/ /sgra brnyan nyid du rang la thim/ / 
<p>224b.3</p>de bzhin bstod pas legs par bstod/ /gshin rje gshed po rab 'jigs pa/ /gti mug rdo rje'i ngo bo khyod/ /ston pa sangs rgyas kun rang bzhin/ /rdo rje'i sku la phyag 'tshal bstod/ /gshin rje gshed po rab 'jigs pa/ /phra ma rdo rje'i ngo bo khyod/ /rdo rje thugs dang rab
<p>224b.4</p>mtshungs pa/ /rin chen rdo rje phyag 'tshal bstod/ /'dod chags rdo rje'i ngo bo khyod/ /'dod chags pad+ma'i 'byung gnas mnyam/ /dbyangs mchog kun gyi gtso bo'i gtso/ /rdo rje gsung la phyag 'tshal bstod/ /phrag dog rdo rje'i ngo bo khyod/ /gshin rje gshed po las kun byed/ / 
<p>224b.5</p>rdo rje sku dang rab tu mtshungs/ /phyag na rdo rje phyag 'tshal bstod/ /sangs rgyas kun gyi ngo bo khyod/ /sangs rgyas thams cad gcig bsdus pa/ /sangs rgyas kun mchog gtso bo'i gtso/ /dkyil 'khor gtso la phyag 'tshal bstod/ /de ltar bstod nas lha rnams spro/ /'gro
<p>224b.6</p>ba sbyangs nas 'khor lor gzhug /'khor lo legs bsdus phung po khams/ /skye mched yan lag rang bzhin shes/ /rnal 'byor chen po zhes bya ba/ /rnal 'byor ye shes brtan par bsgom/ /der bsdu ba'am shar sgo lho/ /nub byang lha mo rim pas bsdu/ /zhal
<p>224b.7</p>dgu rdo rje rtse mo ru/ /'khor lo bsgom dang rtsa ba dag /lte ba snying ga de bzhin bsgom/ /de nas gnas kyi 'khor lo ni/ /bskyed pa rnal 'byor chen po bya/ /de brtan ya mAn+ta ka nyid/ /zhal gsum rjes kyi rnal 'byor skur/ /sgom pa rdo rje rtse dang rtsa/ /lte ba snying ga rnal
<p>225a</p>
<p>225a.1</p>'byor che/ /de rjes 'jam dpal ye shes nyid/ /dang po sangs rgyas gyur pa ni/ /rdo rje rtse mo rtsa bar bsgom/ /lte ba snying ga de bzhin bsgom/ /de nas gnas kyi rim pa las/ /raM baM laM yaM rim par dgod/ /lus glod ngag bsdams yid bcings la/ 
<p>225a.2</p>bar la bsros pas dbab par bya/ /babs pas zhi dang snying gar gnas/ /dbang bzhi'i rim pas thig le drangs/ /bde ba mi rtog stong nyid la/ /rnal 'byor mchog 'dod pa yis bsgom/ /de yang dmigs nas spro dang bsdu/ /gsal dang brtan pa spro bya zhing / /'dus
<p>225a.3</p>pa de la rgyun du gzhag /sems med sems kyi 'od gsal mthong / /mthong ba'i rtog pa yongs min te/ /kun rdzob nyams la rigs pas smras/ /rjes la phyi dang nang gi chos/ /yang dag dpyad pas grub pa med/ /phyi rol rdul las grub pa ste/ /drug cu drug tu go
<p>225a.4</p>gcig phyir/ /dpyad pas phra rab grub pa med/ /phyi rol sgyu ma dgag mi bya/ /nang la bdag dang gzhan gnyis kyang / /grub dang ma grub dpyad pa yis/ /bdag med gzhan yang rtags pa dang / /mi rtag pa yis bden pa dang / /gnyis dang gnyis med de las
<p>225a.5</p>gzhan/ /rigs pas rab tu mi gnas so/ /de bas chos rnams rnam par dag /chos sku gzugs sku tha dad med/ /bskyed dang rdzogs pa'i rim pa gnyis/ /'jug dang ldang ba'i rigs shes bya/ /de ltar rtog pas rnal 'byor pas/ /du ba mar me zla nyi yi/ /rtags
<p>225a.6</p>rnams rim pas nges par 'byung / /de yis rdo rje'i sku 'grub bo/ /skyon pad zla ba nyi ma la/ /d+hIHdang hUM dang nyi ma dang / /'khor lo brgyad kyi rtsibs dang steng / /nyi steng snying po las sngags dang / /rtsa ba'i snying pos bskor ba la/ /rang gi rgyu ba shes pa yis/ /zhi rgyas
<p>225a.7</p>dbang drag gang 'dod pa/ /bsam gtan sogs kyis rim pas bzla/ /de nas sngags kyi bsnyen pa ni/ /zhe sdang can dag 'dul ba la/ /ya mAn+ta ka'i ting 'dzin gyis/ /snying gar nyi ma hUM bkod de/ /spro bsdu sngags kyi yi ges bskor/ /bdun 'bum snying po oM
<p>225b</p>
<p>225b.1</p>dang po/ /yA mAn+ta ka hUM phaT bzlas/ /ting 'dzin mchod gtor bcas pa'o/ /des kyang 'dul bar ma gyur nas/ /de nas zhal dgu 'jigs byed de/ /hrIHSh+T+r-iHspro bsdu shes byas la/ /las sngags rgyal po sum 'bum bzlas/ /des kyang khyab par ma gyur pas/ /lha ni
<p>225b.2</p>bcu bdun gsal ba yis/ /rtsa sngags bcu bdun spro dang bsdu/ /'bum phrag gcig ni bzlas par bya/ /de nas bsgrub pa bya ba ni/ /dkyil 'khor gsum gyi dang po ni/ /mar tshes gnyis la dur khrod ras/ /khru do kha sbyor ldan pa blang / /thal chen sa dkar bdud rtsi
<p>225b.3</p>lnga/ /khrag lnga dug lnga bdud rtsi lnga/ /kha ba lnga dang tsha ba lnga/ /ras brgyad legs par sbyar byas nas/ /bya rog sgro dang mi rus la/ /snyu gu byas la bri ba ni/ /gshin rje pho mo 'jigs ldan pa'i/ /rten 'brel 'khor ba'i 'khor lo bri/ /gsum du bskor la phyi rim la/ / 
<p>225b.4</p>re mig 'khor lo bcu drug bya/ /phyogs mtshams brgyad la lus kyi sngags/ /hrIHSh+T+r-iHming dang spel ba dgod/ /bar ma me ri mig bcu gnyis/ /hUM phaT bsgrub byar bcas pa bri/ /bar ma re mig bcu gnyis la/ /rA dzA sa do ru Na yo/ /ni ra yats+tsha ni rnams
<p>225b.5</p>bri/ /nang ma brgyad la phyogs bzhi ru/ /ma me dak+She dbus su ya/ /mtshams kyi kha stong bzhi la yang / /bsgrub bya dag la sngags rnams dgod/ /mgo bo phyi ru phyogs par bya/ /spyi bo dpung mgo g.yas g.yon dang / /brla g.yas dag dang g.yon pa lnga/ /mdoms dang
<p>225b.6</p>rkang mthil snying po dgod/ /mtshog mar oM hrIHlag g.yas la/ /Sh+T+r-iHwi rkang mthil g.yas pa la/ /kr-i tA na na rkang mthil g.yon/ /hUM phaT lag mthil g.yon du'o/ /me dang hUM phaT ming dang spel/ /bsgrub bya mtshams bzhir bri ba ni/ /phyogs kyi hUM dang phaT
<p>225b.7</p>brgyad dgod/ /dza dang yas kyang bskor bar bya/ /rtsa ba'i snying po so gnyis kyang / /bcu bdun lus la bskor bas 'grub/ /ya ni snying gar spyi bor k+She/ /lte bar ma dang kha la me/ /da ni lce dang kha la dgod/ /dpung pa g.yas dang g.yon gnyis la/ /yats+tsha de bzhin
<p>226a</p>
<p>226a.1</p>rkang gnyis la/ /ni ra rim pas dgod par bya/ /dzA ni sa steng dpral bar dgod/ /sa ni chu ste lte bar bri/ /ngo ni me ste mgrin pa nyid/ /ru ni rlung ste brla mdoms su/ /lha mo yum ni g.yon par dgod/ /na yo ni ra mig rna sna/ /lce dang bzhi la mkhas pas dgod/ / 
<p>226a.2</p>rgyu dang 'bras bu'i bye brag yin/ /de ltar re mig dgu pa yi/ /dkyil 'khor rgyud las lhag med bri/ /chag chag khrag chen dur khrod tshon/ /lha ni bcu gsum dkyil 'khor yang / /de 'dra gzhug cing bka' bsgo'o/ /mchod gtor bzang ba sgron ma lnga/ /sa bdun rgyu las
<p>226a.3</p>gshin rje'i gzugs/ /khru gang shin tu 'jigs par bya/ /'khor lo dang bcas lho sgor gzhag /rgyud ltar byas la rab gnas ni/ /rlung che'i nang du rlung me dang / /ya dang ral gri las skyes pa/ /de 'dra gzhug cing bka' bsgo'o/ /sna tshogs mtshon cha 'khor na gnas/ 
<p>226a.4</p>lto ba srid gsum phyogs skyong dang / /gshin rje pho mo las byed rnams/ /rgyu rkyen 'bras bu shes par bsgom/ /sa bdun 'khor lo'i rdzas rnams la/ /de yi bdud rtsi rjes dang bsre/ /gzugs brnyan sor brgyad bya ba dang / /'khor lo yi ge sngar ltar dgod/ /lho sgor
<p>226a.5</p>gshin rje'i mdun du yang / /thod pa gsum la kha sbyor gzhag /de ltar bri ba'i rnal 'byor pa/ /skra grol gcer bu bdud rtsis byugs/ /lho phyogs ma he zhal ltar sbyor/ /mchod gtor gsol ba gdab pa shis/ /de nas rnal 'byor bzhi rdzogs nas/ /ya mAn+ta kar bsgyur
<p>226a.6</p>byas la/ /snying ga'i nyi ma hUM 'od kyis/ /rgyal ba sras bcas khro bo rnams/ /bskul te bsgrub bya'i ye shes dang / /bsrung ba rang gi snying gar gzhug /rang bzhin dbang dang gzi byin bskyed/ /de yi 'jig rten lha dag kun/ /chos skyong rnams dang bral bar bya/ /zla ba
<p>226a.7</p>phyed du bdun 'bum bya/ /'khor lo'i gzugs la gzhug pa ste/ /khugs nas 'khor lo'i las shis so/ /zla ba phyed du rnal 'byor pa/ /re mig dgu pa'i dkyil 'khor du/ /lho nas zhugs shing lho ru blta/ /snying ga'i snying po spros pa yis/ /las kyi gshin
<p>226b</p>
<p>226b.1</p>rje'i lto bar dkrugs/ /gshin rje bka' bsgo phyogs skyong dang / /gshin rje'i tshogs rnams mngag pa yis/ /oM dang hrIHSh+T+r-iHwi kr-i sogs/ /steng dang shar lho nub byang gi /phyogs skyong bskul bas khyab 'jug sogs/ /bsgrub bya'i rnam shes reg bya 'dren/ /bsgrub
<p>226b.2</p>bya'i sems dang reg bya skyong / /de nas 'pho la rings pa yis/ /gshin rje'i lto bar de nas 'ong / /brgya byin sprul pa 'khor tshogs kyis/ /gzugs phung mig gi khams bcas dkrugs/ /gshin rjes tshor ba sna tshogs dkrugs/ /klu yis 'du shes sna khams
<p>226b.3</p>dkrugs/ /gnod sbyin 'du byed lce tshogs rnams/ /dkrugs pas skyo nas lto bar yod/ /steng 'og mtshams bzhi de bzhin du/ /srog gcod sha za khrag 'thung zhing / /mdangs 'phrog dbugs len par yang byed/ /lus lci la sogs 'byung ba rgud/ /rnam shes
<p>226b.4</p>'pho ba'i las byed cing / /gshin rje'i lto bar 'gugs par byed/ /'bum phrag gsum gyis dbugs gzhug pa/ /hrIHSh+T+r-iHbcu pa'i las yin no/ /de nas 'khor lo kha sbyar du/ /bsgrub bya 'khor lo'i khang stong gzhag /thod pa kha sbyar nang bcug la/ /bcu
<p>226b.5</p>gsum dkyil 'khor dbus su gzhag /rnal 'byor bzhi rdzogs rtsa ba'i sngags/ /gtso bo thugs ka 'khor de bzhin/ /bkod pa bltas pas sngags dang lhas/ /dkyil 'khor 'di dang gzhan bskul lo/ /sprul pas gzhan bskul rigs rigs kyi/ /bsgrub
<p>226b.6</p>bya'i yi ge rtsa dang ni/ /bdud rtsi bcu dang sems blangs la/ /dkyil 'khor lha la dbang bskur zhing / /lhar bsgrub dkyil 'khor rdzogs par bya/ /zla gcig nyi ma bzhi ru bcad/ /bzhi tshan bdun dang zhag gnyis te/ /dang por gsol gdab tha mar bshags/ / 
<p>226b.7</p>pra ma ya hUM phaT dang ni/ /rak+ta tsa ra pa ya dang / /mur tsa pa tsa pa ya dang / /du ma sba sarba mA ra ya/ /rim pas sngags dang ming spel bzlas/ /'bum gyis nges par 'grub par 'gyur/ /mtshan mo hr-IHSh+T-iH'i sbyor ba ni/ /gong du bstan pa de nyid do/ /las la chos
<p>227a</p>
<p>227a.1</p>skyong gshin rje dang / /khro bo rnams ni de bzhin bskul/ /sgrub pa po yang skra grol zhing / /gcer bu bdud rtsi lngas byugs la/ /lho sgor lho ru phyogs pa yis/ /g.yon brkyang Da ma ru dkrol lo/ /ha ha zhes pa'i sgrub pa po/ /gsum mam dpa'
<p>227a.2</p>brtson rang nyid bsgrub/ /ya ma me dak+She lnga yis/ /zhe sdang la sogs las skyes pa'i/ /sbrul mgo glang mgo bya yi mgo/ /'brug mgo phag gi mgo bo can/ /gshin rje'i rgyal po lnga bskul ba/ /skye rga na 'chi'i 'khor lo bskor/ /yats+tsha ni ra shan pa bzhi/ / 
<p>227a.3</p>gsod bshu gcod dang za bar byed/ /dzA sa do ru drag mo bzhi/ /gshin rje'i rgyal po'i chung ma rnams/ /'ju skems bsreg cing gtor ba yi/ /shan pa bzhi yi chung ma ste/ /legs nyes blta zhing dur khrod nyul/ /de yi 'khor na zhe sdang can/ /gsod dang
<p>227a.4</p>sha la shin tu dga'/ /mi sdug gzugs can mtshon cha thogs/ /bka' bskul rim pas bsgrub bya la/ /brtse ba'i tshul gyis rlung shugs kyis/ /gshin rje'i lto bar bcug par bsam/ /so sor dril bar bstod par bya/ /snying rjes khro la bsgral bsam zhing / / 
<p>227a.5</p>rang nyid 'jigs byed nyid yin zhing / /sems stobs bskyed la bstod par bya/ /dus gsum rgyal ba thams cad kyis/ /bka' yi 'khor lo rab tu bskor/ /bdud dang mu stegs lha min bcom/ /gshin rje 'joms la phyag 'tshal bstod/ /chos nyid la
<p>227a.6</p>bzhengs ye shes sku/ /dang po'i sangs rgyas 'jam pa'i dpal/ /mngon byang ye shes longs spyod rdzogs/ /ya mAn+ta ka phyag 'tshal bstod/ /sangs rgyas thams cad rigs bsdus pa/ /rdo rje sems dpa' rigs kyi gtso/ /zhe sdang 'joms mdzad gshin rje
<p>227a.7</p>gshed/ /khro rgyal khyod la phyag 'tshal bstod/ /dus gsum sangs rgyas sku gsung thugs/ /g.yas dkar g.yon dmar dbus mthing khros/ /phyag drug mtshon chas bdud rnams 'joms/ /lha mchog khyod la phyag 'tshal bstod/ /gdug pa 'dul
<p>227b</p>
<p>227b.1</p>phyir khro bor bzhengs/ /byams pa'i stobs kyis sku mdog nag /khros pas dbu skra kham ser 'bar/ /rdo rje 'jigs byed phyag 'tshal bstod/ /zhal dgu khams gsum sa dgu mnan/ /mthar gyis snyoms par 'jug pa dgu/ /bstan phyir zhal mdog so sor bstan/ / 
<p>227b.2</p>mgon po khyod la phyag 'tshal bstod/ /thugs rje spyan dmar rtsa bdun 'bar/ /bzhad dang khro dang phaT kyi sgra/ /ha ha hUM hUM zhal rnams 'gyur/ /'jigs byed khyod la phyag 'tshal bstod/ /thabs dang shes rab phyag gnyis ni/ /'gro ba skyod phyir glang pags 'dzin/ / 
<p>227b.3</p>phyag gzhan sum cu rtsa gnyis ni/ /byang chub phyogs las rnam par sprul/ /g.yas kyi rdo rje la sogs pas/ /thams cad gsod par mdzad pa po/ /g.yon pa'i thod pa la sogs pas/ /thams cad zil gyis gnon par mdzad/ /phyag dang phyag mtshan nam mkha'
<p>227b.4</p>gang / /gar mdzad khyod la phyag 'tshal bstod/ /sbrul nag tshangs skud dur khrod rgyan/ /sha khrag tshil zhag rkang la dgyes/ /dur khrod bdag po phyag 'tshal bstod/ /ye shes me chen 'bar zhing 'phro/ /bde chen mtshan ma gyen du 'greng / /ma he'i gdong can yum
<p>227b.5</p>dang bcas/ /bde chen sku la phyag 'tshal bstod/ /stong pa bcu drug zhabs rnams kyi/ /lha rnams mi dang byol song gi /gtso bo kun mnan g.yon brkyang zhabs/ /rtag chad sel la phyag 'tshal bstod/ /'khor ba'i sems can bsgral ba'i phyir/ /thugs rje'i
<p>227b.6</p>thugs ni rab tu khros/ /gshin rje gshed kyi 'khor lo sprul/ /'jigs byed tshogs la phyag 'tshal bstod/ /'gro ba zhe sdang gzir gzigs nas/ /'gro ba'i zhe sdang zhi bya'i phyir/ /bcom ldan zhe sdang gshed du byon/ /zhe sdang gshed la phyag 'tshal bstod/ / 
<p>227b.7</p>'gro ba gti mug bsgribs gzigs nas/ /'gro ba'i gti mug bsal bya'i phyir/ /gti mug gshin rje gshed du bzhengs/ /gti mug rdo rje 'joms la phyag 'tshal bstod/ /'gro ba nga rgyal mnan la gzigs/ /'gro ba'i nga rgyal zhi bya'i phyir/ /phra ma
<p>228a</p>
<p>228a.1</p>gshin rje gshed du sbrul/ /phra ma 'jigs byed phyag 'tshal bstod/ /'gro kun 'dod chags gsungs gzigs nas/ /'gro ba'i 'dod chags sbyang ba'i phyir/ /'dod chags gshin rje gshed du byon/ /'dod chags 'joms la phyag 'tshal
<p>228a.2</p>bstod/ /'gro ba phrag dog bcings mthong nas/ /'gro ba'i phrag dog sgrol bya'i phyir/ /phrag dog gshin rje gshed du byon/ /phrag dog 'joms la phyag 'tshal bstod/ /khyed kyi thugs rje dus da yin/ /bstan pa nyams byed sdig can rnams/ /tshe srog las ngan
<p>228a.3</p>dus de sgrol/ /rnam shes mi bskyod gnas su 'phongs/ /zhe sdang chen po'i dus la bab/ /sdig can zhe sdang rnam shes sgrol/ /gti mug chen po'i dus la bab/ /sdig can gti mug gzugs phung sgrol/ /nga rgyal chen po'i dus la bab/ /sdig can nga rgyal tshor
<p>228a.4</p>ba chom/ /'dod chags chen po'i dus da yin/ /sdig can 'dod chags 'du shes shig /phrag dog chen po'i dus da yin/ /sdig can phrag dog 'du byed phrol/ /bka' las 'das so dam las 'gal/ /bstan pa 'jig go sdig las byed/ /kun la gnod do
<p>228a.5</p>sems can 'tshe/ /slon dpon smad do slob dpon 'khu/ /sdig can 'di la thugs rjes gzigs/ /'di la thugs rjes ma bsgral na/ /sangs rgyas rnams kyis sems can bslus/ /khro bo rnams kyang rang la khro/ /de bas sdig can thugs rjes sgrol/ /lus
<p>228a.6</p>dang rnam shes so sor phye/ /lus dang sdig las 'di sgrol lo/ /rnam shes dge ba mi bskyod mdzod/ /bdag nyid rdo rje 'jigs byed bka'/ /bstan pa bsrung phyir dkyil 'khor lha/ /'khor gyi chos skyong gshin rje rnams/ /khyed la drag po'i las bcol
<p>228a.7</p>lo/ /oM rdo rje 'jigs byed chen po yi/ /dkyil 'khor steng du bdag 'bod pas/ /steng du phyogs skyong lha rnams ni/ /gza' dang rgyu skar rgyal chen bzhi/ /gtso 'khor chung ma bu dang g.yog /bcas pa rnams la bdag 'bod pas/ /bdag la don chen
<p>228b</p>
<p>228b.1</p>gzhan med na/ /bdag ni sangs rgyas bstan la dga'/ /khyed ni sangs rgyas bstan pa bsrung / /sangs rgyas bstan pa zhig la khad/ /khyed kyis rgyal ba mi brjed dam/ /dam bcas bka' 'di ma slu bar/ /bdag gis phyogs skyong khyed bskul gyis/ /sdig can
<p>228b.2</p>nyams pa myur du sod/ /oM gyis bod kyis lha chen brgyad/ /tshogs dang bcas pa myur du sod/ /oM hrIHSh+T+r-iHwi kr-i tA na na hUM phaT/ oM ma he shwa ra de ba in+d+ra brah+ma ru dri hUM/ ga na b+hi ri ti karti ma hA kA la che ge mo mA ra ya hUM phaT/ rdo rje 'jigs byed dkyil 'khor gyi/ /shar gyi
<p>228b.3</p>dur khrod gtum drag na/ /shar phyogs skyong bar dam bcas pa'i/ /dri za bskor ba'i brgya byin ni/ /lus mdog dkar po glang po zhon/ /g.yas na rdo rje dril bu g.yon/ /dur khrod rin chen rgyan dang ldan/ /chung ma bu dang bran g.yog 'khor/ /rnal 'byor bdag ni
<p>228b.4</p>khyed 'bod pas/ /khyed la don chen gzhan don min/ /bdag ni sangs rgyas bstan la dad/ /khyed ni sangs rgyas bstan pa srung / /sangs rgyas bstan pa zhig la khad/ /bstan pa 'jig pa che ge mo/ /hrIHyis 'bod kyis brgya byin lha/ /sangs rgyas bka' las
<p>228b.5</p>khyed ma 'da'/ /mchod gtor sbyin pa chud ma gsan/ /'khor gyi pho nya las la bskul/ /bstan pa 'jig pa'i las la 'di/ /zhags pa can gyis mgul nas chings/ /lcags kyu can gyis snying nas drongs/ /lcags sgrog can gyis 'di bsdoms la/ /las kyi
<p>228b.6</p>rlung gis rgyab nas phul/ /las kyi gshin rjes mdun nas bsu/ /stobs chen rnams kyis 'di khug cig /dmigs pa'i rten la thim par gyis/ /gshin rje lto ba'i 'khor lor chug /mtshon cha du ma'i char phob la/ /sdig can 'di yi tshe srog chod/ /srog
<p>228b.7</p>la dbang bas 'di srog chod/ /dbugs la dbang bas 'di dbugs phrogs/ /sha za rnams kyis 'di sha zo/ /sdig can 'di yi pags pa dang / /khrag dang zhag dang tshil dang rkang / /rang rang dbang pos so sor khyer/ /gtad dang khas blangs bstan pa srung / 
<p>229a</p>
<p>229a.1</p>oM hrIHSh+T+r-iHwi kr-i tA nA na na in+d+ra ye hrIHche ge mo mA ra ya hUM phaT/ rdo rje 'jigs byed dkyil 'khor gyi/ /lho yi dur khrod ha ha dgod/ /lho phyogs skyong bar dam bcas pa/ /gshin rjes bskor ba'i gshin rje ni/ /lus mdog nag po ma he zhon/ /g.yas na
<p>229a.2</p>dbyug pa zhags pa g.yon/ /dur khrod rin chen rgyan gyis brgyan/ /chung ma bu dang bran g.yog 'khor/ /rnal 'byor bdag ni khyed 'bod pas/ /khyed la don chen gzhan yod min/ /bdag ni sangs rgyas bstan la dad/ /khyed ni sangs rgyas bstan pa srung / /sangs
<p>229a.3</p>rgyas bstan pa zhig la khad/ /bstan pa 'jigs pa'i che ge mo/ /oM hrIHSh+T+r-iHwi kr-i tA na na hUM phaT/ Sh+T-I yis 'bod pa gshin rje sogs/ /rim par bskul bar shes par bya/ /oM hrIHSh+T+r-iHwi kr-i tA na na ya ma ye Sh+T+ri che ge mo mA ra ya hUM phaT/ de nas sngags kyis gnad la
<p>229a.4</p>dbab/ /bcu pa phyogs skyong spel bas bzla/ /gzugs la dug tshon phur pa lngas/ /gnas par gdab pa man ngag yin/ /rdo rje 'jigs byed dkyil 'khor gyi/ /'og phyogs skyong bar dam bcas pa'i/ /sa yi lha mo klu chen brgyad/ /rdo rje mig can dkar po'i
<p>229a.5</p>phyogs/ /gtso bo'i chung ma bu dang 'khor/ /lus mdog phyag mtshan rang rang rtags/ /a dang phuHyis 'bod pa dang / /las kun 'khor la bcol bar bya/ /oM hrIHSh+T+r-iHwi kr-i tA na na hUM nA ga phu pha phuM pheM phi phi pho che ge mo mA ra ya hUM phaT/ khro bo mtshon cha dpag med kyis/ / 
<p>229a.6</p>sdig can 'di la rnam par gzir/ /rdo rje zhags pas mgul nas bzung / /rdo rje lcags kyus snying nas drongs/ /rdo rje lcags sgrog dam du chings/ /rdo rje mtshon gyis rnam par chom/ /'khor lo 'bar bas rab tu khros/ /tho ba dbyug pas rdul du brdungs/ /mda' dang
<p>229a.7</p>mdung gis thal phyung phug /gri gug dgra stas lhu zug phrol/ /ral gri chu gris dum bur gtub/ /me rlung las kyis rnam par gtor/ /rgyal ba'i bka' yin khro bo las/ /'khor gyi pho nya'i dus la bab/ /sdig can 'di la snying rje med/ /khro bo rnams kyi thugs
<p>229b</p>
<p>229b.1</p>rje yis/ /'khor gyis bsad pa'i sdig can 'di/ /mi bskyod bzhin du 'di bskyol la/ /rgyal ba'i sras su 'di sgrubs shig /rgyal ba'i thugs dam des mthar phyin/ /rdo rje 'jigs byed las byed pa/ /ya yi las byed ya ma ya/ /ya yis 'bod do khyod
<p>229b.2</p>bskul lo/ /las kyi gshin rje khyod bskul lo/ /khro bo sbrul gyi gdengs ka can/ /khams gsum khyod kyi lha ma lto na 'khor/ /skye rga na 'chi'i 'khor lo bskor/ /bstan pa 'jig pa'i sdig can 'di/ /g.yas kyi gri yis srog snying chod/ /myur du 'chi
<p>229b.3</p>ba'i las la sbyor/ /g.yon gyi thod pa snying gar sbyor/ /kha ru brdungs shig khA hi pi/ /tsit+ta rak+ta ma ra khA hi/ /sdig can tsit+ta rak+ta khA hi/ /las kyi gshin rje des sprul pa'i/ /dur khrod bdag po gshin rje gshed/ /nag po gel bag ral gri zhags/ /khyod
<p>229b.4</p>kyi lto bar skye 'gro 'gro/ /sdig can 'di yi tshe srog chug /zhags pas zung la ral gris gtubs/ /sdig can srog rtsa ma ra rbad/ /phra ma rdo rje'i las byed pa/ /ma yi las byed ma ru rtse/ /ma yis 'bod do khyod bskul lo/ /srog gi bdag po ma ru rtse/ /glang
<p>229b.5</p>mgo gshin rje ya ba ti/ /skye 'gro khyod kyis lte rtsa gcod/ /g.yas kyi gri yis lte rtsa chod/ /myur du 'chi ba'i las la sbyor/ /g.yon gyi thod par lte khrag spyos/ /kha ru brdungs shig khA hi pi/ /pI ta rak+ta ma ra khA hi/ /sdig can na ga rak+ta khA hi/ /'dod chags
<p>229b.6</p>rdo rje'i las byed pa/ /me yis las byed smon byed de/ /me yis 'bod do khyod bskul lo/ /mdangs kyi bdag po bya mgo can/ /myos byed gshin rje pi pa tra/ /skye 'gro khyod kyis mgrin rtsa chod/ /g.yas kyi mda' yis mgrin rtsa chod/ /myur du 'chi ba'i las la
<p>229b.7</p>sbyor/ /g.yon pa thod par mgrin khrag spyos/ /kha ru brngubs shig khA hi pi/ /mgrin pa rak+ta ma ra khA hi/ /sdig can mgrin par rak+ta khA hi/ /khrag dog rdo rje'i las byed pa/ /nga yis las byed bum bu rdzi/ /nga yis 'bod do khyod bskul lo/ /dbugs kyi
<p>230a</p>
<p>230a.1</p>bdag po bum bu rdzi/ /'brug mgo gshin rje ku be ra/ /skye 'gro yongs kyi bla dbugs gcod/ /g.yas kyi dgra stas bla dbugs chod/ /'chi ba'i las la myur du sbyor/ /g.yon gyi thod pas bla khrag spyos/ /kha ru brngubs shig khA hi pi/ / 
<p>230a.2</p>pI ta rak+ta mA ra khA hi/ /sdig can pI ta rak+ta khA hi/ /gti mug rdo rje las byed pa/ /k+She yi las byed bai swa tA/ /k+She yis 'bod do khyod bskul lo/ /tshe yi bdag po bai swa tA/ /phag mgo gshin rje k+She pa la/ /skye 'gro'i tshe rnams khyod kyis phyung / /g.yas pa'i dbyug
<p>230a.3</p>pas tshe brdungs shig /'chi ba'i las la myur du sbyor/ /g.yon gyi thod pas bla khrag spyos/ /kha ru brdungs shig kha ru pi/ /mun d+ha rak+ta ma ra khA hi/ /sdig can mun d+ha rak+ta khA hi/ /rdo rje tho ba'i las byed pa/ /ya yi las byed ya ma ra/ /ya yis 'bod do
<p>230a.4</p>khyod bskul lo/ /gsod byed bdag po phywa sangs ni/ /sha ba'i mgo can gshin rje drag /skye 'gro khyod kyis gsod par byed/ /g.yas kyi gri yis tshe srog gcod/ /g.yon gyi zhags pas dam du bsdoms/ /rdo rje dbyug pa'i las byed pa/ /tsa'i las
<p>230a.5</p>byed tsa ra na/ /r+ts+tsayis 'bod do khyod bskul lo/ /bshu byed bdag po tel pa ste/ /ce spyang mgo can gshin rje rno/ /skye 'gro khyod kyis bsha' bar byed/ /g.yas kyi gri yis lpags bshus la/ /g.yon gyi zhags pas dam du bsdoms/ /rdo rje pad+ma'i
<p>230a.6</p>las byed pa/ /ni yi las byed ya ma ni/ /ni yis 'bod do khyod bskul lo/ /gcod byed bdag po rmig pa ni/ /rmig pa'i mgo can gtum po mgyogs/ /skye 'gro khyod kyis gtubs par byed/ /g.yas kyi dgra stas rab tu chod/ /g.yon gyi 'khor los
<p>230a.7</p>rab tu phye/ /rdo rje ral gri'i las byed pa/ /rA yi las byed ral tshar dgu/ /rA yis 'bod do khyed bskul lo/ /za byed bdag po rA hu la/ /chu srin mgo can gshin rje 'jigs/ /skye 'gro khyod kyis za bar byed/ /g.yas kyi 'khor los dum bur gtubs/ / 
<p>230b</p>
<p>230b.1</p>g.yon gyi lcags kyus rab tu gzung / /rdo rje 'jigs byed dkyil 'khor gyi/ /las byed rnams kyi chung ma brgyad/ /dmar mo khrag gi ral pa can/ /gri gug thod pas lag gnyis 'brel/ /las kyi gshin rje'i chung ma yin/ /khams gsum skye 'gro
<p>230b.2</p>lto bar chug /gcod cing sha khrag za la dga'/ /'khor lo bskor cig gshin rje'i yum/ /dzA sa do ru yi las byed ma/ /tsArtsi phag mo dbyangs can ma/ /gau rI bzhi yi bka' nyan ma/ /dus bzhi 'byung ba'i lha mo bzhi/ /sha khrag drod dang dbugs la
<p>230b.3</p>gtod/ /dzA sa do rus khyed 'bod kyis/ /sdig can 'di yi sha khrag drongs/ /dbugs 'di khyod kyis myur du phrol/ /sgo ba'i pho nya bka' nyan cing / /na yo na ra'i las byed ma/ /zung shig chings shig rab tu bsdoms/ /'khor lor gnon pa'i las kyis shig / 
<p>230b.4</p>dus la bab po tsan tra dza/ /bka' las ma 'da' sa ma ya/ /rnal 'byor ma bslu dkar ma dkar/ /bstan pa srungs shig dar ma dpal/ /ya ma me da k+She che ge mo mA ra ya rbad rbad/ ya dzA ni ra che ge mo mA ra ya khA hi khA hi/ dzA sa do ru che ge mo mA ra ya dz+wa la dz+wa la/ 
<p>230b.5</p>Na yo ni rA che ge mo mA ra ya dz+dza/ gshin rje'i lto bar 'khor lo bskor/ /gshin rje 'khor gyi pho nya'i tshogs/ /bya dang sbrul dang gcan gzan khyi/ /sha zan thams cad myur du rgyug /sdig can 'di la rnam par rol/ /rang rang pags pa sha dang khrag /zhag
<p>230b.6</p>dang tshil dang rkang mar rus/ /dbang po don snying skal khA hi/ /de nas las la sbyar ba ni/ /rgyal po gtum po tsaN+Da lI/ /'khor lo thod pa kha sbyar gzhug /lho sgor thod pa sgyed steng gzhag /srid pa gsum gyi sems can rnams/ /dbang med skye 'chi'i las
<p>230b.7</p>la bskul/ /mtshon cha sna tshogs 'dzin pa yi/ /las kyi gshin rje pho mo bskyed/ /ya yis dgug gzhug bcing ba dang / /gnyis med gshin rje'i lto ba dkrug /khru gang gshin rje'i bskyed sogs yang / /de ltar las mkhan dgu sogs bya/ /bsgrub bya
<p>231a</p>
<p>231a.1</p>nr-i las 'khor lo dang / /gzugs la bskyed dang dgug sogs bstim/ /khro bo chos skyong bka' bsgo zhing / /snying po bdun 'bum bzla ba dang / /sha chen khrag chen gtor ma bzang / /bsgrub bya skyabs med khro bos bsgral/ /de nas nyi ma
<p>231a.2</p>lngar phye la/ /nyin mo so so mtshan mo dril/ /las sngags rtsa sngags so so la/ /sum 'bum 'bum phrag dag tu bzlas/ /sngags kyi lha rnams so sor bskul/ /rdo rje 'jigs byed sngags brjod pas/ /gti mug gshin rje gshed sogs rnams/ /dzi na dzika sgrogs
<p>231a.3</p>phyogs skyong bskul/ /khro bos gshin rje ded cing bskul/ /bsgrub bya'i ske nas 'khor los lus/ /so sor blang dang so sor khyer/ /sha dang khrag sogs sbyin pa'i rgyu/ /phung po khams sogs lhar bya zhing / /sems ni mi bskyod zhing du 'phang / /khro bo phyogs
<p>231a.4</p>skyong gshin rje yi/ /g.yon gyi mtshon chas 'gugs byed cing / /g.yas kyi mtshon chas gsod par bsam/ /snying rjes khros pa'i las la bskul/ /de nas sbyin sreg mnan pa ste/ /pha mes bskyal ba'i dur khrod du/ /'khor lo gshin rjes mnan pa sba/ / 
<p>231a.5</p>thab khung nang du gru gsum bya/ /khru phyed brko zhing rdzas ngan byug /dur gyi shing la dur khrod mes/ /spar la me lha gshin rje dang / /rdo rje 'jigs byed bskyed sogs bya/ /rdo rje 'jigs byed sbyor ba yis/ /gzugs brnyan mi rus phye ma dang / /de yi rjes dang skra
<p>231a.6</p>sen dang / /rnam snang chu dang bcas pa rnams/ /nam phyed dag nas nam phyed bsreg /tshu tshun d+ha ra'i pags pa ru/ /rnam snang chu yi sbyor ba ni/ /bla ma'i ngag la legs blangs la/ /gnas su sbas na nges par 'grub/ /de nas rtags sam nges 'phos nas/ / 
<p>231a.7</p>bsgrub bya de la dbang bskur zhing / /bskyed dang rdzogs pa'i cho ga yis/ /mi bskyod zhing du nges par skye/ /rgyal ba'i thugs rjes gnang ba la/ /rnal 'byor pa de 'gro don 'grub/ /rgyal bas bden par gsungs pa dang / /bdag gis brgyud pa'i man
<p>231b</p>
<p>231b.1</p>ngag mthong / /ting nge 'dzin ma gsang sngags mchod/ /yang na rdzas ma tshogs pa yin/ /'on kyang zhe sdang kho na dang / /dam tshig nyams pa dag kyang srid/ /tsaN+Da lI yis mtshon bsnun la/ /las kyi gshin rje'i 'khor lo bskyed/ /gnas su yi ge dgod pa dang / /lto
<p>231b.2</p>bar 'khor lo bri bar bya/ /mtshan mo sngags kun gcig tu bzla/ /nyin mo so sor phye la bzlas/ /rdo rje 'jigs byed bris sku la/ /sgron ma chen po'i mchod pa 'bul/ /spro bsdus bskul don snga ma bzhin/ /zla ba phyed kyis de nges 'grub/ /de nas de yi pags pa
<p>231b.3</p>bshu/ /lha yi gnas kyi sha rnams kun/ /bzung nas rjes la las kun la/ /'khor lo lha yi sbyor ba yis/ /zhi dang rgyas pa dbang la sogs/ /rdo rje 'jigs byed 'khor los bsgrub/ /mchod dang gtor ma rgya chen dang / /snying rje kho nas bsgrub par bya/ / 
<p>231b.4</p>rjes thob mnyam par bzhag pas 'grub/ /bskyed dang rdzogs dang gnyis med pa'i/ /bsam gtan bzlas pa spro bsdu yis/ /rtag tu bsnyen pa bya ba yin/ /des kyang grub par ma gyur zhing / /mtshan ma rmi lam rtags rnams med/ /'khrugs dang nor ba byung ba
<p>231b.5</p>dag/ /dam tshig nyams pa yin pas sbyang / /dbang bskur tshogs kyi mchod pa dag /sngon gyi slob dpon de nyid dam/ /grub thob sgrub pa rtag tu byed/ /de mnyes byas la zhu ba bya/ /rdo rje 'jigs byed rgyud nyid kyi/ /cho ga shes pas dbang bskur ro/ /de nas
<p>231b.6</p>cho ga'i rim pa yis/ /'jam dpal rnal 'byor gsal ba la/ /ye shes sems dpa' gzhug pa dang / /skye mched byin rlabs dbang bskur la/ /mi bskyod cod pan ldan pa yi/ /snying gar zla dkyil yi ge d+hI/ /swA hA phyogs bzhir bzla/ /sngags dbyings
<p>231b.7</p>chos la spro bsdu bsam/ /rjes la mchod gtor bzlas pa 'bad/ /gnyid dang le lo'i bar chad spang / /zhag drug zla drug lo drug tu/ /bsnyen pa'i cho ga dpa' bas bya/ /thun gcig zhag gcig zla ba lo/ /tshe gcig bskal bar dka' min bsgrub/ / 
<p>232a</p>
<p>232a.1</p>lam mchog 'di ni yun ring min/ /dam tshig snying rje thabs dang ldan/ /zla drug nang du rtags mthong bas/ /rgyal ba mnyes byed mngon spyod spyad/ /de rjes rjes thob 'gro ba la/ /phan phyir 'khor lo'i las la 'jug /phyi rol pa dag bstan la gnod/ / 
<p>232a.2</p>rang rig dam tshig nyams pa dag /mchod dang gtor ma bzlas la brtson/ /bsrungs pa dag gis 'gyangs pa la/ /ngag mnan bzlog pa'i 'khor lo bya/ /'khor los sngags sbyor rim pa dang / /rdzas dang ting 'dzin rim pa dang / /bsnyen sgrub las sbyor zla drug gis/ /rgyud ltar 'khor lo
<p>232a.3</p>sbas pas 'grub/ /de las khyad par rnal 'byor pas/ /mnan dang bzlog pa'i cho ga ni/ /sngon du bsnyen dang rtag tu bsgom/ /gzhan du rgyal ba'i bka' las 'das/ /mar tshes brgyad la bri ba ni/ /ras dag sngon ltar rdzas kyis brgyad/ /yung ba ba blas kha bsgyur ba'i/ / 
<p>232a.4</p>sngon gyi rdzas kyis 'khor lo bri/ /'khor lo'i yi ge dbri dang bsnan/ /las kyi bye brag shes pa yis/ /ma ra stam+b+ha bcu pa'i mthar/ /pra ma ra ya stam+b+ha ya laM/ /mkhas pas ya ma bzhi yi mthar/ /khang stong bzhi la ling+ga bskor/ /de bzhin spel ma zhag lnga bzla/ / 
<p>232a.5</p>dang po zhag la bsnyen pa dang / /tha ma lkugs pa'i chu la mnan/ /zhag bdun dag gis nges par gnon/ /yang na mi 'jigs bsrung ba ni/ /rtag par bsgom pa de nyid mchog /'khor lo 'jam pa'i rdo rjer bskyed/ /de nyid gsum gyi spro bsdus bsrung / /bya min nyal
<p>232a.6</p>pa'i sa min spang / /shar du phyogs shing gsum la skyabs/ /rten 'brel mthu yang thabs yin pas/ /bram ze srid bsrung las byung ras/ /tshes brgyad dag la 'bas chus brgyad/ /tsan+dan dkar po til dkar dang / /gu gul dkar pos legs byas la/ / 
<p>232a.7</p>gur kum gi wang legs sbyar bas/ /bcu bzhi'i snga dro bri ba ni/ /bcu gnyis sor ni zlum por bskor/ /phyi rol rdo rje ra ba la/ /me ri hUM dang rab tu ldan/ /de nas cha mnyam bzhi ru bskor/ /phyi rol 'khor la sum cu gnyis/ /rtsa sngags 'khor lo'i rtse mor dgod/ / 
<p>232b</p>
<p>232b.1</p>rtsa bar oM ni drug cu bzhi/ /bsrung ba'i ming ni mtha' rten bri/ /rtsibs mtshan hUM phaT mtha' brten pa'i/ /bar chod dag gis ming dag bri/ /re mig kA li dag gis dgang / /de nas 'khor lo bcu drug la/ /hrIHsogs brgyad ni brgyad por bri/ /brgyad la ming dang bsrung
<p>232b.2</p>bar bcas/ /sngar bzhin rtsa bar oM gyis brten/ /mtshan la phaT brten gzhan dag bri/ /re mig dag la A li yin/ /de bar brgyad la snying po ni/ /a thung bsnan pas brgyad bri'o/ /rtsa bar a brten bsrung ba gzhag /mtshan mar hUM phaT gzhan bsnan no/ / 
<p>232b.3</p>de nas d+hIHdbus gzhag pa yi/ /phyogs bzhir o d+hIHswA hA dgod/ /stong pa bzhi la ming bcas bsrung / /oM gnyis hrIHk+She shar yin la/ /da me ma ni byang nub lho/ /srong la maN+Dal legs byugs la/ /me tog nag po bcu bdun dgod/ /de steng bzhag la
<p>232b.4</p>rnal 'byor bzhi/ /rdzogs nas gtor ma btang dang bcol/ /bzlas pa spro bsdu yi ge dang / /bcas pa'i phyag mtshan sna tshogs dang / /rdo rje sa gzhi ra ba gur/ /rtag tu de nang gnas pa gdags/ /yang na rtag tu mchod par bya/ /mgul lam gtsug dang
<p>232b.5</p>dpung g.yon gdags/ /khro bo khros kyang 'jigs mi nus/ /phyir bzlog 'khor lo 'dod na yang / /sngon bzhin rnal 'byor bzhis bskyed dam/ /rgyud las myur dang skad cig las/ /rnal 'byor gsal bas 'grub pa po/ /stong dang snying rje me ri dang / / 
<p>232b.6</p>dra gur ldan pas bdud bzhi bzlog /de nas 'khor lo so bzhi ni/ /steng du oM las lha chen dgu/ /rtsa sngags rnams la gshin rje brgyad/ /las mkhan brgyad dang pho nya brgyad/ /shan pa brgyad ni bskyed pa ste/ /dkyil 'khor rang lha'i mngag pas
<p>232b.7</p>bzlog/ /hUM las rdo rje'i mig can rigs/ /phaT las 'og tu klu chen brgyad/ /rtsa sngags bdun bzlas bzlog par bsam/ /de nas 'khor lo rtsibs bcu la/ /steng 'og phyogs skyong bskyed pa dang / /de nang drug las snying po las/ /gshin rje drug ni
<p>233a</p>
<p>233a.1</p>bskyed pa dang / /de bzhin rang bzhin re re gzhug /gnyis med gyur pa las bcol ba/ /so so lus bong ljang gu'i mdog /g.yas kun 'khor lo 'dzin pa dang / /g.yon kun sdigs mdzub byed pa yis/ /phas kyi 'byung po bzlog bsam la/ / 
<p>233a.2</p>snying gar ye shes sems dpa' ni/ /'jam dpal ting 'dzin spro bsdu bzlas/ /bdun brjod sku yi rigs rnams gzhug /ye shes gshin rje gshed bsams nas/ /ya mAn+ta ka bdun brjod la/ /gsung rigs thams cad bskul zhing gzhug /dam tshig 'jigs byed
<p>233a.3</p>gsal ba yis/ /hrIHSh+T+r-iHbdun brjod thugs rigs gzhug /bcu gsum yon tan rtsa sngags brjod/ /bdun gyis rgyal ba thams cad gzhug /de bzhin bdun bdun nang rim du/ /phyi nas brjod pas bzlog pa'o/ /sems ni ting nge 'dzin d+hIHla sba/ /bdag ni ye
<p>233a.4</p>shes AHla sba/ /lus ni dam tshig oM la sba/ /rdo rje bzlas pa ldan pas zhal/ /yang na pho mo ma nor ba'i/ /thod par 'khor lo bri ba ni/ /rdzas dus sngon bzhin legs bris la/ /mA ra'i gnas su stam+b+ha gzhag /steng gi thod pa spyi rdol la/ /ling+ga tshon lngas
<p>233a.5</p>btags pa drang / /sngags gsum tha mar stam+b+ha btags/ /d+hIHswA hA yis bsrung bar bya/ /zhag gam thun nam zla ba ru/ /thun gcig dus gsum dag tu brab/ /non pa'i rtags dag nges pa dang / /ba bla yung bas g.yam nag la/ /nang du sna tshogs rdo rje dang / / 
<p>233a.6</p>phyi ru ri rab bris pa yis/ /mi 'bab mtsho ru mnan pa bya/ /ba bla yung ba ldong ros dang / /gi wang dag gis thab khung ni/ /khru gang gru bzhi bar byugs la/ /skyer pa dur khrod shing dang ni/ /seng ldeng glang po che yi sbangs/ /rgyal po'i me sbar me lha ser/ /'jigs
<p>233a.7</p>byed bskyed sogs gsal ba la/ /ba bla yungs kar yung ba dang / /glang po che yi sha bsregs pa/ /byang du phyogs pa'i ming dang bsreg /zhag bdun bsregs na rdo rje 'dzin/ /gnod cing rengs pa'i sbyor ba'o/ /yang na pra ba nag dang dmar/ /cho ga sngon mas
<p>233b</p>
<p>233b.1</p>de bzhin mnan/ /dam tshig bskang ba'i cho ga yis/ /bsrung ba shin tu bsdus te bzang / /stong dang snying rje kho na yis/ /bsrung ba mchog gis sangs rgyas 'grub/ /sngags rnams rgyun du bzla ba dang / /dge gzhan gtor ma dag la brtson/ /dam tshig bla mas
<p>233b.2</p>legs bskyangs na/ /bar chod thams cad bzlog par 'gyur/ /las kun sngon du bsnyen pa ni/ /zla gnyis bsgrub pa zhag bdun dang / /las sbyor zhag re sbyor dgos pa/ /sgrub pa po yis shes par bya/ /bskrad pa rgyal mtshan ras blangs la/ /sngon gyi rdzas kyis
<p>233b.3</p>'khor lo bya/ /sngags spel ling+ga shes pas dgod/ /dgug gzhug rim pa zhag bdun bsgrub/ /sa bdun dag la rta dang ni/ /bsgrub bya zhon pa'i gzugs byas te/ /rlung gi dkyil 'khor steng lho phyogs/ /nyi ma'i nyin mo tsaN+Da lI/ /lus la ske tshe'i mar
<p>233b.4</p>byugs nas/ /nim pa'i shing la nges 'dzeg pa'i/ /thod par nyi phyed sbum de bzhar/ /bya rog tshang bsreg thal ba dang / /dur khrod thal ba bsres pa ni/ /de yi mgo la blugs shing byug /rgyal mtshan ras bsregs thal ba dang / /bsres pa de yis rkang la bsku/ / 
<p>233b.5</p>dur khrod sol ba bya rog khrag /bya rog rus pas shing shun la/ /rlung gi dkyil 'khor bris byas la/ /de yi dkyil du bsgrub bya yi/ /ling+ga ming sngags spel ba bri/ /bya rog dag gam sa bdun las/ /byas pa'i mgul du de btags te/ /lho ru phyogs pas
<p>233b.6</p>de sngon gzhag /sa bdun sbrus las gshin rje ni/ /dbyug thogs de yi rgyab nas 'ded/ /dgug gzhug gsal bas sgrub pa yi/ /rtags byung zhag bdun lon pa dang / /'khor lo gshin rje'i lto bar gzhag /ling+ga bsgrub bya'i snying gar sba/ /nim
<p>233b.7</p>pa'i shing gcig rtsa ba ru/ /lho ru phyogs pas bskyal bar skrod/ /de nas sbyin sreg bya ba ni/ /rlung gi thab khung dbus su ni/ /nim pa 'bras phub bya rog tshang / /da du ra shing dur khrod shing / /dur khrod shing gis me sbar la/ /me lha ljang gu bskyed pa dang / / 
<p>234a</p>
<p>234a.1</p>'jigs byed bskyed sogs gsal ba na/ /gcer bu skra grol lhor phyogs pas/ /bya rog khyim bya sbal pa khyi/ /sha dang rnga mo'i rtug pa chang / /byi la'i khrag gis sbrus la bsreg /yi ge bcu pa gtsor byas la/ /ming dang bcas pas grub pa yin/ / 
<p>234a.2</p>zhag bdun byas na grong khyer skrod/ /skyo bar bya ba skrod dang mtshungs/ /sha chen da du ro 'bras bsreg /dbye ba'i sbyor ba bstan pa ni/ /bram ze ma bi ma he rta/ /bya rog 'ug pa ne le sbrul/ /khrag gis 'khor lo brgyad dag bri/ /mkhas pas sngags dgod spel bas
<p>234a.3</p>bzlas/ /bram ze rigs ngan thod par gzhag /sa bdun dag la ma he rta/ /gzugs la shing shun ling+ga sba/ /sgro gnyis rus pa gnyis la ni/ /bcu pa'i sngags spel bri ba dang / /sgro gnyis bcings la pags par gzhug /nim pa'i shing gi steng du gzhag /sa
<p>234a.4</p>bdun rgyu las bsgrub bya ba/ /ma he rta la bskyon byas nas/ /da du ra yi thal ba dang / /tsher mas bcu pa'i sngags bzla'o/ /las sbyor ling+ga bsgrub bya sba/ /chu 'gram 'thab sar sba zhing bskyal/ /de nas chu dang me yi thab/ /tsher ma 'o ma can gyi shing / /dur khrod
<p>234a.5</p>shing dang 'bras phub la/ /dur khrod gtum po'i me spar te/ /lha ni dmar nag bskyed pa dang / /rdo rje 'jigs byed bskyed pa la/ /ma he rta dang bya rog 'ug /rma bya sbrul gyi sha bsreg bya/ /yi ge bcu pa ming spel bas/ /rdo rje 'dzin pa rnams kyang 'byed/ / 
<p>234a.6</p>de nas dbang dang dgug pa bstan/ /gur kum gi wang srin lag khrag /'khor lo brgyad dag bri bar bya/ /thod pa gnyis la 'khor lo bri/ /'khor lo dgug gzhug dril la gzhug /gur kum gi wang srin lag khrag /sa bdun sbrus la bsgrub bya yi/ /sor
<p>234a.7</p>mo bcu drug gzugs brnyan la/ /sha khrag gi wang gur kum gyis/ /gro ga'i 'khor lo snying gar gzhug /me tog spos phor dus gsum mchod/ /nub tu phyogs pas rtsa sngags bzla/ /seng ldeng me la thod pa bsro/ /bcu pa'i snying po las sbyor bya/ /'gyang
<p>234b</p>
<p>234b.1</p>na dur khrod rdzas 'khor lo/ /gsad pa'i 'khor lo sngags bye ba/ /ro bsreg sol ba skra tshil dang / /tsha ba gsum dang rdzas gzhan la/ /bsgrub bya mtho gang kha so gtsigs/ /'khor lo snying gar bcug byas la/ /g.yon brkyang ma he zhal sbyar bas/ /mnan la
<p>234b.2</p>yi ge bcu pas dgug /sbyin sreg thab khung zla gam du/ /tsan+dan dmar po gur kum dang / /gi wang srin lag khrag gis byug /seng ldeng me la lha gnyis dmar/ /ske tshe'i gzugs rten nya dang chang / /til dang 'bras kyi tsher ma dug /bdud rtsi lnga dang khrag sbrus la/ / 
<p>234b.3</p>nub tu phyogs pas dus gsum du/ /brgya rtsa brgyad ni zhag bdun bya/ /sha lnga rnam snang rdo rje'i chu/ /chang dang bsres na rgyal po sogs/ /thams cad dbang du 'gyur ba yin/ /yi ge bcu pa'i sbyor bas bya/ /rgyas par 'dod la rgyas pa'i las/ /sgrub pa po yis 'di
<p>234b.4</p>ltar bya/ /rgyal po khyim bdag ras blangs la/ /gur gum gi wang tsan+dan gyis/ /'khor lo brgyangs la bri bar bya/ /sra ba gru bzhi ser por sba/ /srad bu ser pos rgya gram dkri/ /maN+Dal ser po'i steng du gzhag /byang du phyogs pas bsam gtan sngags/ / 
<p>234b.5</p>rdo rje 'jigs byed sbyor bas bya/ /me tog ser pos dus gsum mchod/ /phra ma gshin rje gshed mnyam pa'i/ /rgyas pa'i las ni gang 'dod pa/ /rnal 'byor pa yis 'grub par 'gyur/ /sbyin sreg rgyas pa'i thab khung du/ /u dum+WA ra'i shing la me/ /spar la lha
<p>234b.6</p>gnyis ser por bskyed/ /til nas mar dang 'bras zho dag /byang du bltas pas stong du bsreg /gang 'dod pa de rgyas par 'gyur/ /sngags dang ming du bcas bsregs na/ /gang 'dod rgyas par 'gyur ba'o/ /zhi ba'i las dag 'di ltar bya/ /stong dang snying rje
<p>234b.7</p>'jigs byed ldan/ /tsan+dan til dkar gur gum dang / /gi wang go ro tsa na yis/ /'khor lo brgyad dang yi ge dgod/ /sra ba zlum po dkar po sba/ /srad bu dkar pos dkri byas la/ /maN+Dal dkar po'i steng bzhag ste/ /shar du phyogs pas zhi bas bsgrub/ / 
<p>235a</p>
<p>235a.1</p>me tog dkar pos dus gsum mchod/ /sbyin sreg thab khung zlum po ru/ /ba la sha la me sbar la/ /me lha rdo rje 'jigs byed dkar/ /bskyed dang dgug sogs legs par mchod/ /shar du kha bltas til dang mar/ /sbrang rtsi 'o ma dUr ba dag / 
<p>235a.2</p>dus gsum dag tu zhag bdun bsreg /bdag dang gzhan gyi bar chad zhi/ /las gzhan kun dang spogs pa ni/ /'khor lo'i rdzas dang sbyor bas dbye/ /man ngag brgyud pa bla ma bsten/ /rdzas dang dam tshig ting 'dzin gsal/ /sngags la gus na 'grub pa las/ / 
<p>235a.3</p>ma gsang gzhan du mi 'grub po/ /thams cad rdzas dang 'khor lo dang / /bsam gtan sngags la brtson pa dang / /bsnyen pa brtul zhugs dpa' ba dang / /bla ma la gus gsang na 'grub/ /de las gzhan pas mi 'grub pas/ /rgyud ltar snod btags 'bad pa
<p>235a.4</p>gsang / /ma gsang snod ngan la bshad pas/ /slob dpon 'di dang phyi mar brlag /rgyud don bla ma la brten nas/ /mos pas 'di byas mkhas pas bkod/ /sgra nor don log nyes pa rnams/ /rdo rje 'jigs byed chos skyong bshags/ /rgyud dang gdams
<p>235a.5</p>ngag la brten te/ /'gro la bsams nas sgrub thabs bris/ /'di las dge ba ci thob pas/ /bdag gzhan rdo rje'i sku thob shog /dpal rdo rje 'jigs byed kyi sgrub pa'i thabs rdo rje 'od ces bya ba/ slob dpon chen po bai ro tsa na rak+Shi tas mdzad pa rdzogs so// // 
<p>235a.6</p>mkhas pa chen po bai ro tsa na rak+Shi ta de nyid dang / lo tsA ba glan dar ma ma tis bsgyur cing zhus te gtan la phab pa//[ {Da}]@##/ /rgya gar skad du/ shrI badzra b+hai ra wa badzra maN+Dal pra ka bi d+hi nA ma/ bod skad du/ dpal rdo rje 'jigs byed kyi dkyil 'khor gyi cho ga
<p>235a.7</p>gsal ba zhes bya ba/ dpal rdo rje 'jigs byed chen po la phyag 'tshal lo/ /nam mkha' lta bur dngos bdag med/ /dus mtha'i 'od ltar lha rnams 'bar/ /shes rab thabs 'dres gnyis su med/ /rdo rje 'jigs byed phyag 'tshal nas/ /de nyid
<p>235b</p>
<p>235b.1</p>thob 'dod rigs can la/ /de yi dkyil 'khor cho ga bshad/ /brgyud pa'i rim 'ongs man ngag thob/ /rgyud sde shes shing cho ga mkhas/ /dam tshig la gnas byin rlabs yod/ /sbyin sogs snying rje slob ma 'dzin/ /gnod sbyin rigs 'dus bstan la gus/ /de
<p>235b.2</p>ni bka' yang slob dpon rigs/ /gzung bar bya ba'i slob ma ni/ /dad gus snying rje shes rab yod/ /dge sdig rnam smin 'bras bu shes/ /sdom gnas dul shing khro ba spangs/ /brtul zhugs dpa' phod sems stobs brtson/ /sems gcig don med bsgrub pa
<p>235b.3</p>'dod/ /zab dang rgya che 'dzin la gnas/ /de las gzhan pa 'dir mi gzung / /dur khrod la sogs dben bsdad de/ /maN+Dal mchod gtor rdzas bsags la/ /sdom dang sngags kyis slob ma bsrung / /rnal 'byor bzhi gnas 'bum khri stong / /snying po las dang rtsa
<p>235b.4</p>sngags bzlas/ /chos skyong bsnyen pa rtags mtshan grangs/ /bsnyen pa grub nas sta gon te/ /dbyibs sngags chos dang ldan pa yis/ /phyogs dang dbyibs dang kha dog la/ /btsal dang brtag pa dag tu bya/ /dkar dang zlum dang shar la sogs/ /'bol
<p>235b.5</p>snum gyong dang yang ba yis/ /rnyed legs slang dang dbrog par bya/ /yang na rin gyis nyo yang rung / /lha mo dbang gsol rnal 'byor bzhis/ /stong nyid dra gur rdo rje'i gdan/ /oM b+hU khaM gis chos nyid mkha'/ /hUM laM hUM sogs 'byung ba'i rim/ /badzra me de'i sngags brjod
<p>235b.6</p>cing / /rak+Sha rak+Shas rdo rjes bsrung / /sa ro dbyung zhing sbyang bar bya/ /skyob pa sangs rgyas thams cad kyi/ /sa dang pha rol phyin pa dang / /spyod pa'i tshul dang khyad par ni/ /lha mo khyod ni dbang du gyur/ /brjod la lha mo mkha' la bteg /bdud rtsi khrag chen pa yi
<p>235b.7</p>dri/ /sor bzhi mtho gang gru bzhir brtsigs/ /slob dpon khrus byas dri zhim dang / /bdud rtsi lngas byug dur khrod kyi/ /phyag rgya lngas brgyan cod pan dang / /stod smad gos ldan gdan la bsdad/ /rdo rje dril bu snying rjes bzung / /'gro ba bsgral phyir dkyil 'khor
<p>236a</p>
<p>236a.1</p>'jug /rnal 'byor chen pos gnas pa la/ /dris brgyan rdo rje dril bu 'dzin/ /slob ma bzhi yis gsol ba gdab/ /'gro kun gti mug mnan mthong nas/ /'gro ba'i gti mug bsal ba'i phyir/ /bcom ldan gti mug gshed du byon/ /gti mug 'jigs byed phyag 'tshal
<p>236a.2</p>bzhengs/ /'gro kun nga rgyal gyis mnan gyis/ /'gro kun nga rgyal zhi bya'i phyir/ /bcom ldan phra ma gshed du byon/ /phra ma 'jigs byed phyag 'tshal bzhengs/ /'gro kun 'dod chags gzir gzigs nas/ /bcom ldan 'dod chags gshed du byon/ /'gro ba'i 'dod chags sbyang ba'i phyir/ / 
<p>236a.3</p>'dod chags 'jigs byed phyag 'tshal lo/ /'gro kun phrag dog bcings mthong nas/ /'gro ba'i phrag dog bsgral ba'i phyir/ /bcom ldan phrag dog gshed du mdzad/ /phrag dog 'jigs byed phyag 'tshal bzhengs/ /'gro kun zhe sdang gis gzir gzigs/ /'gro ba'i zhe sdang sbyang ba'i
<p>236a.4</p>phyir/ /bcom ldan zhe sdang gshed du sbrul/ /zhe sdang 'jigs mdzad phyag 'tshal bzhengs/ /rdo rje 'jigs byed dkyil 'khor ni/ /dkyil 'khor kun gyi mngon gyur pa/ /sdig pa thams cad nyams byed cing / /'dod pa kun 'byung mgon por bri/ /gsol ba'i sgra de brag ca ltar/ /gsal
<p>236a.5</p>nas chos nyid dag la bzhengs/ /snying rje chen pos 'gro ba kun/ /dug lnga'i gnas nas bsgral bsams la/ /hUM hUM badzra ut+ti Sh+Tha/ /brjod la rdo rje gsor bas bzhengs/ /Ta dang ma las rdo rje'i spyan/ /g.yas dang g.yon gyis khams gsum blta/ /sangs rgyas kun bskul bgegs bskrad
<p>236a.6</p>bsam/ /rkang las hUM 'od rdo rje'i sa/ /rdo rje 'khor lo rin chen pad/ /ral gri ra ba g.yas brkyang sogs/ /gar dang bcas pas lan gsum du/ /dkyil 'khor bskor la bsrung ba bya/ /hUM nga ni dpal ldan snying rje'i stobs/ /srung ba'i 'khor lo rab sbyor byed/ /nyon cig bgegs rnams kun nyon
<p>236a.7</p>cig /lus ngag yid la gnod pa kun/ /lha klu gnod sbyin la sogs khyed/ /de ring gzhan du 'gro bar gyis/ /gal te mi 'gro 'dug gyur na/ /rdo rje 'bar ba'i lus ldan pa'i/ /rdo rje 'di yis bgegs byed kun/ /lus ngag yid gsum dgas par bya'o/ /de nas gnod mdzes sngags kyis
<p>236b</p>
<p>236b.1</p>bsrung / /g+ha g+hA ta yis phur pas gdab/ /mchod dang gtor mas khro bo mchod/ /bdag dang slob ma bsrung bar gsol/ /lha mo dmigs nas mchod pas mchod/ /skyob pa shAkya seng ge yis/ /drag po chen po bdud kyi sde/ /stobs chen dag kyang de ltar bcom/ /de ltar bdag
<p>236b.2</p>gis bdud las ni/ /rgyal bar byas te dkyil 'khor bri/ /lha mo khyod kyis dbang mdzod cig /lha mo slar thim sa sta gon/ /de nas lha gnas bdud rtsi'i dris/ /thig le me tog tshom bu bya/ /lha bskyed dgug gzhug bcing dgyes la/ /phyi nang gsang ba'i mchod pa dang / /bstod dang snying po ci
<p>236b.3</p>nus pas/ /mnyes par byas la gsol ba gdab/ /pus mo'i lha nga pad+ma la/ /g.yas btsugs g.yas pas spos thogs te/ /bcom ldan gshin rje 'jigs rdo rje/ /rig pa'i rgyal po phyag 'tshal lo/ /slob ma rnams la brtse phyir dang / /bcom ldan khyed la mchod pa'i phyir/ /dkyil 'khor
<p>236b.4</p>snying rje'i bdag nyid can/ /mgon po bdag ni 'dri bgyid cing / /bdag nyid khyed la gus pas mchod/ /bcom ldan bka' drin gnang bar 'os/ /'khor lo 'gro ba'i don mdzad pa'i/ /sangs rgyas thams cad bdag la dgongs/ /'bras gnas byang chub sems dpa' dang / /gzhan yang
<p>236b.5</p>sngags la gnas pa'i lha/ /'jig rten skyong ba'i 'byung po rnams/ /sangs rgyas bstan la dga' ba yi/ /rdo rje mig dang ldan pa rnams/ /de ring rdo rje 'dzin min bdag /rdo rje 'jigs byed dkyil 'khor 'di/ /'gro la phan phyir bri bar byed/ /ji ltar nus pa'i nyer spyod kyis/ /rjes su brtse phyir nye
<p>236b.6</p>bar gsol/ /bdag dang slob mar bcas pa dang / /dkyil 'khor gyi ni grogs kun la/ /bsrung dang nye bar skyob pa ni/ /khyed kyis bya bar 'os lags so/ /de ltar lan gsum brjod pa ni/ /dkyil 'khor sta gon mkha' la bteg /de nas nag po nog rtsa ba spangs/ /gser sogs rin
<p>236b.7</p>chen sa yang rung / /lto yangs mgrin ring mchu 'phyang ba/ /bco brgyad rang rang mtshan mas gdab/ /rin chen lnga dang sman lnga dang / /tsu ta'i kha rgyas gos kyis dkri/ /lha bskyed dgug gzhug mchod bstod bzla/ /zhu ba bdud rtsi'i chu yis dgang / /me tog phreng ba ar+g+ha'i snod/ /rdo rje dang bcas ku sha'i
<p>237a</p>
<p>237a.1</p>gdan/ /lha gnas dag gam rim pas gzhag /skabs der rung ba'i slob ma dag /khrus dang maN+Dal mchod pa dag /me tog las bzung gus pas ni/ /dkyil 'khor phyi sgor bsdad par bya/ /dngos grub 'dod pas dad pa yis/ /'jig rten pha rol
<p>237a.2</p>la dmigs te/ /rdo rje 'jigs byed bsgrub par bya/ /'jig rten 'di dmigs mchog mi 'grub/ /de ltar spro ba bskyed nas ni/ /dad pa bskyed pa'i slob ma la/ /cho ga ji bzhin sems bskyed cing / /tshig 'di dag gis lan gsum brlab/ /dkon mchog gsum la phyag
<p>237a.3</p>'tshal lo/ /dkon mchog gsum la skyabs su mchi/ /sdig pa mi dge so sor bshags/ /'gro sogs dge la rjes yi rang / /sangs rgyas byang chub yid kyis gzung / /byang chub mchog gi sems ni bskyed par bgyi/ /sems can ma lus bdag gis mgron du
<p>237a.4</p>gnyer/ /byang chub spyod mchog yid 'ong spyad par bgyi/ /'gro la phan phyir sangs rgyas 'grub par shog /'gro ba thams cad bdag gis bsgral/ /de nas gus pas slob dpon la/ /tshig 'dis lan gsum gsol ba gdab/ /dpa' chen khyod bdag ston pa
<p>237a.5</p>po/ /slob dpon khyed ni dgongs su gsol/ /byang chub chen po'i tshul bstan pa'i/ /dam tshig de nyid bdag la gsol/ /byang chub sems ni bdag la gsol/ /sangs rgyas chos dang dge 'dun te/ /mchog gsum po yang bdag la gsol/ /thar pa chen po'i
<p>237a.6</p>grong mchog tu/ /mgon po bdag nyid 'jug par bya/ /bu tshur shog cig theg chen la/ /sngags spyod pa yi mchog 'di ni/ /khyod la yang dag bshad par bya/ /khyod ni theg chen snod yin no/ /dus gsum sangs rgyas thams cad kun/ /sku gsung thugs kyi rdo
<p>237a.7</p>rje can/ /rdo rje gsang sngags mthu yis ni/ /ye shes mnyam med yang dag mnyes/ /shAkya seng ge sogs mchog gis/ /gsang sngags mnyam med mthu yis ni/ /'jigs pa chen po bdud kyi sde/ /stobs chen dag kyang des bcom nas/ /'jig rten rjes
<p>237b</p>
<p>237b.1</p>su gshegs nas kyang / /'khor lo bskor nas mya ngan 'das/ /de bas kun mkhyen thob bya'i phyir/ /bu yis blo gros 'di gyis shig /de don bshad nas mkha' gsang nas/ /byin rlabs dbyung ba rnam snang dmigs/ /gnas gsum byin rlabs mchod pa bya/ / 
<p>237b.2</p>gsang sngags mchog tu der sems bskyed/ /ji ltar dus gsum mgon po rnams/ /byang chub tu ni nges mdzad pa/ /byang chub sems ni bla na med/ /dam pa bdag gis bskyed par bgyi/ /sangs rgyas chos dang dge 'dun te/ /mchog gsum po la skyabs su 'chi/ /rdo rje
<p>237b.3</p>dril bu phyag rgya yang / /gsum bdag nyid du gzung bar bgyi/ /slob dpon dag kyang gzung bar bgyi/ /rin chen rigs mchog chen po la/ /nyin re bzhin nam dus drug tu/ /chos dang zang zing mi 'jigs byams/ /sbyin pa rnam bzhi rtag tu sbyin/ /byang chub chen
<p>237b.4</p>po'i tshul bstan pa'i/ /pad+ma'i rigs mchog chen po la/ /phyi nang gsang ba'i theg pa gsum/ /dam pa'i chos kyang ma lus bzung / /las kyi rigs mchog chen po la/ /sdom pa thams cad ldan par ni/ /yang dag nyid du gnas par bgyi/ /mchod pa'i las
<p>237b.5</p>kyang ci nus bgyi/ /sdom pa yi ni tshul khrims dang / /dge ba'i chos ni bsdu ba dang / /sems can don bya'i tshul khrims gsum/ /de nas bdag gis gzung bar bgyi/ /sems can kun gyi don gyi phyir/ /bdag gis sdom pa ma lus bzung / /ma grol ba
<p>237b.6</p>rnams dgrol bar bgyi/ /ma bsgral ba rnams bsgral bar bgyi/ /dbugs ma phyin pa dbugs dbyung zhing / /sems can mya ngan 'das la dgod/ /skyon spangs rtse mo cha las byung / /bcu gnyis sor bcas me tog bcas/ /ba yi pags pa tsam gyis byug / 
<p>237b.7</p>shar bltas dor la zhi sogs brtag /ngag gi nyes pa sbyang ba'i phyir/ /dri chus skyor chu sbyin par bya/ /oM hrIHbi shud+d+ha sarba d+harmAHpA pA ni tsa s+ya bi sho d+ha ya sarba bi kalbA na a pa na ya hUM/ las dang rtsa ba'i sngags brjod pa'i/ /ku sha sngas dang stan du sbyin/ /lus tshad
<p>238a</p>
<p>238a.1</p>gsum sgril las sngags kyis/ /mdud pa lha dang bsrung ba gdags/ /bar chad sdig pa zhi bya'i phyir/ /zhi ba'am man ngag sbyin sreg bya/ /de nas spro ba'i chos bshad bya/ /gtor ma btang zhing mchod bstod bzla/ /thams cad mkhyen pa 'jig rten du/ / 
<p>238a.2</p>'byung 'gyur yang ni mi 'byung srid/ /u dum+WA ra'i me tog bzhin/ /brgya lam na'am res 'ga' 'byung / /gsang sngags spyod pa'i mchog 'di ni/ /de bas kyang ni rnyed par dka'/ /gang phyir sems can mnyam med don/ /bla na med pa byed par nus/ /bskal pa
<p>238a.3</p>dpag tu med pa ru/ /gang gis mtshams med sdig byas pa/ /dkyil 'khor 'di 'dra mthong ba yis/ /sdig pa thams cad zad par byed/ /grags pa mtha' yas sngags spyod pa'i/ /tshul la gnas na smos ci dgos/ /skyob pa'i gsang sngags bzlas na ni/ /go 'phang
<p>238a.4</p>bla na med par 'gyur/ /gang gis sngags spyod mchog 'di la/ /blo gros shin tu dri med na/ /sdug bsngal thams cad 'byung ba yi/ /ngan 'gro thams cad 'dis spong ngo / /bdag nyid chen po khyed rnams kyis/ /rnyed pa mnyam med de ring rnyed/ /gang phyir rgyal ba
<p>238a.5</p>sras bcas kyis/ /bstan pa 'di la khyed rnams bsrung / /theg mchog 'dir ni khyed rnams kun/ /legs pa nyid du 'gro bar 'gyur/ /theg pa chen po cher 'byung ba/ /las mchog 'di ni dpal dang ldan/ /khyed rnams 'di ru 'gro bzhin par/ /de bzhin gshegs pa
<p>238a.6</p>nyid du 'gyur/ /de nas slob ma sems spro bas/ /maN+Dal me tog legs su dbul/ /'dod pas seng ge bzhin du nyal/ /las sngags bzlas shing bla mas bsrung / /nam langs khrus dang maN+Dal bya/ /rmi lam bzla zhing ngan na bzlog /de nas kha dog lnga ldan pa'i/ / 
<p>238a.7</p>thig skud gsar pa nyi shu'i cha/ /nyis 'gyur zhe sdang rdo rje dang / /gti mug gshed du dmigs pas bsgril/ /'bar ba'i lta stangs lcags kyu dang / /yid kyis rigs lnga gzhug par bya/ /oM dIp+ta dr-i Sh+Ti aM ku shi dzaHmchod la gsol ba gdab par bya/ /oM AHpra
<p>238b</p>
<p>238b.1</p>yats+tsha mo ha kI la re swA tsakra sU tra NA ya hUM/ slob dpon slob mas thig bzung ste/ /nub dang shar bsdad thig gdab po/ /ye shes gzhal yas gsal bar gdab/ /sngags 'dis sangs rgyas thams cad bskul/ /oM a n+yo n+ya nu ga taHsarba d+harmAHpa ra spa ra NaM/ a nu ga taH 
<p>238b.2</p>sarba d+harmAM/ a t+yan+tA nu pra biSh+Ta sarba d+harmAM hUM/ de skad brjod la dza tra brjod/ /shar du drangs la rdzogs par gdab/ /de nas dam tshig thig gdab pa/ /slob dpon rjes su slob ma 'brang / /cha gar bor la shar lhor nub/ /byang phyogs 'drim zhing thig bzhi gdab/ /tshangs thig
<p>238b.3</p>gnyis gdab dkyil 'khor gdab/ /dkyil 'khor thig gi phyi nang du/ /bdun bdun btab pa bor la gnyis/ /nyi 'od rdo rje pad+ma phreng / /pho brang dbang ldan mtshams nas bkod/ /de nas dur khrod rin chen sa/ /nag dkar ser dmar ljang gu lnga/ /pad+mar bzhag la lha
<p>238b.4</p>skyed cing / /dgug gzhug mchod la tshon du gyur/ /phyag rgya ting 'dzin gsang sngags brjod/ /oM badzra tsi tra sa ma ya hUM/ khu tshur g.yon pa dbang ldan du/ /dkar ser dmar ljang nag por bri/ /sbom phra sgo yi nyi shu cha/ /sbom phra g.yas g.yon chad pa la/ /chad
<p>238b.5</p>dang nor nyams 'thab dang 'chi/ /thod pas bkab la bsrung ba'o/ /dkyil 'khor nang gi thig gnyis la/ /pho brang nag po 'jigs byed dngos/ /bzhi la sna tshogs rdo rje bya/ /phyed la rdo rje'i 'phreng ba nag /phyed dang gnyis la snam bu rigs/ /lha yi phyag mtshan bri bar
<p>238b.6</p>bya/ /phyi rol cha gnyis sgo bzhi rigs/ /gcig ni ya phubs phyed brtsigs pa/ /de yi phyed ni nam mkha' stong / /bzhi la rta babs chos 'khor gdugs/ /cha gnyis brtsigs pa 'dod yon byed/ /dra ba cha gnyis mda' yab phyed/ /mtshams dang sgo khyud 'gram
<p>238b.7</p>rnams su/ /rdo rje rin chen zla phyed mdzes/ /bum pa do shal dril bu ras/ /'phan dang bum pa sna tshogs mdzes/ /gru bzhi sgo bzhi rta babs bzhi/ /thig bzhi dag kyang yang dag ldan/ /shar ni dkar po chen po ste/ /lho nub nub byang ser dmar ljang / /dbus su
<p>239a</p>
<p>239a.1</p>rdo rje 'khor lo shar/ /lho ru rin chen pad+ma nub/ /byang du ral gri 'khor lo me/ /bden bral rdo rje pad+ma rlung / /dbang ldan ut+pal tho ba shar/ /lho sgor pad+ma dbyug pa nub/ /byang sgor ral gri nyi zla la/ /lha yi mdog gi mtshan ma dgod/ /me 'od dmar
<p>239a.2</p>po phreng ba nag /pad+ma sna tshogs phreng bas bskor/ /gdugs dang bla re ba dan 'phan/ /'dod pa lnga yi mchod pa dgram/ /bum pa phyogs sam la yis dgod/ /gtor ma rgya chen dag kyang bsham/ /de nas slob dpon rgyan spras pas/ /dkyil 'khor rnal 'byor bzhi
<p>239a.3</p>ru bsgrub/ /bsgrubs nas phyir dbyung shar sgo nas/ /slob dpon 'jug cing dbang blangs la/ /gnang ba thob nas slob ma rnams/ /dkyil 'khor 'jug dang dbang gnang sbyin/ /khrus byas maN+Dal sems dad pas/ /khang pa'i phyi rol dag tu gzhag /mkha' gsang
<p>239a.4</p>nas dbyung rnam snang gzugs/ /bsrung dang gsang sngags zlos su gzhug /lha la phyi nang mchod dang bstod/ /slob dpon de nyid der rol bya/ /de nas lha la gsol ba ni/ /slob ma 'jug dang dbang bskur phyir/ /'dod chags chen po 'byung ba yi/ /'khor lo gzugs
<p>239a.5</p>brnyan lta bu ste/ /bdag gis mthong nas slob ma rnams/ /gzhug phyir khyed la gsol ba 'debs/ /nam mkha' las byung mtshan ldan phyir/ /thog ma tha ma med pa'i mchog /rdo rje sems dpa' che rang bzhin/ /rdo rje 'jigs byed bdag grub mdzod/ /dngos grub
<p>239a.6</p>chen po kun gyi mchog /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu bdag grub mdzod/ /nyes pa'i skyon bral yon tan ldan/ /'dod chags kun gyis rjes su chags/ /'dod chags chen po dga' ba che/ /bcom ldan
<p>239a.7</p>de nyid kyis bsgrub mdzod/ /shin tu dag pa kun gyi mchog /gdod nas grol ba de bzhin gshegs/ /kun du bzang po kun gyi bdag /byang chub sems dpar bdag grub mdzod/ /kun gyi mchog gyur dngos grub che/ /dbang phyug chen po phyag rgya'i lha/ / 
<p>239b</p>
<p>239b.1</p>rdo rje dngos grub chen po mchog /phyag na rdo rjer bdag grub mdzod/ /sems can kun gyi yid la khyab/ /sems can kun gyi yid la gnas/ /sems can kun gyi yab nyid de/ /'dod chags bde ba'i dam tshig mchog /bdag dang slob mar
<p>239b.2</p>bcas pa la/ /mchog dang thun mong dngos grub gsol/ /slob ma gdong g.yogs bum chus bsang / /a khaM bI ra hUM zlos gzhug /gdong g.yogs bcing zhing me tog dang / /rdo rje gtad pas sems bskyed bya/ /sarba yo ga tsit+ta ut+pA da
<p>239b.3</p>yA mi/ oM su ra te sa ma ya s+t+waM ho sid+d+hi badzra ya thA su khaM/ rigs kyi bu khyod gang la dga'/ /skal bzangs bdag ni bde chen la'o/ /thog ma med zhag 'khor ba nas/ /deng 'dir yan chad sdig bgyis dang / /bgyid du stsal dang yi rang bshags/ / 
<p>239b.4</p>gtso bo slan chad mi bgyid sdom/ /gang yang rgyal ba sras bcas dang / /'gro ba'i legs byas dge ba la/ /de dag kun la yi rang nas/ /thams cad byang chub phyir bsngo'o/ /sangs rgyas chos dang dge 'dun la/ /bsam pa thag pas byang chub bar/ / 
<p>239b.5</p>'gro ba'i sdug bsngal bsal ba'i phyir/ /de nas skyabs su mchi bar bgyi/ /byang chub sems gnyis bskyed nas ni/ /'gro ba deng nas mgron bos nas/ /bdag sangs rgyas nas 'gro ba kun/ /srid pa'i mtsho las bsgral bar bgyi/ /deng nas
<p>239b.6</p>khang pa'i nang du gzhug /de ring sangs rgyas thams cad kyi/ /rigs su bu khyod zhugs pas na/ /ye shes rdo rje ngas bskyed bya/ /ye shes rdo rje mchog thob na/ /dngos grub gzhan lta smos ci dgos/ /khyod kyis dkyil 'khor ma mthong ba/ /rnams
<p>239b.7</p>la smras na dam tshig nyams/ /rdo rje me tog mgor bzhag ste/ /'di ni sku yi rdo rje ste/ /dam tshig sku yi dngos grub thob/ /dam tshig dngos grub 'di smras na/ /khyod kyi mgo bo 'gas par 'gyur/ /rdo rje sems dpa' deng khyod kyi/ / 
<p>240a</p>
<p>240a.1</p>snying la yang dag zhugs pa ste/ /gal te tshul 'di smras na ni/ /de ma thag tu dral te gshegs/ /'di ni khyod kyi dmyal ba'i chu/ /dam tshig nyams na sreg par byed/ /dam tshig bsrungs na dngos grub thob/ /'thung zhig rdo rje'i chu 'thung zhig /oM badzra a mr-i ta u da ka ThaH/ 
<p>240a.2</p>brjod pas rdo rje dri chu blud/ /yang na rdo rje spyir bzhag la/ /deng nas bzung ste khyod nyid kyis/ /rdo rje 'jigs byed nga yin pas/ /brnyas par ma byed bsgo ba nyon/ /brnyas dang ma mnyes byas na ni/ /nyam nga ma spangs dus byas nas/ /rdo rje dmyal bar 'gro bar 'gyur/ /rgyud sde mkhas dang byas pa mang / / 
<p>240a.3</p>dkyil 'khor man ngag thob par bya/ /de nas maN+Dal me tog yon/ /phul la dbab pa'i gsol ba gdab/ /de bzhin gshegs pa thams cad kyis/ /rdo rje dbab par mdzad du gsol/ /brjod la rtse gcig pa yi sems/ /skyil krung tsog tsog por bsdad la/ /spyi bo snying ga lte ba rkang / /b+haM
<p>240a.4</p>laM raM yaM d+haiM dag las/ /chu dang sa dang me dang rlung / /dkyil 'khor bzhi bskyed dz+nyaiM gis bskul/ /bskyod par bskul dang rlangs pa zhu/ /bdud rtsi 'bab cing ye shes skye/ /babs par bsams nas bskul bar bya/ /rdo rje gsor zhing dril bu dkrol/ /oM hrIHSh+T+r-iHwi kr-i tA na na hUM hUM phaT phaT A be sha ya sto ba
<p>240a.5</p>ya ra ra ra tsa la ya hUM hA dz+haiM phaT/ lus ngag yid ni gang phebs la/ /gti mug gshed sogs gtso cher dbar/ /ngag la a dmar smra ru gzhug /lus la tiSh+Tha badzra dang / /lam dang dbang gis brtan par bya/ /ye shes lha rnams de la dbab/ /de ltar phebs pa dam pa'o/ /dkyil 'khor lan
<p>240a.6</p>gsum bskor bar bya/ /lho yi sgo nas 'jug par bya/ /sangs rgyas gnas 'dir slob ma rnams/ /da lta yang dag nyid du gzhug /lha rnams gang gi rigs yin dang / /dngos grub gang yin 'bab par shog /pra tIts+tsha ho brjod pas dbul/ /me tog gar babs rigs kyi lha/ /zhi sogs las kyang
<p>240a.7</p>de yis shes/ /gtsug tor spyan thugs mchog 'grub cing / /sku gzhan 'khor rnams thun mong ngo / /dkyil 'khor re khA gang nye'i rigs/ /phyi rol byung ba lan gsum bskyar/ /des kyang ma bab dbang mi bskur/ /de nas snang ba dril bar bya/ /lha yi rigs dang mthun pa 'grub/ /mig la
<p>240b</p>
<p>240b.1</p>oM bsgom ye shes spyan/ /rdo rje sems dpa' dbye bar bsam/ /rdo rje 'jigs byed deng khyod kyi/ /mig ni yang dag 'byed par byed/ /rdo rje mig ni bla med pa/ /phye bas thams cad mthong bar shog /gdong g.yogs bkrol la dkyil 'khor bstan/ /dkyil 'khor bzang po 'di la ltos/ /mthong nas
<p>240b.2</p>dad pa rab tu bskyed/ /khyod ni 'jigs byed rigs su skyes/ /sngags dang phyag rgyas byin gyis brlabs/ /tho ba rdo rje 'jigs byed nas/ /zhe sdang 'jigs byed bar du bstan/ /slob dpon lha la phyag gsum bya/ /dkyil 'khor gzhug pa'i cho ga ste/ /nyon mongs sgrib pa byang bar bstan/ /de
<p>240b.3</p>nas slob ma dbang thob phyir/ /rin chen bang mdzod bu smad bcas/ /rang gi lus ngag yid gsum yang / /dad gus dga' bas dbul bar bya/ /gdugs dang bla re ba dan sogs/ /mchod pa dag dang rgyan bzang ngam/ /dur khrod rgyan gyis legs brgyan la/ /lho sgor bsrung bar shes
<p>240b.4</p>par bya/ /byang chub rdo rjes sangs rgyas la/ /ji ltar mchod chen stsal ba ltar/ /bdag kyang rab tu skyob pa'i phyir/ /nam mkhar rdo rje deng bdag stsol/ /lan gsum de brjod gsol ba gdab/ /de ltar dbang bskur yon rnams dbul/ /de nas slob ma rnal 'byor bzhis/ /bskyed la
<p>240b.5</p>dbang bskur lha mo dang / /rdo rje 'jigs byed slob dpon nyid/ /rig pa'i dbang lnga bskur bar bya/ /bkra shis sgra brjod bkra shis par/ /rdo rje 'jigs byed mkha' 'gros byed/ /gsang ba gsum nas byung ba yi/ /khams gsum kun gyis phyag byas la/ /sangs rgyas rnams kyis dbang bskur ba/ / 
<p>240b.6</p>rdo rje chu yis bum dbang bskur/ /oM badzra ka la sha a b+hi Shiny+tsa mAM/ las bum khrus bya rnam rgyal dbang / /rigs kyi spro bsdu shes bya la/ /chu dang 'brel bas de bzhin kun/ /gser sogs thor tshugs cod pan dbang / /sangs rgyas kun gyis phyag byas pa/ /rigs lnga'i dbang bskur dag pa
<p>240b.7</p>'di/ /spyi gtsug rgyal bar dbang bskur bya/ /oM sarba ta thA ga ta rat+na pa tra la a b+hi Shiny+tsa mAM/ /rdo rje 'di ni rdo rje che/ /rdo rje 'jigs byed rdo rje'i dbang / /sangs rgyas rdo rje dbang chen 'di/ /yang dag khyod la bskur bar bya/ /oM badzra a d+hi pa ti s+t+waM a b+hi Shiny+tsA mi tiSh+Tha badzra sa ma ya s+t+waM/ chos
<p>241a</p>
<p>241a.1</p>rnams rnam dag rnam par thar/ /shes rab pha rol phyin gnyis med/ /sangs rgyas kun gyis byin brlabs pa/ /dril bus dbang bskur chen po long / /oM badzra sarba ta thA ga ta badzra g+haN+Ta a b+hi Shiny+tsa mAM/ de nas rdo rje ldan pa'i lag /spyi bor bzhag pas ming dbang sbyin/ /dngos po gang
<p>241a.2</p>dang gang snang ba/ /de de rdo rje 'jigs byed nyid/ /chos rnams rang bzhin nyid kyis dag /sangs rgyas ye shes rang snang ba'i/ /oM badzra satwa nA ma a b+hi Sh-iny+tsa mAM/ rdo rje che ge mo brjod do/ /rig pa'i dbang lnga lha mos bskur/ /ye shes lha lnga chos nyan rig /nyan dang bsgrub pa kun la dbang / / 
<p>241a.3</p>des na rig pa'i dbang thob po/ /de nas slob dpon dbang don du/ /yon dbul gsol ba gdab par bya/ /dkyil 'khor phyir mi ldog pa'i dbang / /slob dpon dbang bskur bdag la stsol/ /dkyil 'khor lha yi de nyid dang / /slob dpon gyi ni las dag dang / /sangs
<p>241a.4</p>rgyas rnams kyi dam tshig dang / /gsang ba mchog gi sdom pa rnams/ /sems can kun don bya ba'i phyir/ /rdo rje slob dpon bdag la gsol/ /de nas lho sgor gdan dang khri/ /cho ga shes bya slob ma gzhag /bgegs bsal rgyan bzang dur khrod brgyan/ /slob dpon mi ldog dbang
<p>241a.5</p>sbyin no/ /lag g.yas rdo rje bskyed nas ni/ /de nas rdo rje sbyin par bya/ /thog mtha' med pa'i rdo rje ni/ /rdo rje sems dpa' che rang bzhin/ /kun du bzang po kun gyi bdag /rdo rje 'jigs byed dag pa'i bdag /oM badzra ma hA hUM/ de bzhin g.yon par dril bu sbyin/ /srid pa ngo bo nyid kyis dag / 
<p>241a.6</p>ngo bo nyid kyis dngos med byas/ /rang bzhin dag pa'i sems dpa' yis/ /dag pa'i srid pa grub par byed/ /oM a badzra g+haN+Da a/ rang 'dra'i dam tshig phyag rgya ni/ /dam tshig phyag rgya de bstan pa/ /rang nyid gzugs ni brtan par bya/ /'di ni rang gi 'dod pa'i lha/ /dam tshig phyag rgyar
<p>241a.7</p>grags shing gnas/ /shes rab bcu drug lon pa la/ /rdo rje dril bu mnyam ldan pa'i/ /lag pa gnyis kyis yang dag 'khyud/ /slob dpon dbang du bskur bar bya/ /brjod la de don de la bstan/ /de ltar mi ldog dbang bstan nas/ /de ni dkyil 'khor de nyid bstan/ /dran pa bzhi dang
<p>241b</p>
<p>241b.1</p>spong ba bzhi/ /rkang pa dbang po shar sgo sogs/ /bsam gtan bzhi ni rta babs yin/ /ting 'dzin rnams ni kha khyer bzhi/ /gzungs sgo dag ni lha mo'i tshogs/ /tshogs gnyis rdzogs phyir rgyan sna tshogs/ /gsung rab yan lag 'phan dril sogs/ /byang chub yan lag bdun rnams ni/ / 
<p>241b.2</p>dra ba dra phyed me long sogs/ /ye shes lnga ldan dkar sogs phyogs/ /ma 'dres ye shes lha snam bzhi/ /chos kyi 'khor lo rdo rje phreng / /sna tshogs rdo rje rigs lngar 'dul/ /nyes pas ma gos sna tshogs pad/ /bdud rnams bsregs pas ye shes nyi/ /nyon mongs sel phyir zla ba'i gdan/ / 
<p>241b.3</p>snying rjes brlan phyir bum pa brgyad/ /bde chen spyod pas mchod pa'i tshogs/ /dur khrod gdan gyis gshin rje 'joms/ /phyag 'tshal gdug pa 'dul ba po/ /rnam shes zhe sdang chos kyi dbyings/ /ye shes rdo rje 'jigs byed nyid/ /zhal dgu rnam thar gyis 'jug pa/ /dbus zhal gsum
<p>241b.4</p>ni sku gsum pa/ /g.yas gsum thabs kyi sku gsung thugs/ /g.yon pa shes rab rnam thar gsum/ /rwa gnyis thabs dang shes rab la/ /ma he dregs pa'i bdud rnams 'dul/ /spyan gsum dmar ba snying rje gsum/ /byams pa nag po dag pa rags/ /khro ba bdud 'dul
<p>241b.5</p>sbrul gyis klubs/ /klus brgyan gshin rje gar dgus ldan/ /byang chub phyogs chos so gnyis phyag /phyag mtshan lha min 'dul byed pa'i/ /nye dbang sum cu rtsa gnyis gtso/ /gcer bu chos sku mtshan 'greng ba/ /bde ba chen po sku yi rtags/ /phyag gnyis glang po'i pags
<p>241b.6</p>pa ni/ /thugs rje thabs kyis 'gro ba skyob/ /stong pa bcu drug zhabs bcu drug /zhe sdang gti mug 'dod chags rims/ /'dul phyir lha dang mi sogs bya/ /dbu skra nang gi ye shes 'bar/ /gzugs sogs phung po gti mug sogs/ /ye shes bzhi yis gzhan
<p>241b.7</p>gshed bzhi/ /zhal gsum rnam thar ngo bo ste/ /mdog gis zhi sogs phyag mtshan yang / /rigs rigs las dang mthun pa dag /nye ba'i nyon mongs 'byung ba bzhi/ /byams sogs tsArtsi la sogs so/ /mdog zhal phyag mtshan sngon dang 'dra/ /bde chen
<p>242a</p>
<p>242a.1</p>longs spyod thod pa bzhi/ /tho ba la sogs sgo ba bzhi/ /skye rga na 'chi sdug bsngal bzhi/ /sgrib bzhi lta bzhi 'joms par byed/ /bdud bzhi bsdigs par byed pa dang / /mdog zhal phyag drug sbyin sogs drug /de ltar lha yi de nyid do/ /de nas mtshan ldan dbang thob cing / / 
<p>242a.2</p>rigs dang mos pa ldan pa la/ /rnal 'byor bsgrub cing dbang bskur ba/ /bla ma dag las 'dir blang bya/ /shes rab ye shes bzhi pa yang / /slob ma bzang la sbyin par bya/ /de nas slob dpon las kun bsten/ /lho sgo la sogs phyogs bzhi ru/ /rin chen pad+ma rdo rje dang / /'khor lo'i
<p>242a.3</p>gdan la de bzhag la/ /sems can kun la phan pa'i phyir/ /sems can kun la thams cad du/ /ji lta ji ltar 'dul 'gyur ba/ /rin chen chos kyi 'khor lo bskor/ /rin chen gnas su pad+ma sogs/ /smras la rjes su gnang ba sbyin/ /de nas rdo rje'i brtul zhugs dbang / / 
<p>242a.4</p>sngon bzhin rdo rje dril bu sbyin/ /oM sarba ta thA ga ta badzra satwa sa ma ye tiSh+Tha e Sha s+t+waM/ d+ha ra yA mi hi hi hi hi he hUM/ de ring sangs rgyas thams cad kyi/ /rdo rje sems dpa'i lag na gnas/ /phyag na rdo rje'i brtul zhugs brtan/ /khyod kyis rtag tu bzung bar gyis/ /'di ni sangs rgyas
<p>242a.5</p>thams cad kyi/ /shes rab dbyangs kyi rjes su 'gro/ /rgyal bas byang chub mchog tu bzhed/ /khyod kyis kyang ni bzung bar gyis/ /rnal 'byor snod dang kha T+wAM ga /tshangs pa'i skud thogs rnal 'byor sbyin/ /de nas dkyil 'khor dbus gnas la/ /g.yon pas
<p>242a.6</p>chos gos snying gar bzung / /g.yas pas mchog sbyin phyag rgya yis/ /sangs rgyas dang bcas 'di skad bsgrags/ /oM sho taM bya ka ro mi ta badzra satwa ta thA ga ta b+ha wa dur kha ti to u ta ti t+ya a ta ta na d+ha b+ha wa sid+d+ha ye kye che ge mo zhes bya ba ta thA ga ta satwa sa ma ya s+t+waM b+hur b+hu wa swaH 
<p>242a.7</p>phyag rgya sngags 'di'i mthu yis ni/ /phyogs bcu'i sangs rgyas thams cad kyi/ /khyod ni rdzogs pa'i byang chub tu/ /mgrin gcig tu ni lung ston 'gyur/ /de nas dbugs dbyung dam tshig sbyin/ /'dod chags bral ba lta bu yi/ /khams gsum na ni sdig med pas/ / 
<p>242b</p>
<p>242b.1</p>de bas 'dod la chags bral bar/ /khyod kyis nam yang mi bya'o/ /ma hA sa ma ya ha na hUM phaT/ de ni gsang ba brjod pa'o/ /mchog tu gsang ba'i dkyil 'khor 'dir/ /mthong dang zhugs pas dbang bskur bas/ /sdig pa kun las rnam grol nas/ /khyod ni dge ba nyid
<p>242b.2</p>du gnas/ /gang phyir bde chen theg chen 'dir/ /yang yang 'chi ba yod pa min/ /gzung dang bcing bar mi nus pas/ /'jigs med dag par 'gro don gyis/ /srid pa shin tu dag pas na/ /khyod ni srid pa sdug bsngal bzlog /rdo rje phyag rgya bya ba 'di/ /gang zhig
<p>242b.3</p>skyes pa tsam gyis ni/ /sangs rgyas nyid 'thob the tshom med/ /byang chub sems ni gtang mi bya/ /dam pa'i chos kyang mi spang zhing / /smad par bya ba ma yin no/ /mi shes pa'am rmongs pa la/ /'di ni smra bar mi bya'o/ /rdo rje dril bu phyag rgya dag /nam yang gtang bar mi
<p>242b.4</p>bya'o/ /slob dpon dag kyang mi spang ste/ /'di ni sangs rgyas kun dang mnyam/ /rang gi de nyid mi spang zhing / /dka' thub kyis kyang gdung mi bya/ /ji ltar bde bas bde bzung nas/ /'di ni ma 'ongs rdzogs sangs rgyas/ /de nas dbugs ni phyung nas kyang / /gtor ma
<p>242b.5</p>dur khrod dag tu bskyal/ /de las gtor ma sbyang ba ni/ /mi dang bong bu rnga mo sogs/ /sha khrag nas 'bras chan khur ba/ /chang dang dri ro rnam ldan rnams/ /bcu'am bcu gcig dbul ba yang / /rdo rje dril bzung slob dpon gyis/ /de nyid gsum brjod stong par bsam/ / 
<p>242b.6</p>yaM raM a a oM AHhUM/ mas yar rim pas de dag kun/ /sngo dmar dkar 'od dmar dang ldan/ /dkar nag rim pas bsgom par bya/ /de nyid gsum brjod rang sa bon/ /hUM gi 'od dang bcas pa bsgom/ /yaM las ba dan gyis mtshan pa'i/ /rlung gi dkyil 'khor gzhu dbyibs
<p>242b.7</p>sngo/ /raM las raM ldan gru gsum dmar/ /a gcig skyed po mgo rlon gsum/ /gcig ni bdud rtsi'i snod gyur pa/ /hUM dang bi mu shu ra dang / /da ha go ku na rnams kyang / /phyogs mtshams sha lnga bdud rtsi lnga/ /sa bon bltas la gsal ba dang / /oM dang AHhUM
<p>243a</p>
<p>243a.1</p>gsum brjod la/ /sa bon rnams las bdud rtsir gyur/ /phyogs po la thug pas a zla ba/ /der ltung hUM de gyur rdo rje/ /gyur pas bdud rtsi 'bar sbyang bya/ /rdo rje'i lte bar zla ba hUM/ /oM gyi 'od dang bcas pa yis/ /ye shes bdud rtsi der dbab bya/ /rang
<p>243a.2</p>nyid 'khor lo'i lha rnams dang / /dkyil 'khor lha rnams bdud rtsi myang / /de nas phyogs skyong phyogs phyogs su/ /yod pa de dag gsal bar bsam/ /shar du brgya byin dkar po ni/ /g.yas na rdo rje dril bu g.yon/ /yum bcas dur khrod rin chen brgyan/ /glang po dkar
<p>243a.3</p>po zhon pa cig /g.yas su tshangs pa ser po ste/ /'khor lo mtshan ma g.yas dang g.yon/ /g.yon na stobs rgyu ljang gu dang / /zhing skyong glang po'i mgo bo can/ /lho ru gshin rje nag po ste/ /dbyug pa zhags pa ma he zhon/ /g.yas su nye dbang ser po ni/ / 
<p>243a.4</p>ral gri ba dan g.yas dang g.yon/ /g.yon du dung skyong ser po dang / /zhing skyong nag po ma he'i gdong / /nub tu chu lha dmar po ste/ /chu srin sbrul zhags chu srin zhon/ /g.yas su khyab 'jug smug po ste/ /'khor lo sbrul zhags g.yas dang g.yon/ /g.yon du
<p>243a.5</p>mtha' yas sngon po dang / /zhing skyong chu srin gdong can dmar/ /byang du gnod sbyin nor sbyin ser/ /shing thog ne le rta dkar zhon/ /g.yas na dbang phyug chen po sngo/ /rtse gsum pad+ma g.yas dang g.yon/ /g.yon na nor rgyas dmar po dang / /zhing skyong rta yi gdong can ljang / /dbang
<p>243a.6</p>ldan 'byung po'i bdag po dkar/ /rtse gsum zhags pa khyu mchog zhon/ /g.yas na smin drug bu ni sngo/ /mda' gzhu gnyis ni g.yas dang g.yon/ /g.yon na 'jog po dkar po dang / /zhing skyong khyu mchog dkar po can/ /me ru me lha dmar po ste/ /phreng ba spyi blugs ra yi khri/ / 
<p>243a.7</p>g.yas na tshogs bdag dkar po ste/ /dbyu gu pad+ma g.yas dang g.yon/ /g.yon na rigs ldan ser po dang / /zhing skyong ra yi mgo can dmar/ /bden bral srin po dmar po ste/ /gri dang thod pa mi'i khri/ /g.yas na stobs bzangs dmar po ste/ /g.yas na ral gri
<p>243b</p>
<p>243b.1</p>g.yon na phub/ /g.yon na pad+ma dmar po dang / /zhing skyong srin po'i mgo can dmar/ /rlung du rlung lha sngon po ni/ /ba dan zhags pa sha ba zhon/ /g.yas na legs ldan nag po ste/ /g.yas na gri gug g.yon pa dung / /g.yon na pad+ma chen po dkar/ /zhing skyong sha ba'i mgo bo can/ / 
<p>243b.2</p>'di dag thams cad rus pa dang / /rin po che'i rgyan gyis brgyan/ /chung ma bu dang 'khor g.yog bcas/ /sna tshogs gzugs dang mtshan ldan bsgom/ /lha la lha yi 'khor dang ldan/ /lha min mi ni phyogs skyong 'khor/ /klu la ngan 'gro gsum po'i 'khor/ /bsam zhing
<p>243b.3</p>phyag rgya bzhis 'jug go/ /snying rjes bsgral dang mchod pas byams/ /byams pa'i sbyin par 'di bshad do/ /de kun rang rang yid dga' bas/ /snyoms 'jug tshul du bsrubs pas na/ /thams cad bdud rtsi'i gzugs su gyur/ /oM hrIH'khor lo phyag mtshan las/ /shar
<p>243b.4</p>du rnam par snang mdzad rigs/ /thams cad gti mug rdo rje yi/ /gshin rje gshed ltar bsgom pa ni/ /dkar po g.yas g.yon nag dang dmar/ /gri gug thod pa rtsa ba'i phyag /kun gyi phyag mtshan yin par shes/ /'khor lo ral gri g.yas na 'dzin/ /nor bu pad+ma
<p>243b.5</p>g.yon na'o/ /lho ru Sh+T+r-iHdang rin chen las/ /phra ma rdo rje 'jigs par byed/ /ser po nag dkar g.yas g.yon zhal/ /rin chen ral gri g.yas na 'dzin/ /pad+ma 'khor lo g.yon pa na/ /nub tu wi dang pad+ma las/ /'dod chags rdo rje 'jigs byed dmar/ /nag dang
<p>243b.6</p>dkar ba g.yas dang g.yon/ /pad+ma ral gri g.yas par 'dzin/ /rin chen 'khor lo g.yon pa na/ /byang du kr-i dang ral gri las/ /phrag dog 'jigs byed ljang gu ste/ /ral gri sna tshogs rdo rje g.yas/ /pad+ma 'khor lo g.yon na 'dzin/ /nag dang dkar ba g.yas dang g.yon/ / 
<p>243b.7</p>tA na na hUM hUM phaT/ phaT dang swA hA sa bon rnams/ /ral gri 'khor lo gong bzhin rim/ /'byung po me lha 'khor bcas rnams/ /gti mug gshed sogs mdog can no/ /hUM gnyis phaT gcig nyi zla sogs/ /gti mug gshed po lta bu'o/ /phaT dang swA hA lha mo dang / / 
<p>244a</p>
<p>244a.1</p>sa bdag khyab byed 'og phyogs skyong / /rdo rje zhe sdang 'jigs dang mtshungs/ /dkar dang dmar po g.yas dang g.yon/ /rdo rje ral gri g.yas gnyis na/ /pad+ma 'khor lo g.yon par 'dzin/ /thams cad yum bcas nyi zla dang / /rdo rje 'khor lo pad+ma'i gdan/ / 
<p>244a.2</p>dur khrod sbrul gyi rgyan gyis brgyan/ /ye shes dgug gzhug bcing dang dgyes/ /sku gsum byin gyis brlabs dbang bskur/ /kun gyi lce ni rdo rjer bsgom/ /mi 'jigs pa yi sbyin pa'o/ /bdud rtsi myang bya chos nyid dang / /bde ba chen po rtogs par bsgom/ /me tog spos
<p>244a.3</p>dang mar me dri/ /zhal zas sgra dang rol mo dbul/ /oM in+d+ra ye swA hA/ hrIHya ye swA hA/ Sh+T+r-iHwa ru Na ye swA hA/ wi ku be+e ra ye swA hA/ kr-i I sha na ye swA hA/ tA ag+na ye swA hA/ na nai r-I ti ye swA hA/ na bA ya ba ye swA hA/ hUM tsan+d+ra ye swA hA/ hUM arka ye swA hA/ phaT bai ma tsi tre ne swA hA/ 
<p>244a.4</p>sarba b+hu te b+h+yo swA swA hA/ ha ha/ hi hi/ hu hu/ he he/ ho ho/ pheM pheM pheM phaT swA hA/ 'di ni zang zing sbyin pa'o/ /de nas rdo rje dril bzung la/ /gti mug rdo rje ngo bo khyod/ /gshin rje gshed po rab 'jigs pa/ /ston pa sangs rgyas kun rang bzhin/ /rdo rje sku la phyag 'tshal bstod/ / 
<p>244a.5</p>gshin rje gshed po rab 'jigs pa/ /phra ma rdo rje'i ngo bo khyod/ /rdo rje thugs dang rab mtshungs pa/ /rin chen rdo rje phyag 'tshal bstod/ /'dod chags chos las yang dag 'byung / /'dod chags rdo rje ngo bo khyod/ /dbyangs mchog kun gyi gtso bo'i gtso/ /rdo rje gsung
<p>244a.6</p>la phyag 'tshal bstod/ /phrag dog rdo rje'i ngo bo khyod/ /gshin rje gshed po las kun byed/ /rdo rje sku dang rab mtshungs pa/ /phyag na ral gri phyag 'tshal bstod/ /sangs rgyas kun gyi rang bzhin khyod/ /sangs rgyas thams cad gcig sdud pa/ /sangs rgyas kun
<p>244a.7</p>thugs mchog gi gtso/ /dkyil 'khor gtso la phyag 'tshal bstod/ /a yi sgo can sngags brjod la/ /'dod pa'i las ni gsol ba dang / /smon lam rgya chen gdab byas la/ /gtor ma dur khrod sogs su bskyal/ /chos kyi sbyin par gyur pa'o/ /de nas
<p>244b</p>
<p>244b.1</p>dkyil 'khor phyogs bzhi ru/ /khru gang khru do yar khru gang / /sor mo nyi shu bzhi sogs rgya/ /phyed phyed zabs su dbyibs rim brko/ /sor bzhi brgyad gsum phyed gnyis dag /bskor dang brtsigs pa'i rim pas shes/ /rdo rje rin chen pad+ma gri/ /phreng ba zur bzhi dag tu
<p>244b.2</p>dgod/ /tsan+dan gur kum pa la sha/ /dri mi zhim pas kha dog byug /zhi sogs phyag mtshan lha yis dgod/ /me tog dkar ser dmar nag dgod/ /dgon pa'i ba lci pa la sha/ /u dum+WA ra a shwad+tha/ /tsan+dan dur khrod nim pa'i shing / /zhi sogs bud shing rim pa
<p>244b.3</p>bzhin/ /las kun thab khung zhi dang mthun/ /pad+ma'i dbyibs can rdo rje'i phreng / /zla phyed rdo rje zur bzhir dgod/ /lha yi mtshan ma de bzhin no/ /zhi la til sogs rgyas la zho/ /dbang la me tog dmar po bya/ /gsad pa lan tshwa ske tshe dug /mar la sogs pas rdzas
<p>244b.4</p>rnams dbul/ /thab bsang me zhi rab tu sbar/ /bram ze rgyal po rje'u rigs dang / /gdol pa zhi sogs rim pas blang / /me lha las dang mthun par ni/ /raM dang dbyu gu rtse gsum las/ /zhal gsum g.yas g.yon rigs dang mtshungs/ /dbyu gu phreng ba
<p>244b.5</p>mchog sbyin g.yas/ /gun+d+he pad+ma thod pa can/ /gsus pa che ba bskyed byas la/ /shar lho'i spyan drangs gnyis med bya/ /mchod pa lnga dang legs par bstod/ /sreg rdzas bdun nam rtsa gcig brgya/ /phul la me lha gnas su gshegs/ /me lha gzhal
<p>244b.6</p>yas lha bskyed la/ /ye shes dgug la sogs pa yi/ /rnal 'byor chen po rab tu bya/ /phyi nang gsang ba'i mchod pa dbul/ /bstod pa sngags kyis rdzas kun bsreg /oM ag+na ye swA hA/ mar gyi'o/ /oM sarba pA paM ha na da ha na badzrA ya che ge mo sarba shAn+tiM ku ru swA hA/ 
<p>244b.7</p>til gyi sngags so/ /oM badzra puSh+Ta ye swA hA/ 'bras kyi'o/ /oM badzra bi dza ye swA hA/ so ba'i'o/ /oM ma hA be ga ye swA hA/ oM ma hA ba la ye swA hA/ nas dang sran ma'i'o/ /oM badzra A yuHShe swA hA/ dUr ba'i'o/ /oM a pra ti ha ta badzrA ya swA hA/ ku sha'i'o/ /oM badzra ag+na ye swA hA/ u
<p>245a</p>
<p>245a.1</p>dum+WA ra'i'o/ /oM badzra bo d+hi pr-ik+Sha ye swA hA/ byang chub shing gi'o/ /oM badzra la ta ye swA hA/ /p+lak+Sha'i'o/ /oM badzra ku be ra ya swA hA/ n+ya gro d+ha'i'o/ /oM badzra d+haM da ye swA hA/ 'o ma'i'o/ /oM badzra d+ha hi ye swA hA/ zhi'i'o/ /brgya sogs phul la bstod la
<p>245a.2</p>gshegs/ /gal te drag po'i las 'dod na/ /sa bdun bzung la dug lnga dang / /bdud rtsi lnga dang khrag lnga dang / /kha ba lnga dang tsha ba lnga/ /sbrus la gzugs dang ming spel la/ /dur khrod nang du sur mes bsreg /dur khrod shing la me sbar la/ /drag po'i me la rang la
<p>245a.3</p>bsdu/ /man ngag yod pas bsregs na 'grub/ /nam phyed 'jigs byed sbyor bas bya/ /thal ba gzugs brnyan de nyid du/ /mnan pa byas pas gdon mi za/ /khru gang gser dngul zangs lcags la/ /yu ba khru gang pa yi snod/ /sor drug rdo rje rin chen bcas/ /sor
<p>245a.4</p>gnyis zabs su rdo rje ldan/ /rdo rje sbu gur ro rnams dbyung / /mthe chung shong ba'i bu ga'o/ /blugs gzar ring thung de yi tshad/ /rtse sor bzhi ni pad 'dab 'dra/ /sor gnyis zab can rdo rjer ldan/ /de yis thams cad dgang gzar dag /phyi nas me lha lhag par mchod/ / 
<p>245a.5</p>smon lam shis pa la sogs pa'i/ /cho ga cho ga shes pas bya/ /yi ge brgya pas lha gshegs la/ /thab dang thal ba legs par gshegs/ /slob dpon 'byor ba 'dod pa yis/ /rab tu gnas pa 'dod na yang / /dkyil 'khor sbyin sreg sbyor shes pa/ /gdugs dang
<p>245a.6</p>bla re mchod sogs dgram/ /slob dpon khrus byas dri zhim lus/ /phyag rgya lngas brgyan rdor dril bzung / /sum cha'i gdan la legs bzhugs la/ /sku gsum mchod rten glegs bam dag /ri mor gzugs sam nub bzhugs la/ /shar du zhal ni gzigs par shis/ /bsang
<p>245a.7</p>gtor yon chab 'thor 'thung dbul/ /sra ba sar par gu gul bsreg /de la til dang bsang gtor gyis/ /lan gsum bskor la dor la bskyur/ /oM hUM hri hri a zhes bsku/ /de nas dri zhim dUr bas bsku/ /oM sarba ta thA ga ta kA ya bi sho d+ha ni swA hA/ zhes brjod pa bskul lo/ / 
<p>245b</p>
<p>245b.1</p>de nas shun pa lngas bkru ste/ /oM swa b+hA wa ba shud+d+ho\u0f85haM/ zhes pas bkru'o/ /de nas las kyi bum pas bkru/ /ji ltar bltams pa tsam gyis kyang / /de bzhin gshegs kun khrus gsol ltar/ /lha yi chu ni dag pa yis/ /de bzhin gshegs nyid khrus gsol/ /oM sarba
<p>245b.2</p>ta thA ga ta a b+hi She ka sa ma ya shri ye hUM/ ri mo me long nang du bkru/ /gnas gsum byin rlabs mchod dang bstod/ /bkra shis tshig bdun dge bar brjod/ /snyan gsan phab la sta gon bzhugs/ /na bza' ser po rten la gsol/ /bzlas pa gtor ma ci nus bya/ /tho rang skya rengs
<p>245b.3</p>byung ba dang / /sngon bzhin slob dpon rnal 'byor ldan/ /sngon gyi rim pas sku khrus gsol/ /mchod rten gzugs dang glegs bam rnams/ /sku gsum dag gam rigs lnga'am/ /thugs dang sku dang gsung gi lha/ /rnal 'byor bzhi yis legs bskyed la/ /rim par dbang bskur rab tu
<p>245b.4</p>gnas/ /glegs bam 'od dpag med gyur nas/ /de yang gang yin de nyid gyur/ /sngags 'dis na bza' gsol bar bya/ /oM badzra bA sa se swA hA/ mchod bstod smon lam bkra shis bya/ /zhi ba'i sbyin sreg shin tu shis/ /da nas rdul snod dag tu ni/ /'o ma mar dang sbrang rtsi yis/ /gser
<p>245b.5</p>gyi thur mas spyan dbye ste/ /oM tsak+Shu saman+ta tsak+Shu bi sho d+ha ni badzra swA hA/ de nas gong gi gsol bstod bya/ /'gro kun gti mug gzir mthong nas/ /zhes pas gsol ba gdab pa'o/ /gti mug rdo rje'i ngo bo khyod/ /de la sogs pas bstod pa bya/ /bcom ldan gshin rje 'jigs rdo rje/ /rig
<p>245b.6</p>pa'i rgyal po phyag 'tshal bstod/ /slob ma yon bdag brtse phyir dang / /bcom ldan khyod la mchod pa'i phyir/ /lha khyod snying rje'i bdag nyid can/ /mgon po bdag nyid rab gnas bgyi/ /bdag nyid khyed la gus mchod pas/ /bcom ldan bka' drin gnang bar 'os/ /'khor lo
<p>245b.7</p>'gro ba'i don mdzad pa'i/ /gsang sngags lha rnams bdag la dgongs/ /'bras gnas byang chub sems dpa' dang / /sangs rgyas thams cad bdag la dgongs/ /gzhan yang sngags la gnas pa'i lha/ /'jig rten skyong ba'i 'byung po rnams/ /sangs rgyas bstan la
<p>246a</p>
<p>246a.1</p>dga' ba yi/ /rdo rje'i mig dang ldan pa rnams/ /de ring rdo rje slob dpon bdag /rdo rje 'jigs byed rab gnas 'di/ /slob ma 'di yi tshogs bsags byed/ /ji ltar nus pa'i nyer spyod kyis/ /rjes su brtse bas nye bar gsol/ /bdag dang slob mar
<p>246a.2</p>bcas pa dang / /rab gnas byas pa'i rten 'di la/ /bsrung dang nye bar bskyab pa ni/ /khyed kyis bya bar 'os pa lags/ /lan gsum du ni brjod par bya/ /sta gon dus su mi bsgyur bar/ /de srid srod la lan gsum brjod/ /yi ge brgya pa rang snying gis/ /rab tu gnas
<p>246a.3</p>la brten par bya'o/ /sngon bzhin gtor ma sbyangs la dbul/ /de nas slob dpon slob ma yis/ /maN+Dal legs gshegs pa yis byug /bum pa la sogs lha kun gshegs/ /yang na slob dpon rten der bsre/ /de la maN+Dal mchod pa bya/ /yi dam lha dang chos skyong la/ / 
<p>246a.4</p>bsam gtan nor 'khrul rdzas ma tshogs/ /nyes pa thams cad bzod par gsol/ /dge ba ci tsam yod pa kun/ /'gro ba bsgral phyir rab tu bsngo/ /dge ba'i las 'di rnams byas pas/ /sangs rgyas kun dang bla ma dang / /rdo rje 'jigs byed bdag bsrungs te/ /'gro ba'i
<p>246a.5</p>bdud bzhi zhi byed shog /de nas slob dpon slob ma yis/ /maN+Dal legs gshegs pa yis byug /bum pa la sogs lha kun gshegs/ /yang na slob dpon rten der bsre/ /la li badzra grags pa yi/ /nag po chen po brgyud pa'i rim/ /'jigs byed dkyil 'khor cho ga
<p>246a.6</p>yi/ /lhag chad 'khrul pa mkhas bzod mdzod/ /yi dam lha dang rdo rje mkha' 'gros bsrungs/ /bdag gis lus ngag ngal bas 'di bris pa'i/ /dge ba dri med rgya chen thob pa des/ /'gro ba rdo rje 'jigs byed thob par shog/ //rgya gar gyi mkhan po paN+Ti ta bai
<p>246a.7</p>ro tsa na rak+Shi tas mdzad pa/ dpal rdo rje 'jigs byed kyi dkyil 'khor gyi cho ga rdzogs so// //paN+Di ta bai ro tsa na de nyid dang / lo tsA ba glan dar ma blo gros kyis bsgyur cing zhus te gtan la phab pa'o// //