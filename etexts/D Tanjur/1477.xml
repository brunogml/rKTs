<?xml version="1.0" encoding="UTF-8"?>
<text>
<item><p>1b1</p><section></section><text>@#/ /gang la shing bal gyis gos par bya ba'i ltung byed du 'gyur zhe na/ de'i phyir shing bal gyis gos par byas pa la'o zhes bya ba smos te/ dge 'dun gyi khri'am khri'u dag la zhes</text></item>
<item><p>1b2</p><section></section><text>bya ba ni gong du bstan zin to/ /ci rang nyid kyis gos par byas pa la'am zhe na/ de'i phyir rang ngam bskos pas so zhes bya ba smos so/ /'dir shing bal ji lta bu yin par rig par bya zhe na/ de'i phyir</text></item>
<item><p>1b3</p><section></section><text>shing bal ni lnga ste/ sham la'i dang / arka'i dang / ka sha'i dang / spra ba'i dang / er ka'i 'o zhes bya ba smos te/ 'di ni 'dres pas nyams par byed pa ste/ tshig de dag ni gos dang lus ma</text></item>
<item><p>1b4</p><section></section><text>rungs par gyur pa dgag pa'i phyir ro/ /shing bal gyis gos par byas pa'i ltung byed do/ /tshad las lhag par byed dam byed du 'jug na rkang pa'i bslab pa'i gzhi las bslab pa'i gzhi gsum pa zhes bya bar brjod do//</text></item>
<item><p>1b5</p><section></section><text>de la gang gis zhes bya ba ltos pa la brjod par bya ste gding ba'i 'o zhes bya ba smos te/ de'i tshad gang zhe na/ de'i phyir 'di'i tshad ni srid du khru gsum mo zhes bya ba smos so/ /mi chog na khru phyed dang</text></item>
<item><p>2a1</p><section></section><text>do man chad bkyed do zhes bya ba ni gang la khru gsum gyis mi chog pa des ji tsam bkyed pas don 'grub pa de tsam bkyed par bya ste/ khru phyed dang do man chad bkyed par bya'o/ /chen po dang bar ma dang khru phyed las bsgrub</text></item>
<item><p>2a2</p><section></section><text>par mi bya ba'i don to/ /'di'i zheng du ni khru do dang sor drug go zhes bya ba ni 'di'i tshad ces bya ba dang sbyar ro/ /de chung ngu la byin gyis rlob na ni nyes byas so zhes bya ba ni gding ba de'o/ /'og ma gnyis la yang ngo zhes bya ba ni g.yan pa dgab</text></item>
<item><p>2a3</p><section></section><text>pa las gyur pa dang / dbyar gyi ras chen las gyur pa zhes bya ba gnyis la yang tshad pas chung ba la byin gyis brlabs pa la nyes byas su 'gyur ba'o/ /bram ze'i bu mo las mdo gnyis po 'di yin te/ 'og ma gnyis la der tshig</text></item>
<item><p>2a4</p><section></section><text>sbyar te/ dbyar gyi ras chen chung ngu la byin gyis rlob na nyes byas so/ /de bzhin du g.yan pa dgab pa yang de dang 'dra'o zhes gsungs pa yin te/ de'i rjes su 'brang bas gding ba la yang de skad ces smras so / /gzhan 'di tshad las</text></item>
<item><p>2a5</p><section></section><text>'das pa'i rnam par gzhag pa ni nyes byas 'di gzhan du rig par bya ste/ 'dir gtogs pa ni ma yin no/ /gding ba las gyur pa'i ltung byed do/ / tshad las lhag par byed dam byed du 'jug pa la ltung byed bzhi pa gang yin pa brjod</text></item>
<item><p>2b1</p><section></section><text>pa/ de la gang gis zhes bya ba la ltos nas brjod par bya ste/ de'i phyir g.yan pa dgab pa'i 'o zhes bya ba smos so/ /de'i tshad ji tsam zhe na/ de'i phyir khru drug dang gsum mo zhes bya ba smos te/ srid du ni khru drug go/ /zheng du ni gsum mo/ /g.yan pa dgab pa las gyur pa'i ltung</text></item>
<item><p>2b2</p><section></section><text>byed do/ /lnga pa gang gis tshad las lhag par byed dam byed du 'jug na ltung byed do/ /de la gang zhig zhes bya ba 'di la brjod par bya ste/ de'i phyir dbyar gyi ras chen gyi'o zhes bya ba smos te/ de'i tshad ji tsam zhe na/ de'i phyir dgu dang gsum dang sor bco brgyad do zhes bya ba smos te/</text></item>
<item><p>2b3</p><section></section><text>khru zhes bya bar sbyar ro/ /srid du ni khru dgu'o/ /zheng du ni khru gsum dang sor bco brgyad do/ /dbyar gyi ras chen las gyur pa'i ltung byed do// //ston pa rang gi khru lnga dang gsum pa'i chos gos so zhes bya ba ni gang du bde bar gshegs pa'i chos gos kyi tshad las gyur</text></item>
<item><p>2b4</p><section></section><text>pa'i ltung byed du 'gyur zhe na/ de'i phyir de'i lus tsam med par de'i tshad dam lhag pa'i chos gos byed dam byed du 'jug pa la'o zhes bya ba smos te/ bde bar gshegs pa'i chos gos kyi tshad dam/ de las lhag par byed dam byed du bcug pa la'o/ /ci bde bar gshegs pa'i chos</text></item>
<item><p>2b5</p><section></section><text>gos kyi tshad thams cad la byed dam byed du bcug pa la ltung byed du 'gyur ram zhe na/ de'i phyir de'i lus tsam med par zhes bya ba smos te/ gang la bde bar gshegs pa'i sku'i tshad tsam gyi lus med pa des so/ /bde bar gshegs pa'i sku'i tshad kyi lus yod pa la ni ltung ba med do/ /</text></item>
<item><p>2b6</p><section></section><text>de'i 'og tu lhag pa la ni ci rigs par kha na ma tho bar 'gyur ro zhes bya ba'i don to/ /gang la bde bar gshegs pa'i sku'i tshad tsam gyi lus med pa des de la chos gos kyi tshad la sogs pa byed dam byed du bcug pa la ltung byed do/ /bde bar gshegs pa'i chos gos las ni chung la</text></item>
<item><p>2b7</p><section></section><text>rang gi lus las ni che ba'i chos gos byed dam byed du bcug pa la nyes byas so/ /gang la bde bar gshegs pa'i sku'i tshad tsam mam/ de las lhag pa'i lus yod pa des rang gi khru sum 'gyur la sogs pa byed dam byed du bcug na ltung byed de sum 'gyur du ma chog pa la nyes byas zhes</text></item>
<item><p>3a1</p><section></section><text>bya bar 'dir rnam par gzhag par rtogs par bya'o/ /'dir gzhung ni gtam gyi gzhi las tshad dang ldan par bgyid pa la ltung bar 'gyur ba dang / tshad dang ldan par mi bgyid pa la ltung bar mi 'gyur ba 'ga' mchis sam/ bcom ldan 'das kyis bka'</text></item>
<item><p>3a2</p><section></section><text>stsal pa/ yod de/ bde bar gshegs pa'i chos gos kyi tshad du byed na ltung byed do/ /dkyil 'khor gyi tshad du byed na ltung ba med do zhes gsungs pa yin no/ /de bcang bar mi bya'o zhes bya ba la / de zhes bya ba ni bde bar gshegs pa'i chos gos sam bde bar gshegs</text></item>
<item><p>3a3</p><section></section><text>pa'i chos gos las lhag pa bye brag ma smos pa'i phyir ro/ /lus dang 'brel pas sam gzhan yang rung ste/ byin gyis brlabs nas sam rnam par brtags nas sam/ rnam par ma brtags par bcang bar mi bya'o/ /'dir gzhung ni gos kyi gzhi las btsun pa bde bar</text></item>
<item><p>3a4</p><section></section><text>gshegs pa'i chos gos tsam las de 'dir gsungs pa yin te/ de ni cho ga'i rjes su 'brang bar 'og ma yang khongs su bsdus par rig par bya'o/ /bde bar gshegs pa'i chos gos kyi tshad las gyur pa'i ltung byed do / /ltung byed 'ba' zhig tu gyur pa rnams rdzogs</text></item>
<item><p>3a5</p><section></section><text>so// //dge slong ma las bsod snyoms len pa'i so sor bshags par bya ba la byed pa po nyid gang yin zhe na/ de'i phyir shes gtso bo zhes bya ba smos te/ 'du shes gtso cher byed pa yin zhe na/ de'i phyir dge slong ma nye du ma yin pa nyid la'o zhes bya ba smos so/ /ci zhig</text></item>
<item><p>3a6</p><section></section><text>rjes su sgrub na de byed pa po nyid yin zhe na/ de'i phyir rang gis mi 'drim par bsgrubs pa'i bca' ba dang bza' ba bdag nyid grong na 'dug pas blangs te zos na'o zhes bya ba smos te/ dge slong ma grong ngam gzhan gang yang rung ba na 'dug pas rang gi lag gis mi 'drim pa'i rnam pas dge</text></item>
<item><p>3a7</p><section></section><text>slong bdag nyid grong na 'dug pas rang gi lag gis blangs te bca' ba dang bza' ba dag zhes pa'i don to / /rang gis zhes bya ba ni/ byin len byed pa po la smos so/ /rang gi lag gis zhes bya ba ni sbyin bdag nyid ma yin pas te/ de'i rjes su 'brangs nas 'di byas pa yin no/ /rjes su</text></item>
<item><p>3b1</p><section></section><text>mthun pa gzhan la len pa la kun nas chags pa'i dmigs kyis bsal ba zhes bya ba rang gi gzung ba la yongs su shes pa'o/ /'dir gzhung ni zhu ba las btsun pa re zhig dge slong ma'i dbyar khang na mchis pa na dge slong ma grong na gnas pas mchis sam bca' ba dang bza' ba rtsol la/ des de</text></item>
<item><p>3b2</p><section></section><text>na mchis pa las len cing blangs nas 'tshal bar bgyid na ltung ba cir 'gyur/ ltung ba med do zhes gsungs pa yin no/ /de bas na 'dir len pa po grong na gnas pa'i nyid rten to/ /sbyin pa mo la ni khyad par med do/ /gnyis ka la yang 'di'i yan lag nyid la 'dir nyes byas su rnam</text></item>
<item><p>3b3</p><section></section><text>par gzhag pa'o/ /gang zhig lam la brten pas grong du bsod snyoms kyi phyir zhugs pa ni zhes bya ba gsungs na dge slong la grong na gnas pa nyid 'di la bstan pa'i don du tshul 'di zhu ba'i gzhung 'di nyid las shes par bya'o/ /gang zhig 'di rdzas zhes bya ba'i tshig 'di las rang gis mi 'drim</text></item>
<item><p>3b4</p><section></section><text>par zhes bya ba mdor byas pas bsod snyoms sdud pa la 'di bstan pa yin gyi mi mthun pa'i rnam pa nyid kyang 'dir rnam par gnas pa yin no/ /dbyar khang ni grong nyid ma yin no zhes bya ba'i gzhung ni zhu ba las/ ltung ba med do zhes sngar bstan ma thag pa yin no/ /dge slong gi gnas</text></item>
<item><p>3b5</p><section></section><text>kyang ma yin no zhes bya ba ni grong nyid ma yin pa'o/ /'dir gzhung ni zhu ba la sogs pa'i gzhung kha cig las/ btsun pa re zhig gnas tsam du 'dzin pa yod de dge slong dag dge slong ma nye du ma yin pa'i khyim gzhan du zhugs pa las bca' ba dang bza' ba blangs te 'chos shing</text></item>
<item><p>3b6</p><section></section><text>'tshal na ltung bar mi 'gyur ba 'ga' mchis sam/ yod de dge slong gnas na 'dug pas dge slong ma'i khyim gzhan na 'dug pa las len na'o zhes gsungs pa yin no/ /dge slong ma'i gnas las dge slong gi gnas la dgos pa'i khyad par 'di yod pa ma yin te/ de bas na snga ma</text></item>
<item><p>3b7</p><section></section><text>las kyang 'di thob pa'o/ /nam mkha' ni phyed nyid do zhes bya ba ni grong gi steng gi nam mkha' la 'dug pa blangs te za na nyes byas su 'gyur ba zhes bya ba'i don to/ /'jog par byed pa nye bar mi gnas na gzhag pa len pa ni de las ma yin no zhes bya ba'i tshig ni 'jog par byed pas bza' bar</text></item>
<item><p>4a1</p><section></section><text>bya ba gang yin pa 'jog par byed pa nye bar mi gnas pa la de len par byed kyang 'jog par byed pa de'i drung nas zhes bya ba'i don to/ /'dir gzhung ni dge slong mas grong du bzhag par gyur pa dge slong gis yid gcugs pas blangs te za bar byed na ltung ba med do zhes gsungs</text></item>
<item><p>4a2</p><section></section><text>pa yin no/ /gal te yid gcugs pa med pas len na ni kha na ma tho ba 'dir mi 'gyur te/ 'on kyang ma byin par len par gtogs pa'o/ /de lta bas na yid ches pa'i tshig 'di la byed pa'o/ /dge slong ma las zas len pa'i so sor bshags par bya ba ste dang po'o// //</text></item>
<item><p>4a3</p><section></section><text>bshags par bya ba gnyis pa la byed pa po gang yin zhe na/ de'i phyir de'am dge slong gzhan dag la bza' ba'am btung ba 'am sran tshod dam/ bca' ba'am yang byin cig ces bya ba la sogs pas bsko sham byed pa la zhugs pa'i dge slong ma 'dug pa ni byed pa po yin no zhes bya ba smos te/</text></item>
<item><p>4a4</p><section></section><text>sogs pa zhes bya ba'i sgras ni zas lhag ma dag stobs pa yang bsdus pa'i phyir ro/ /bsko sham byed pa zhes bya ba 'dis 'di la 'brel pa yin te/ de'i 'di ngo bo nyid brjod pa yin no/ /bsko sham byed pa la zhugs pa'i dge slong ma 'dug pa la ni de bas na tshig 'di'o/ /de'am</text></item>
<item><p>4a5</p><section></section><text>dge slong gzhan la zhes bya ba la/ de'am zhes bya ba ltung ba 'byin pa po nyid la mngon par brten pa'i dge slong gzung ba'o/ /ci dge slong ma de lta bur gyur pa thams cad kyi 'dug pa de byed pa po yin nam zhe na/ de'i phyir gal te de'i tshig gis sam/ de'i nye dus mgron du bos pa ma yin</text></item>
<item><p>4a6</p><section></section><text>na'o zhes bya ba smos te bsko sham byed pa la zhugs pa'i dge slong ma de la nye dus mgron du bos pa ma yin na'o/ /'dir gzhung ni zhu ba kha cig las/ de'i tshig gis nye du'i gnas nas ltung ba med do zhes gsungs pa yin no/ /bsko sham byed pa la spyir gtang ba bstan nas dmigs kyis bsal</text></item>
<item><p>4a7</p><section></section><text>ba bstan pa'i phyir byug ris ston pa dang / ma byin pa la byin du 'jug pa ma gtogs so zhes bya ba smos te/ re zhig 'dir brims shig ces bya ba la sogs pas gral rims bzhin du mdun du byug ris ston par byed pa'o/ /ma byin pa la sbyin du 'jug pa ni/ ma byin pa la sbyin du 'jug pa'o/ /</text></item>
<item><p>4b1</p><section></section><text>ci zhig byas na de byed pa po yin zhe na/ de'i phyir de la dge slong gang yang rung bas lhan cig mi za bas kyang rung bas sring mo khyod dge slong rnams zan zos kyi bar du re zhig sdod cig ces ma bsgo bar dge slong gsum la sogs pa mgron du bos pas zos na'o zhes bya ba smos te/ sdod cig ces bya ba ni 'di ni</text></item>
<item><p>4b2</p><section></section><text>bzlog pa'i don la mtshon pa yin te/ sus ma bsgo bar zhe na/ de'i phyir dge slong gis zhes bya ba smos te/ ci ltung ba 'byin par byed pa kho nas sam zhe na/ ma yin te/ de'i phyir gang yang rung bas so zhes bya ba smos so/ /sngar langs pa des bsgo ba byas na yang de la bsgo ba nyid yin pas</text></item>
<item><p>4b3</p><section></section><text>de'i phyir lhan cig mi za bas kyang rung bas zhes bya ba smos te/ 'dir gzhung ni dge slong gzhan dag zos te 'byung zhing gzhan dag 'jug pas zhes gsungs pa yin no/ /thams cad langs par gyur zin cing gzhan dag 'khod par gyur na 'dug pa'i mdun rol du zhugs pa ma yin te/ de'i phyir</text></item>
<item><p>4b4</p><section></section><text>'dir zan gcig pa nyid mi 'thad pa'o/ /de bas na za ba po thams cad ma langs pa nyid la su zhig gis langs na zhes bya ba'i don to/ /'dir zan gcig pa'i dbang du byas te 'di brjod par rnam par gnas pa yin no/ /dge slong gsum la sogs pa mgron du bos na'o zhes bya ba ni/ de zos pa la'o//</text></item>
<item><p>4b5</p><section></section><text>ci mgron du bos pa gang yang rung ba zos pa la'am zhe na/ de'i phyir khyim du'o zhes bya ba smos te/ gal te bram ze dang khyim bdag gi khyim du mgron du bos pa des so/ /khyim nyid du zos na ste gzhan du ma yin zhes bya ba'i don to/ /gang zhig dgon pa dang gtsug lag khang la sogs pa sbyin</text></item>
<item><p>4b6</p><section></section><text>bdag khyim gyi mi thams cad 'dus pa'am des bskos pa la sogs pa nye bar gnas pas za bas te/ de'i khyim du ni ma yin zhes shes par bya'o/ /khyim zhes smos pas ni des khongs su bsdu ba 'grub pa'i phyir ro/ /'dir rang gi tshogs rnams las dman pa bdag nyid gnas pas ma mo'i</text></item>
<item><p>4b7</p><section></section><text>tshogs kyi chos so/ /rigs 'di gang gis 'di nyes par spyod pa de bas na shin tu dman par khas len par gyur pa 'di'i zang zing 'phrog pa nyid rten du gyur pa zang zing gi gtso bo nyid du rjes su 'gro bar gyur pa gang zhig bdag por ma gyur kyang bdag po bzhin du rang gi tshogs kyi khongs su bsdus pa ma mo'i</text></item>
<item><p>5a1</p><section></section><text>tshogs zang zing la 'jug par gyur pa lhag par gnas te zang zing de la nye bar longs spyod pa de bas na 'di ni kha na ma tho ba'o/ /mang por gyur pa rnams la de ltar mi brten pa 'dir yongs su gyur pa khyim gyi zas las gzhan pas 'dir shin tu dka' ba nyid kyi phyir nye bar</text></item>
<item><p>5a2</p><section></section><text>gnas pa la yang khyim gyi skye bo la 'dir shin tu rdzogs par gyur pa nyid kyis gsol ba nyams pa'o/ /de bas na 'di rnams la 'dir khyad par rnams brten pa'o/ /khyim gyi zan las gzhan pa gtsug lag khang la sogs pa'i zan la gcig gam gnyis za bar byed na rjes su 'brangs pas</text></item>
<item><p>5a3</p><section></section><text>rtogs par bya'o/ /'dir dge slong ma thag ji srid na 'dug par gyur pa na kha na ma tho ba ji lta bu'i byed pa po yin zhe na/ de'i phyir gal te tshig de nye bar gdags su rung ba na dngos gzhi'o/ /gal te mi rung na nyes byas kyi'o zhes bya ba smos te sring mo khyod sdod cig ces bya ba smos na gal te dge slong ma</text></item>
<item><p>5a4</p><section></section><text>'di nye bar spyod pa thob par 'gyur te/ gang du smra bar nus na ltung ba dngos gzhi'i byed pa po yin no/ /gal te nye bar ma gdams shing ma bsgo na nyes byas kyi byed pa po yin no zhes bya ba'i don to/ /snga ma dag gi so sor bshags par bya ba la 'dir nyes byas kyi gzhung ni gang dag bar ma'i sa</text></item>
<item><p>5a5</p><section></section><text>la za bar byed pa de rnams kyis dri bar bya'o/ /dge slong ma de la bsgo'am zhes dri bar bya ste/ ma dris par za na nyes byas su 'gyur ro/ /gang dag sgo khang na za ba de dag gis dge slong ma de la bsgo'am zhes dri bar bya ste/ ma dris par za na nyes byas su 'gyur ro zhes gsungs pa yin no/ /</text></item>
<item><p>5a6</p><section></section><text>'dir dngos gzhi'i gzhung ni dge slong dag kha cig ni khang thog na za bar byed la/ kha cig ni bar khang na za bar byed la/ de la gal te dge slong ma bsko sham byed cing 'dug par gyur na dge slong de rnams kyis dge slong ma de la bsgo bar bya'o/ /ma bsgo bar zan za na so sor bshags par 'gyur ro/ /</text></item>
<item><p>5a7</p><section></section><text>'dir gzhung dgags / dge slong dag kha cig ni 'og khang na za bar byed la/ kha cig ni sgo khang na za bar byed la/ de na gal te dge slong ma bsko sham byed cing 'dug par gyur na dge slong de dag gis dge slong ma de la bsgo bar bya'o/ /ma bsgo bar za na so sor bshags par 'gyur ro zhes gsungs pa yin</text></item>
<item><p>5b1</p><section></section><text>no/ /gang zhig 'dir dri bar bya ba nyid kyi tshig 'du shes pas bsgo bar byed pa nyid du rnam par gnas pa de bas na 'di 'dri bar bya ba nyid ces bya ba de la 'di ston par byed pa yin no/ /de nyid brjod par bya ste 'di la bsgo ba nyid du rnam par gnas pa ni shes gtso'o/ /de'i phyir dri ba la brtson par bya'o zhes</text></item>
<item><p>5b2</p><section></section><text>bya ba smos te/ shes gtso'o zhes bya ba ni gang gi phyir 'du shes gtso cher byed pa po nyid yin pa'i phyir bslab pa'i gzhi la bsgo ba rnam par gzhag pa la'o/ /'di la rgan pa mi 'jug na gsar bus 'jug par bya'o zhes bya ba ni dri ba 'di la rgan pas 'jug par bya'o/ /de mi 'jug na gsar bus 'jug par bya'o/ /</text></item>
<item><p>5b3</p><section></section><text>gral rims su ma phebs par 'drim du 'jug pa ma bzlog par za ba'i so sor bshags par bya ba ste gnyis pa'o// //dad pa can gal te byin na de phongs par 'gyur ba lta na khyim gyi bslab pa'i sdom pa sbyin par bya'o zhes bya ba la/ dad pa can zhes bya ba ni khyim bdag ste/ de la khyim gyi</text></item>
<item><p>5b4</p><section></section><text>bslab pa'i sdom pa sbyin par bya'o zhes bya bar sbyar ro/ /gal te sbyin na phongs par gyur pa lta na zhes bya ba ni gal te sbyin pa byin na dad pa can de yo byad rnams kyis phongs par 'gyur ba lta na de nas sdom pa sbyin par bya zhes bya ba'i don to/ /'dir phal cher khas blangs te skye ba'i dbang gis bslab pa</text></item>
<item><p>5b5</p><section></section><text>rnams brjod / 'dir phal cher 'phags pa la sbyin pa la dad pa 'jug par byed par 'gyur ba yin te/ de bas na so so'i skye bo la yang cho ga 'di yin no/ /dad pa can bzang po de dge ba'i bsam pa dang ldan pa de la cung zad mi ster ba dang mi 'dor bar yongs su 'dor mi phod pa yod pa yin te/</text></item>
<item><p>5b6</p><section></section><text>sangs rgyas la zhes bya ba la sogs pas dad pa tsam gyis 'bul ba khas blangs pas shin tu bde blag tu yang so so'i skye bo la bsrung bar bya ba nyid du rnam par nges te 'dir dad pa tsam zhes smos pas slob bzhin pa'i dad pa la ni ma yin no/ /khyim gyi zhes bya ba la khyim la lhag par gnas pa'i bslab</text></item>
<item><p>5b7</p><section></section><text>pa ni khyim gyi bslab pa'o/ /de'i sdom pa ni sdom par gyur cing nges pa yin pas dge slong rnams la sdom pa de sbyin par bya'o/ /ji ltar 'jug cing sbyin par bya zhe na/ de'i phyir gsol bas so zhes bya ba smos te/ gsol ba 'ba' zhig gi las kyis so zhes bya ba'i don to/ /ji ltar bag yangs su bya</text></item>
<item><p>6a1</p><section></section><text>zhe na/ de'i phyir bag yangs su bya ba yang ngo zhes bya ba smos te/ 'di yang gsol ba 'ba' zhig gi las kyis bya ba'o zhes bya ba'i don to/ /byin pa de'i sems rtogs nas khyim du 'gro ba dang / stan la 'dug pa dang chos bstan pa dag bya'o zhes bya ba la byin pa de'i zhes</text></item>
<item><p>6a2</p><section></section><text>bya ba ni gang la khyim gyi bslab pa'i sdom pa de byin pa de ni byin pa de zhes bya ba ste de'i sems rtogs pas so/ /lhung bzed stong pas 'jug par mi bya'o zhes bya ba ni/ bslab pa'i sdom pa byin pa'i khyim du 'jug par mi bya'o/ /de'i byis pa slong ba dag la bsod snyom las snum khur sbyin par bya zhing</text></item>
<item><p>6a3</p><section></section><text>ril gyis ni sbyin par mi bya'o zhes bya ba ni/ ril po dang ril po ma yin pa zhes bya ba'i khyad par ma brjod pas thal ches pa la ril po ma yin pa zhes bya ba smos so/ /gang du khyim gyi bslab pa'i sdom pa 'di la bag yangs su bya'am zhe na/ de'i phyir 'dod na bag yangs su bya'o zhes bya ba smos te/</text></item>
<item><p>6a4</p><section></section><text>gal te dad pa can de bag yangs su bya ba de 'dod par gyur na de'i tshe de la khyim gyi bslab pa'i sdom pa de bag yangs su bya zhing gzhig par bya'o/ /gang la bslab pa dral te khyim du 'jug pa'i so sor bshags par bya ba 'byung bar 'gyur zhe na/ de'i phyir de'i sbyin pa'i mdun du mgron du ma bos</text></item>
<item><p>6a5</p><section></section><text>pas/ bslab pa'i sdom pa sbyin pa'i khyim nas bca' ba dang bza' ba dag blangs shing zos pa las te/ ga gon dang la phug dang ldam ldum mod pa dag ni ma gtogs so zhes bya ba smos te/ ji srid du gcig tu sbyin pa nyid de srid du 'dir khyim gcig pa nyid do/ /'dir khyim ni mtshon pa tsam</text></item>
<item><p>6a6</p><section></section><text>yin te/ yongs su gzung ba med par dge slong la sogs pas slob ma la sogs pa gso bar byed pa la cho ga 'di yin no/ /bslab pa'i sdom pa sbyin pa'i rigs pas gzung ste/ bca' bar bya ba dag za bar byed na zhes bya ba de ltar 'di 'brel pa'o/ /ci 'di thams cad la bshags par bya'o zhes</text></item>
<item><p>6a7</p><section></section><text>bya ba 'di la sbyin pa'i snga rol du spyan ma drangs pa zhes bya ba'i tha tshig go/ /bslab pa'i sbyin pa las snga rol du spyan drangs pa la bslab pa byin nas za bar byed pa la ltung ba med do/ /ci bca' bar bya ba thams cad za bar byed pa yin nam zhe na/ de'i phyir ga gon dang la phug dang ldam ldum mod pa dag ni ma</text></item>
<item><p>6b1</p><section></section><text>gtogs so zhes bya ba smos te/ de rnams za bar byed pa la ltung ba med do/ /'di ni ha cang yang 'dod pa che ba yin te gang zhig khyad par can gyi bslab pa nyams par byas nas 'jug pa zhes bya ba smos pa ni ltung ba rnam par gzhag pa'o/ /bslab pa dral te khyim du 'jug pa'i so sor bshags par bya ba ste gsum</text></item>
<item><p>6b2</p><section></section><text>pa'o// //nags nyul ba'i dge slong bsko bar bya'o zhes bya ba ni 'dir gzhan la yid ches par bya ba ma yin te/ de bas na dge slong la 'di ltar brten pa'o/ /de gang gi phyir bsko ba de'i las bstan pa'i phyir des dpag tshad phyed kho ra khor yug tu brtag par bya'o/ /'jigs pa dang bcas pa nyid</text></item>
<item><p>6b3</p><section></section><text>yin na dud brda btul bar bya'o/ /ba dan sngon po bsgreng bar bya'o/ /'dab ma'i chang bu lam kar gzhag par bya'o/ /gzhan du na dkar po dag go/ /'dod pa nyid yin na ni de la khye'u sus dang grogs dag kyang sbyin par bya'o zhes bya ba ni nags nyul ba don du gnyer ba yod par gyur na sbyin par bya'o/ /shes</text></item>
<item><p>6b4</p><section></section><text>gtso'o zhes bya ba ni 'du shes gtso cher byed pa po nyid do/ /gang la 'du shes pa yin zhe na/ de'i phyir nags ma nyul ba nyid la'o zhes bya ba smos te/ re zhig bdag gi don ni grub zin gyi/ dge 'dun gyi dang sbyin pa po'i gnod pa bsrung ba 'dis kho bo la ci zhig bya zhes bya ba bdag nyid bkang ba tsam gyis</text></item>
<item><p>6b5</p><section></section><text>chog par 'dzin cing 'jigs pa dang bcas pa'i gnas su zas blangs te za ba la kha na ma tho ba 'dir 'gyur ro/ /de ltar yang gzhung ni dge 'dun gyi dgon pa'i gnas dogs pa dang bcas par grags pa/ 'jigs pa dang bcas par grags pa/ 'jigs pa tha dad pas 'jigs su rung ba dang</text></item>
<item><p>6b6</p><section></section><text>bcas par grags pa zhig tu zhes gsungs pa yin no/ /de bzhin du bsrung ba bsgrub pa dang / 'jigs pa'i gnas gzhan la 'jug par gyur pa nyid la na smad par brjod pa de bas na 'jigs pa dang bral ba nyid kyis ma lus par shes pa nyid las/ 'dir nags la zhes bya ba 'di'i don rtogs</text></item>
<item><p>6b7</p><section></section><text>par bya'o/ /dgon par gyur pa nyid tsam las dgongs te gsungs pa yin gyi shing ljon pa'i tshogs thibs po 'ba' zhig la mi bya'o/ /'jug pa gang la 'di byed pa po yin zhe na/ kun dga' ra ba'i phyi rol gyi dgon par bca' ba dang bza' ba blangs te zos na'o zhes bya ba smos te/ dgon pa</text></item>
<item><p>7a1</p><section></section><text>nas rgyang grags kyi mtha' gang yin pa de ni grong dang kun dga' ra ba la sogs pa dge slong rnams kyi spyil po'i gnas so/ /de'i phyi rol du bca' bar bya ba dang bza' bar bya ba dag so sor blangs te/ gang yang rung bar de dag zos na zhes bya ba'i don to/ /bsrung ba</text></item>
<item><p>7a2</p><section></section><text>bsgrubs na phyed nyid do zhes bya ba ni/ 'jigs pa med pa nyid du byul bas dgon pa'i bsrung ba bsgrubs par gyur pa de'i tshe bca' ba dang / bza' ba dag zos na phyed nyid de ma chog pas nyes byas byed pa nyid yin no zhes bya ba'i don to/ /'dir mdo snga ma dang 'di gnyis kyi gzhung ni zhu ba las</text></item>
<item><p>7a3</p><section></section><text>btsun pa re zhig dge slong gi kun dga' ra ba'i phyi rol du rang gi lag pas bca' ba dang bza' ba blangs te 'tshal bar bgyid cing / chom rkun pa dag kyang slar bzlog par bgyid/ sbyin pa po dang sbyin bdag kyang bde bar kun dga' ra bar 'jug par bgyid na ltung ba cir 'gyur/ nyes</text></item>
<item><p>7a4</p><section></section><text>byas so zhes bya ba gsungs pa ni mdo snga ma'i gzhung yin no/ /bshul gyi phyed du mchis te 'tshal na ltung ba cir 'gyur/ nyes byas so zhes bya ba gsungs pa yin no/ /'jigs pa dang bcas pa'i gnas las gzhan du gyur pa nyid du yang ngo zhes bya ba la yang ngo zhes bya ba'i sgra ni za ba la yang phyed</text></item>
<item><p>7a5</p><section></section><text>nyid do zhes bya ba'i rjes su bsnyags pa'i phyir smos so/ /so sor bshags par bya ba gsum po rnams la yang rang gis shes pa ma smos pas spring yig la sogs pa dang mngags pas blangs pa la yang kha na ma tho ba 'dra bar rig par bya'o/ /nags brtag pa las gyur pa'i so sor bshags</text></item>
<item><p>7a6</p><section></section><text>par bya ba ste bzhi pa'o/ /so sor bshags pa rnams rdzogs so// //sham thabs ci nas kyang zlum por 'dug par 'gyur ba de ltar bgo bar bya'o zhes bya ba la/ 'dug pa zhes bya ba ni mnyam par 'dug pa'o/ /ha cang rtsengs pa ma yin par yang ngo / /ha cang 'jol ba</text></item>
<item><p>7a7</p><section></section><text>ma yin par ro zhes bya ba ni zlum por zhes bya ba 'di la ma bsams par gyur pa 'di mchog tu gyur pa zhes bya ba la sogs pa gzhan dang 'brel pa zhes bya ba'i don 'di shes par bya ba'i phyir yang ngo zhes bya ba'i sgra smos so/ /grwa glang po che'i sna ltar nar ba ma yin par ro zhes bya ba la/ grwa zhes</text></item>
<item><p>7b1</p><section></section><text>bya ba ni phyogs gcig ste 'og ma la yang 'di dang 'brel bar rig par bya'o/ /glang po che'i sna ltar zhes bya ba 'di la 'dir kha tshar dang phun tshar gyi mtha' ma bcad pa'i grwa dag la shin tu 'byung ba'o/ /gong du ma ltebs par ro zhes bya ba ni lte ba'i gong rol du ltebs shing gnas pa'o/ /sbrul</text></item>
<item><p>7b2</p><section></section><text>mgo'i gdengs ka ltar phyir byung ba ma yin par ro zhes bya ba'i rnam pa 'di ni mdun gyi nang na 'brel pa'i rim pa la gong du ma ltebs par ro zhes bya ba'i rnam pa 'di dag rig par bya'o/ /phur ma ltar 'dug pa ma yin par ro zhes bya ba ni/ 'di ni steng gi kha logs na gnas pa'i rnam pa yin</text></item>
<item><p>7b3</p><section></section><text>gyi/ glo nas phyi rol gyi rim pa dang 'brel pa ni ma yin pa'o/ /chos gos ci nas kyang dang po gsum ltar 'gyur ba de ltar bgo bar bya'o zhes bya ba la/ chos gos zhes bya ba ni bla gos dang snam sbyar ro/ /sham thabs byin gyis brlabs pa la sogs pa dag la yang rnam pa 'di dag rig par</text></item>
<item><p>7b4</p><section></section><text>bya'o/ /dang po gsum zhes bya ba ni zlum por 'dug pa dang ha cang rtsengs pa ma yin pa dang / ha cang 'jol ba ma yin pa zhes bya ba de dag go/ /shin tu bsdams shing khyim gzhan du 'gro bar bya'o zhes bya ba ni rnam par rab tu brtag pa la nges par sbyar ba ste/ legs par bgos shing ngo / /skra bskyung</text></item>
<item><p>7b5</p><section></section><text>zhing ngo / /mig g.yeng bar mi bya zhing ngo / /gnya' shing gang tsam du blta zhing ngo zhes bya ba ni mig gi dbang po g.yeng bar mi bya zhes bya ba'i don to/ /de ltar yod par 'gyur ba ma nges pas thams cad du blta bar bya ba'am snyam pa'i thal ba spangs pa'i phyir gnya' shing gang tsam du blta zhing ngo / /mgo mi</text></item>
<item><p>7b6</p><section></section><text>g.yogs pa'i rnam pas so/ /mi brdze bar ro zhes bya ba ste/ rnam pas so zhes bya ba nas brdzes te 'gro bar mi bya zhes bya ba'i don du sbyar bar bya'o/ /de lta bas na tha mal par gnas pa char pa la sogs pa'i gnod pa byung yang sham thabs dang chos gos brdzes te 'gro bar mi bya ste/ srog gi bar</text></item>
<item><p>7b7</p><section></section><text>chad ni ma gtogs so zhes bya bar rtogs par bya'o/ /mnyam pa'i gnas skabs su shin tu mchog ma yin no zhes bya ba de nyid kyis grub pa'i phyir mi gzar bar ro zhes bya ba smos te/ so sor gzar te steng du bgos te gzar ba ni chos gos kyi dngos po'o/ /dge slong dag la ni phrag pa g.yon par</text></item>
<item><p>8a1</p><section></section><text>gzar ba nyid yin la/ gang zhig de rnams la ngos gnyis kar sor bcu gnyis kyi rnam pa nyid kyis mi gzar ba'o/ /gnya' gong du mi bsnol bar ro zhes bya ba ni dal ba'am shin tu myur bar lag pa brkyang zhing gnya' ba la sogs par dpung pa'am lag ngar gzhag pas/</text></item>
<item><p>8a2</p><section></section><text>gang zhig kun nas 'dug pas lag pa phan tshun bsnol zhing de ltar byas nas ni ma yin no/ /ltag par mi bsnol bar ro zhes bya ba ni ltag pa'i phyogs su lag pa phan tshun nas sprad de sor mo bsnol ba ni ltag par bsnol ba zhes bya ste/ de ltar mi bsnol bar ro/ /mi brkyang bar ro zhes</text></item>
<item><p>8a3</p><section></section><text>bya ba ni sgyid pa gnyis kas sam/ gnyis kas ma yin pas brkyang bskum byed cing 'gro bar mi bya'o/ /mi mchong bar ro zhes bya ba ni mchong zhing mchong zhing 'gro bar mi bya'o/ /tsog pus ma yin par ro zhes bya ba ni tsog pus 'gro bar mi bya'o/ /brang bas ma yin par ro zhes bya ba ni</text></item>
<item><p>8a4</p><section></section><text>brang bas 'dis byas pa zhes bya bar sbyar te/ brang bas byas pa zhes bya ba'i don to/ /dkur mi brten par ro zhes bya ba ni lag pa gnyis rked pa'i phyogs su brten te gru mo'i phyogs su smyung smyung por byas te 'gro bar mi bya'o/ /lus mi bsgyur bar ro zhes bya ba ni gang du 'gro ba der lus</text></item>
<item><p>8a5</p><section></section><text>bsgyur zhing 'gro ba ni lus bsgyur zhing 'gro ba zhes bya ste de ni bya ba'i bye brag yin pas de la 'brel ba de 'dis ni 'og ma dag kyang bshad pa'o/ /lag po mi kyog par ro/ /mgo mi sgyur bar ro/ /phrag pa mi sprad par ro zhes bya ba ni phrag pa gnyis sprad pas ma yin no/ /lag pa mi sgrel bar ro</text></item>
<item><p>8a6</p><section></section><text>zhes bya ba ni lag pa sbrel ba bkag pa ma sbrel ba'i rnam pas gang zhig sbrel ba zhes bya bar rtogs pa'o/ /khyim gzhan du 'gro bar bya'o zhes bya ba ni legs par bgos shing zhes bya ba la sogs pa 'di'i mthar thug par sbyar bar bya'o/ /der ma bsgo bar stan la 'dug par mi bya'o zhes bya ba la</text></item>
<item><p>8a7</p><section></section><text>der zhes bya ba ni khyim gyi nang du'o/ /stan la ma brtags par mi bya'o zhes bya ba ni 'dug par mi bya'o/ /lus thams cad kyi ljid kyis mi dbab par ro zhes bya ba ni khyim gzhan de stan la zon yod par dal bus lus phab ste 'dug par bya'i/ gya tshom du lus thams cad kyi ljid kyis phab ste</text></item>
<item><p>8b1</p><section></section><text>khrig ces bya bar 'dug par mi bya ste/ gang gi phyir dal bu dal bus stan la 'dug par bya'o zhes bya ba'i don to/ /rkang pa mi bsnol bar ro/ /brla mi bsnol bar ro/ /long bu'i steng du long bu mi gzhag par ro zhes bya ba la/ mi bsnol bar ro zhes bya ba 'di gnyis ka la sbyar bar bya'o/ /</text></item>
<item><p>8b2</p><section></section><text>rkang pa mi dgug par ro/ /rkang pa mi gdang bar ro/ /mdoms mi snang bar ro zhes bya ba 'dis ni brla gnyis sam byin pa gnyis sam rkang pa gnyis sam yang na thams cad kyang rung ste/ thad kar gdangs te 'dug par mi bya ba bstan to/ /lag pa 'gram pa la brten te mi bya'o zhes bya ba</text></item>
<item><p>8b3</p><section></section><text>ni dge slong ma'i rnam par 'byed pa las rnam pa 'di la rnam 'byed du gyur pa dang mdor gyur pa'i gzhung mthong bar yin no/ /stan thabs bskur bar mi bya'o zhes bya ba ni stan gang la 'dug 'dug pa de rgyab kyis khur zhing 'gro bar mi bya'o zhes bya ba'i don de 'di yang dge slong ma'i rnam par 'byed pa</text></item>
<item><p>8b4</p><section></section><text>las so/ /thams cad du legs par zas blang bar bya'o zhes bya ba ni grong khyer 'ba' zhig tu ma zad kyi 'on kyang 'di ni gzhan 'og ma rnams thams cad la slob pa rnams kyi dbang du byas pa yin no/ /blang bar bya'o zhes bya ba ni gzhan gyi don la yang bslab pa ni 'di yin no/ /de lta bas na gzhan gyi</text></item>
<item><p>8b5</p><section></section><text>don can gyi tshig gis bstan pa'o/ /mu dang kha da chad du ma yin par ro zhes bya ba la mu zhes bya ba'i sgra ni kha logs kyi mu la bya ste/ ci nas kyang mu dang kha da chad du 'gyur ba de ltar blang bar mi bya ste 'di ni 'jug pa'i lam zhes bya ba'i 'jug pa 'dis so/ /ji ltar de dang mnyam pa gzhan 'gyur</text></item>
<item><p>8b6</p><section></section><text>ba de ltar blang bar mi bya zhes bya ba'i don to/ /ma chog pa nyid ji snyed pa nyid la ma chog par btags pa de snyed pa nyid ni 'dir ltung ba med par byas pa nyid la mthar thug par rig par bya'o/ /mthe bo'i lto gang gis mu la reg par mi bya zhes bya ba dang 'gal bar 'di ltar shes par bya ba ma yin te/</text></item>
<item><p>8b7</p><section></section><text>de ni don la lhung bzed kyi tshad la rigs pa ma yin pas de'i phyir tshig 'di'o/ /tshod ma dang mnyam pa ma yin par ro zhes bya ba ni bza' ba gang la tshod ma dang mnyam pa de ni tshod ma dang mnyam pa ste/ de ltar blang bar mi bya'o/ /'dir tshod ma zhes bya ba ni bya na thams cad kyi dpe yin no/ /tshod</text></item>
<item><p>9a1</p><section></section><text>ma ji tsam gyi mu dang kha da chad du 'gyur ba ste/ 'dir dgag pa ni ma yin te de bas na tshig 'di'o/ /snga ma kho nas byas pa nyid kyi phyir 'dir thams cad grub cing smin par bza' bar bya ba thams cad bsod snyoms nyid du bstan pa rnam par gnas pa yin no/ /de'i phyir</text></item>
<item><p>9a2</p><section></section><text>lus dang sbyar bas rang la dgos pa'i tshad las lhag par tshod ma len pa de bkag pa yin no/ /'dir tshod ma smos pa ni mtshon pa tsam yin gyi/ tshod ma la yang rnam pa 'di yin te/ de ltar yang 'dir gzhung ni ma mo las ji tsam gyis de 'tsho bar gyur pa de las lhag par len tam za</text></item>
<item><p>9a3</p><section></section><text>na tha na kham gcig tsam du zin kyang dad pas sbyin par bya ba chud gsan par brjod par bya'o zhes gsungs pa yin no/ /ma mo las gang gi tshe tshod 'dzin par mi nus sam phyir bzlog par mi nus pas/ yon bdag gis nan gyis blugs pa dang rjes su snying brtse bas len na de'i tshe 'bras</text></item>
<item><p>9a4</p><section></section><text>chan la sogs pa lhag par len cing gzhan nam su yang rung ba la sbyin no snyam pa de la ni ltung ba med par rig par bya'o/ /mthar chags su'o zhes bya ba ni stan la ci ltar 'dug pa'i gral gyi rim pa bzhin du zan blang bar bya'o/ /'dir rgan rims su bya ba ni ma yin gyi de bas na ji ltar rgan rims</text></item>
<item><p>9a5</p><section></section><text>kyis 'dug pa la nyes pa 'di mi bskyed pa'o/ /'dir nyes dmigs 'di ni mnyam pa yin te/ gang du tha snyad 'di'o/ /de ni sngon drug sde rnams zan za ba na tshod ma 'phral du brim pa mi nod par 'og tu thag ring du thal ba dang 'dod pas brim pa 'khrugs shing long long du gyur pa'i nyes dmigs</text></item>
<item><p>9a6</p><section></section><text>de lta bu bsal ba'i phyir ro/ /lhung bzed la lta zhing ngo zhes bya ba la 'dir lhung bzed la blta ba zhes bya ba ni 'dir yid kyis blta ba la bya'o / /mig gi dbang pos ni ma yin no/ /de lta bas na lhung bzed dang 'brel pa'i yid kyis zas legs par blang bar bya ba yin gyi/ tha snyad las byung ba</text></item>
<item><p>9a7</p><section></section><text>ni gnya' shing gang tsam du lta ba'i skabs su bkag zin to / /bca' ba dang bza' ba ma 'ongs par lhung bzed mi bzed par ro zhes bya ba ni lhung bzed do/ /steng du bzung bar mi bya'o zhes bya ba ni bca' ba dang bza' ba la lhung bzed do/ /legs par zas bza' bar bya'o/ /kham ha cang</text></item>
<item><p>9b1</p><section></section><text>chung bar ma yin par ro/ /kham ha cang che bar ma yin par ro zhes bya ba la/ kham zhes bya ba ni khar kham tshad du gzhug cing mid par bya ba'i phyir kham zhes bya ba ste de bas na kham ran par ro/ /kham ma gzas par kha mi gdang ngo / /kha kham gyis bkang ste mi smra bar bya'o/ /</text></item>
<item><p>9b2</p><section></section><text>yang 'dod pa'i phyir 'bras chan gyis tshod ma mi dgab tshod mas 'bras chan mi dgab par ro/ /tsug tsug mi bya'o zhes bya ba ni tsug tsug zer zhing zas bza' bar mi bya'o/ /dgab pa dang gdang ba zhes bya ba 'di dag la 'di la nus pa med pa'i phyir 'brel pa med pa nyid do / /de bas</text></item>
<item><p>9b3</p><section></section><text>na 'dir mngon par 'bab pa'o/ /de tsam gyis 'di la rtogs pa nyid kyi phyir/ rnam pa 'di dag bar du bcad pa'i phyir brtag pa ma yin no/ /cag cag mi bya'o/ /hu hu mi bya'o/ /phu phu mi bya'o zhes bya ba ni de skad zer zhing bsod snyoms bza' bar mi bya'o/ /kha kham gyis bkang</text></item>
<item><p>9b4</p><section></section><text>ste mi smra bar bya'o/ /'bru nas tha dad mi bya'o zhes bya ba ni de ltar byas te bsod snyoms bza' bar mi bya'o/ /'dir rigs pa ni de ma thag tu smos pa de nyid yin te/ de rnams ni kha'i rnam par 'gyur ba'i sgra'i bye brag yin pas 'di ni rnam par 'gyur ba byed pa'i phyir dgag pa yin gyi/ de</text></item>
<item><p>9b5</p><section></section><text>brtag pa'i phyir dgag pa ni ma yin par shes par bya'o/ /'phyas mi gdags so/ /mkhur ba mi spo'o/ /kham 'phror mi gcad do/ /lce phyung ste zas mi za'o/ /mchod rten 'dra bar bya ste mi gzhom mo/ /lag pa mi bldag go/ /lhung bzed mi byog go/ /lag pa mi sprug</text></item>
<item><p>9b6</p><section></section><text>go/ /lhung bzed mi bskyam mo/ /rkan mi gtog go zhes bya ba la 'di ni gzung ba'i tshig yin te lag pa mi bldag pa dang lhung bzed mi byog pa dang / lag pa mi sprug pa dang / lhung bzed mi bskyam pa dang / rkan mi gtog pa zhes bya ba ni 'dir dge slong ma'i rnam par 'byed pa las</text></item>
<item><p>9b7</p><section></section><text>so/ /lhung bzed kyi 'du shes can kha zas yang dag par shes shing lhung bzed dang 'brel pa'i mig gis zhes bya ba'i don to/ /'dir mig ni yid yin te/ de bas na de dang 'brel pa'i yid ces bya ba de la 'di bstan pa'o/ /lhung bzed kyi dgos pa la bstan par rigs pa ma yin te/</text></item>
<item><p>10a1</p><section></section><text>de bas na de'i dbang gis 'dir lta ba'i rnam par rtog par byed pa la ltung ba med do zhes gsungs pa yin no/ /drung na 'dug pa'i dge slong gi lhung bzed la 'phyas gdags pa'i bdag nyid can gyi don la rjes su bsgrub pa mthong zhing blta ba'o/ /lag pa zas dang 'bags pas</text></item>
<item><p>10a2</p><section></section><text>chu snod la mi bzung ngo / /drung na 'dug pa'i dge slong la zas dang 'bags pa'i chus mi gtor ro/ /khyim pa 'dug pa la ma dris par de'i khyim du mi dbo'o zhes bya ba la de zhes bya ba ni zas dang 'bags pa'i chu'o/ /lhung bzed kyi nang du zas kyi lhag ma blugs te mi dor ro / /lhung bzed len</text></item>
<item><p>10a3</p><section></section><text>gsum bkrus te gtsug lag khang gi tshigs su bcad pa dag gis bzlas brjod byas pa'i lhung bzed kyi chu sbyin par bya'o/ /'og gzhi med pa'i sa phyogs su lhung bzed mi gzhag par ro/ /'greng ste lhung bzed mi bkru bar ro/ /de gnyis de gsum du mi bya bar ro zhes bya ba la gnyis po ni</text></item>
<item><p>10a4</p><section></section><text>bkru ba dang gzhag pa'o/ /gang ga ma yin par ro/ /g.yang sa ma yin par ro/ /dkan gzar po ma yin par ro/ /lam gyi bzhi mdor mi bya'o/ /des 'bab chu drag po'i rgyun las bzlog ste chu mi bcu bar ro/ /bshang gci yan chad ni mi na ba la'o/ /langs te bshang gci mi</text></item>
<item><p>10a5</p><section></section><text>bya'o zhes bya ba 'di'i gong rol du de dag la ni min pa'o zhes bya bar sbyar bar bya'o/ /der bshang ba dang gci ba la de dang yang dag par ldan pa'i rnam pa de rnams la mi bya'o zhes sbyar bar bya'o/ /'dug pa la 'greng ste chos mi bshad par ro/ /nyal ba la 'dug ste mi bshad par ro/ /</text></item>
<item><p>10a6</p><section></section><text>stan mthon po la 'dug pa la stan dma' ba la 'dug ste mi bshad par ro zhes bya ba la/ 'dir stan zhes pas ni 'dug pa'i sa phyogs kyang gzung bar rig par bya'o/ /ngan pa dang bzang po yang de bzhin no zhes bya bas ni mthon po dang dma' ba gnyis gtogs par bya'o/ /rgya</text></item>
<item><p>10a7</p><section></section><text>che ba'i stan la 'dug cing chos nyan par byed cing bdag nyid shin tu dma' ba la 'dug cing chos ston par bgyid na sgur mchog gis zhus pa las/ de ltar chos bstan par mi bya'o zhes gang zhig bcom ldan 'das kyis gsungs pa de bas na mdo 'di'o/ /mdun du 'gro ba la</text></item>
<item><p>10b1</p><section></section><text>phyi nas 'gro zhing mi bshad par ro zhes bya ba ni ji ltar lam ma yin pa nas so/ /lam nas 'gro ba la lam gyi 'gram nas 'gro zhing mi bshad par ro/ /mgo g.yogs pa la sogs pa ma yin no zhes bya ba la sogs pa'i sgras ni mchong ba la sogs pa rnam par 'byed pa'i gzhung las</text></item>
<item><p>10b2</p><section></section><text>gzang ba rnams so/ /glang po che dang rta zhon pa dang khyogs dang bzhon pa'i steng na 'dug pa dang / mchil lham gyon pa la mi bshad par ro zhes bya ba ni glang po che la zhon pa na zhes bya ba la sogs pa la re re nas bzhon pa'i sgras 'bab pa ma yin te/ nga rgyal gyi gnas su 'brel</text></item>
<item><p>10b3</p><section></section><text>pa nyid kyi phyir 'di bkag pa yin gyi mthon po'i gnas dang 'brel pa nyid kyis ni ma yin te/ der bkag zin pa nyid kyi phyir de bas na gnas skabs thams cad du 'di bkag pa'o/ /mgo do ker can dang / zhwa gyon pa dang cod pan can dang phreng ba can dang dkris pa la mi bshad par</text></item>
<item><p>10b4</p><section></section><text>ro/ /lag na khar ba dang gdugs dang mtshon dang / ral gri dang dgra sta thogs pa dang go cha gyon pa la mi bshad par ro/ /'greng ste bshang gci mi bya bar ro/ /rtswa sngon po yod pa'i sa phyogs su yang mi bya mi dor bar ro zhes bya ba ni bshang gci mi bya zhes bya bar sbyar ro/ /mi dor</text></item>
<item><p>10b5</p><section></section><text>bar ro zhes bya ba ni rtswa sngon po yod pa'i sa phyogs su bshang gci'o/ /mchil ma dang snabs dang / skyugs pa dang rlugs pa yang ngo zhes bya ba ni de yang rtswa sngon po yod pa'i sa phyogs su mi bya mi dor ba'o/ /chu'i nang du mi bya bar ro zhes bya ba ni bshang gci dang mchil ma la sogs</text></item>
<item><p>10b6</p><section></section><text>pa mi bya ba dang mi dor pa'o/ /gnod pa byung ba ma gtogs par shing la mi gang tsam las mthor mi 'dzeg par ro zhes bya ba ni mi gang tsam las mthor mi 'dzeg ces bya ba'i don to/ /bslab pa rnams kyis yul gyi rab tu dbye ba ni mdor bsdu na rnam pa dgu ste/ gos bgo ba dang</text></item>
<item><p>10b7</p><section></section><text>spyod yul du 'gro ba dang / der stan la 'dug pa dang / zas blang ba dang / zan bza' ba dang / lhung bzed spyod pa dang / chos bstan pa dang / sgrub pa'i tshul dang rgyu ba ste/ de rnams go rims bzhin du sbyar bar bya'o/ /bslab pa rnams so/ /dge slong gi rnam par 'byed</text></item>
<item><p>11a1</p><section></section><text>pa rdzogs so// //'dir gang zhig bye brag med par tshul khrims bshad zin pa dang / 'chad par 'gyur ba la thams cad du bsnyen par rdzogs pa dang bcas pa la de rig par bya ste/ bye brag med pa'i phyir thams cad du lus kyi bsnyen par rdzogs par bya ba ma yin pa</text></item>
<item><p>11a2</p><section></section><text>thams cad las ldog pa dang / bya ba thams cad la yang dag par zhugs pa la rnam par gzhag pa zhes bya ba 'di'i ngo bo'o/ /gang zhig 'dir 'ga' zhig tu tshul khrims rnam par gzhag pa la mi srid pa'i phyir/ de lta bu'i rten 'di gang gi phyir 'dir yod pa la nyes dmigs su 'gyur ro</text></item>
<item><p>11a3</p><section></section><text>snyam pa de lta bu la sems 'jog pa 'di ni bya ba dang bya ba ma yin par gyur pa gang zhig nyes pa chung ba nyid rnam par gzhag pa de ni shin tu che ba spong ba'i don du ni ma yin no/ /gang zhig nyes pa che ba nyid du rnam par gzhag pa yang yod de/ de ni shin tu chen po slong ba'i phyir ro/ /de bas na dge slong</text></item>
<item><p>11a4</p><section></section><text>ma la yang 'di ji ltar srid par tshul khrims gtogs par bya'o/ /de la gang zhig rnam par 'byed par gtogs pa mi srid pa'i phyir dang / bar du gcod par byed pa'i phyir 'di la rnam par gzhag pa ma byas pa gang zhig yang nyes pa mang nyung gis gang mi mtshungs pa nyid du rnam par gzhag pa</text></item>
<item><p>11a5</p><section></section><text>de rnams thams cad brjod par bya ste/ de la ltung ba la sbyor ba'i tshig yan chad dge slong ma rnams kyi'o zhes bya ba ni 'di nas brtsams te/ 'og nas nyams pa dang ma skyes pa dag ltung ba la sbyor na nyes byas so zhes 'byung ba'i tshig yan chad ni dge slong mar gyur pa la/ de rtogs pa po'am</text></item>
<item><p>11a6</p><section></section><text>byed pa po la lta bar bya'o/ /re zhig pham par 'gyur ba rnams la gsungs pa thams cad 'dir blta bar bya ba ste/ bzhi po dag go zhes bya ba ni mi tshangs par spyod pa la sogs pa bzhi ni dge slong bzhin du dge slong ma la yang ngo / /gzhan gyi ltung ba 'chab pa dang spangs pa'i rjes su phyogs</text></item>
<item><p>11a7</p><section></section><text>pa dag gis tshul khrims gang la la zhig dang lus kyi reg pa'i 'jug pa thams cad la pham par 'gyur ba nyid do/ /de la gang la reg pa'i pham par 'gyur zhe na/ de'i phyir bdag gir byed pa la'o zhes bya ba smos so/ /yan lag gang gis she na/ de'i phyir mig nas pus mo'i bar gyis</text></item>
<item><p>11b1</p><section></section><text>so zhes bya ba smos te mig gi gnas man chad nas pus mo'i lha nga yan chad kyi bar des so/ /de ci zhig bdag gir byed pa la zhe na de'i phyir reg pa'o zhes bya ba smos te/ nom par byed nyug par byed la zhes gsungs pa ni 'di'i dpe yin te/ 'di ltar nom par byed nyug par byed la zhes bya</text></item>
<item><p>11b2</p><section></section><text>ba de'i rnam par 'byed pa ni lus la lus kyis nye bar gzhol bar byas la zhes gsungs pa yin no/ /gang gi reg pa zhe na/ de'i phyir pho'i 'o zhes bya ba smos so/ /lus kyi dbang po'i phyogs kyis bdag gir byed pa la gsungs pa de la bsam pa gang gis she na/ de'i phyir 'khrig pa'i</text></item>
<item><p>11b3</p><section></section><text>'dod chags kyis so zhes bya ba smos te/ bde ba nyams su myong bar 'dun pas de'i kun tu chags pa dang mtshungs par ldan pas gang zhig 'di skad smos pa de la tshig 'di'o/ /lus kyi dbang po'i phyogs kyis bdag gir byed pa la gsungs pa de la bsam pa gang gis she na/ 'dir mdo</text></item>
<item><p>11b4</p><section></section><text>gzhan las skyes pa chags par 'gyur ba zhes bya ba ni chags pa dang / kun nas chags pa dang / kun nas 'khrig cing 'dod pa'i 'dod chags kyis zil gyis non pa gang yin pa'o zhes bya ba rnam par 'byed pa las 'byung ngo / /gal te yang 'dir chags par 'gyur bas zhes bya ba skyes</text></item>
<item><p>11b5</p><section></section><text>pa la yang chags par gyur pa'i tshig tu byas pa de ltar yang chags par ma gyur pa'i skyes pa la yang rnam par 'byed pa las chags par 'gyur pa skyes pa ma chags pas pus mo yan chad mig man chad nom par byed nyug par byed pa bdag gir byed na/ ltung ba pham par 'gyur ro zhes gsungs</text></item>
<item><p>11b6</p><section></section><text>pa'i phyir/ pham pa nyid ces bya ba la pho la 'dir chags pa mngon par mi bstan no/ /yan lag gzhan gyis ni sbom po'o zhes bya ba ni mig nas pus mo'i bar las gzhan pa'i yan lag gis pho'i reg pa 'khrig pa'i 'dod chags kyis bdag gir byed pa la ni nyes pa sbom por 'gyur</text></item>
<item><p>11b7</p><section></section><text>ro/ /skra dag dang de dang 'brel pa'i gos kyis bar du mi chod par reg na dngos gzhir 'gyur ba la bar du chod par reg na sbom po'o zhes bya ba 'dir dge slong du gtogs pa la reg pa'i bslab pa'i gzhir btags pa las rtogs par bya'o/ /sems gzhan gyis ni na smad do zhes bya ba ni</text></item>
<item><p>12a1</p><section></section><text>'khrig pa'i 'dod chags kyi sems ma yin pas bdag gir byed pa la ni gang la pham par 'gyur bar gsungs pa de la ni sbom por na smad na gang la sbom por gsungs pa de la ni nyes byas su na smad do zhes bya ba'i don to/ /ci thams cad la rnam pa de dang 'dra'am zhe na/</text></item>
<item><p>12a2</p><section></section><text>de'i phyir gal te de'i tshe de las skyes pa'i des shes pa na'o zhes bya ba smos te/ gal te dus de'i tshe dge slong ma de la 'dod pa'i 'dod chags kyis bdag nyid kyi sems de yod par dge slong ma des skyes pa 'di bdag la chags so snyam du 'du shes pa de la 'di cho ga yin no zhes bya ba'i don to/ /</text></item>
<item><p>12a3</p><section></section><text>des skyes pa 'di bdag la chags so snyam du 'du shes par gyur te/ 'dod pa'i 'dod chags kyis sems mngon sum du ma gyur du zin kyang rang la bsam pa'i nyes pa yod pa kho na yin te/ de'i phyir 'dir skyes pa'i 'dod chags yan lag nyid yin no/ /gal te med na ni de las kyang ngo zhes</text></item>
<item><p>12a4</p><section></section><text>bya ba ni gal te de'i tshe skyes pa la 'dod pa'i 'dod chags med dam zhes yod na yang de la ma yin nam/ de ma yin na yang mi shes na ni de'i tshe na smad pa de las kyang na smad par bya ste/ gang la na smad pa las sbom por 'gyur ba de la ni nyes byas su 'gyur la gang la nyes byas su 'gyur ba de la ni</text></item>
<item><p>12a5</p><section></section><text>nyes byas phra mor 'gyur ro zhes bya ba'i don to/ /bdag gir mi byed pa la ni ltung ba med do zhes bya ba ni ji ltar yang bdag gir mi byed cing dang du mi len pa de la ni bca' ba 'dir gtogs pa'i kha na ma tho ba'i ltung ba ni med do/ /bu la reg pa la ni skyon chags pa med do zhes bya ba ni 'dod chags</text></item>
<item><p>12a6</p><section></section><text>dang bral ba la ni/ 'dir mas bu la byams pa'i sems gzhan ma yin pa dang / rnam par 'gyur bar nus pa ma yin no/ /de lta bas na bu la byams pa nyid kyis reg pa la skyon chags pa med pa'i tshig 'di'o/ /rnam par 'gyur ba med pa'i sems kyis gzhan gyi yin na byis pa la</text></item>
<item><p>12a7</p><section></section><text>yang reg par mi bya'o zhes bya ba ni pho nu'am pha khu'am mtshan zhang ngam bu tsha la sogs pa la byams pa'i sems lta bu'am/ dge ba'am lung du ma bstan pa'i sems kyis khyad par med pa nyid kyi phyir rtog pa'o/ /mdo 'di gnyis kyi gzhung ni phran tshegs dag las rig par bya'o/ /'dod pa</text></item>
<item><p>12b1</p><section></section><text>dang ldan pa la brten pa dang tshig la de dang ldan pa'i don yongs su shes par bya ba'i mthu yod pa nyid kyi pho ni yongs su rdzogs par byed pa nyid yin no zhes bya ba ni 'dod pa dang ldan pa'i bslab pa'i gzhi la ni bsten pa'i mthu yod pa nyid kyi skyes pa nyid ni yongs su rdzogs par byed pa nyid do/ /chos</text></item>
<item><p>12b2</p><section></section><text>bstan pa la sogs pa la ni de dang ldan pa'i don 'dod pa dang tshig brjod pa'i don yongs su shes shing go bar bya ba'i mthu yod pa nyid kyi skyes pa ni yongs su rdzogs par byed pa nyid yin no/ /mthu med pa nyid ni byed pa nyid ma yin no zhes don gyis brjod par 'gyur ro/ /dge slong gi rnam</text></item>
<item><p>12b3</p><section></section><text>par 'byed pa las 'di'i tshig gang yin pa de'i rjes su 'brangs nas 'dir yang de la brten to/ /reg pa'i pham par 'gyur ba'o/ /gang la lus kyi bkan pa'i pham par 'gyur zhe na/ de'i phyir lus bkan pa la'o zhes bya ba smos to/ /'dir lus kyis lus su zhes brjod pa yin</text></item>
<item><p>12b4</p><section></section><text>no/ /kang dang 'brel pa zhe na/ nye bar gnas pa'i dgos pa dang bcas pa'i tshig las 'di la rung ba nyid yod pa la ltung ba 'byin pa po ni 'di ltar 'dir dge slong ma nye bar gnas pa de bas na de dang 'brel pa zhes bya ba shugs kyis mngon pa'o/ /sems ji lta bus she na/ de'i phyir chags</text></item>
<item><p>12b5</p><section></section><text>par gyur pas bsten pa'i phyir nye bar gnas pa'i skyes pa chags pa'i phyir ro zhes bya ba smos te/ ltung ba 'byin par byed pa'i dge slong ma de la brten pa'i phyir nye bar gnas pa'i skyes pa la lus bkan na de pham par 'gyur ro zhes bya ba'i don to/ /thams cad du so sor gnas pa'i</text></item>
<item><p>12b6</p><section></section><text>phyir chags par lus bkan par 'gyur ro snyam du ni shes par bya ba ma yin te de bas na chags par 'gyur ba zhes bya ba'i tshig don med par 'gyur ro zhe na/ don med pa ma yin te/ gang gi phyir de la sran pa'i phyir yang bdag 'di ltung ba ni/ re zhig btsun pa khyed la lan 'ga'</text></item>
<item><p>12b7</p><section></section><text>sran pa'i phyir gal te khyod kho mo la zhon phod na kho mo nyal lo zhes lus bkan pa yang srid pas de'i phyir de la 'jigs pa'i dbang gis lus bkan pa la ni ltung ba med/ sran pa'i phyi ra ni nyes byas so zhes bya ba 'thon pa yin no/ /khyad par ji lta bu dang ldan pa'i 'gal zla'i phyir bkan</text></item>
<item><p>13a1</p><section></section><text>pa zhe na/ de'i phyir de la brten pa'i phyir nye bar gnas pa'i skyes pa chags pa'i phyir ro zhes bya ba smos te/ brten pa'i phyir nye bar gnas pa la chags pa'i bud med de la zhes bya ba'i tshig 'di don med do snyam du yang shes par bya ba ma yin no zhe na/ de ni ma yin te/</text></item>
<item><p>13a2</p><section></section><text>gang gi phyir sngar nye bar gnas pa'i bud med mtshan nyid dang bral ba la yun ring zhig sdod sdod pas de la yang gnas skabs de la blta bar gyur pa la rmi lam 'gyur ba'am/ sems gzhan nyid du 'gyur ba de bas na don med pa nyid ni ma yin no/ /ci thams cad du lus bkan pa</text></item>
<item><p>13a3</p><section></section><text>ji skad bstan pa de la kha na ma tho ba 'dir 'gyur ram zhe na/ de'i phyir de sprad du rung ba nyid la'o zhes bya ba smos te sprad du rung ba nyid yin na ste/ chags pa can de dag lhan cig tu bsten pa de nye bar gnas pa'i skyes pa zhes bya ba'i don to/ /skyes pas bud med bgrod du rung ba de lta bu'i</text></item>
<item><p>13a4</p><section></section><text>phyogs su lus bkan na zhes bya ba ni 'di la mdo 'di yin te de lta bu'i phyogs su zhes bya ba ni phyir bzlog tu med pa'i gnas su'o/ /lus bkan pa zhes bya ba ni nyal na ste/ de ltar gang du skyes pas bud med bgrod du rung ba la zhes bya ba rnam par 'byed pa las so/ /ji skad du ltung ba</text></item>
<item><p>13a5</p><section></section><text>bstan pa las phyir bzlog tu med pa'i gnas su lus bkan par byed na gang du skyes pas bud med la bgrod par bya bar 'gyur na pham par 'gyur ro zhes gsungs pa yin no/ /chags par gyur pas chags par gyur pa dang lhan cig gzhogs stegs byed na sbom po'o zhes bya ba la/ 'dir</text></item>
<item><p>13a6</p><section></section><text>gzhung ni/ chags par gyur pas skyes pa chags par gyur pa dang lhan cig gzhogs stegs byed pa nyes pa sbom por 'gyur ro/ /bud med byed dam byed du 'jug na nyes pa sbom por 'gyur ro/ /skyes pas 'gro ba dang 'ong ba dang 'ong ba bdag gir byed na ji srid du nyes pa sbom por 'gyur zhes</text></item>
<item><p>13a7</p><section></section><text>bya ba'i bar du gsungs pa yin no/ /phyar g.yeng ngo zhes bya ba ni 'dir gnyis ka yang chags pas zhes bya ba dang sbyar bar bya'o/ /phyar g.yeng ngo zhes bya ba ni 'jug pa shin tu myur ba ma yin pa dang / brtan pa ma nyams pa dang hral bag byed pa'i bya bar rig par bya'o/ /tsab hral lo zhes bya</text></item>
<item><p>13b1</p><section></section><text>ba ni shin tu myur ba'i 'gro ba dang brtan pa nyams pa dang / btsun spu nyams shing bstan pa'i gzhol ba la ngo tsha med par zhugs shing ze langs par gyur nas lus dang ngag gi las so/ /de las dus mal mnos na yang ngo zhes bya ba ni skyes pa chags par gyur pa de la skyed mos tshal che ge mo zhig tu shog</text></item>
<item><p>13b2</p><section></section><text>shig ce'am/ khyod kyi khyim ga ge mo zhig tu kho mo 'ong ngo zhes dus mal tshig gis nod pa dang / skyes pa chags par gyur pas kho mo skyed mos tshal che ge mo zhig tu 'ong gis khyod kyang gnas der shog shig ces dus mal btab pa'i tshig gis nod na sbom po'o zhes bya ba'i don to/ /lus kyi bya bas dang</text></item>
<item><p>13b3</p><section></section><text>du len na nyes byas so/ /gang zhe na/ 'dir gzhung ni spyir bstan pa las/ tshig gis zhes gsungs pa yin no/ /brda'o mtshan ma'o zhes bya ba ni skyes pa chags pa la byed pa dang nod pa la zhes bya bar sbyor ro/ /brda zhes bya ba ni dus tshod kyi brda ste/ kho mo snga dro sta gon byed do zhes bya ba la sogs</text></item>
<item><p>13b4</p><section></section><text>pa'i dus tshod kyi brdas dus 'debs par byed par rig par bya'o/ /mtshan mas zhes bya ba ni kho mo gos 'di lta bu gon pa khyod kyis mthong na sta gon gyis shig ces bya ba la sogs pa'i mtshan ma byed par rig par bya'o/ /de'i 'ong ba dang 'gro ba'i 'jug pa bdag gir byed na'o zhes bya ba la/ 'ong ba</text></item>
<item><p>13b5</p><section></section><text>zhes bya ba ni gang na de 'dug pa der 'ong ba'o/ /'gro ba zhes bya ba ni dus mal btab pa'i gnas su 'gro ba'o/ /skyes pa chags par gyur pa de'i 'ong ba dang 'gro ba'i 'jug pa bdag gir byed na dge slong ma la ni sbom por 'gyur ro zhes bya bar sbyar ro/ /lus bkan pa ni dge slong la ni sbom po ste/</text></item>
<item><p>13b6</p><section></section><text>gzhan ni tshig tu ma smras na ni nyes byas so zhes bya ba de'i rjes su 'brangs nas shes par bya'o/ /bud med la tshig tu smras na ni dge 'dun lhag ma'o/ /lus bkan pa'i pham par 'gyur ba'o/ /gang la kha na ma tho ba 'chab pa'i pham par 'gyur zhe na/ de'i phyir dge slong ma'i pham par 'gyur ba 'chab</text></item>
<item><p>13b7</p><section></section><text>pa la'o zhes bya ba smos te/ dge slong ma dang 'brel pa'i brgyad po dag las gang yang rung ba la yang ngo / /su'i pham par 'gyur ba zhe na/ de'i phyir 'dir dge slong ma'i zhes smos te/ 'dir nyin mtshan gyi mthar ni kha na ma tho ba rdzogs par 'gyur la/ mdun rol du ni na smad do/ /'dir</text></item>
<item><p>14a1</p><section></section><text>gzhung ni gtam gyi gzhi las/ dge slong ma mi tshangs par spyod pa byed pa mthong la de bcabs shing 'du shes sbas na skya rengs shar na pham par 'gyur ro zhes gsungs pa yin no/ /'di la na smad na sbom po ste/ de bas na sde pa 'di la sbom po zhes rtogs par bya'o/ /'chab</text></item>
<item><p>14a2</p><section></section><text>pa'i pham par 'gyur ba'o/ /ci zhig byas na bzlog pa'i pham par 'gyur zhe na/ de'i phyir dge slong gnas nas phyung ba bzod pa gsol bar nges pa phyag bya ba'i 'os ma yin pa'i sdom pa byin par shes bzhin du de las bzlog pa nyid mi gtong na'o zhes bya ba smos te/ 'di skad bstan te</text></item>
<item><p>14a3</p><section></section><text>dge slong gre skyes dge slong ma rnams dang 'dre zhing gnas nas bcom ldan 'das kyi bkas dge slong gi dge 'dun gyis gnas nas phyung ba'i las byas shing dge slong ma'i dge 'dun gyis kyang phyag bya ba'i 'os ma yin pa'i sdom pa byas nas/ gnyis ka'i dge 'dun gyis phyi rol du</text></item>
<item><p>14a4</p><section></section><text>byas pa'i dge slong gi dge 'dun la bzod par gsol lo zhes nges par gyur nas/ sbom dga' mos don de shes bzhin du phyir bzlog pa de la dge slong ma'i dge 'dun gyis bzhams te bsgo ba la sogs pa gsol ba dang / bzhi'i las kyis bsgo ba ni bzlog pa de nyid ma gtong ba de la pham</text></item>
<item><p>14a5</p><section></section><text>par 'gyur ba bcas pa yin te/ de bas na 'dir mdo 'di byas pa yin no/ /phyag bya ba ma yin pa'i sdom pa byas nas zhes bya ba ni/ dge slong ma rnams kyis byas pa ni phyag bya ba'i 'os ma yin pa'i sdom pa 'di la de lta bas na phyag bya ba'i 'os ma yin pa'i sdom pa byin pa'o/ /dge slong</text></item>
<item><p>14a6</p><section></section><text>gnas nas phyung ba zhes bya ba ni/ phyag bya ba'i 'os ma yin pa'i sdom pa byin par shes bzhin du dge 'dun gyis gnas nas phyung ba bzod par gsol bar nges par shes nas/ de las byung ba bzod par gsol bar nges nas de las bzlog pa nyid gang yin pa de mi gtong na pham par</text></item>
<item><p>14a7</p><section></section><text>zhes bya ba'i don to/ /ji ltar mi gtong ba la zhe na/ de'i phyir dbyen la brtul ba nyid dang 'dra'o zhes bya ba smos te/ ji ltar dge 'dun gyi dbyen la brtul bar byed pa de mi gtong ba la ltung bar 'gyur ba de dang 'dra'o zhes bya ba'i don to/ /de dang 'dra bar bzhams pa dang gsol ba</text></item>
<item><p>14b1</p><section></section><text>mngon du btang ba'i las byas te/ ji srid 'da' bar byed pa de srid tha dad par brjod pa bsgo ba dang 'brel pa'i rim pa dang / de'i rgyu mtshan 'jug pa dang 'brel pa de thams cad 'dir ci rigs par rtogs par bya'o/ /dge slong ma bzlog pa la ni 'di la ltung byed kho nar rig par bya'o/ /</text></item>
<item><p>14b2</p><section></section><text>bzlog pa'i pham par 'gyur ba'o/ /dge slong ma'i pham par 'gyur ba rnams rdzogs so// //khu ba 'byin par gtogs pa'i dge 'dun lhag ma dge slong ma rnams kyi ltung byed du rnam par gzhag zin to/ /reg par gtogs pa'i pham pa 'jug pa nyid kyis so/ /de bzhin du brjod pa dang 'brel pa'i bsnyen bkur</text></item>
<item><p>14b3</p><section></section><text>bsngags pa 'byung ba'o/ /gang gi phyir bsnyen bkur bsngags pa dang 'khrig pa la ni bud med do/ /bsnyen bkur byed par 'gyur ba la ni ma yin no/ /'dir skyes pa ni g.yog phran gyi cha dang bud med kyi khang pa dang gtsug lag khang dang 'brel pa'i 'jug pa la'o/ /shin tu yang 'byung ba ma yin te/</text></item>
<item><p>14b4</p><section></section><text>gang gi phyir 'di dag la mthu dang ldan pa'i byed pa po nyid yod pa ma yin no/ /byed du bcug pa nyid kyang yod pa ma yin te/ bdag po med pa nyid kyi phyir ro/ /bud med rnams la khyim byed pa'i nyon mongs pa la ni shin tu yang gnas pa ma yin te/ skyes pa ni stobs dang ldan pa nyid do/ /dge</text></item>
<item><p>14b5</p><section></section><text>'dun gyi lhag ma 'jug pa'i lhag ma rnams ni 'di la kha na ma tho ba ma chog pa lhag ma rnams dang / kha na ma tho ba med pa rnams la ni dge slong la dge 'dun gyi lhag ma 'jug pa nyid kyis rnam par gzhag pa byas pa yin no/ /de gnyis kyang brjod par bya ste de la thun mong ba ni ming tsam rnam par</text></item>
<item><p>14b6</p><section></section><text>gzhag pa dag ci bstan pa'i phyir smyan byed pa'o zhes bya ba smos te/ gzhan smyan byed pa ni ngo bo bstan pas so/ /dge 'dun lhag ma kha na ma tho ba 'di'i mtshan nyid sngar ji skad bstan pa de nyid dge slong ma rnams kyi yang yin par rig par bya'o/ /skabs 'di dang 'og ma dag las chos 'di ni</text></item>
<item><p>14b7</p><section></section><text>dang pos ltung bar 'gyur la zhes gsungs pa'i tshig de'i rnam par 'byed pa ni mdo las ltung bar 'gyur ro zhes gsungs pa yin te/ de'i don ni spyad pa tsam gyis kha na ma tho ba 'dir 'gyur gyi/ yang dang yang du phyir bzlog cing mi gtong ba la ni ma yin par rig par bya'o/ /'byung bar 'gyur</text></item>
<item><p>15a1</p><section></section><text>bas te zhes bya ba ni gang zhig ltung ba las 'byung ba dang rjes su mthun pa de ni pham par 'gyur ba dag ltar phyir bcos su mi rung ba ma yin no/ /de ltar yang de'i rnam par 'byed pa ni ltung ba dang bcas pa'o zhes gsungs pa yin no/ /'dir cung zad dge slong ma la brten te</text></item>
<item><p>15a2</p><section></section><text>phran tshegs dag las cung zad lhag par gsungs pa dag bstan pa'i phyir dge slong ma la khyim pa mo nyid kyi bsngags pa brjod na sbom po'o zhes bya ba smos te/ bsngags pa brjod pa zhes bya ba ni gang zhig 'brel pa bstan pas yang dag par 'dzin du 'jug pa'o/ /'di yang 'dod pa la brten pa</text></item>
<item><p>15a3</p><section></section><text>dang phan yon bstan pas gang yang rung ba'i mngon par 'dod pa gleng gzhi las rtogs pa'o/ /rab tu 'byung ba 'dod pa rnams la brten par mdzod cig ces bya ba nyon mongs pa dag gis gnod par 'gyur ba rnams kyis go bar byas pa na sbom dga' mos tshig de skad brjod pa las/ 'di</text></item>
<item><p>15a4</p><section></section><text>bcas te de ni smyan byed pa dang / rigs mthun pa nyid yin pa'i phyir 'di dang 'brel pa nyid kyis 'di rnams shes par bya'o/ /dge slong ma smad 'tshong mar 'gyur ba su zhig la 'ga' zhig tu nyes pa med pa nyid ni ma yin te/ de bas na dge slong la yang de'i rjes su 'brangs pas nyes pa sbom</text></item>
<item><p>15a5</p><section></section><text>por 'gyur bar shes par bya'o/ /gzhan smad 'tshong ma nyid byed du 'jug pa la yang ngo zhes bya ba la/ yang ngo zhes bya ba'i sgra ni sbom po zhes bya ba la bsnyeg pa'i don du'o/ /bdag nyid la bud med gzhan smad 'tshong ma nyid du byed du 'jug na sbom por 'gyur ro/ /smad 'tshong ma zhes bya</text></item>
<item><p>15a6</p><section></section><text>ba'i sgra ni 'jud mthun ma zhes bya ba ste/ 'jud pa zhes bya ba ni pho'i dbang po la byas te / 'jud par byed pa yin pas 'jud pa ste/ des 'jud pa gang la yod pa de ni 'jud mthun ma yin te smad 'tshong ma'o/ /bran mo zong nyid du gtong ba ni de las phyi rol du gyur pa nyid ma yin no</text></item>
<item><p>15a7</p><section></section><text>zhes bya ba ni dge slong mas bran mo zong gi phyir slar gtong ba gang yin pa de la smad 'tshong ma nyid du 'jug pa zhes bstan pa de las phyi rol du gyur pa nyid ma yin te/ don 'dra bas 'di la yang nyes pa sbom por 'gyur ro zhes bya ba'i don to/ /'di ltar zong 'grems pa'i tshul gyis</text></item>
<item><p>15b1</p><section></section><text>'jug pa 'di ni grags pa'i dbang gis 'di ltar mdor byas pa'o/ /dge slong ma smyan byed pa'i dge 'dun lhag ma'o// //gzhi med pa'o/ /bag tsam mo zhes bya ba ni dge 'dun gyi lhag ma dang bcas pa'i kha na ma tho ba 'di dag ji ltar smos pa de dge slong ma rnams kyi yang</text></item>
<item><p>15b2</p><section></section><text>yin par rig par bya'o/ /bud med skyes pa nyid dang bcas pa 'di la sogs pa thams cad la bye brag ni 'di yod par rig par bya ste/ pho nyid la ni mo nyid do/ /de la pho nyid do zhes bya ba ni pho'i rtags kyi gnas su ni mo'i rtags blta bar bya la/ mo'i rtags kyi gnas</text></item>
<item><p>15b3</p><section></section><text>su ni pho'i rtags blta bar bya'o zhes bya ba'i don to/ /gzhi med pa dang bag tsam gyi dge 'dun lhag ma gnyis so/ /gang la ci yang rung ba len pa'i dge 'dun lhag mar gyur zhe na/ de'i phyir ci yang rung ba bdag gir byed pa la'o zhes bya ba smos te/ dngos po'i tshogs gang</text></item>
<item><p>15b4</p><section></section><text>yin pa de ni phyag dar nas brtsams te ci yang rung ba'o/ /ka yig ni smod pa la'o/ /'khrig pa'i dngos po nyid kyi phyir rnam pa 'di la 'khrig pa la ltos pa'i dbang gis sbyin par bya ba nyid la rnam par gnas pa nyid la 'dir smos pa zhes bya bar shes pa'o/ /bdag gir byed pa zhes bya</text></item>
<item><p>15b5</p><section></section><text>ba ni rang nyid kyis mngon par bstan par gyur pa ste len par byed pa'o/ /de ltar yang rnam par 'byed pa las bdag gir byed pa ni len par byed pa'o zhes gsungs pa yin no/ /ji lta bur gyur pas she na/ de'i phyir dge slong ma chags par gyur pas so zhes bya ba smos te/ 'di dang 'og</text></item>
<item><p>15b6</p><section></section><text>ma dag las 'khrig pa'i 'dod chags kyis chags par gyur pas zhes bya ba'i don rtogs pa'o/ /gang las bdag gir byed ce na de'i phyir skyes pa chags par 'gyur ba las so zhes bya ba smos te / ji lta bu las she na/ de'i phyir chags par ma gyur pas ni sbom po'o/ /chags par</text></item>
<item><p>15b7</p><section></section><text>ma gyur pa la ni nyes byas so zhes bya ba smos te/ dge slong ma chags par ma gyur pas/ skyes pa chags pa las ci yang rung ba dang du len par byed pa la ni sbom po'o/ /chags par ma gyur pa las ni nyes byas so zhes bya ba'i tshig gis chags pa las zhes bya ba gong ma las shes</text></item>
<item><p>16a1</p><section></section><text>par bya'o/ /cung zad kyang mi shes par gyur pa la skyes pa chags par gyur pas bsam pa skyon can du gyur pa dang mthu dang ldan pa nyid la 'di byed pa po nyid do/ /med pa la med par shes pa nyid kyis de la mngon par chags pas kyang lci ba nyid do/ / bsam pa'i nyes pa la'o/ /</text></item>
<item><p>16a2</p><section></section><text>de lta bas na ci yang rung ba bdag gir byed pa dang / skyes pa chags par gyur pa 'di gnyis ni shes kyang rung dogs kyang rung / yod kyang rung med kyang rung ste/ yod pa nyid la brten par gyur na/ de lta na ji skad bstan pa nyid do/ /de la sogs pa bcu gsum kha cig tu rgyu ba'i bzhi po</text></item>
<item><p>16a3</p><section></section><text>dag la ni/ dge slong rnams la gcig pu 'gro ba la ltung ba med do/ /lhag ma la ni nyes byas su rnam par gnas pa yin no/ /'ga' zhig tu ni ltung byed du 'gyur ro/ /yang na ltung ba med pa ni dper na shi ba'i nor len pa lta bu'o/ /chos gos kyi rin bkur ba las blang ba'i cho ga</text></item>
<item><p>16a4</p><section></section><text>gang yin pa de las 'das na ni spang ba'i ltung byed du 'gyur la/ ma 'das na ni ltung ba med do/ /ci yang rung ba len pa'i dge 'dun lhag ma'o/ /gang la ci yang rung ba len du 'jug pa'i dge 'dun lhag mar 'gyur zhe na/ de'i phyir chags par ma gyur pas chags par gyur pa las ci</text></item>
<item><p>16a5</p><section></section><text>yang rung ba bdag gir byed pa la nyes pa med do zhes dge slong ma la go bar byed pa la'o zhes bya ba smos te/ chags par ma gyur pas zhes bya ba ni 'dir 'dod chags mngon sum du ma gyur pa la bya'i mi ltos pa nyid la ni ma yin no/ /dge slong ma chags par ma gyur pas skyes pa chags par gyur pa</text></item>
<item><p>16a6</p><section></section><text>las ci yang rung ba bdag gir byed pa la kha na ma tho ba med do zhes gsungs pa yin no/ /de bzhin du dge slong ma la go bar byed pa la zhes bya ba'i don to/ /de ltar yang sbom dga' mos gtsug dga' mo la kye khyod chags par ma gyur na/ khyod chags su med pas chags par gyur pa</text></item>
<item><p>16a7</p><section></section><text>las ci yang rung ba bdag gir bya ba rung ngo zhes nyes pa sbom po yang dag par len du bcug pa de la kha na ma tho ba 'dir gsungs pa yin pas/ de'i phyir chags par gyur pa las bdag tu bya ba ci yang rung ba len du 'jug pa la shin tu lci ba nyid kyi phyir kha na ma tho ba 'dir gtogs par bya'o/ /ltos</text></item>
<item><p>16b1</p><section></section><text>pa med pas gzung ba lan du 'jug pa la bar du gcod pa med pa nyid kyi phyir kha na ma tho ba'i tshig can 'di la sbom por rtogs par bya'o/ /ci yang rung ba len du 'jug pa'i dge 'dun lhag ma'o/ /'og ma bzhi po dag la ni dge slong ma med par ro zhes bya ba ni mtshan mo 'bral ba la sogs pa</text></item>
<item><p>16b2</p><section></section><text>rnams la 'di'i 'og ma bslab pa'i gzhi bzhi po dag la dge slong ma med par 'gro na tshig 'di rtogs par bya'o/ /dge slong ma nyid ni sum cha dang bral ba nyid yin no zhes bya ba ni sum cha dang bral zhing sum gnyis yod pa ma yin te/ gang gi phyir dge slong ma sum cha ma yin te/ dge slong</text></item>
<item><p>16b3</p><section></section><text>ma ma yin pa ma yin te de dge slob ma las sum cha gnyis/ dge slong ma dang bral bas rjes su bsgrub par mi 'gyur zhes bya ba'i don to/ /'dir sum char gyur pa'i sum cha'i tshig la dngos gzhi'i kha na ma tho ba'i nyes byas su 'gyur ro/ /de ma thag pa'i tshig la nyes byas phra</text></item>
<item><p>16b4</p><section></section><text>mor 'gyur ro/ /gsum pa la shin tu ma chog pa de bas na de la 'di bstan pa'o/ /dge tshul ma ni sum cha'o zhes bya ba ni dge tshul ma de ni dge slong ma dang lhan cig 'grogs pa'i sum cha rjes su bsgrub cing dge slong ma dang bral ba la rjes su bsgrub par 'gyur te/ gnyis po</text></item>
<item><p>16b5</p><section></section><text>ni rjes su ma grub par 'gyur ro/ /de bas na 'dir sbom po cha gcig rjes su bsgrub pa la kha na ma tho ba chung bar 'gyur ba zhes bya ba'i don to/ /mi 'dod bzhin du 'bral ba la ni nyes pa med do zhes bya ba la nyes pa med do zhes bya ba ni de lta bur gyur pa'i bral ba la ltung ba mi skyed do zhes bya</text></item>
<item><p>16b6</p><section></section><text>ba'i don to/ /'dir gzhung ni/ gal te phyi bzhin du 'brang ba'i dge sbyong ma brdegs sam/ shi'am nyams sam ltung bar gyur tam/ gzhan gyi yul 'khor ram gzhan gyi yul du bros par gyur na ltung ba med do zhes gsungs pa yin no/ /mi 'dod pa las skyes pa bral ba rtse</text></item>
<item><p>16b7</p><section></section><text>gcig pa nyid du 'dir rnam par gnas pa yin no/ /'dir rgyu mtshan gzhan yang 'phrog pa dang nyams pa la sogs pa yod pa ma yin te/ de bas na de skad ces smos so/ /khyim pa'i dngos por gtogs pa la 'dir dge slong ma nyid du gtogs pa la nyams pa la zhes smos</text></item>
<item><p>17a1</p><section></section><text>so/ /ltung ba zhes bya ba 'dis ni ltung ba nyid bstan pa yin te/ ltung ba zhes bya ba ni pham par 'gyur ba'o/ /bar chad byung ba'i dbang nyid kyis kyang ngo zhes bya ba ni dge sbyong gi tshul dang / tshangs par spyod pa'i bar chad byung ba'i dbang nyid kyis khrims zla dang bral</text></item>
<item><p>17a2</p><section></section><text>ba la yang nyes pa med do zhes bya ba'i don to/ /dus dang 'brel pa las mtha' nyid kyi mdun rol ni sbyor ba nyid do zhes bya ba ni dus 'ga' zhig la brten pa'i bya ba'i khyad par gang zhig brjod pa ni 'di lta ste/ dper na mtshan mo dang nyin mo'i dus kyi mtha'i skad cig ma la bya ba gang</text></item>
<item><p>17a3</p><section></section><text>'byung ba de la ni dngos gzhi nyid du 'gyur ro/ /mdun rol du ni de'i gang zhig de ma thag pa'i tshig nyid kyi don to / /dus kyi khongs su gtogs pa las gang zhig mdun rol gyi dus su bya ba gang yin pa de la ni sbyar ba nyid do/ /mtha'i dus su gyur pa nyid la bya ba gang yin pa de la</text></item>
<item><p>17a4</p><section></section><text>ni dngos gzhi nyid yin no/ /de gang la shes she na/ de'i phyir dbyar khang dang bral bar gyur cing gzhan du mtshan mo skya rengs 'char bar byed na'o zhes gsungs pa la ste/ dge slong ma gcig pu dbyar khang gi phyi rol gzhan du mtshan mo skya rengs 'char bar byed na thams cad du</text></item>
<item><p>17a5</p><section></section><text>dge 'dun lhag mar 'gyur ro zhes gsungs pa de gnyis kyis ni 'dir nyin mo 'bral ba dang / mtshan mo 'bral ba gnyis bstan to/ /'dir mthar tsam la dngos gzhir gsungs pas de'i phyir/ mdun rol gyi dus la ni sbyor ba nyid kho nar sbyar te/ de bas 'di ltar nye bar</text></item>
<item><p>17a6</p><section></section><text>'brel pa'o/ /nyi ma nub pa'i mtha' ni nyin mo'i mtha' yin no zhes bya ba ni/ nyi ma nub kar 'jug pa'i mtha' ni nyin mo'i mtha'o/ /de phan chad ni mtshan mor gtogs pa'i kha na ma tho bar 'gyur ro zhes bya ba'i don to/ /'og ma bzhi po dag gi thun mong gi mtshan nyid bshad</text></item>
<item><p>17a7</p><section></section><text>zin to/ /da ni so sor rtogs pa brjod par bya ste/ gang la mtshan mo 'bral ba'i dge 'dun lhag mar 'gyur ro zhe na/ de'i phyir mtshan mo dbyar khang las phyi rol du gyur pa'o zhes bya ba smos te/ 'dir dbyar khang na gnas pa ni gnas nyid kyi nye bar mtshon pa yin te/</text></item>
<item><p>17b1</p><section></section><text>khyim gyi nang du yang 'dir gnas pa nyid du brten pa 'phen pa'o/ /grong dang skyed mos tshal la sogs pa'i phyi rol gyi gnas la bsnyegs pa'o/ /dgon pa la yang don dang bcas pa'i sa phyogs kyi phyogs gcig la sogs pa yang bsnyegs pa'o/ /bud med 'jug pa la yang 'di rnam</text></item>
<item><p>17b2</p><section></section><text>par sbyor ba gang zhig de la sogs pa nges pa bzhi po rnams so/ /de bas na 'dir phyi rol gyi ngos ni dbyar khang gi mtshams so/ /gal te 'di la skor ba yod na ni de nyid la'o/ /gal te med na ni de nyid la'o/ /mtshan mo 'bral ba'i dge 'dun lhag ma'o/ /gang la nyin mo</text></item>
<item><p>17b3</p><section></section><text>bral ba'i dge 'dun lhag mar 'gyur zhe na/ de'i phyir nyin mo'i zhes bya ba smos te/ dbyar khang la phyi rol du gyur na'o zhes bya bar sbyor ro/ /gcig pu nye du'i khyim du zan gyi phyir lo nyes byung ba'i phyir nye du rnams dang lhan cig 'brel pa'i nye bar spyod pa'i gnang ba thob na 'gro bar bya'o</text></item>
<item><p>17b4</p><section></section><text>zhes bya ba ni gleng gzhi dag las/ nye du rnams kyi lus dang lhan cig 'brel pa'i nye bar spyod pa gnang ba thob na'o/ /de'i don du 'gro ba na dge slong ma'i dge 'dun las thob par gyur na dge slong ma gcig pu gnyen 'dun gyi khyim rnams su bza' ba'i phyir 'gro bar bya'o/ /ci dus thams cad</text></item>
<item><p>17b5</p><section></section><text>du'am zhe na/ ma yin te/ de'i phyir lo nyes byung ba'i tshe'o/ /de sbyin par bya'o zhes bya ba smos te/ lo nyes byung ba'i tshe nye du rnams dang lhan cig 'brel bar nye bar spyod pa gnang ba'o/ /nyin mo 'bral ba'i dge 'dun lhag ma'o/ /gang la lam du 'jug pa'i dge 'dun lhag mar</text></item>
<item><p>17b6</p><section></section><text>'gyur zhe na/ de'i phyir lam du 'jug pa la'o zhes bya ba smos te/ de'i phyir grong gi nye 'khor las 'das na lam du zhugs pa yin no/ /'dir grong med pa nyid la khyim gyi gnas ni grong nyid do/ /don dang bcas pa nyid la grong la sogs pa'i nye 'khor dang bcas pa la chos gos dang bral</text></item>
<item><p>17b7</p><section></section><text>ba'i skabs su ji skad bstan pa rnams thams cad 'dir yang de bzhin du gzung bar bya'o/ /skyed mos tshal dang lha'i gnas dang tshogs pa'i nang la sogs pa ni ma gtogs te/ gal te skyed mos tshal la sogs pa grong gi nye 'khor dang 'brel pa yin na/ de yang grong la sogs pas bskor ba nye 'khor</text></item>
<item><p>18a1</p><section></section><text>nyid yin te/ thag ring pos bar du chod pa la nye bar spyod pa nyid do/ /sbom dga' mo gcig pu grong khyer chen po drug po dag tu 'phyen pa'i gleng gzhi de las bslab pa'i gzhi 'di bcas so/ /lam du 'jug pa'i dge 'dun lhag ma'o/ /gang la chu rgal ba'i dge 'dun</text></item>
<item><p>18a2</p><section></section><text>lhag mar 'gyur zhe na/ de'i phyir chu klung gi pha rol du rgal ba la'o zhes bya ba smos te/ lam du 'gro ba la kha na ma tho ba 'di yin no/ /de lta bas na gru tshugs tsam las 'das na kha na ma tho ba 'di yongs su rdzogs par 'gyur ro/ /rgyun phyogs sam rgyun las bzlog phyogs su 'gro na/ 'dir</text></item>
<item><p>18a3</p><section></section><text>pha rol du zhes brjod pa ni dpe tsam du rtogs par bya'o/ /lag rkyal dag gis pha rol du phyin na'o zhes bya ba ni chu klung gi pha rol du rgal ba la gru tshugs tsam las 'da' bar byed na dge 'dun lhag ma'i ltung ba 'di'i pha rol tu phyin na zhes bya ba'i don to/ /lag pa gnyis kyis lag rkyal dag gis rgal ba ni</text></item>
<item><p>18a4</p><section></section><text>pha rol du son pa kho na la ni dngos gzhi rnam par gzhag pa'o / /mdun rol du ni sbom po zhes bya ba ni gcig pu lag rkyal dag gis chu klung gi pha rol du 'gro ba na pha rol du phyin pa'i mdun rol du ni sbom po'o zhes bya ba'i don to/ /yur phran gyi pha rol du ni nyes byas so zhes bya ba ni phyin na zhes bya bar sbyar ro/ /</text></item>
<item><p>18a5</p><section></section><text>yul phran zhes bya ba ni/ gang zhig mchongs pas rgal bar nus pas te/ de la yur phran nyid du mngon par brten pa nyid du rnam par gnas pa yin no/ /rgyun lhag ma rnams la ni snga ma bzhin ci rigs par sbyar ro/ /chu rgal ba'i dge 'dun lhag ma'o/ /gang la rab tu 'byin pa'i dge 'dun</text></item>
<item><p>18a6</p><section></section><text>lhag mar 'gyur zhe na/ de'i phyir rab tu 'byin pa la'o zhes bya ba smos te/ 'dir rab tu byung ba 'di pa dang skal ba mnyam pa nyid du byed pa gtso bo yin no/ /de bas na gal te dang po kho nar dge tshul ma la sogs pa'i dngos por byed na yang kha na ma tho ba yongs su rdzogs par 'gyur ro/ /'dir nye</text></item>
<item><p>18a7</p><section></section><text>bar sdud pa la sogs pa ni 'dir sbyor ba'i sbyor ba nyid de nyes byas so/ /zhu ba la sogs pa ni 'dir sbyor ba nyid de sbom po zhes rnam par gnas pa yin no/ /gang zhig ce na/ de'i phyir tshogs pa yid mthun pa bdag pos yongs su btang ba rgyal pos rjes su gnang ba'o zhes bya ba smos te/ bud med du</text></item>
<item><p>18b1</p><section></section><text>'gyur ba'i gang zag gang la tshogs pa'i yid mthun pa nyid dang bdag pos yongs su btang ba nyid dang / rgyal pos rjes su gnang ba nyid kyi chos gsum po de dag yod pa'i bud med de lta bu la zhes bya ba'i don to/ /yan lag de dag las gcig yod na ni sbom po kho nar 'gyur bar rig par bya'o/ /don</text></item>
<item><p>18b2</p><section></section><text>gang la tshogs pa yid mthun pa nyid la sogs pa dag ci zhig gi phyir zhe na/ de'i phyir gsad pa'i phyir ro zhes bya ba smos so/ /sbyor ba gang gis rab tu 'byin zhe na/ de'i phyir mkhan mo nyid kyis so zhes bya ba smos te/ 'dir gzhan de la sbyor ba de la nyes byas su mthong ba yin no/ /ci lta bu</text></item>
<item><p>18b3</p><section></section><text>zhig gis rab tu byung ba yin zhe na/ de'i phyir de shes pa nyid kyis so zhes bya ba smos te/ tshogs pa zhes bya ba la sogs pa gsum nyid du rnam par gzhag pa la de las 'da' bar byed pa nyid du rnam par gnas pa yin no/ /gleng gzhi ni sde byed kyi bu mo mai na ka zhes bya ba skyes pa gzhan rnams</text></item>
<item><p>18b4</p><section></section><text>kyis longs spyod par byed de/ bud med 'di gsad pa'i phyir tshogs pa yid mthun pa dang / bdag pos yongs su btang ba dang / rgyal pos rjes su gnang ba'i gzhi de dag shes pa nyid kyis so zhes gsungs pa yin no/ /rab tu 'byin pa'i dge 'dun lhag ma'o/ /gang la nor len</text></item>
<item><p>18b5</p><section></section><text>pa'i dge 'dun lhag mar 'gyur zhe na/ de'i phyir shi ba'i nor len pa la'o zhes bya ba smos te/ tho 'tshams pa'i blo 'di so sor gnas pa yin te/ 'di ni bud med rnams la tshegs dang bcas pa de bas na 'di ni kha na ma tho bar 'gyur ro/ /shi ba'i nor ded pa kho na la ste/ thob pa'i dus 'ba' zhig tu</text></item>
<item><p>18b6</p><section></section><text>ni ma zad do/ /ded pa'i dus de ni tho 'tshams pa ste/ de bas na shi ba'i zhes smos pa ni 'dir nor gyi bdag po med pa gtso bo yin te/ bdag po dang bcas pa nyid la len pa de dang 'dra ba nyid kyis sbom por rnam par gnas pa yin no/ /gzhan len du bcug na ni 'dir na smad pa'o/ /dge 'dun la yang</text></item>
<item><p>18b7</p><section></section><text>rnyed pa rnam pa 'di lta bur 'gyur ram zhe na/ de dmigs kyis bsal ba'i phyir dge 'dun gyi la ni ltung ba med do zhes bya ba smos te/ dge 'dun gyis thob pa ni dge 'dun gyis te/ shi ba'i nor de len pa la ni ltung ba med do/ /ci rnam pa thams cad du'am zhe na/ de'i phyir gal te tshegs chung ngus na'o zhes</text></item>
<item><p>19a1</p><section></section><text>smos te/ de ded cing len pa la ltung ba med ces bya ba'i don to/ /'dir tshegs chung ngus zhes bya ba ni chos gos kyi rin chung ba ma yin pa bkur ba zhes bya ba la sogs pa lta bu rigs pa las mi 'da' bar rig par bya'o/ /gzhan du na gal te tshegs dang bcas shing rang gi don dang</text></item>
<item><p>19a2</p><section></section><text>bcas pa nyid du len na ni dge 'dun gyi lhag ma'o/ /gzhan gyi don nyid tsam du zad kyi mngon par mi 'dod pa nyid la rang gi cha dang 'brel pa'i bsam pa med pa nyid la ni sbom por rnam par gnas pa yin no/ /shi ba'i nor len pa'i dge 'dun lhag ma'o/ /gang la bzod pa gsol du 'jug pa'i dge 'dun</text></item>
<item><p>19a3</p><section></section><text>gyi lhag mar 'gyur zhe na/ de'i phyir mtshams kyi phyi rol du bzod pa gsol du 'jug pa la'o zhes bya ba smos te/ bsdigs pa la sogs pa'i chad pa'i las la rnam par gzhag pa'i dge slong ma mtshams kyi phyi rol du bzod pa gsol du 'jug na'o zhes bya ba'i don to/ /'dir mtshams kyi nang du bzod</text></item>
<item><p>19a4</p><section></section><text>par gsol du 'jug pa la ni sdig shin tu che bar snang ste/ de bas na dge 'dun nam chad pa'i las byed pa po rnams med pa na de la 'di gtso bo che ba yin no/ /'di ltar de ni dbyen gyi rnam par tshogs pa mi 'jig par 'gyur ba'o/ /bud med rnams kyi bsgrub pa la ni stobs dang ldan pa ste/ de bzhin</text></item>
<item><p>19a5</p><section></section><text>du mthun pa 'byed par 'gyur ba ni shin tu yang smad par bya bas na/ 'di rnams shin tu spyi brtol che ba yin pas/ de'i phyir kha na ma tho bar 'gyur ba'o/ /yang dge slong ma gang zhig dge slong ma gang la dge slong ma'i dge 'dun mthun pas gnas nas dbyung bar bya ba'i las byas par shes bzhin du de</text></item>
<item><p>19a6</p><section></section><text>mtshams kyi phyi rol du khrid de bzod par byed na/ dge 'dun lhag ma'i ltung bar 'gyur ro/ /de'i phyir 'dir gnas nas dbyung ba'i las zhes smos pa ni chad pa'i las dag gi dpe tsam du zad do/ /de bas na de nyid skyed pa'i dbang gis rnam par gnas pa yin no/ /gzhan du na chad pa'i las byas par</text></item>
<item><p>19a7</p><section></section><text>'jug pa 'di nyams pa nyid kyi phyir 'dir gnas nas dbyung bar bya ba'i las bye brag tu ma smos so/ /bzod pa gsol du 'jug pa'i dge 'dun lhag ma'o/ /gang la spong ba'i dge 'dun lhag mar 'gyur zhe na/ de'i phyir dkon mchog gtong ngo / /'di dang mtshungs pa nyid kyi dge slong gzhan dag</text></item>
<item><p>19b1</p><section></section><text>kyang yod kyi / de dag la tshangs par spyad pa nyid spyod do zhes bya ba'i tshig de la zhugs pa mi gtong ba la'o zhes bya ba smos te/ dkon mchog gtong ngo zhes bya ba ni gzhan mu stegs can las rab tu byung ba'i dge slong ma nag mo zhes bya ba dge slong ma rnams dang lhan cig 'thab krol byed cing sangs rgyas</text></item>
<item><p>19b2</p><section></section><text>gtong ngo / /chos gtong ngo / /dge 'dun gtong ngo zhes zer ba de nyid yin no/ /de bas na 'di dang mtshungs pa nyid kyis zhes smos pa yin no/ /dge sbyong gzhan dag kyang yod kyi zhes bya ba ni shAkya'i bu'i dge sbyong dag nyid/ tshul khrims dang ldan pa yon tan dang ldan pa des pa/ dge ba'i</text></item>
<item><p>19b3</p><section></section><text>chos can ma yin gyi/ dge sbyong dang / bram ze tshul khrims dang ldan pa yon tan dang ldan pa des pa/ dge ba'i chos can gzhan dag kyang yod kyi zhes zer ba yin no/ /de dag la tshangs par spyad pa nyid spyod do zhes bya ba la de dag la zhes bya ba ni dge sbyong dang bram ze gzhan de dag la'o/ /tshangs</text></item>
<item><p>19b4</p><section></section><text>par spyad pa'i dngos po nyid tshangs par spyad pa nyid spyad pa ste/ de dag gi drung du tshangs par spyad pa nyid spyad do zhes zer ba de bsdu ba'o/ /gang yang rung ba smos pa la de dag thams cad smos par 'gyur zhes bya ba phyogs gcig tu smos pa 'di la yang dngos gzhi'i ltung ba byed pa po nyid do/ /tshig de la zhugs</text></item>
<item><p>19b5</p><section></section><text>pa gang yin pa de ni mi gtong ba la kha na ma tho ba 'dir 'gyur ro/ /ji ltar mi gtong zhe na/ de'i phyir dge 'dun gyi dbyen la zhugs pa ltar ro zhes bya ba smos te/ ji ltar de la sbyor ba'i ltung ba rnams dngos gzhir 'gyur ba ltar 'di la yang de bzhin no zhes bya ba 'di la 'da' bar byed pa nyid kyis bstan par</text></item>
<item><p>19b6</p><section></section><text>rig par bya'o/ /'og ma dag la yang ngo zhes bya ba ni 'di nas brtsams te/ 'og ma'i 'jug pa rnams las dge 'dun gyi dbyen la zhugs pa ltar mi gtong ba la dge 'dun gyi lhag mar 'gyur ro/ /spong ba'i dge 'dun lhag ma'o/ /gang la 'thab krol byed pa'i dge 'dun lhag mar 'gyur zhe na/</text></item>
<item><p>19b7</p><section></section><text>de'i phyir dge slong ma rnams la 'dun pa la sogs pas 'gro ba nyid du rjes su sbyor ba la'o zhes bya ba smos te/ mi gtong ba la'o zhes bya ba la sogs pa sngar bstan pa'o/ /sogs pa'i sgras ni zhe sdang dang gti mug dang 'jigs pas 'gro ba zhes bya ba dag kyang bsdus pa ste/ de dag gis khyim</text></item>
<item><p>20a1</p><section></section><text>sun 'byin pa'i dge 'dun lhag ma'i rjes su 'brangs pas shes par bya'o/ /shin tu ngo tsha ba dang bral bar gyur pa'i bud med kyi tshogs kyi mdun du 'dir 'di rgud pa chen po yin te/ khyad par gyi mthar thug pa'o/ /'di las ldog pa dang mi 'dod pa dang nye bar</text></item>
<item><p>20a2</p><section></section><text>phrad pas/ nye bar gnas pa gang yin pa de la dge 'dun smra bar byed pa'i mi gtong ba de bas 'di kha na ma tho ba'o/ /don gang la 'dun pa la sogs pas 'gro ba nyid la zhe na/ de'i phyir dge slong ma rnams dang lhan cig 'thab krol dang mtshang 'bru ba dang / rtsod pa dang 'gyed pa bzlog pa la'o</text></item>
<item><p>20a3</p><section></section><text>zhes bya ba smos te/ 'thab krol zhes bya ba ni rtsub mo smra ba dang phyir smra ba'o/ /mtshang 'bru ba zhes bya ba ni rtsub kyang rung 'jam po yang rung ba'i tshig gi bya bas co 'dri ba'o/ /rtsod pa zhes bya ba ni khon du 'dzin cing gnas pa'o/ /'gyed pa zhes bya ba ni shags 'gyed pa'o/ /gang dang lhan cig 'thab</text></item>
<item><p>20a4</p><section></section><text>krol la sogs pa byed pa la zhe na/ de'i phyir dge slong ma rnams dang zhes bya ba smos te/ 'dir dge slong dang lhan cig lci ba'i chos kyi kha na ma tho bar rig par bya'o/ /gang zag gzhan dang lhan cig tu 'thab rtsod la sogs pa byed pa la ni nyes byas so/ /'thab krol byed pa'i dge 'dun lhag ma'o//</text></item>
<item><p>20a5</p><section></section><text>gang la bud med dang bsten pa'i dge 'dun lhag mar 'gyur zhe na/ de'i phyir sde zhing gnas pa la'o zhes bya ba smos te/ mi gtong ba la'o zhes bya ba dang / dge 'dun gyi dbyen la zhugs pa ltar ro zhes bya ba'i rjes su sbyar ro/ /su dang sde zhing gnas pa la zhe na/ de'i phyir dge slong ma dang po zhes</text></item>
<item><p>20a6</p><section></section><text>bya ba smos te/ lhan cig ces bya ba bdag tu bya bas rtogs par bya'o/ /gleng gzhi'i dbang gis dge slong ma dang zhes gsungs par zad kyi khyim pa mo dang mu stegs can mo dang dge tshul ma dang dge slob ma dang lhan cig sde zhing gnas pa ni shin tu sdig che ba'i phyir smos pa yin no/ /khyim pa mo dang mu</text></item>
<item><p>20a7</p><section></section><text>stegs can mo dag la 'dir sdug bsngal ba don 'dir dge slong ma sde zhing gnas pa zhes bya ba 'byung bar dga' ba nyid kyi phyir yang mi bstan pa'o/ /skyes pa dang lhan cig sde zhing gnas pa la pham pa'i sbyor ba nyid du rig par bya'o/ /rnam pa ji ltar sde zhing gnas pa la zhe na/ de'i phyir gzhogs stegs dang</text></item>
<item><p>20b1</p><section></section><text>'phyar g.yeng dang rtsab hral gyi rgyur 'gyur ba dag gis so zhes bya ba smos te/ 'dir gzhogs stegs la sogs pa rnams kyi don tho 'tshams pa dang kun du rtse ba dang / kun du ca co 'don pa rnam grangs ji lta ba bzhin du don brjod pa'o/ /chags dang bcas pa thams cad la 'du 'dzi'i skyon la 'dis bsdus</text></item>
<item><p>20b2</p><section></section><text>pa nyid du rig par bya'o/ /mtshan nyid ji lta bar yang 'dir ltung ba gzhan rnams skyes pa'o/ /bud med dang bsten pa'i dge 'dun lhag ma'o/ /gang la bud med dang bsten du 'jug pa'i dge 'dun lhag mar 'gyur zhe na/ de'i phyir sde pa de yang dag par 'dzin du 'jug pa la'o zhes bya ba</text></item>
<item><p>20b3</p><section></section><text>smos te/ gzhogs stegs la sogs pa'i rgyur 'gyur ba'i rgyun sngar bstan ma thag pa dag gis dge slong ma dang lhan cig sde pa de yang dag par 'dzin du 'jug pa la mi gtong ba la'o zhes bya ba dang dge 'dun gyi dbyen la zhugs pa ltar ro zhes bya bar sbyar ro/ /yang dag par 'dzin du 'jug</text></item>
<item><p>20b4</p><section></section><text>pa'i dge 'dun lhag ma'o/ /gang la dge 'dun gyi dbyen la sogs pa'i dge 'dun gyi lhag ma bzhi por 'gyur zhe na/ de'i phyir dge 'dun 'byed pa la sogs pa bzhi pa ni dge slong ma'i skabs las so zhes bya ba smos te/ dge slong ma'i dge 'dun 'byed pa'i dge slong ma'i rjes su 'jug</text></item>
<item><p>20b5</p><section></section><text>pas dge slong ma rnams la log pa'i 'jug pa rjes su sbyar bas dge slong ma rnams la mi smra ba nyid du byed pas mi gtong ba la dge 'dun 'byed pa la zhugs pa ltar zhes bya ba'i don to/ /dge slong ma'i dge 'dun lhag ma rnams rdzogs so// //sdom gyi tshigs su bcad pa</text></item>
<item><p>20b6</p><section></section><text>dang po las/ 'chang ba la sogs pa ji skad gsungs pa'i rim pas spang ba rnams la dge slong gi rnam par 'byed par gtogs pa rnams sngar ji skad bstan pa bzhin du blta bar bya ste/ gser dang dngul la reg pa dang / mngon mtshan can gyi spyod pa dang / nyo tshong byed pa dang / lhung</text></item>
<item><p>20b7</p><section></section><text>bzed tshol ba dang / 'thag tu 'jug pa dang / 'thag pa bskyed pa dang / 'phrog pa dang / bsngos pa las bsgyur ba dang / sog 'jog las gyur pa'o zhes bya ba ste/ 'dir gyur pa zhes bya ba'i sgras ni re re dang so sor sbyar te/ gser dngul la reg pa las gyur pa zhes bya ba'i</text></item>
<item><p>21a1</p><section></section><text>bye brag ni sngar gyi mdo 'di la brten te/ pho nyid la ni mo nyid do/ /de la pho nyid do zhes bstan pa bzhin du shes par bya'o/ /bye brag 'di ni 'khrur 'jug pa la sogs pa la dmigs kyis bsal ba bstan pa'i phyir gzhan du gsal ba nyid kyi don du bsdus pa la</text></item>
<item><p>21a2</p><section></section><text>chung ba nyid kyi phyir bstan pa de bas na nye bar bstan par bya ste/ 'khru ba la sogs pa'i dge slong gi'o zhes bya ba ni gang zhig dge slong mas dge slong dbang ba'i gos gang yin pa de gos 'khru ba la sogs pa spang ba'i ltung byed do/ /de las len na'o zhes bya ba ni dge slong las blangs na</text></item>
<item><p>21a3</p><section></section><text>spang bar 'gyur pa yin gyi dge slong ma las ni ma yin te dge slong la zhes bya ba'i don to/ /'o na gang zhig dge slong la kha na ma tho ba de nyid 'dir smos na/ 'dir 'khru ba la sogs pa'i spang pa'i ltung ba nyid rten nam zhe na ma yin te/ de'i phyir rnam pa bdun po dang por srin bal gyi stan byed pa</text></item>
<item><p>21a4</p><section></section><text>nas bal rmel du 'jug pa'i mthar thug pa dag dang / bcu pa gsum pa las lhung bzed 'chang ba dang / brtad pa las byung ba dang / zhag bdun na 'bral ba dang / dbyar gyi ras chen gyi spang ba zhes bya ba bzhi po dag ste/ rnam pa bcu gcig po de dag ni 'dir spangs pa'o/ /lha rten</text></item>
<item><p>21a5</p><section></section><text>bcad bar mi bya'o zhes bya ba ni sbom dga' mo mnyan yod du bsod snyoms la zhugs pa na/ des lha bon mo lha rten thogs shing rgyu ba zhig mthong nas/ sbom dga' mos bsams pa / thabs 'di ni bzang po zhig yin pas/ bdag gis sang shes par bya'o snyam nas/ de'i phyi de'i nyin</text></item>
<item><p>21a6</p><section></section><text>par lha rten thogs te/ mnyan yod du zhugs nas/ khye'u dang bu mo dag la srung skyob byed cing des gang dang gang la srung skyob byas pa de dang de dag bde bar gnas par gyur nas/ de'i phyir gang dang gang dag la srung skyob bya dgos par gyur pa de dag thams cad kyis sbom dga' mo srung skyob byed du 'jug</text></item>
<item><p>21a7</p><section></section><text>par byed na lha bo na mo 'phya bar gyur pa nas/ ji srid bcom ldan 'das kyis bka' stsal pa/ de lta bas na dge slong mas lha rten bcang bar mi bya'o zhes bya ba'i bar du gsungs pa yin no/ /lha rten zhes bya ba ni srung skyob bya ba de'i phyir snod za ma tog gis brgyan cing sa las byas pa'i gzugs</text></item>
<item><p>21b1</p><section></section><text>kyis bkang ba yin no zhes zer ro/ /gang la lhung bzed 'chang ba'i spang ba'i ltung byed du 'gyur zhe na/ de'i phyir lhung bzed lhag pa zhag gcig las 'das par 'chang ba la'o zhes bya ba smos te/ bud med rnams ni yo byad la lhag par chags pa shin tu dam pas na de'i phyir zhag gcig las 'das</text></item>
<item><p>21b2</p><section></section><text>par 'chang ba la kha na ma tho ba 'dir rnam par gzhag go/ /lhung bzed 'chang ba'i spang ba'o/ /gang la byin gyis mi rlob pa'i spang bar 'gyur zhe na/ de'i phyir byin gyis brlab tu rung ba nyi ma dang po la'am/ zla ba phyed phyed cing byin gyis ma brlabs pa la'o zhes bya ba smos te/ 'dir phyed</text></item>
<item><p>21b3</p><section></section><text>phyed kyi sgras ni lan gnyis su brjod pa'o/ /zla ba phyed phyed ces bya ba lnga po med pa nyid kyis nyi ma gang la chos gos gang yang rung ba zhig rnyed na nyi ma de nyid la byin gyis brlab par bya ste/ de yang de phyin chad zla ba phyed phyed cing byin gyis brlab par bya'o zhes bya ba 'di 'dir rnam par gzhag</text></item>
<item><p>21b4</p><section></section><text>pa'o/ /der med pa nyid la chos gos rnyed pa'i zhag la byin gyis mi rlob na'o/ /yod pa nyid la ni zla ba phyed phyed cing byin gyis ma brlabs na spang bar 'gyur ro/ /chos gos byin gyis brlabs pa de nyid kyang nyin zhag bar ma chad pa de nyid dang por bya ste/ thog ma nyid du mngon par</text></item>
<item><p>21b5</p><section></section><text>bstan nas nyi ma dang po de la zla ba phyed phyed du chos gos byin gyis brlab rgyu byin gyis ma brlabs na zhag bcu drug pa la zhes bya ba'i don to/ /'dir dge slong la ni chos gos byin gyis brlab tu rung ba med na 'di dang bral ba'i skya rengs shar ba spang bar mi 'gyur ba de bas na nyes byas su rig par</text></item>
<item><p>21b6</p><section></section><text>bya ste/ gzhan la ni ltung ba med do/ /spong ba 'og ma rnams la yang tha ma gnyis ni ltung ba med de gzhan la ni nyes byas su 'gyur ro/ /byin gyis mi rlob pa'i spang ba'o/ /gang la 'byin pa'i spang bar 'gyur zhe na/ de'i phyir dpyid zla ra ba'i nya'i nyin mo'i mdun rol du sra</text></item>
<item><p>21b7</p><section></section><text>brkyang 'byin pa la'o zhes bya ba smos te/ dpyid zla ra ba'i nya'i nyin mo gang yin pa de'i mdun rol phan chad kyi dus gang yang rung bar sra brkyang 'byin pa'i dge 'dun ma rnams la zhes bya ba'i don to/ /shin tu stobs dang ldan pa nyid kyi phyir bud med rnams kyi rnyed pa la tha snyad 'di ni</text></item>
<item><p>22a1</p><section></section><text>dge 'dun byed pa po nyid yin gyi gang zag la ni ma yin no/ /de lta bas na dge 'dun thams cad la so sor 'di bskyed par 'gyur ro/ /dge 'dun ma'i tshad rnam par chad pa la spang ba'i ltung byed bskyed pa'o/ /de bas na rnam par 'byed pa ma yin pa las 'di ni spang</text></item>
<item><p>22a2</p><section></section><text>ba nyid do/ /de'i tshe na sgrub pa ma byas pa dang rnam par ma phye ba la spang bar bya ba nyid med do/ /dge slong ma chom rkun pas kyang bcom pa'i don nyid du ni ltung ba med do zhes bya bar ni 'dir don gcig la mdun rol du sra brkyang 'byin pa la ltung ba med do zhes bya ba'i don to/ /gang</text></item>
<item><p>22a3</p><section></section><text>gi tshe dge slong ma chom rkun pa dag gis bcom par gyur na de'i don nyid du nyes byas so zhes bya ba ni bye brag bshad mtsho las shes par bya'o/ /sra brkyang 'byin pa'i spang ba'o/ /gang la mi 'byin pa'i spang bar 'gyur zhe na/ de'i phyir mi 'byin pa la'o zhes bya ba smos te/ sra brkyang zhes</text></item>
<item><p>22a4</p><section></section><text>bya bar sbyar ro/ /mi 'byin pa zhes bya ba ni tshogs pa sbyin par mi byed par rnam par gnas pa yin no/ /de la zhes bya ba ni gang zhig sra brkyang 'byin pa'i don du sra brkyang 'byin pa'i las la tshogs pa sbyin pa zhes bya ba ltung byed 'ba' zhig par rnam par gzhag pa de nas 'di la dus kyi bye brag tsam gyi bye brag</text></item>
<item><p>22a5</p><section></section><text>shes par bya'o/ /sra brkyang dbyung ba'i don du tshogs pa sbyin par mi byed pa la spang ba'i ltung byed do/ /rnyed pa'i rgyu mtshan rjes su ma gnang ba la ni med pa'i phyir ro/ /sra brkyang 'byin pa'i don du tshogs pa sbyin par mi byed pa la ni ltung byed 'ba' zhig tu 'gyur ro/ /gang gi phyir 'dir rnyed</text></item>
<item><p>22a6</p><section></section><text>pa'i rgyu mtshan du gyur pa ma byas pa ste/ de bas na ci snyed pa 'dir tshogs pa sbyin par mi byed pa de 'di snyed rnams la ltung ba 'di skyed pa yin par rig par bya'o/ /dus nam gyi tshe na mi 'byin pa yin zhe na/ de'i phyir dpyid zla ra ba'i nya'i mdun rol du'o zhes bya ba smos so/ /sra</text></item>
<item><p>22a7</p><section></section><text>brkyang mi 'byin pa'i spang ba'o/ /gang la rin po che slong ba'i spang bar 'gyur zhe na/ de'i phyir dbyig dang gser slong ba la'o zhes bya ba smos te/ 'di ltar mdo 'di las mngon mtshan can zhes bya ba smos te/ yang dge slong ma bdag gi phyir mngon mtshan can slong na spang ba'i ltung</text></item>
<item><p>22b1</p><section></section><text>byed do zhes gsungs mod kyi de'i rnam par 'byed pa las ngo bo 'di bshad pa'o/ /mngon mtshan can zhes bya ba ni dbyig gam gser zhes gsungs te/ de dag thams cad kyang rin po che mtshon pa'i don du bye brag med pa'i phyir te/ de la gtso bor rnam par gnas pa yin no/ /de</text></item>
<item><p>22b2</p><section></section><text>bas na rin po che thams cad la 'dis bstan pa nyid du shes par bya'o/ /'dir rin po che 'ga' zhig la mngon par brten pa ni mi rigs pa yin te/ khyad par med pa'i phyir ro/ /slong ba sngon du btang nas spang ba'i yod pa nyid ni glags rnyed pa ma yin te/ 'dir slong ba grub la spang ba nyid</text></item>
<item><p>22b3</p><section></section><text>kyi yod pa nyid glags rnyed pa ni ma yin no/ /de bas na slong ba nyid la thabs kyis 'di bstan pa'o/ /de bas na gang zhig 'dir slong ba'i tshig go/ /gang du slong ba sngon du btang nas len pa la ni spang bar brjod pa de la ni 'bras bu dang bcas pa nyid do/ /gang du 'dir yang ma blangs pa la dbyar khang</text></item>
<item><p>22b4</p><section></section><text>gi dgos pa'i dbang gis slong ba dang / len pa la nyes pa med do/ /de bas na 'dir zhugs pa'o/ /rin po che slong ba'i spang ba'o/ /gang la gos za ba las gyur pa'i spang bar 'gyur zhe na/ de'i phyir gzhan gyi ched du rnyed pa'i gos zas su byas te bza' ba'i phyir 'jog pa la'o zhes bya ba</text></item>
<item><p>22b5</p><section></section><text>smos te/ zas las gzhan pa glegs bam bris pa la sogs pa'i ched du rnyed pa'i gos zas su bsgyur zhing byas te/ tshong gis bsgyur ba bza' bar bya'o zhes de'i phyir nges par 'jog par byed pa'i don 'di rnam par nges pa zhes bya ba'i don to/ /'dir don gzhan nyid la ni khyad par yongs</text></item>
<item><p>22b6</p><section></section><text>su bzung ba yod pa ma yin te/ gzhan gyi dngos po zhes bya ba ni 'dir mdo'i tshig ste/ gzhan gyi dngos po zhes bya ba ni/ dngos po gzhan la yongs su bsngos pas zhes bya ba 'di'i rnam par 'byed pa'o/ /de bas na 'dir don gzhan nyid tsam khas blangs pa ste/ 'dir</text></item>
<item><p>22b7</p><section></section><text>khas blangs pa yin gyi khyad par bstan pa ni ma yin no/ /gos za ba las gyur pa'i spang ba'o/ /gang la gos kyi rgyu za ba las gyur pa dang / mal cha za ba las gyur pa dang / dbyar khang rgyu za ba las gyur pa'i spang ba gsum du 'gyur zhe na/ de'i phyir go rims bzhin du gos</text></item>
<item><p>23a1</p><section></section><text>dang mal cha dang dbyar khang gi ched du yang ngo zhes bya ba smos te/ yo byad gang yang rung ba rnyed pa zas su bya ste/ bza' ba'i phyir 'jog pa la'o zhes bya ba'i rjes su bsnyegs pa'i phyir mdo snga ma las yang ngo zhes bya ba'i sgra smos so/ /gang yang rung ba'o zhes bya ba ni</text></item>
<item><p>23a2</p><section></section><text>gos gcig pu la ni ma yin te/ sgra'i rjes su 'brangs pas 'jug par gyur pa rnams bsal ba'i don du tha snyad 'di gdags so/ /gos rgyu la sogs pa za ba las gyur pa'i spang ba'o// //gang la gang gis bsngos pa byin gyis rlob pa'i spang bar 'gyur zhe na/</text></item>
<item><p>23a3</p><section></section><text>de'i phyir dge slong ma'i skye bo mang po'i phyir sbyor du bcug nas rang la yongs su bsgyur ba la'o zhes bya ba smos te/ dge slong ma'i bdag nyid kyi skye bo mang po'i phyir dngos po sbyor du bcug pa gang yin pa de bdag la yongs su sgyur bar byed pa la zhes bya ba'i don to/ /skye bo rnams kyi tshogs ni skye</text></item>
<item><p>23a4</p><section></section><text>bo ste/ skye bo bzhi yan chad la sogs pa'o/ /de lta bas na bzhi la sogs pa ni skye bo mang por rtogs par bya'o/ /de ltar yang rnam par 'byed pa las/ skye bo mang po ji lta ba bzhin du dge slong ma'i dge 'dun gyi phyir yang de bzhin no zhes gsungs pa yin no/ /dge slong ma'i</text></item>
<item><p>23a5</p><section></section><text>dge 'dun gyi don du zhes bya ba tshig tu ma smos pa'i phyir de'i gnas kyi sa dang nye bar 'gro ba'i dge 'dun las phyed bcad pa'i tshogs las ji ltar yid ches par 'gyur/ de'i khyim gyi gnas dang nye bar 'gro ba'i dge 'dun thams cad la mngon par brten pa nyid kyis rtogs par ma gyur cig ces</text></item>
<item><p>23a6</p><section></section><text>bya ba'i phyir dang / 'og nas kyang dge 'dun zhes smos par bya'o/ /dge slong gi phyir dang rab tu byung ba 'di la bsnyen par rdzogs pa'i phyir dang / mu stegs can rab tu byung ba'i phyir dang / khyim pa'i phyir sbyor du bcug pa rang la yongs su bsgyur ba na nyes byas su shes par bya'o/ /skye</text></item>
<item><p>23a7</p><section></section><text>bo mang po la bsngos pa byin gyis rlob pa'i spang ba'o/ /gang la rang la yongs su bsgyur ba'i spang bar 'gyur zhe na/ de'i phyir dge 'dun gyi phyir yang ngo zhes bya ba smos te/ yang ngo zhes bya ba'i sgras ni phyir sbyor du bcug nas rang la yongs su bsgyur ba na'o zhes bya ba'i rjes bsnyegs pa'i phyir ro/ /</text></item>
<item><p>23b1</p><section></section><text>'dir yang rnam par 'byed pa'i tshig nyid las/ dge 'dun gyi zhes smos pa ni dge slong ma'i dge 'dun gyi phyir zhes gsungs pa yin te/ de bas na dge slong ma'i tshig go/ /'di yang don gzhan nyid la ni snga ma bzhin du nyes byas su rig par bya'o/ /'dir dge 'dun zhes smos pa ni grangs chad</text></item>
<item><p>23b2</p><section></section><text>pa med par dge 'dun ma spyi phyir sbyor du bcug pa yin no zhes bya ba bslab pa'i gzhi snga ma las shes pa'o/ /de'i phyir grangs chad pa med pa'i tshogs kyi phyir sbyor du bcug pa bdag gcig pus spyod pa la ni snga mar gtogs pa'i bya bar rig par bya'o/ /dge 'dun la bsngos pa byin gyis brlab pa'i</text></item>
<item><p>23b3</p><section></section><text>spang ba'o/ /gang la bcings pa 'grol du 'jug pa'i spang bar 'gyur zhe na/ de'i phyir tshig nyan du gzhug pa'i phyir rdzas bcings pa 'grol du gzhug pa la'o zhes bya ba smos te/ 'dir gzhung ni gtsug dga' mos spos 'tshong gi khye'u la chags nas des de'i tshig nyan du gzhug pa'i phyir de</text></item>
<item><p>23b4</p><section></section><text>las rdzas nyo zhing thum bu bcings shing bcings shing yang dang yang 'grol du bcug na thams cad spang ba'i ltung byed du 'gyur zhes gsungs pa yin no/ /'dir tshig nyan du gzhug pa'i phyir zhes bya ba'i gzhung ni ltung ba bstan pa las/ dge slong mas de tshig nyan du gzhug pa'i phyir ji tsam du thum</text></item>
<item><p>23b5</p><section></section><text>bu bcing du bcug cing yang dang yang 'grol du bcug na thams cad spang ba'i ltung byed du 'gyur ro zhes gsungs pa yin no/ /don la bden par gnas pa'i don du de lta bu'i zla bo la bcings pa 'grol du 'jug pa la nyes par rigs pa ma yin te/ de bas na 'di nye bar bsdu'o/ /'khrig</text></item>
<item><p>23b6</p><section></section><text>pa'i ro nye bar gso bar byed pa ni bdag tu byed pa'o/ /mtshan tha dad pa ma yin pa skyes pa bsten pa'i mthu yod pa de lta bu la 'khrig pa nye bar sdud pa 'dul ba las 'gal ba'i zla ni mngon par grags pa ste/ de bas na 'di la yang 'dis bstan pa nyid do/ /mtshan mthun pa la sogs pa</text></item>
<item><p>23b7</p><section></section><text>la ni nyes byas so zhes bya ba'i rjes su 'brangs pas rtogs pa'o/ /rdzas bcings pa zhes bya ba'i tshig 'grol ba'i ngo bo bstan pa'i don du'o/ /'dir thum bu zhes smos pa ni thams cad du nang gi bdag nyid kyi snyim pa la sogs pa 'di dang phyi rol gyi sprog ma la sogs pa dag ni rdzas nyid</text></item>
<item><p>24a1</p><section></section><text>du bzung ba'o/ /'o na spang ba'i snyim pa la sogs pa 'grol du bcug pa 'gal lo zhe na/ 'di ni ma yin te thams cad ma yin pa gsal ba'i phyir chos kyis kyang spyi'i 'grel pa nye bar bstan pa'i phyir nu ma bzhi dang ldan pa'i ba lang gi rigs zhes bya'o/ /gzhan dbang</text></item>
<item><p>24a2</p><section></section><text>pa'i thum bu bcing ba dang 'grol du bcug pa la yang don med par 'grol du 'jug na shin tu sdig che ba nyid kyi phyir 'di kha na ma tho ba yongs su rdzogs pa rnam par gnas pa nyid do/ /de bas na gzhan gyis bcings pa 'grol du bcug pa dang thum bu 'grol du bcug pa bye brag cung zad kyang</text></item>
<item><p>24a3</p><section></section><text>yod pa ma yin no/ /de lta bas na skye ba'i dbang gis 'dir mtshon pa tsam nyid kyi dgongs pa tsam thum bu'i tshig go/ /de bas na 'dir 'di khongs su bsdu ba ma yin no/ /bcings pa 'grol du 'jug pa'i spang ba'o/ /gang la gos lci ba bstan pa'i spang bar 'gyur zhe na/ de'i phyir</text></item>
<item><p>24a4</p><section></section><text>srang brgya pa la sogs pa nas kAr ShA pa Na nyi shu la sogs pa ri ba'i gos bdag gir byed pa la'o zhes bya ba smos te/ bslab pa'i gzhi 'di ni mchod sbyin gyis ral gri mthu can gyis khrom nas la ba rin po che rin thang chen po rnyed nas des kyang sbom dga' mo la byin pas/ des de gyon te</text></item>
<item><p>24a5</p><section></section><text>bsod snyoms la zhugs pa de las bcas te/ yang dge slong ma gos lci ba dang rin thang chen po 'chang bar byed na spang ba'i ltung byed do zhes bya ba 'di dang / 'og ma'i yang mdo yin te/ 'chang du 'jug na zhes bya ba 'di ni ltung ba bstan pa las so/ /'chang bar byed na zhes bya ba'i rnam par</text></item>
<item><p>24a6</p><section></section><text>'byed pa ni bdag gir byed ces gsungs pa yin no/ /de'i phyir bdag gir byed pa las zhes bya ba smos pa dang / 'dir brje ba'i phyir ltung ba med do zhes gsungs pa yin no/ /dge slong mas gos rin thang chen po brje ba'i phyir/ bdag tu bya'o zhes bya ba 'dis bstan par rig par bya'o/ /</text></item>
<item><p>24a7</p><section></section><text>btsong pa la sogs pa'i phyir bdag gir byed pa la ni thams cad du spang bar 'gyur ro/ /gzhan gyis gon pa las yang spang bar bya ba'i dngos po med du zin kyang kha na ma tho ba ni yongs su rdzogs par 'gyur ro/ /de las skyes pa'i rin po che yang 'di las ljid dang rin thang chen po zhes bya ba rin gyis rnyed</text></item>
<item><p>24b1</p><section></section><text>par bya ba nyid kyi phyir ro/ /de bas na brtags pa gang dag gis rin po che len pa de rnams kyis 'di len pa la ltung ba med do zhes rtogs par bya'o/ /bud med ni gos bzang po gyon na gso ro skye bas de'i phyir gos 'di gnyis bkag pa yin no/ /'dir len pa ni spyad pa'i phyir bdag tu bya'o/ /</text></item>
<item><p>24b2</p><section></section><text>de bas na gos la yang kha na ma tho ba 'di'o/ /'dir gzhan gyis gyon pa la yang spang bar bya ba'i dngos po med du zin kyang gcig pa'i dngos po med pas kha na ma tho ba yongs su rdzogs par 'gyur ro/ /srang brgya la sogs pa dag ces bya ba ni me tog dang snam bu dang blangs pa'i la bal sogs pa de'i rigs</text></item>
<item><p>24b3</p><section></section><text>can la'o/ /kAr ShA pa Na la sogs pa gnyi ga'i sogs pa zhes bya ba'i sgra smos pa ni 'og ma la yang de bzhin du shes par bya ba'i phyir/ de yul gyi tha snyad kyis rnam par gzhag pa zhes bya ba 'di ma byin par len pa'i pham pa'i rjes su 'brangs nas shes par bya'o/ /gos zhes bya ba ni ka shi ka'i</text></item>
<item><p>24b4</p><section></section><text>ras phran dang dar la dang / dar gos la sogs pa gzhan yang rung ba ste gang zhig rnam par 'byed pa las smos pa de ni 'dir mtshon pa tsam yin te/ rin thang chen po 'dir rin thang chen po gzhan las dngos po 'di la khyad par med pas rnam par gnas pa yin te/ de lta bas na khas ma blangs so/ /</text></item>
<item><p>24b5</p><section></section><text>gos lci ba bsten pa'i spang ba'o/ /gang la gos yang ba bsten pa'i spang bar 'gyur zhe na/ de'i phyir srang lnga pa'i mthar thug pa'o zhes bya ba smos te/ sogs pa zhes bya ba'i sgras ni kAr ShA pa Na nyi shu la sogs pa ri ba'i gos bdag gir byed pa la'o zhes bya ba'i rjes bsnyegs pa'i phyir ro/ /'dir</text></item>
<item><p>24b6</p><section></section><text>mthar thug pa'i sgras ni skye bo'i grangs bzung bar byas par rig par bya'o/ /'dir gzhung ni spang ba zhes bya ba ni spang lnga'am lnga las chung ba'o zhes bya ba gsungs pa yin te/ 'dis ni 'di lta ste bud med ni gos bzang po gyon na gso ro skye bas de'i phyir 'di gnyis bkag pa'o/ /gos yang</text></item>
<item><p>24b7</p><section></section><text>ba bsten pa'i spang ba'o/ / spang ba'i ltung byed rnams rdzogs so// //da ni dge slong ma rnams kyi ltung byed 'ba' zhig tu 'gyur ba dag bshad par bya ste/ de la bdun cu rtsa gnyis so zhes bya ba ni sngar dge slong gi rnam par 'byed pa'i skabs su bstan zin to/ /de dag kyang gang</text></item>
<item><p>25a1</p><section></section><text>zhe na/ ma bskos pa la sogs pa bcu dang / skrod pa dang / yang yang za ba dang / zas bsod pa slong ba dang / 'dug pa dang / 'greng ba dang / phyir ma blangs pa spyod pa dang / ma lon pa dang dbyar gyi ras chen las gyur pa ni ma gtogs so zhes bya ba smos te/ ltung</text></item>
<item><p>25a2</p><section></section><text>byed dgu bcu po 'di dag las bco brgyad po 'di dag ma gtogs pa lhag ma ji snyed par gyur pa rnams zhes bya ba'i don to/ /'dir kha cig ni mi srid pa'i phyir dge slong ma rnams kyi ltung bar mi gzhag pa yang yod de/ 'di lta ste ma bskos par ston pa la sogs pa rnams te/ gang gi phyir dge slong ma</text></item>
<item><p>25a3</p><section></section><text>rnams kyis dge slong dag la bstan par bya ba ma yin pa'i phyir ro/ /kha cig ni shin tu smad par bya ba ma yin pa'i phyir ro/ /'di lta ste blangs pa za ba'i ltung byed de gang gi phyir skyes pas blangs pa za ba la/ bud med kyis za ba ni smad par bya ba ma yin te/ de bzhin du gzhan du yang ji ltar rig par</text></item>
<item><p>25a4</p><section></section><text>rtogs par bya'o/ /dge slong ma'i ltung byed rnams la/ dge slong gi cung zad 'jug pa mnyam pa kho na yin te/ 'di lta ste dper na/ skrod pa'i ltung byed lta bu'o/ /cung zad med pa ni 'di lta ste/ ma bslabs pa'i bslab pa la bsnyen par rdzogs pa rnam par ma bzhag pa'i phyir/</text></item>
<item><p>25a5</p><section></section><text>skyes pa bslab pa spyod pa la'o/ /'ga' zhig tu ltung ba med do/ /nyes pa'i glags mi rnyed pa nyid kyi phyir ro/ /'di lta ste lo ra rer rab tu 'byin tu bcug pa la gang gi phyir bud med kyi tshogs la nye ba'i nyon mongs pa sred pa shas che ba yin gyi skyes pa la ni de lta ma yin no/ /'ga' zhig tu</text></item>
<item><p>25a6</p><section></section><text>ji ltar thob pa'i nyes byas ni 'di lta ste khri gcig la dge slong dag nyal ba ltar kun nas reg par 'gyur na'o/ /'dir ni phyogs tsam zhig bstan pa yin gyi/ rgyas par ni bye brag bshad mtsho las shes par bya'o/ /chos yongs su zhus pa las dge slong las dge slong mas zang zing nye bar</text></item>
<item><p>25a7</p><section></section><text>bsgrub tu rung ngo zhes bya ba 'di gnas las thob pa phran tshegs dag las sdud pa po rnams kyis yang dag par bcug pa de bstan par bya ste/ dge slong gis rab tu byung ba mo'i phyir zang zing nye bar sgrub tu rung ste/ chung mar gyur pa nyid la yang ngo zhes bya ba ni sngon khyim par gnas pa'i tshe gang zhig</text></item>
<item><p>25b1</p><section></section><text>chung mar gyur pa nyid las te/ de la yang dge slong ma nyid du gyur zin pa la dge slong gis nye bar bsgrub tu rung ba kho na ste/ de ni rung ba ma yin par shes par bya zhes bya ba'i don to/ /des blang du rung ngo zhes bya ba ni dge slong ma des zang zing nye bar sgrub par byed pa'i dge slong de las zang zing blang du rung</text></item>
<item><p>25b2</p><section></section><text>ba kho na yin pa'o/ /phran tshegs dag las skyes pa rnams dang lhan cig mal du gtogs pa yang dag par zhugs pa brjod par bya ste/ bu chung ngu dang lhan cig nyal pa la ni ma gtogs pa nyid ma yin no zhes bya ba ni byis pa gang ma med par mtshan mo nyal mi nus pa de ni bu chung ngu zhes bya bar</text></item>
<item><p>25b3</p><section></section><text>rnam par gnas pa yin te/ rang gi bu chung ngu de dang lhan cig gnas pa'i don du 'di rjes su gnang ba ni gleng gzhi dang don las gtogs par 'gyur ba'i phyir ro/ /ci dge slong ma thams cad las ma gtogs pa nyid ma yin nam zhe na/ de'i phyir gnang ba thob pa la'o zhes bya ba smos</text></item>
<item><p>25b4</p><section></section><text>te/ bu chung ngu ma yin pa dang gang gis lhan cig nyal ba'i gnang ba thob par gyur pa de las ma gtogs pa nyid ma yin zhes bya ba'i don to/ /de la gnang ba de sbyin pa chos dang mthun pa nyid rigs sam zhe na/ de'i phyir de sbyin par bya'o zhes bya ba smos te/ 'di la dge slong ma'i dge 'dun gyis</text></item>
<item><p>25b5</p><section></section><text>gnang ba sbyin pa la ni chos dang mthun pa nyid yin te/ nges par sbyin pa dang / nges par len pa dang / yang dag par bsgrub pa dang / tshangs par spyad pa dang / yo byad dang / rtse ba dang / 'jo sgeg dang / stan gding ba dang / bza' ba dang / gos dang / ser sna byed pa dang / gnas khang</text></item>
<item><p>25b6</p><section></section><text>na 'dug par 'gro ba dang / nges par 'byung ba la gtogs pa'i 'jug pa rnams las gzhan pa'i ltung byed 'ba' zhig tu 'gyur ba brgya rtsa brgyad pa dag ni yul du gyur pa'i spyod pa de dag la rnam par gzhag pa yin no/ /da ni 'di man chad rnam par bshad par bya ste/ gang la bdag nyid kyi ma lon pa 'jog</text></item>
<item><p>25b7</p><section></section><text>pa'i ltung byed du 'gyur zhe na/ de'i phyir rab tu 'byin pa dang / bsnyen par rdzogs par byed pa la'o zhes bya ba smos so/ /gnas skabs gang la zhe na/ de'i phyir lo bcu gnyis ma lon pa nyid la'o zhes bya ba smos so/ /gang gis she na de'i phyir bdag nyid bsnyen par rdzogs pas so zhes bya ba smos</text></item>
<item><p>26a1</p><section></section><text>te/ bdag nyid bsnyen par rdzogs nas lo bcu gnyis ma lon par rab tu 'byin pa dang / bsnyen par rdzogs par byed du 'jug pa la ltung byed 'di rnam par gzhag go/ /ma lon pas nye bar 'jog pa'i ltung byed do/ /'khor dang 'khor mang po nye bar gzhag pa'i gnang ba sbyin</text></item>
<item><p>26a2</p><section></section><text>par bya'o zhes bya ba ni/ 'khor nye bar gzhag pa'i gnang ba dang / 'khor mang po nye bar gzhag pa'i gnang ba dge slong ma rnams kyis sbyin par bya zhes bya ba'i don to/ /'dir me'i sgra ni mang po las te/ de bas na 'khor mang po gzhan zhes bya ba 'di las rtogs pa mang pos tshol ba nyid do/ /me'i</text></item>
<item><p>26a3</p><section></section><text>chos rnams gang yin pa de dang rtogs pa mang po nyid kyi rgyu mtshan gyis 'dir me'i sgra 'di 'jug pa yin no/ /ci dge slong ma thams cad la sbyin par bya'am zhe na/ de'i phyir de nye bar 'jog nus pa la'o zhes bya ba smos te/ 'khor de nye bar 'jog pa dang 'jog nus pa'i gnang ba sbyin pa'o/ /'dir</text></item>
<item><p>26a4</p><section></section><text>nus zhes bya ba ni gnyis ka la yang nad g.yog dang 'gyod pa bsal ba zhes bya ba la sogs pa smos pa gang yin pa de snga ma la gtogs par bya'o/ /phyi ma bsgrub pa'i phyir 'byung ba rnams kyi nus pa'o/ /'dir gzhung ni gang gis 'khor nye bar gzhag par nus pa des dge 'dun la 'khor nye bar gzhag</text></item>
<item><p>26a5</p><section></section><text>pa'i gnang ba thob nas 'khor nye bar gzhag par bya'o zhes gsungs pa yin te/ dge slong ma ming 'di zhes bgyi ba lo bcu gnyis lon lags te/ 'khor nye bar gzhag par spro nas zhes bya ba yang snga ma dang phyi ma la gang zhig dang ldan pa des 'khor mang po nye bar gzhag pa'i gnang ba gsol na zhes bya ba</text></item>
<item><p>26a6</p><section></section><text>la sogs pa yin no/ /bdag ming 'di zhes bya ba lo bcu gnyis lon lags te/ 'khor mang po nye bar gzhag pa spro nas 'khor mang po nye bar gzhag pa'i gnang ba gsol nas bdag ming 'di zhes bgyi ba lo bcu gnyis lon pa 'khor mang po gzhag pa'i don du spro ba zhes bya ba yang ngo / /ci nus pa</text></item>
<item><p>26a7</p><section></section><text>thams cad la gnang ba de sbyin par bya'am zhe na/ de'i phyir bsnyen par rdzogs nas lo bcu gnyis lon pa nyid la'o zhes bya ba smos te/ 'dir lung ni gnang ba slong ba'i sngags rnams la bsnyen par rdzogs nas lo bcu gnyis lon pa zhes bya ba la sogs pa'o/ /bslab pa'i gzhi snga ma</text></item>
<item><p>26b1</p><section></section><text>bcas pa la yang 'di thob pa'o/ /gnas sbyin pa la yang lo bcu'i gnas la yang lo bcu gnyis lon pa nyid dge slong ma rnams la 'di las skyes pa nyid du rig par bya'o/ /gzhan gyis gsol bar mi bya'o zhes bya ba ni mi nus pa lo bcu gnyis ma lon pas gnang ba 'di dag gsol bar mi bya'o</text></item>
<item><p>26b2</p><section></section><text>zhes bya ba'i don to/ /'dir yang tshig 'di dag nyid mdo las rtogs par bya'o/ /gang yang nus pa zhes bya ba de 'dir dngos kyi tshig ste/ don gzhan dang gzhan las thob par byed pa'o/ /gang la 'khor nye bar 'jog pa'i ltung byed du 'gyur zhe na/ de'i phyir gnang ba ma thob pa la'o zhes bya ba</text></item>
<item><p>26b3</p><section></section><text>smos te/ dge slong ma gang gis sngar 'khor nye bar gzhag pa'i gnang ba ma thob pa de la'o/ /'jug pa gang la ci zhig bya na de la der 'gyur zhe na/ de'i phyir 'khor nye bar 'jog na'o zhes bya ba smos te/ slar de nye bar gzhag pa ni rab tu 'byin pa dang bsnyen par rdzogs par byed pa dang / dge</text></item>
<item><p>26b4</p><section></section><text>slob mar byed pa dang / gnas sbyin pa zhes bya ba rnam pa bzhi po dag gis shes par bya ba khyad par med pa nyid kyi phyir rig par bya'o/ /'khor nye bar 'jog pa'i ltung byed do/ /gang la 'khor mang po nye bar 'jog pa'i ltung byed du 'gyur zhe na/ de'i phyir cig shos ni 'khor mang po zhes bya ba</text></item>
<item><p>26b5</p><section></section><text>smos te/ nye bar 'jog pa la'o zhes bya bar sbyar ro/ /sngar gnang ba ma thob pa la'o zhes bya ba dang / 'khor mang po nye bar 'jog na'o zhes bya ba gnyis kyang don gyis bsgyur te/ 'khor mang po nye bar 'jog pa'i ltung byed do zhes bya ba'i don to/ /'khor mang po nye bar 'jog pa'i ltung</text></item>
<item><p>26b6</p><section></section><text>byed do/ /gang la lo bcu gnyis ma lon par nye bar sdud pa'i ltung byed du 'gyur zhe na/ de'i phyir khyim so bzung ba lo bcu gnyis nyid kyi mdun rol du bsnyen par rdzogs par byed pa la'o zhes bya ba smos te/ sngar bsnyen par rdzogs pa'i lo rnams kyi dang po ni bcu gnyis nyid do zhes bstan pas de'i phyir/</text></item>
<item><p>26b7</p><section></section><text>bud med khyim so bzung ba bag mar btang ba ni na tshod bcu gnyis lon pa'i mdun rol du bsnyen par rdzogs par byed na ltung byed du 'gyur ro/ /lo bcu gnyis ma lon par bsnyen par rdzogs par byed pa'i ltung byed do/ /gzhan du gang la yin zhe na/ de'i phyir gzhan ni lo nyi shu'i 'o zhes bya ba smos te/ mdun rol du</text></item>
<item><p>27a1</p><section></section><text>bsnyen par rdzogs par byed na nye bar ltung ba'o/ /lo zhes smos pa ni lo rnams ni lo ste zhes bya ba don gyis nye bar bskyur ba la nye bar ltung ba'o/ /khyim so bzung ba las gzhan pa'i khyim so ma bzung ba ni na tshod lo nyi shu lon pa'i mdun rol du bsnyen par rdzogs par byed na zhes bya ba'i don to/ /</text></item>
<item><p>27a2</p><section></section><text>'dis ni bye brag tsam bstan pa yin te/ 'di las gzhan pa thams cad 'di dag gi bsnyen par rdzogs pa'i dngos po ltung byed du bsgrub par rtogs par shes par bya'o/ /lo nyi shu ma lon par bsnyen par rdzogs par byed pa'i ltung byed do/ /gang la tshig las bzlas pa'i ltung byed gnyis su 'gyur zhe na/ de'i</text></item>
<item><p>27a3</p><section></section><text>phyir bslab pa ma byin pa gnyis mkhan po nyid kyis so zhes bya ba smos te/ khyim so bzung ba dang bslab pa gnang ba ma byin pa nyid mkhan mo nyid kyis bsnyen par rdzogs par byed na ltung byed gnyis su rnam par gzhag pa yin no/ /sbom dga' mos bud med khyim so bzung ba lo bcu gnyis lon pa zhig dang /</text></item>
<item><p>27a4</p><section></section><text>khyim so ma bzung ba lo nyi shu lon pa gcig bslab pa'i sdom pa ma byin par bsnyen par rdzogs par byas pa las/ bslab pa'i gzhi gnyis so sor bca' ba mdzad pa gang yin pa de la skyes pa'i dbang gis yul tha dad pa la brten nas bca' ba gnyis mdzad pa yin no/ /de'i rjes su 'gro bas bslab</text></item>
<item><p>27a5</p><section></section><text>pa'i gzhi gnyis bstan pa mdzad pa 'di yul tha dad pa la brten pa'o/ /bud med la ni tshigs gsum yod de/ dge tshul ma nyid dang / dge slob ma nyid dang / dge slong ma nyid rnams so/ /de lta bas na tshigs gcig las 'das par 'gyur ba zhes bya ba don gyis 'di dag la ming dang tshigs las</text></item>
<item><p>27a6</p><section></section><text>'da' bar byed pa zhes bya ba'o/ /tshigs las 'das pa'i ltung byed gnyis so/ /gang la spyad pa las 'da' bar byed pa'i ltung byed du 'gyur zhe na/ de'i phyir de las ma spyad pa nyid do zhes bya ba smos te/ bslab pa 'di la lo gnyis su ji ltar byas pa'i ma spyad pa nyid la mkhan mo nyid kyis bsnyen par</text></item>
<item><p>27a7</p><section></section><text>rdzogs par byed na zhes bya ba'i don to/ /bslab pa'i gzhi 'di ni sbom dga' mos gzhon nu ma lo bco brgyad lon pa rab tu phyung ste/ lo gnyis su dge slob ma'i bslab pa'i sdom pa byin nas lo gnyis ma lon pa kho nar bsnyen par rdzogs par byas pa las bcas pa yin no/ /bslab pa la ma bslabs</text></item>
<item><p>27b1</p><section></section><text>pa bsnyen par rdzogs par byed pa'i ltung byed do/ /gang la gzhan bslab pa'i ltung byed du 'gyur zhe na/ de'i phyir spyad pa nyid mi byed pa la'o zhes bya ba smos te/ lo gnyis su dge slob ma'i bslab pa la spyad zin pa nyid la mkhan mo nyid kyis bsnyen par rdzogs par mi byed na zhes bya ba'i don to / /de ltar</text></item>
<item><p>27b2</p><section></section><text>yang dge slong ma gang gis chos drug dang rjes su mthun pa'i chos drug po rnams la bslabs pa bsnyen par rdzogs par mi byed na ltung byed do zhes gsungs pa yin no/ /'dir rkyen ma tshang ba'i phyir bsnyen par rdzogs par mi byed pa la ni nyes pa rigs pa ma yin te/ de lta bas na rjes su mi mthun</text></item>
<item><p>27b3</p><section></section><text>par 'byung ba bsnyen par rdzogs pa ma yin pa 'di'i ngo bo'o/ /'di ni bslu bar gyur pa yin te/ gang zhig brtul zhugs rdzogs pa nyid la gang gi don du brtul zhugs sbyin pa de ma grub pa'o snyam pa de bas na 'di kha na ma tho ba'o/ /bslab pa la bslab pa bsnyen par rdzogs par mi byed pa'i</text></item>
<item><p>27b4</p><section></section><text>ltung byed do/ /gang la chos 'tshong ba'i ltung byed du 'gyur zhe na/ de'i phyir gal te kho mo la gos byin pa lta na de'i phyir khyod bsnyen par rdzogs par bya'o zhes bsnyen par rdzogs par 'dod pa la zer ba la'o zhes bya ba smos te/ de ltar yod par gyur pa la chos gang 'tshong bar 'gyur zhes bya ba</text></item>
<item><p>27b5</p><section></section><text>chos 'tshong ba'i zhes bya ba 'di brjod pa'i don nyid ni rnyed pa ste/ 'dir mthu dang ldan pa'i chos la sgyid lug pa de bas na 'dir kha na ma tho ba'o/ /de'i phyir 'dir gos zhes smos pa ni mtshon pa tsam yin te/ shin tu mchog tu gyur pa'i don khas blangs pa la kha na ma tho ba 'dir 'gyur te/ der</text></item>
<item><p>27b6</p><section></section><text>ser sna'i chos la shin tu stobs dang ldan pa nyid kyi phyir ro/ /shin tu dman pa'i tha ma rkang pa nyed pa la yang ltung byed kho na'o/ /'dir shin tu yang chos la ltung ba nyid skye bar 'gyur ro/ /bde bar gshegs pa'i chos su 'gyur ba'i don 'di la sangs rgyas kyi bka' klog pa la sogs pa la</text></item>
<item><p>27b7</p><section></section><text>nyes byas su rnam par gnas pa yin no/ /sdom pa gzhan sbyin pa'i phyir klog pa la sogs pa ste/ de kho mo la chos gos ster blta na de'i phyir khyod rab tu dbyung bar bya'o zhe'am/ klog tu gzhug go zhes bya ba la sogs pa zer ba la ni nyes byas su rnam par gnas pa yin no/ /bud med</text></item>
<item><p>28a1</p><section></section><text>rnams kyi nyes pa ci yang rung ba dang / ser sna'i chos la yang dag par gnas pa de dang 'dra ba'i skyes pa dge slong 'dir na smad pa'o/ /chos 'tshong ba zhes bya ba'i ltung byed do/ /gang la 'drid pa'i ltung byed du 'gyur zhe na/ de'i phyir rab tu dbyung ba dang mthun pa</text></item>
<item><p>28a2</p><section></section><text>bstan pas khyim rgyas par bya ba spong du bcug nas rab tu mi 'byin pa la'o zhes bya ba smos te/ bslab pa'i gzhi 'di ni gau ta ma skem mos phyug po'i yugs sa mo gzhan mya ngan gyi zug rngus gzir ba zhig la ci'i phyir rab tu mi 'byung zhes smras pa dang / de na re gal te 'phags mas rab tu</text></item>
<item><p>28a3</p><section></section><text>dbyung bar gnang na bdag rab tu 'byung ngo zhes zer ba la/ des de la khyim rgyas par bya ba 'di dag spong na de bas na khyod rab tu 'byung bar 'gyur ba mi dka'o zhes smras pa dang / khyim rgyas par bya ba spangs pa na des de rab tu ma byung ba las bcas pa yin no/ /'dis ni khas ma</text></item>
<item><p>28a4</p><section></section><text>blangs pa ma yin te/ gang zhig phyis khyod la dka' bar mi 'gyur ba zhes bya ba'i tshig da la 'di bstan par shes par bya'o/ /de la khyim rgyas par bya ba 'di dag spong na kho mos khyod rab tu 'byung bar 'gyur ba zhes bya ba gang zhig gsal por khas blangs pa de ni rjes su mi mthun par khas</text></item>
<item><p>28a5</p><section></section><text>blangs pa bstan pa ma yin no/ /de lta bas na de la 'dis ma bsdus pa nyid ma yin no/ /'di'i rjes su 'brangs pas gzhan dag 'drid pa la ni nyes byas su rtogs par bya'o/ /'drid pa'i ltung byed do/ /gang la 'khor mang po sogs pa'i ltung byed du 'gyur zhe na/ de'i phyir lo'i rjes su rab</text></item>
<item><p>28a6</p><section></section><text>tu 'byin pa la'o zhes bya ba smos te/ rab tu byung ba gzhan gnyis pa zhes bya ba'i don to/ /'dir mthar thug pa'i gtso bo lo gzhan gzung ba rnams gnas pa yin no/ /de bas na lo dang po la de dang lhan cig gam phyis rab tu byung ba la ltung byed du rtogs par bya'o/ /lo gsum pa la sogs pa dag ltung</text></item>
<item><p>28a7</p><section></section><text>ba med par rig par bya'o/ /'khor mang po sogs pa'i ltung byed do/ /gang la ma gnang ba sdud pa'i ltung byed du 'gyur zhe na/ de'i phyir bdag pos ma gnang ba rab tu 'byin pa la'o zhes bya ba smos te/ rab tu 'byin pa la'o zhes bya ba ni 'dir 'og ma bzhi po rnams la yang sbyar bar bya'o/ /bdag</text></item>
<item><p>28b1</p><section></section><text>po la ni ji ltar chung ma rab tu phyung na gnod par 'gyur ba de lta bu rab tu phyung na gnod par mi 'gyur te/ de ltar chung ma spang ngo / /gang gi phyir srog dang bral bar gyur pa mchog tu phan pa'i dngos po 'di gcod pa'i rnam pa 'jug pa de bas na 'dir lci ba'i kha na ma tho ba nyid shes pa'o/ /ma gnang ba</text></item>
<item><p>28b2</p><section></section><text>sdud pa'i ltung byed do/ /skyon can sdud pa las gyur pa'i ltung byed bzhi po dag las gang la 'khrul pa mo sdud pa'i ltung byed du 'gyur zhe na/ de'i phyir 'khrul pa mo'o zhes bya ba smos te/ rab tu 'byin pa la zhes bya bar sbyar ro/ /gnyis pa gang yin zhe na de'i phyir sbrum ma'o zhes bya ba smos te/</text></item>
<item><p>28b3</p><section></section><text>rab tu 'byin pa la zhes bya bar sbyar ro/ /gsum pa gang yin zhe na/ de'i phyir mya ngan gyis gzir ba'o zhes bya ba smos te/ rab tu 'byin pa la zhes bya bar sbyor ro/ /bzhi pa gang yin zhe na/ de'i phyir tsab krol can no zhes bya ba smos te/ rab tu 'byin pa la zhes bya ba'i dbang du</text></item>
<item><p>28b4</p><section></section><text>byas pa'o/ /tsab krol can rab tu 'byin pa kho na la ltung byed du 'gyur bar ma zad do/ /'o na gang la zhe na/ de'i phyir bsnyen par rdzogs par byed pa la yang ngo / /sbrum ma la snod mi sring ba nyid ni ma gnang ba sdud pa'i ltung byed du rig par bya'o/ /'dir bsnyen par rdzogs par byed pa ni</text></item>
<item><p>28b5</p><section></section><text>rgyu mtshan 'dis nyes byas su rig par bya'o/ /mthar byas pa'i dge 'dun la de zhes bya ba 'dir ltung byed 'di la rnam par gzhag pa'o/ /bud med ma rungs pa rab tu dbyung bar mi bya'o zhes bya ba tsab krol byed pa can gyi mdo las so/ /rnam par 'byed pa las tsab krol can zhes bya ba ni</text></item>
<item><p>28b6</p><section></section><text>bud med ma rungs ma'o zhes bya ba gsungs pa yin no/ /gleng gzhi las kyang bud med gzhan de mthong ba ni ma rungs pa khro ba rtsub po smra ba/ gzhan la nang ston par byed pa bud med gzhan dang lhan cig tu rtsod par byed cing de rtsod par byed pa na skra rnams zhig par gyur cing des de la bsdigs pa'i</text></item>
<item><p>28b7</p><section></section><text>phyir ce sbyang mo'i skad 'don pa dang / des kyang de'i skad thos pa la 'gyel ba de mthong nas sbom dga' mo 'di snyam du sems te/ stobs dang ldan pa 'di lta bu'i grogs mo rtsod par byed pa mo 'di gang gi phyir bdag gis rab tu dbyung bar bgyi'o/ /de des rab tu phyung nas skye dgu'i</text></item>
<item><p>29a1</p><section></section><text>bdag mo chen mo skra rang gis 'jar bar byed pa'i bar du 'di ni gnod pa ste/ ut+pa la'i mdog can gyis grong khyer chen po drug tu smad 'tshong mar gyur pa na chos sbyin ma'i pho nya bsnyen par rdzogs par byas pas/ gau ta ma skem mo'i khyos bzung ba dang / bu'i sha</text></item>
<item><p>29a2</p><section></section><text>zos pas de la 'di ni gnad pa'o/ /de thos nas sbom dga' mo'i grogs mo ma rungs pa dang rtsod pa na dge slong ma tsab krol byed pa dang / de nas dge slong ma rab tu mang po rnams 'di skad ces yang ma rungs ma khro bas smra ba dang bcas nas smra bar byed pa gang gis rab tu phyung zhes zer ro/ /de</text></item>
<item><p>29a3</p><section></section><text>bas na ma rungs pa 'di la tsab krol byed pa nyid tshad ma zhes bya ba yid ches pa'o/ /shin tu mthun pa nyid stobs dang ldan pa'i nyes dmigs su gyur pa / tsab krol byed ba de pas na/ tsab krol byed pa thams cad la cho ga 'di rnam par gzhag par rig par bya'i khro bas smra ba nyid la ni ma yin no/ /</text></item>
<item><p>29a4</p><section></section><text>bsnyen par rdzogs pa nyid la shin tu stobs dang ldan pa nyid mnan pa la dge sbyong du med pa'i chos dang mthun pa nyid gshe ba mtshang 'dru ba zhes bya ba la bsnyen par rdzogs pa la 'di bkag pa'o/ /skyon can sdud pa las gyur pa'i ltung byed du gtogs pa'o/ /yal bar 'dor ba las</text></item>
<item><p>29a5</p><section></section><text>gyur pa'i ltung ba bzhi po dag las/ de rnams kyi dang po gang yin zhe na/ de'i phyir rab tu phyung ba dang bsnyen par rdzogs par byas pa dag la phan mi 'dogs pa la'o zhes bya ba smos te/ mkhan mo nyid kyis zhes bya ba thams cad kyi dbang du byas par rig par bya'o/ /rab tu byung ba dang</text></item>
<item><p>29a6</p><section></section><text>bsnyen par rdzogs par bya ba dag la gdams ngag la sogs pas yongs su mi skyong zhing / phan mi 'dogs pa dag la ltung byed du 'gyur ro/ /gang la bslab pa'i gzhi gnyis par 'gyur zhe na/ de'i phyir bar chad mthong ba ni mi 'dren pa la'o zhes bya ba smos te/ bdag po la sogs</text></item>
<item><p>29a7</p><section></section><text>pa dag gis bar chad du 'gyur ba mthong na rab tu byung ba dang / bsnyen par rdzogs pa dag bar chad kyi gnas de las mi 'dren tam / de nyid du 'jigs pa med pa'i gnas su mi 'dren na ltung byed do// /gang la bslab pa'i gzhi gsum par 'gyur zhe na/ de'i phyir dge slong ma'i bslab pa la</text></item>
<item><p>29b1</p><section></section><text>mi slob ba la'o zhes bya ba smos te/ gang zhig mkhan mo nyid kyis rab tu byung ba dang / bsnyen par rdzogs par byas pa dag la mi slob pa de la ltung byed du 'gyur ro zhes bya bar rnam par gzhag pa yin no/ /gang la bzhi pa btang snyoms su gtogs pa yin zhe na/ de'i phyir nad pa dag</text></item>
<item><p>29b2</p><section></section><text>la nad g.yog mi byed pa la'o zhes bya ba smos te/ rab tu byung ba dang bsnyen par rdzogs par byas pa dag gis zhes bya bar sbyar ro/ /de dag gcig pur ma zad kyi 'on kyang 'di ltar nye gnas dang bcas pas kyang ngo zhes bya ba smos te/ gnas sbyin pa'i gnas nyid du gzhag pa'i nye gnas nad pa</text></item>
<item><p>29b3</p><section></section><text>dag la nad g.yog mi byed pa la yang ltung byed kho na ste/ rab tu byung ba'i bar chad mthong ba la sbom dga' mo dang lhan cig gnas pa yul gzhan du ma khrid pas/ de jo bos 'gros med par rab tu 'byin du bcug pa las bslab pa'i gzhi bcas pa yin no/ /sgo khang la sogs pa rnams su mgon</text></item>
<item><p>29b4</p><section></section><text>med rnams bcad nas/ de nyid kyis rab tu 'byin pa rnams nye bar ma bsdus pa'o/ /de ltar rab tu byung ba'i bslab pa dang nad pa rnams kyi nad g.yog mi byed pa'o/ /yal bar 'dor ba las gyur pa'i ltung byed bzhi'o/ /gang la 'dod pa bsten pa las gyur pa'i ltung byed du 'gyur zhe na/ de'i</text></item>
<item><p>29b5</p><section></section><text>phyir rang gi bsten par bya ba'i nang du rgya skyegs kyi chang bu 'jug pa la'o zhes bya ba smos te/ rang gis zhes bya ba ni rang 'dzud pa la bya'i/ gzhan dang gzhan gyis 'dzud du bcug pa ma yin te/ bsten par bya ba'i nang du gzhan 'dzud du bcug pa la ni mi tshangs par spyad par gtogs pa'i sbom</text></item>
<item><p>29b6</p><section></section><text>por rnam par gzhag pa'i phyir ro/ /bsten par bya ba zhes bya ba ni mo'i dbang po'o/ /nang du zhes bya ba ni bsten par bya ba'i don du'o/ /rgya skyegs kyi chang bu zhes bya ba ni mdo las grogs po rgya skyegs kyis bskus pa 'chang na zhes gsungs pa yin no/ /rnam par 'byed pa las kyang grogs po</text></item>
<item><p>29b7</p><section></section><text>rgya skyegs kyi tshigs mas bskus pa'i rgya skyegs kyi tshigs ma'i chang bu bdag nyid 'chang na zhes gsungs pas/ bsten par bya ba'i nang du 'chang na zhes rnam par gnas pa yin no/ /de bas na nye bar 'jog na zhes de ltar nye bar 'brel pa'o/ /dge slong ma rnams la khu ba 'byin pa'i kha na ma tho ba</text></item>
<item><p>30a1</p><section></section><text>gzhan du rnam par gzhag pa'i phyir ro/ / nang du 'dzin par nus pa kha na ma tho ba zhes bya ba mthong ba yin no/ /'di ltar dngos su yang gtam gyi gzhi las/ dge slong gis bsams bzhin du khu ba phyung na dge 'dun lhag ma'o/ /dge slong mas phyung na ltung byed do zhes</text></item>
<item><p>30a2</p><section></section><text>gsungs pa yin no/ /rang gis rtsol bar byed na bud med rnams la stobs dang ldan pa'i skud pa ste/ de bas na 'dir dge 'dun gyi lhag mar rnam par gzhag pa'o/ /mi tshangs par spyod pa las gyur pa'i 'jug pa 'di zhes bya ba ni/ rgya skyegs kyi tshigs ma'i chang bu bcug pa tsam la ni ltung</text></item>
<item><p>30a3</p><section></section><text>byed kho nar 'gyur ro/ /'dir de yan chad du byed pa las thams cad ni rtsom pa gcig tu gyur pas byed na ni las su gcig pa yin te/ khu ba phyung ba'i mthar ltung byed kho nar shes par bya'o/ /bkru ba'i phyir sor gnyis tsam gzhug pa rjes su gnang ba'i phyir de yan chad ni 'dir dang po yin</text></item>
<item><p>30a4</p><section></section><text>gyi/ pags pa'i rim pa ni dang po ma yin no zhes bya bar shes pa'o/ /'dir rgya skyegs kyi chang bu zhes smos pa ni dpe tsam du rnam par gnas pa yin no/ /'jam pa dang ha cang phra mo ma yin pa nyid dang / mi 'jam pa dang ha cang phra mo nyid la ni 'dir dngos gzhi'i mthar nyes byas so/ /</text></item>
<item><p>30a5</p><section></section><text>pho la ni ji tsam du reg pa tshor gyi bar du 'dir de tsam 'jam pa nyid la mthar rnam par gnas pa yin te/ ji tsam du 'dod pa nyams su myong bar gyur pa'i bar du ni sbom por 'gyur ro/ /pho la ni rgya skyegs kyi tshigs ma'i chang bu gzhug pa'i gnas gnyis yod de/ kha dang bshang ba'i lam ste/</text></item>
<item><p>30a6</p><section></section><text>'dir shin tu stobs dang ldan pa nyid kyi phyir skyes pa la skud pas dge slong la ni nyes pa sbom por rig par bya'o/ /rgyun las bzlog phyogs su brtsal bar mi bya'o zhes bya ba ni/ de la sogs pa 'di man chad ni nyes byas su rig par bya'o/ /'di dag ni phran tshegs dag las 'byung ste/</text></item>
<item><p>30a7</p><section></section><text>'di dag kyang 'di lta bu dang mthun pa gzhan dag gi dpe yin no/ /mdo 'di ni sbom dga' mo chu klung gnas can gyi nang du zhugs te/ rgyun las bzlog phyogs su rtsol bar byed pa na/ de dge slong ma rnams kyis ci byed ces dris pa dang / reg pa bdag gir byed do zhes zer ba las bsdus pa</text></item>
<item><p>30b1</p><section></section><text>yin te/ de bas 'di bstan pa yin no/ /mngal gyi sgor khu chu blugs par mi bya'o zhes bya ba de ni/ sbed ma'i gleng gzhi las so/ /rked bcings kyis glo bcing bar mi bya'o zhes bya ba ni glo gnyis phra mor 'dug par bya ba'i phyir rked bcings 'chang ba'o/ /'dir glo bcing bar bya ba'i phyir</text></item>
<item><p>30b2</p><section></section><text>rked bcings la sogs pa'i rdzas gang yang rung ba thams cad las spyir rked bcings zhes bya'o/ /brang bcings kyis nu ma gnyis mi bya'o zhes bya ba yang bcings par zhes bya bar sbyar ro/ /nu ma gnyis 'ching ba'i don can rked dkris thams cad la brang bcings zhes bya ste/ nu ma gnyis</text></item>
<item><p>30b3</p><section></section><text>'phyang du mi gzhug pa'i don du de 'chang ba'o/ /mdzes 'gyur gyi bar chad kyis bar du gcad par mi bya'o zhes bya ba yang nu ma gnyis mi bya'o zhes bya bar sbyar ro/ /nu ma gnyis phan tshun du mi 'byar ba'i don du bar du gcod pa'i gos ni mdzes 'gyur gyi bar chad ces bya ste/ des nu ma gnyis kyi bar</text></item>
<item><p>30b4</p><section></section><text>du gcad par mi bya'o zhes bya ba'i don to/ /'dir de gsum gyi gzhung ni/ dge slong mas rked bcings kyis glo bcing bar mi bya'o/ /bcings na 'gal tshabs can du 'gyur ro/ /dge slong mas brang chings dang mdzes 'gyur gyi bar chad bcang bar mi bya'o/ /bcangs na 'gal tshabs can du 'gyur ro zhes</text></item>
<item><p>30b5</p><section></section><text>gsungs pa yin no/ /de dag ni dpe'o zhes bya ba ni rked bcings de gtso bor gyur pa glo'i ska rags dang mdzes 'gyur gyi bar chad gsum po gang yin pa de ni dpe tsam du rig par bya'o/ /'dis rked bcings la sogs pa thams cad la de'i 'bras bu sgrub par byed pa 'phangs pa nyid de / /gzhan gyis kyang rked</text></item>
<item><p>30b6</p><section></section><text>'chings la sogs par gyur pas don 'di bsgrubs pas kha na ma tho ba mnyam pa nyid do zhes bya ba'i don to/ /'dod pa bsten pa'i ltung byed do/ /gang la 'dod pa bsten pa ltar 'chos pa'i ltung byed du 'gyur zhe na/ de'i phyir sor mo'i tshigs gnyis las lhag par mo mtshan gyi nang 'khru ba la'o zhes</text></item>
<item><p>30b7</p><section></section><text>bya ba smos te/ 'dir sor mo rnams kyi tshigs ni tshigs nyid la bya ste/ tshigs kyi bar rnams ni ma yin no/ /dri mar gyur pa bsal bar bya ba 'di tsam med pa'i phyir zhes rtogs par bya'o/ /gang gi phyir sor mo ring ba nyid kyi tshigs gnyis kyis shes par gyur pa la shin tu ring ba bcug par thal</text></item>
<item><p>31a1</p><section></section><text>bar 'gyur ro/ /de yang che ba nyid kyis mi 'dra ba ste 'di'i tshad kyi tha snyad do/ /de la dbus ma'i che ba nyid la tshig 'di smos so/ /'dir yang rang gis zhes bya bar sbyar te/ gzhan byed du bcug pa la ni mi tshangs par spyod par gtogs pa'i kha na ma tho bar rnam par gzhag pa'i</text></item>
<item><p>31a2</p><section></section><text>phyir ro/ /'di ni sbom dga' mos rma'i sbubs su lag pa bcug ste rtsol ba las mdor byas pa gang yin pa des so/ /'dod pa bsten pa ltar bcos pa'i ltung byed do/ /gang la 'dod pa bsten pa ltar gnod pa'i ltung byed du 'gyur zhe na/ de'i phyir de la lag mthil gyi thal lcag gis bsnun</text></item>
<item><p>31a3</p><section></section><text>pa la'o zhes bya ba smos te/ de la zhes bya ba ni mo mtshan la'o/ /bsnun pa la'o zhes bya ba ni bye brag ma smos pa'i phyir chags pa can nam/ ma chags pa'i sems kyis ltung byed ces bya ba yid ches pa'o/ /'dod pa bsten pa ltar gnod pa'i ltung byed do/ /gang la mtshan ma nye bar</text></item>
<item><p>31a4</p><section></section><text>'chos pa'i ltung byed du 'gyur zhe na/ de'i phyir de la spu 'thog par byed dam byed du 'jug pa la'o zhes bya ba smos te/ de la zhes bya ba ni mo mtshan no/ /mdo las gnod pa can gyi gnas la spu'i las byed na'o zhes gsungs pa yin no/ /'dir rnam par 'byed pa las gnod pa can gyi gnas</text></item>
<item><p>31a5</p><section></section><text>la zhes bya ba ni gsang ba'i gnas pa'o/ /spu'i las zhes bya ba ni spu 'thog pa ste ltung byed kyis sreg par byed ces bya ba'i don to / /'dir reg pa'i kha na ma tho bar rnam par mi gzhag ste/ 'dir ji ltar byas pa nyid 'di bsgrubs pas ltung byed do/ /'on kyang bcos zin pa la mnyam</text></item>
<item><p>31a6</p><section></section><text>pa nyid du 'di la rang dang gzhan gyi ste / de lta bas na byed pa dang byed du 'jug pa zhes bya ba gnyis ka bsten pa'o/ /'dir bcos zin pa ni don to / /de bas ni 'dir spu gcig btogs pa la yang dngos gzhi'o/ /gang zhig yang byas pa nyid kyis 'dir rnam par gzhag par</text></item>
<item><p>31a7</p><section></section><text>rigs pa de de las yang dag par byas pa nyid kyis mo mtshan la ni 'dir dngos gzhi'o/ /rtsom pa gcig par 'gyur ba nyid kyis lhag pa'i rjes su 'gro bar rig par bya'o/ /'dir skyes pa la 'dir rgud pa med de / bud med la ji lta ba de bas na de la 'dir 'jug na nyes byas su rnam par</text></item>
<item><p>31b1</p><section></section><text>gzhag pa yin no/ /lag pas steng du thal lcag gis bsnun pa ni gal te 'dod chags kyis byed na ni sbom po'o/ /gal te 'dod chags med na ni nyes byas so zhes rig par bya'o/ /bsten par bya ba 'chos pa'i ltung byed do// // da 'di man chad ni reg par bya ba ma yin pa dang / bsten</text></item>
<item><p>31b2</p><section></section><text>pa'i ltung byed bcu gcig po rnams ston te/ dge slong mas skyes pa reg par bya ba ma yin pa de dang lhan cig reg pa'i tshul gyis bsten pa gang yin pa de rnams la reg par bya ba ma yin pa dang bsten pa'i ltung byed rnams shes par bya'o/ /de la de dag gi dang po je bshad par bya ste/ de'i phyir</text></item>
<item><p>31b3</p><section></section><text>khyim pa dang lhan cig dben pa skyabs yod pa na 'greng ba la'o zhes bya ba smos te/ 'dom gang gi nang tshun chad ces bya ba de dge slong gi dbang du byas pa'i cho ga'i rjes su 'brangs nas shes par bya'o/ /'dug pa la yang ltung byed 'di yin te/ 'jug pa de la shin tu lci ba nyid kyi phyir ro/ /mi tshangs par</text></item>
<item><p>31b4</p><section></section><text>spyad pa'i yan lag tu gyur pa de thams cad la mi tshangs par spyod pa dang 'brel pa la stobs dang ldan pa nyid la 'gal zlar rnam par gnas pa nyid do/ /de bas na stobs dang mi ldan pa nyid de ni 'dir na smad par rig par bya'o/ /ji tsam dben pa skyabs yod par brjod par bya zhe na/ de'i phyir rtsig pa dngas ba</text></item>
<item><p>31b5</p><section></section><text>mo dang yol ba dang / thibs po dang mun pa dag gis ni de nyid 'grub bo zhes bya ba smos te/ lnga po 'di rnams kyis dben pa skyabs yod par grub po/ /'dir rtsig pa'i sgras ni rtsig pa nyid brjod do/ /'di man chad ni reg par bya ba ma yin pa dang bsten pa gang yin zhe na/ de'i phyir dge slong</text></item>
<item><p>31b6</p><section></section><text>dang ngo zhes bya ba smos te/ dge slong dang lhan cig dben pa skyabs yod pa na 'greng ba la'o zhes bya bar sbyar ro/ /gsum pa gang du yin zhe na/ de'i phyir bla gab med par snga ma dang ngo zhes bya ba smos te/ gang du bla gab med par zhes bya ba sgrib pa med pa'i phyogs ni snga ma dang ngo zhes bya ba ni khyim pa dang</text></item>
<item><p>31b7</p><section></section><text>lhan cig 'greng ba la zhes bya ba'i don to/ /bzhi pa gang la yin zhe na/ de'i phyir phyi ma dang ngo zhes bya ba smos te/ bla gab med par dge slong phyi ma dang lhan cig gnas pa la'o zhes bya ba'i don to/ /gsum po de rnams la ni 'dug pa la yang ltung byed kho nar 'gyur ro/ /de grogs dang bcas pa</text></item>
<item><p>32a1</p><section></section><text>nyid yin na ltung ba med do zhes bya ba la/ de la zhes bya ba la dge slong la'o/ /grogs dang bcas pa nyid yin na zhes bya ba ni gnyis dang bcas pa nyid la ni ltung ba med do/ /'dir gzhung ni/ gal te dge slong grogs dang bcas pa nyid yin na zhes bya ba'i don to/ /</text></item>
<item><p>32a2</p><section></section><text>dge slong ma khrims zla dang bcas pa gcig yin na yang ngo zhes bya ba yang ltung ba med do zhes bya ba dang sbyar ro/ /thag ji srid kyi dbang gis grogs dang tha dad pa nyid ma yin par gnas pa'i thag de tsam na grogs 'dug na khrims zla dang bcas pa nyid yin te/ de phyi nas 'brang ba'i dge sbyong nyid du</text></item>
<item><p>32a3</p><section></section><text>gtogs par bya'o/ /gang la bslab pa'i gzhi lnga par 'gyur zhe na/ de'i phyir khyim pa'i rnar bshub cing smra ba la'o zhes bya ba smos te/ bye brag ma bstan pas dben pa skyabs yod pa yang rung / bla gab med pa yang rung / grogs yod pa yang rung / gcig pu yang rung ba shes par bya'o/ /</text></item>
<item><p>32a4</p><section></section><text>'dir smra ba la'o zhes bya ba ni gang yang rung ba 'brel pa'i don dang 'brel pa med pa'i don nam don dang bcas pa'am/ don med pa'i tshig smra ba la kha na ma tho ba 'di yin no/ /dben par smra ba nyams su myong ba 'dir gtso bo nyid du rnam par gzhag pas dpung mgo'i phyi rol gyi mtha' las smra</text></item>
<item><p>32a5</p><section></section><text>ba mo'i ko sko'i mtha' cha 'das na de ni rnar bshub cing nye bar 'brel pa'i ltung byed kyi dang por rnam par gnas pa yin no/ /mdun rol du snying ga'i rus pa dang / phyi nas mchan khung gi phyogs nas smra ste go na'o/ /drug pa gang zhe na de las des de nyan pa la'o zhes bya ba ni/ des smras pa de</text></item>
<item><p>32a6</p><section></section><text>cung zad pa la mtha' zhes bya ba'o/ /de bzhin du rna ba dang nye bar smra ba 'di bzung ba la khyim pa de las rnar bshub cing smra ba la'o/ /bdun pa ni dge slong gi'o zhes bya ba ste/ rnar bshub cing smra ba la kha na ma tho ba 'dir 'gyur ro zhes bya bar sbyar ro/ /bslab pa'i gzhi brgyad pa ni de las</text></item>
<item><p>32a7</p><section></section><text>kyang ngo zhes bya ba la/ kyang ngo zhes bya ba'i sgras ni rnar bshub cing smra ba nyan pa la'o zhes bya ba'i rjes su bsnyegs pa'i phyir ro/ /de las kyang ngo zhes bya ba yang sgras 'dis dge slong dang khyim pa gnyis ka yang bzung ba yin te/ gnyis po de dag gi drung du rnar bshub cing smra ba nyan pa la ltung byed du</text></item>
<item><p>32b1</p><section></section><text>blta bar bya'o/ /khyim pa dang lhan cig pa nyid la rnam pa 'dir 'gyur ba'am bye brag med par ro/ /de la khyim pa dang lhan cig pa'i rnam pa'am dge slong dang lhan cig tu gyur pa la ltung ba med pa thob pa'o/ /bye brag med par smra ba la dge slong dang lhan cig pa nyid ni dge 'dun gyi khongs su</text></item>
<item><p>32b2</p><section></section><text>'dus pa nyid kyi phyir 'di la nyes pa med do/ /de lta bas na dgos pa 'di la ltung ba med ces bya ba'o/ /de bas na khyim pa dang dge slong gi dbye ba la sogs pa la brten nas bcas pa 'di rnams mdzad do/ /dge slong dang lhan cig pa nyid la dge tshul la 'dir dge slong nyid ces smos</text></item>
<item><p>32b3</p><section></section><text>te/ nyes dmigs mtshungs pa nyid kyi phyir 'dir yongs su rdzogs pa nyid dang / 'dir phyi rol pa'i rab tu byung ba la khyim pa nyid ces go bar bya'o/ /dgu pa gang la yin zhe na/ de'i phyir khyim pa las rig pa len pa la'o zhes bya ba smos te/ dge slong mas khyim pa las rig pa gang</text></item>
<item><p>32b4</p><section></section><text>yang rung ba lan pa la ltung byed 'dir 'gyur ro/ /'di ni sbom dga' mos chags par gyur pas skyes pa las rig pa blangs nas/ de'i tshig nyan du gzhug pa'i phyir/ yang dang yang du bzlas pa 'chol bar byed pa de las bcas pa yin na / /bcu pa ni de las de klog pa la'o zhes bya ba la/</text></item>
<item><p>32b5</p><section></section><text>de las zhes bya ba ni khyim pa la'o/ /de zhes bya ba ni rig pa'o/ /klog pa la ni ltung byed do/ /'dir rig pa zhes bya ba ni dpe tsam du rnam par gnas pa yin no/ /bsgom par bya ba ma yin pa thams cad la yongs su rdzogs pa nyid kyi phyir ro/ /kha na ma tho ba 'di byed du bcug nas dge slong</text></item>
<item><p>32b6</p><section></section><text>dang lhan cig pa nyid du 'dir dge slong ma dang dge slob ma slob dpon du rigs pa nyid kyi phyir ltung ba med pa'o/ /'dir yang dge slong dang ldan pa nyid ni dge tshul la rnam par gnas pa yin no/ /'di dang yang lhan cig tu rigs pa nyid kyi phyir/ /dge slob mas slob ma dang slob dpon nyid du phyi</text></item>
<item><p>32b7</p><section></section><text>rol pa'i rab tu byung ba la khyim pa nyid yongs su rdzogs pa kho na'o/ /gang du bcu gcig pa 'di la rig par bya ba ma yin pa dang / bsten pa las gyur pa'i ltung byed du 'gyur zhe na/ de'i phyir sgyu thabs kyis rma bcings shing 'grol du 'jug pa la'o zhes bya ba smos te/ sgyu thabs kyis zhes</text></item>
<item><p>33a1</p><section></section><text>bya ba ni nyon mongs pa can gtso bo nyid kyis so/ /rma bcings shing zhes pa ni bcings shing bcings shing / skyes pa la 'grol du 'jug na dngos gzhi'o/ /sgyu thabs kyis bud med 'grol du 'jug pa la ni nyes byas so/ /'di ni gtsug dga' mo'i dpung pa g.yas</text></item>
<item><p>33a2</p><section></section><text>par phol mig byung ba'i rma de sman pas zan gyis glan nas ras mas bcings pa dang / des ha cang lhod do/ /ha cang dam mo / /zhes zer zhing yang dang yang 'grol du bcug pa de gang yin pa las bcas pa yin no/ /de'i phyir don bden pa nyid la ni ltung ba med do zhes bya ba ni/ gang gi phyir</text></item>
<item><p>33a3</p><section></section><text>sgyu thabs kyis 'grol du 'jug pa 'di la ltung byed yin pa de'i phyir dam yang dag gam/ lhod pa la sogs pa bcings pa nyid kyi yang dag pa'i don bden pa nyid la ni ltung ba med par blta bar bya'o/ /'dir reg pa la gzhan 'dren ma'i kha na ma tho ba'i mtshan nyid ji lta bar rtogs par bya'o/ /</text></item>
<item><p>33a4</p><section></section><text>'dir dge slong la chung ba nyid kyi phyir 'di dang 'brel ba'i rgyud la skyes pa la ni nyes byas su rig par bya'o/ /'dir yang bya ba tsam gtso bo yin te/ de bas na phyed 'grol du bcug pa la yang ltung byed 'di'o/ /lan mang po 'grol du 'jug cing sgyu thabs kyis bkrol ba ji snyed pa de rnams</text></item>
<item><p>33a5</p><section></section><text>la ltung byed du 'gyur ro/ /reg par bya ba ma yin pa dang bsten pa las gyur pa'i ltung byed de bcu gcig go// // gang la bu 'tsho ba'i ltung byed du 'gyur zhe na/ de'i phyir bu 'tsho ba la'o zhes bya ba smos te/ bu phrug 'tsho zhing rtse ba la'o/ /'dir gleng gzhi las khye'u zhes smos pa</text></item>
<item><p>33a6</p><section></section><text>ni bu mo dang ma ning gi dpe yin te/ rnam par 'byed pa las kyang tshig 'di nyid do/ /bu bcang bar bya ste khye'u la nye gnas bya'o/ /bu mo dang ma ning dag la ni 'jug pa'i tshul 'dra'o/ /de lta bas na 'jug pa tsam gtso bo ste/ gleng gzhi las ni khye'u'i tshig go/ /de'i rjes su 'gro bas</text></item>
<item><p>33a7</p><section></section><text>mtshon pa tsam gyi bsam pas rnam par 'byed pa las bshad pa'o/ /bu thams cad ni nyes pa yongs su rdzogs pa nyid ces bya bar rig par bya'o/ /'dir yang 'tsho bar ni khye'u du bar shes par bya ba'i ngo bo'am rtsed mo la sogs pas nye bar gnas pa gang yin pa de la rtogs par bya'o/ /</text></item>
<item><p>33b1</p><section></section><text>gang gi bu la reg pa rjes su gnang ba'i phyir rang gi bu 'tsho ba la ni nyes pa med do/ /'dir dge slong la dman pa nyid kyi phyir skyes pa la ma grub pas nyes byas su rig par bya'o/ /bu 'tsho ba'i ltung byed do// // da ni 'di man chad ni gnod par 'gyur ba'i sgo spang ba'i ltung byed bshad par</text></item>
<item><p>33b2</p><section></section><text>bya ste/ skyes pas gnod par gyur pa gang yin pa de 'jug par gyur pa'i sgo gang yin pa spang ba'i phyir ro/ /gang la de rnams kyi dang po yin zhe na/ de'i phyir khyim bdag la ma dris par khyim gzhan du mtshan mo 'da' bar byed pa la'o zhes bya ba smos te/ rang gis kyang gnod par 'gyur</text></item>
<item><p>33b3</p><section></section><text>ba'i khyim bdag ma mthong bar 'dod la rtse gcig pa de'i khyim du gtogs pa rtsig pa la sogs pas bskor ba'am/ gzhan du bzlog pa'i phyir ci nas kyang rtsom pa med pa zhes bya ba 'di btags so/ /bskor ba tsam gyi khyim nyid gang yin pa de ni 'dir yan lag tu rnam par gnas pa yin no/ /'dir</text></item>
<item><p>33b4</p><section></section><text>bsgribs pa nyid ni yan lag ma yin te/ yang gang zhig 'dir bskor ba nyid de ni khyim gyi mthar thug par rig par bya'o/ /phyugs lhas sam mgron khang la sogs pa la yang kha na ma tho ba 'di 'grub pa'o/ /bud med la rag las pa nyid yin na de la dris na ltung ba med do zhes bya ba ni/ khyim gang</text></item>
<item><p>33b5</p><section></section><text>bud med dbang che zhing khyim bdag gi bud med kyi tshig las 'da' bar mi nus pa de ni bud med la rag las pa nyid ces bya ste/ der bud med la dris nas khyim bdag la ma dris par mtshan mo 'da' bar byed pa la ltung ba med pa'o/ /gang la ltung byed gnyis par 'gyur zhe na/ de'i phyir mtshan mo</text></item>
<item><p>33b6</p><section></section><text>ma brtags par skyabs yod par 'da' bar byed pa la'o zhes bya ba smos te/ skyabs yod pa zhes bya ba ni/ /rnam pa gang yang rung bas mi snang ba nyid sgrub par byed pa/ mun khung dang thibs po la sogs pa 'dir skyabs nyid du rig par bya'o/ / rten nyid la ni ma yin no/ /ma mthong ba gnas</text></item>
<item><p>33b7</p><section></section><text>pa'i skyes pa yod pa dang / med pa nyid shes par bya ba'i phyir brtags pa 'di'o/ /de lta bas na skyabs yod pa la so sor brtag par bya ba ma byas par mtshan mo 'da' bar byed pa la ltung byed do zhes bya ba'i don to/ /gang la bslab pa'i gzhi gsum par 'gyur zhe na/ de'i phyir gnas khang du dge</text></item>
<item><p>34a1</p><section></section><text>slong ma gzhan med par mtshan mo 'da' bar byed pa la'o zhes bya ba smos te/ mtshan mo gnas khang du dge slong ma gzhan med par gcig pu nyal zhing 'da' bar byed pa la ltung byed ces bya ba'i don to/ /'dir gnas khang zhes smos pa ni dpe tsam du zad kyi/ g.yogs</text></item>
<item><p>34a2</p><section></section><text>pa'i phyogs kyi gnas khang gzhan yang bsdus pa yin no/ /dus 'debs pa dang skyes pas gnod par 'gyur ba'i gzhan dang lhan cig nyes dmigs mnyam pa nyid kyi phyir ro/ /ji ltar 'os pas rjes su 'gro bar gyur cig ces bya bas de'i gnas khang zhes smos so/ /mtshan mo gsum pa'i</text></item>
<item><p>34a3</p><section></section><text>cha gsum pa la ltung byed do/ /mdun rol du ni nyes byas so zhes gsungs pa yin no/ /nyin mtshan gyi dang po ma yin pa la mtshan mo mtha'i skad cig la ni yod pa nyid dang sbyar ba tsam nyid bden pa nyid du shes par bya'o/ /de shi ba la sogs pa la ni ltung ba med do zhes bya ba ni/ dge slong ma</text></item>
<item><p>34a4</p><section></section><text>gzhan de ni shi ba'am/ babs sam/ yul gzhan la sogs par song ngam/ rkyen gzhan gyis med par gyur na gcig pu gnas khang du mtshan mo 'da' bar byed pa la ltung ba med pa yin te/ des ni mi 'dod bzhin du bral bar bstan to/ /gnod par 'gyur ba'i sgo spang ba'i ltung byed</text></item>
<item><p>34a5</p><section></section><text>gsum mo/ /gang la mal gcig pa'i ltung byed du 'gyur zhe na/ de'i phyir dge slong ma dang khri gcig la stan gcig reg pa dang bcas shing mtshan mo nyal ba la'o zhes bya ba smos te/ 'dir dge slong ma zhes bya ba ni bud med du gyur pa la dpe tsam du zad de bud med gzhan la ni shin tu skyon dang ldan</text></item>
<item><p>34a6</p><section></section><text>pa nyid kyi phyir ro/ /reg pa dang bcas shing zhes bya ba ni reg pa dang bcas shing 'jug pa la reg pa dang bcas shing zhes bya ba'i bsdu ba'o/ /ma reg par nyal ba la ltung ba med do zhes smos pa'i phyir 'dir reg pa la ni kha na ma tho ba rdzogs pa'o/ /de dang ngam du ma dang lhan cig kyang rung ste/</text></item>
<item><p>34a7</p><section></section><text>gtur bu la sogs pas bar du bcad cing dran pa nye bar gzhag ste/ lus kyi reg pa'i ro myang ba med par khri mi 'khrul pa tha mal pa'am stan la ni ltung ba med do zhes bya ba la/ de dang ngam zhes bya ba ni dge slong mas so/ /du ma dang zhes bya ba ni dge slong ma gcig pu nyid du ma zad kyi/ 'on</text></item>
<item><p>34b1</p><section></section><text>kyang gnyis la sogs pas kyang zhes bya ba'i don to/ /ci de tsam nyid kyis yin nam zhe na/ de'i phyir bar du bcad cing zhes bya ba smos so/ /gang gis she na de'i phyir gtur bu la sogs pas zhes bya ba smos te/ gtur bu dang lhung bzed dang 'dra ba la sogs pas bar du bcad pa byas</text></item>
<item><p>34b2</p><section></section><text>par 'gyur ba la'o/ /dran pa nye bar gzhag ste zhes bya ba kun du longs 'chos par gtogs pa'i nye ba'i nyon mongs pa'i skyon nye bar bsal ba'i phyir bslab pa'i gzhi 'di'o/ /de bas na dran pa'i rnam pa lta bur longs 'chos par gtogs pa'i nye ba'i nyon mongs pa de'i cha can la nye bar ltung ba bsal</text></item>
<item><p>34b3</p><section></section><text>bar nus pa'i dran pa de lta bus dran pa nye bar gzhag go zhes bya ba'i don to/ /lus kyi reg pa'i ro myang ba med par zhes bya ba ni/ lus kyi reg pa yongs su bsal ba ni bar du gcod pa'i don to/ /de'i phyir bar du gcod pa las yang rkyen gyi dbang gis brgya la lus reg par 'gyur na</text></item>
<item><p>34b4</p><section></section><text>lus reg pa de'i ro myang ba med par byed pa'o/ /gang du 'di dang lhan cig ltung bar mi 'gyur zhe na/ de'i phyir khri mi 'khrul ba'am/ tha mal pa'am/ stan zhes bya ste/ 'di rnams la lhan cig nyal ba la ltung ba med do/ /'dir gzhung ni khri mi 'gul ba la gtur bu la sogs pas bar du</text></item>
<item><p>34b5</p><section></section><text>bcad cing dran pa nye bar gzhag ste/ lus kyi reg pa'i ro myang ba med pa dang / khri tha mal pa dang de bzhin du stan la yang ngo zhes gsungs pa yin no/ /yod na nyes byas so zhes bya ba ni/ mal so sor bya ba'i skabs yod na bar du bcad pa la sogs pas kyang lhan cig nyal ba la ni nyes byas kyi kha na ma tho</text></item>
<item><p>34b6</p><section></section><text>bar 'gyur ro/ /longs spyod cing gnas pa btang ba'i ltung byed do// // 'di man chad ni byi dor byed pa las gyur pa'i ltung byed brgyad ston te/ gang la de rnams kyi dang por 'gyur zhe na/ de'i phyir rang gi lus kyi dril phyis dge slong mas byed du 'jug pa la'o zhes bya ba smos so/ /bslab pa'i</text></item>
<item><p>34b7</p><section></section><text>gzhi gnyis pa ni/ dge slong ma la'o zhes bya ba ste/ rang gi yan lag gi dril phyis dge slob ma la byed du 'jug pa zhes bya ba lnga po de rnams las yang rig par bya'o/ /gsum pa ni dge tshul mas so/ /bzhi pa ni khyim pa mo'o/ /lnga pa ni mu stegs can ma'o zhes bya ba la/ rang gi yan lag</text></item>
<item><p>35a1</p><section></section><text>rnams la dril phyis byed du 'jug na ltung byed do/ /ci'i phyir slar de tha dad pas bca' ba mdzad ce na/ 'dir ltung ba lnga po rnams la 'jug pa'i phyir tshig tsam gyi rjes su 'jug pa nyid kyis dge slong mas rang gi lus la dri ma phyi bar mi bya'o zhes bya ba'i bcas pa 'di yod pa la/ dge</text></item>
<item><p>35a2</p><section></section><text>slong ma la sogs pa rnams kyis rang gi lus la dri ma phyis pa la nyes pa med do/ /de ltar 'jug par gyur pa rnams la lnga po 'di rnams bcas pa'o/ /drug pa byi dor byed pa'i ltung byed ni bkru bshal byed du 'jug pa la'o zhes bya ba ste/ 'dir bud med kyis zhes bya ba rtogs par bya'o/ /skyes pas</text></item>
<item><p>35a3</p><section></section><text>byed du bcug pa la reg pa'i kha na ma tho ba shin tu lci bar rnam par gzhag pa'i phyir ro/ /rdzas gzhan gang yang rung bas dril phyis byas pa la snga ma lnga po rnams bcas pa yin no/ /'di ni chu 'ba' zhig gis bkru bshal byed du 'jug pa las bcas pa yin te/ bye brag ni de yin no/ /de ltar yang</text></item>
<item><p>35a4</p><section></section><text>bkru bshal byed du 'dzud na zhes gsungs pa de'i rnam par 'byed pa ni chus bkru bshal byed na zhes gsungs pa yin no/ /bslab pa'i gzhi bdun pa ni rdzas dri zhim pos rang gi lus skud pa la'i zhes bya ba la/ /'dir dri dag gis zhes bya ba ni/ mdo'i tshig go/ /rdzas dri zhim po dag gis zhes bya ba</text></item>
<item><p>35a5</p><section></section><text>ni rnam par 'byed pa'i tshig go/ /gang la ltung byed brgyad par 'gyur zhe na/ de'i phyir 'bru mar gyi tshigs mas so zhes bya ba smos te/ rang gi lus skud pa la'o zhes bya bar sbyar ro/ /'dir rang gi byed pa'i rdzas dri zhim pos rang gi lus la skud pa ni dril phyis zhes smos pa yin no/ /gzhan byed du</text></item>
<item><p>35a6</p><section></section><text>'jug pa la yang zhes bya ba'i bye brag ma smos pas rtogs pa'o/ /bud med skud du 'jug pa dang gzhan gyis byas pa dang gzhan gyis byas pa ma yin pa zhes bya ba ni ltung ba sbom po dang / der pham pa skyes pas 'dir dge slong gis dri 'chang ba la ni nyes byas kho na'o/ /mtshan mthun pa byi dor byed du 'jug</text></item>
<item><p>35a7</p><section></section><text>pa la ni ltung ba med do/ /byi dor byed pa las byung ba'i ltung byed brgyad pa'o// // gang la chu la longs spyod pa'i ltung byed du 'gyur zhe na/ de'i phyir lag pa sbrel te khrus byed pa la'o zhes bya ba smos te/ bud med dang lhan cig go/ /skyes pa dang ma yin no/ /'dir sbom po dang pham pa smos pas shes</text></item>
<item><p>35b1</p><section></section><text>pa'o/ /'dir lte bar son na dngos gzhi'o/ /mdun rol du nyes byas so/ /byi dor byed pa las kyang rnam par gzhag pa 'di nyid rig par bya'o/ /chu la longs spyod pa'i ltung byed do// // da ni 'di man chad kyis 'chos pa las gyur pa'i ltung byed drug ste/ gang la lnga po de rnams su</text></item>
<item><p>35b2</p><section></section><text>'gyur zhe na/ de'i phyir bcos pa'i phyir pu shel tsi 'chang ba la'o/ /so mangs dang smyig shad dang / gsum zhes bya ba dang / skra brnyan gyis kyang ngo zhes bya ba smos te/ bcos pa'i phyir 'chad pa la'o zhes bya ba'i rjes bsnyeg pa'i phyir kyang ngo zhes bya ba'i sgra smos so/ /so mangs dang</text></item>
<item><p>35b3</p><section></section><text>smyig shad dang / gsum zhes bya ba dang / skra brnyan gyis kyang ngo zhes smos pas so/ /gsum zhes bya ba ni pu shel tsi la sogs pa'i ming 'di la yod pas na gsum zhes bya'o/ /de dag gis skra shad pa la sogs pa'i rnam pa gang gis 'chos par byed cing rjes su dag pa la sogs pas skra</text></item>
<item><p>35b4</p><section></section><text>brnyan gyis mgo la btsugs cing de bsgrub par gyur pa de rnams la bya ba ste/ bcos pa'i phyir nyes par sbyor ba ste/ nges par sbyor ba de la kha na ma tho ba 'di rnams so/ /brtsams pa tsam gyis byas pa nyid de bcos pa la/ de'i bya ba rtsom pa gcig tu gyur pa'i phyir ro/ /ji srid du</text></item>
<item><p>35b5</p><section></section><text>ma btang gi bar du log par gyur na ltung ba gcig nyid do/ /'dir mdo ni pu shel tsi 'chang ngam/ so mangs 'chang ngam/ smyig shad 'chang ngam/ skra brnyan 'chang na zhes gsungs pa yin no/ /'di rnams kyi rnam par 'byed pa ni 'chos par byed na zhes gsungs pa yin te/ de</text></item>
<item><p>35b6</p><section></section><text>la 'chos pa'i phyir 'chang ba la sogs par byed na zhes bya ba ni/ don gnyis ka la yang rnam par gnas pa yin no/ /de ltar mdo dang rnam par 'byed pa dag la don gcig pa nyid du 'gyur ba de bas na de kho na nyid du nye bar 'brel pa'o/ /skra bcos pa nyid ni de rnams la grags</text></item>
<item><p>35b7</p><section></section><text>pa'i phyir skra rnams zhes bya ba 'di la bcos pa dang 'brel pa nyid du shes bzhin pa'o/ /de'i phyir de grub pas mdo ma byas so/ /mchan khung dang gsang ba'i spu 'chos pa la ni nyes byas su rig par bya'o/ /yang mgo 'chos pa spangs pa la zhes bya ba ni bcos pa'i phyir cho ga dang 'brel pa</text></item>
<item><p>36a1</p><section></section><text>nyid kyi tshig med pas 'dir yang mdor ma byas pa ni gzugs nyid las shes pa'i phyir rig par bya'o/ /gang la ltung byed drug par 'gyur zhe na/ de'i phyir khyim pa'i rgyan thogs pa la'o zhes bya ba smos te/ yang mgo 'chos pa spangs pa la zhes bya ba ni/ chos</text></item>
<item><p>36a2</p><section></section><text>gos la sogs pa rab tu byung ba'i yo byad rnams kyang rab tu byung ba'i rgyan nyid de khyim pa'i rgyan ni ma yin no/ /'di ltar de rnams zhi ba'i dga' ba'i blo skye bas de rnam par bcad pa'i phyir khyim pa'i zhes smos pas 'di ni rab tu byung ba rnams la bzhad gad du 'gyur ba yin gyi rgyan du 'gyur ba ni ma yin no</text></item>
<item><p>36a3</p><section></section><text>zhes bya ba bstan pa'i don du'o/ /khyim pa'i rgyan rin po che'i rang bzhin la ni rgyan nyid du yongs su rdzogs pa ste/ de bas na des 'di bsdus pa yin no/ /de ltar yang khyim pa'i rgyan ni mgul rgyan dang gdu bu rgyan can dang / dpung rgyan dang / do shal dang / se mo do dang / mu tig gi chun po dag go zhes</text></item>
<item><p>36a4</p><section></section><text>bya ba rnam par 'byed pa las gsungs so/ /rin po che ma yin pa'i rgyan la ni nyes byas so/ /'di la rin po che la rig pa'i kha na ma tho ba 'dir rdzas ji lta bar gzhan rig par bya'o/ /'chos pa las gyur pa'i ltung byed drug pa'o// //da 'di man chad ltung byed gsum ston te/ de</text></item>
<item><p>36a5</p><section></section><text>rnams kyi dbang po gang la 'gyur zhe na/ de'i phyir bro brdung ba la'o zhes bya ba smos so/ /ji ltar zhe na de'i phyir gang yang rung bas so zhes bya ba smos te/ tha na smin ma bskyod pa la sogs pa'i bya bas kyang ngo zhes bya ba'i don to/ /bslab pa'i gzhi gnyis pa bstan pa ni/ glu len pa la'o zhes bya ba</text></item>
<item><p>36a6</p><section></section><text>smos te/ ji ltar zhe na/ de'i phyir de'i bsam pas mgrin 'gyur gang yang rung bas so zhes bya ba la/ de'i bsam pas zhes bya ba ni glu'i bsam pas so/ /gang yang rung ba zhes bya ba ni/ tha na tshigs su bcad pa tsam 'dod pa la yang ngo / /gang la gsum par 'gyur zhe na/ de'i</text></item>
<item><p>36a7</p><section></section><text>phyir rol mo byed pa la'o zhes bya ba smos te/ 'di ltar bud med la gar dang glu la sogs pa rjes su mi mthun pa de ltar skyes pa rnams la ni ma yin no/ /de bas na 'dir dge slong la nyes byas su rig par bya'o/ /rgyags pa las gyur pa'i ltung byed gsum mo// //da 'di man</text></item>
<item><p>36b1</p><section></section><text>chad ni longs 'chos pa nyid las gyur pa'i ltung byed gsum ston te/ de rnams kyi dang po ni longs spyod du gyur pa'i gdugs thogs pa la'o zhes bya ba smos te/ bdag gir byed pa tsam la ni dngos gzhi ma yin te/ 'on kyang yongs su longs spyad par gyur pa la zhes bya ba'i don to/ /gal te gang</text></item>
<item><p>36b2</p><section></section><text>zhig lam la dbang ba nyid ngos su 'dud pa la zhes bya ba smos pa de la yang ma byas pas/ dmigs kyis bsal ba 'di gtogs pa'o/ /sbyor ba gcig yin na shin tu ring por thogs pa 'di dang 'og ma la yang ltung ba gcig kho nar zad do/ /gang la gnyis pa de brjod par bya ste/ de'i</text></item>
<item><p>36b3</p><section></section><text>phyir mchil lham gyon pa la yang ngo zhes bya ba smos te/ longs spyod du gyur pa'i gdugs thogs pa la'o zhes bya ba'i rjes snyegs pa'i phyir/ yang ngo zhes bya ba'i sgra smos so/ /dbyar khang du mal stan bsrung pa'i phyir ni ltung ba med do zhes bya ba ni dbyar khang la gnas gzhan du mal stan la</text></item>
<item><p>36b4</p><section></section><text>bag bya ba'i phyir mchil lham gyon pa la ltung ba med do/ /de las gzhan pa thams cad la ni ltung byed kho nar 'gyur ro/ /'dir dge slong gi gnas la mtshon pa'am de nyid kyis dbyar khang gi 'phangs par rig par bya ba yin te/ de yang rjes su mi mthun pa nyid kyi phyir bud med rab tu</text></item>
<item><p>36b5</p><section></section><text>byung ba rnams la mchil lham gyon pa 'jug pa'i phyir ro/ /gsum pa bstan pa ni khri'u'i bsnyen bkur nyams su myong bar byed pa la'o zhes bya ba ste/ 'di ni sbom dga' mo dge slong rnams la ston par byed cing des dge slong ma 'ongs shing lhags pa rnams la kho mo'i phyir phyogs ga ge</text></item>
<item><p>36b6</p><section></section><text>mo zhig tu khri'u shoms la 'dug tu chug shig ces bsgo zhing / yang phyogs ga ge mo zhig dang / gnas khang gi nye 'khor dang khyams dang khang steng ngam che ge mo zhig tu khri'u khyer la kho mo 'dug tu chug shig ces zer ba las bcas pa ste/ des khri'us bsnyen bkur byed du 'jug</text></item>
<item><p>36b7</p><section></section><text>pa'i ngo bo nyid kyang bstan pa yin par rig par bya'o/ /longs 'chos pa nyid las gyur pa'i ltung byed gsum mo// //gang la thug thub tu phyis gnon byed pa'i ltung byed du 'gyur zhe na/ de'i phyir khyim gzhan du ma bsgo bar stan la 'dug pa la'o zhes bya ba smos te/ rtswa'i</text></item>
<item><p>37a1</p><section></section><text>chun po dang shing gi dum bu dang so phag la sogs pa la gal te rdol ba yin na/ thug thub tu bstan pa mi skyed pa kho na'o/ /gal te ma yin na yongs su ma rdzogs pa 'di bskyed pa'o/ /de bas na snga ma la ni ltung ba med do/ /phyi ma la nyes byas so/ /bzhad gad kyi ched</text></item>
<item><p>37a2</p><section></section><text>du rtswa'i chun po dang shing gi dum bu dang / sa dang ba glang gi lci ba'i rang bzhin kun nas 'tsho bar byed pa bsgrub pa shing gi dum bu zhes bya ba la sogs pa'i ma rdol ba las yongs su rdzogs pa'i thug thub bskyed pa'o/ /rdol ba la na ni smad pa bskyed pa'o/ /de bas na 'dir snga ma la ltung byed do/ /</text></item>
<item><p>37a3</p><section></section><text>phyi ma la ni nyes byas so/ /mal stan la yang 'di bstan zhes smos pas bsdus par rig par bya ste/ gos la yang 'phangs par rig par bya'o/ /dgos pa med pa dang 'dra ba'i rtswa'i chun po la sogs pa la smos pa'i cho ga rnams rnam par gzhag pa'o/ /'dug pa la ni shin tu</text></item>
<item><p>37a4</p><section></section><text>ring por rjes su 'gro ba'i phyis gnon du gyur pa nyid du rig par bya'o/ /de bas na 'dir nyal ba dag la kha na ma tho ba de yongs su rdzogs par 'gyur te/ shin tu ring por ma song ba la 'di ni thug thub ches shin tu che ba'i phyir ro/ /gang zhig rkang pa dag gis 'dzegs nas / tsog cog</text></item>
<item><p>37a5</p><section></section><text>por ram gzhan du gnas pa'o/ /de bas na 'dir yang kha na ma tho ba yongs su rdzogs pa 'di'o/ /thug thub tu phyis gnon byed pa'i ltung byed do// //gang la log thabs byed pa'i ltung byed du 'gyur zhe na/ de'i phyir chos nyan du gzhug pa'i gnas skabs su</text></item>
<item><p>37a6</p><section></section><text>khyim pa'i stan spyad pa'i khyim pa la ma sbran par bor te 'gro ba la'o zhes bya ba smos te/ chos nyan du gzhug pa'i tshe khyim pa'i stan yongs su longs spyad pa'i khyim pa la ma sbran par bor te 'gro ba la ltung byed du 'gyur te/ 'di ni sbom dga' mo khyim bdag gi khyim dag tu song</text></item>
<item><p>37a7</p><section></section><text>ste/ khyim bdag gi chung ma dag gis kyang stan dag bshams pa na de de la 'dug ste/ rgya cher chos bstan par brtsams pa dang / de rnams kyang 'di ni las med pa zhig go snyam nas langs te/ dong ba'i tshe des kyang stan dag ma sbran par gcig pu langs te song ba dang / stan de</text></item>
<item><p>37b1</p><section></section><text>dag rkun po dag gis khyer nas khyim mi dag gis stan btsal na ma rnyed de/ sbom dga' mo la 'phags ma stan dag cir bgyis zhes pa dang / des smras pa/ ji ltar khyed cag gis kho mo la ma sbran par dong ba de bzhin du kho mos kyang de bzhin no zhes zer ba la gzhi de las bcas pa yin no/ /</text></item>
<item><p>37b2</p><section></section><text>'di ni snying nas log thabs byed pa ni nyes pa nyid do/ /khyim pa'i don la yongs su rdzogs pa nyid 'jug pa 'di la yin te/ de bas na 'dir ni khyim pa la brten pa'o/ /gzhan rab tu byung ba 'di pa dang / phyi rol pa'i rab tu byung ba dbang ba nyid la 'dir nyes byas su rnam par gnas pa yin no/ /</text></item>
<item><p>37b3</p><section></section><text>gang gi tshe dngos gzhir gyur pa'i song ba'i mthar thug pa yongs su rdzogs pa'i bdag nyid la dngos gzhi'i dus su 'gyur zhe na/ de'i phyir spangs pa'i nye 'khor gyi mtha' la'o zhes bya ba smos te/ sngar gnas mal spangs te 'gro ba'i nye 'khor gyi mthar thug na rdzogs pa yin no zhes bya ba'i don to//</text></item>
<item><p>37b4</p><section></section><text>khyim pa la log thabs byed pa'i ltung byed do// //da 'di man chad ni khyim pa mo'i bzo ston pa'i ltung byed gsum ste/ gang la de rnams kyi dbang por 'gyur zhe na/ de'i phyir skud pa 'khal ba la'o zhes bya ba smos te/ rgyud kyi rang gzhan gang yang rung ba bsgrub pa byas na skud</text></item>
<item><p>37b5</p><section></section><text>pa 'khal ba nyid yin te/ ri mo tsam byas pa la ri mo byas pa nyid smos par rtogs pa'o/ /'di ltar rnam par 'byed pa las/ bdun po dag las gang yang rung ba zhes gsungs mod kyi/ de ni dpe tsam du zad de rung ba ma yin pa'i skud pa 'khal ba la yang thams cad du bzo ston</text></item>
<item><p>37b6</p><section></section><text>pa'i nyes pa 'dra ba'i phyir/ 'di ni thams cad mnyam pa yin no/ /de bas na thams cad du skud pa la kun nas brten pa'o/ /rgya cang dang lcag pod kyi don du dben pa'i phyogs su ni ltung ba med do zhes bya ba ni de'i ched du chos dang ldan pa'i dgos pa'i dbang gis tshangs par spyod pa dang</text></item>
<item><p>37b7</p><section></section><text>bcas pa'i 'jar ba bzhin du 'di la nyes pa med pa bzhin du rig par bya'o/ /dben pa'i zhes bya ba ni dben pa'i sa phyogs su dang ba mi skye pa'i dngos po byas pas zhes bya ba 'di la spros pa 'di'o/ /gang zhig khyim pa mo'i bzo ston pa'i ltung byed gsum zhes smos pa de rnams las phyi ma gnyis po</text></item>
<item><p>38a1</p><section></section><text>spangs nas rang bzhin gyi rnam par 'gyur ba'i dngos po 'di ltar skud pa dang gos gnyis ni snam bu bya ba'i rgyu dang 'bras bu'i ngo bo nyid du 'brel pa'i phyir dang / rnam par bsgrub par 'dra ba'i phyir bzo bstan pa'i ltung byed dang po 'di dang mngon par 'brel pa'i dbang gis de las</text></item>
<item><p>38a2</p><section></section><text>phyi ma bdag tu mi byed pa la dge slong ma'i tshogs kyi gos bdag gir byed pa 'di rnam par gzhag pa'o/ /de'i rjes su gzhan byas pa la zas 'tshong ba zhes bya ba 'di la tho 'tshams par byed pas/ ji ltar dge slong ma'i tshogs kyi gos bdag gir byed pa de dang 'dra ba'i phyir rnam par gzhag pa'o/ /</text></item>
<item><p>38a3</p><section></section><text>da ni de gnyis kyi dang po je bstan par bya ste/ gang la dge slong ma'i tshogs kyi gos bdag gir byed pa'i ltung byed du 'gyur zhe na/ de'i phyir dge slong ma'i tshogs kyi gos bdag gir byed pa'o zhes bya ba smos te/ 'di ni dge slong ma sbom dga' mos btsun mo phreng ldan ma la bcom ldan</text></item>
<item><p>38a4</p><section></section><text>'das kyis bdag cag la rme gab bcang bar rjes su gnang na bdag cag la de mi bdog pas/ de khyed kyis btsal bar rigs so zhes smras pa dang / des gos kyi sgrom thams cad dge slong ma rnams la byin pa de sbom dga' mos bdag gir byas so/ /des na dge slong ma rab tu</text></item>
<item><p>38a5</p><section></section><text>mang po dag gis btsun mo phreng ldan ma la smras pa/ bdag cag la rme gab kyi gos byin cig /des smras pa/ dge slong ma thams cad la bdag gis byin no/ /de rnams kyis smras pa dang / gang gis khyer zhes zer ro/ /des smras pa/ sbom dga' mos khyer ro/ /de nas</text></item>
<item><p>38a6</p><section></section><text>dge slong ma de rnams kyis sbom dga' mo la blangs pa dang / des ma ster ba'i gleng gzhi las bcas pa yin no/ /gzhag pa'i rdzas 'di la sbyin par bya'o snyam nas ma 'ongs pa bdag tu byed pa la gal te dngos po yongs su tshang na pham par 'gyur ro/ /gal te ma yin na ltung ba sbom</text></item>
<item><p>38a7</p><section></section><text>por 'gyur rom / de bas na 'dir ma thob pa zhes bya ba yongs su brtags pa ste/ ma 'ongs pa ma yin pa 'dir bdag tu byed pas bsngos pa'i rang bzhin du 'gyur ba 'dir 'jug pa bstan pa zhes bya ba rdzogs par bya'o/ /'dir tshogs zhes bya ba'i sgra ni dge 'dun la bya ste/ de</text></item>
<item><p>38b1</p><section></section><text>dang ma bral ba'i phyir yang yongs su rdzogs par 'gyur ba nyid kyi phyir ro/ /de ltar yang rnam par 'byed pa las/ tshogs kyi gos ni dge 'dun gyi'o zhes gsungs pa yin no/ /dge slong ma gcig gam gnyis sam gsum po 'di'i rjes su 'brangs nas kha na ma tho ba shin tu chung ba</text></item>
<item><p>38b2</p><section></section><text>nyid do/ /de dag kyang bslu ba'i rnam pa dang 'dra ba'i phyir snga ma nyid dang 'brel par shes par bya'o/ /dge slong ma'i tshogs kyi gos bdag gir byed pa'i ltung byed do// //gnyis pa ni zas btsong ba byas pa la'o zhes bya ba ste/ zas de dag ji tsam byas kyang rung ste byas pa nyid</text></item>
<item><p>38b3</p><section></section><text>yin te bye brag ma smos par shes pa'o/ /tha snyad 'di rdzogs pa'i dus ni dngos gzhi'i dus su rig par bya'o/ /kun du spyod pa tsam nyid la kha na ma tho ba ni yin te/ rnyed pa bsgrub pa la ni ma yin no/ /de kho na nyid yod pa la 'dir spangs pa'i ltung byed kyi kha na ma tho ba gzhan bskyed par rig par bya'o/ /</text></item>
<item><p>38b4</p><section></section><text>skabs su spyad pa'i ltung byed gnyis bstan nas/ da ni khyim pa mo la bzo ston pa'i ltung byed gnyis po gang yin pa de brjod par bya ste / de'i phyir khyim gyi bya ba yang ngo zhes bya ba smos te/ /byas pa la'o bya ba'i rjes snyegs pa'i phyir yang ngo zhes bya ba'i sgra smos te/ de dag ji tsam byas kyang</text></item>
<item><p>38b5</p><section></section><text>rung ste byas pa nyid yin no/ /khyim du chus chag chag gdab pa dang phyag dar byas pas dag par byas pa dang / rdza las byas pa'i snod rnams bshal ba dang / bza' ba dang btung ba dang / bldag pa la sogs pa'i sgrub pa bsgrub par byas te g.yo ba dang / lag pa dang rkang pa la sogs pa</text></item>
<item><p>38b6</p><section></section><text>bkru ba dang / rigs kyi lha rnams mchod pa dang / bdug spos dang gtor ma'i las bya ba ni khyim gyi bya ba'i ngo bo gleng gzhi las 'byung ba yin te/ blta ba dang drug pa dang / skam pa dang / btag pa dang / shing lam bkru ba dang / gzhag pa dang / mal cha dang / stan sprug pa dang /</text></item>
<item><p>38b7</p><section></section><text>gzhag pa dang / bshams pa la sogs pa rnams dang / mchil lham dang khrus ras 'bul ba dang / gos gzung ba dang / khrus kyi gos 'bul ba dang / btsir ba dang zhugs pa'i skye bo la chu dang dri 'bul ba dang / kun nas 'jug tu bcug pa dang / snod bkru ba la sogs pa yang de zhes</text></item>
<item><p>39a1</p><section></section><text>bya bar grags pa'i phyir rtogs par bya'o/ /rjen pa 'tshod pa la sogs pa cho ga'i yul yin pas lhag ma 'di rnams zhes bya bar rig par bya'o/ /chang gi las mi bya'o zhes bya ba ni/ mnan pa la sogs pa chang gi yo byad de la nye bar mkho ba'i las mi bya'o/ /</text></item>
<item><p>39a2</p><section></section><text>bslab pa'i bye brag dang 'brel ba'i las 'di res 'ga' tsam yin te/ de la res 'ga' tsam 'byung ba yin no/ /bza' ba skam po 'tshod pa ltar 'di la khyim gyi bya ba la khongs su ma 'dus pa'i phyir cho ga 'di bstan pa yin no/ /mdo 'di dang mdo 'og ma ni phran tshegs dag las 'byung ngo / /</text></item>
<item><p>39a3</p><section></section><text>chang khang byed du mi gzhug go zhes bya ba ni gzhan byed du 'jug pa bkag pa ste/ rang gis byed pa ni ches shin tu lci ba de bas na 'di la yang des bkag pa thob par byed pa nyid do/ /khyim pa mo'i bzo ston pa'i ltung byed gsum pa brjod par bya ste/ de'i phyir rjen pa 'tshod pa'i'o zhes bya ba</text></item>
<item><p>39a4</p><section></section><text>smos te/ mi snyi ba rnams kyi sum cha bangs pa nyid kyi mdun rol du de nyid yin te ma tshos pa'i phyir ro/ /snyi ba rnams kyi kha dog gyur pa'i'o / /khu ba rnams kyi ni lan gnyis khol bar gyur pa'i'o zhes smos pa yin te/ 'di rjen pa nyid kyi phyir rnam par gnas pa yin no/ /gang yang rung</text></item>
<item><p>39a5</p><section></section><text>ba la de btags pa'i dbang gis me las khyad par bsgrub pa nyid la 'tshod pa las skyes pa nyid rtsom pa gcig par gyur pa nyid kyis cha gzhan der zhugs pa'o/ /btags pa la ni sbyor ba nyid de snga ma la de sbyor ba ma yin pa'i sbyor ba nyid do/ /dge slong gi dge 'dun dang / mkhan po</text></item>
<item><p>39a6</p><section></section><text>dang / slob dpon dang / tshangs pa mtshungs par spyod pa rnams kyi phyir dben pa'i phyogs su ni ltung ba med do zhes bya ba'i tshig ni/ slob dpon gang la nges pa nye bar gzhag par bya ba nyid ni de'i ma gzhan la yang ngo / /tshangs pa mtshungs par spyod pa rnams kyi zhes bya ba ni/ rnam</text></item>
<item><p>39a7</p><section></section><text>pa 'di la mngon par brten nas 'dir tshangs pa mtshungs par spyod pa dang bcas pa nyid kyi tshig gis bzung ba bsgrub pa yod pa la tha dad pa'i zhes smos so/ /de bas na 'di ni mtshon pa tsam yin te/ slob dpon yang 'dis 'phangs pa nyid yin no/ /'dir tshangs pa mtshungs par spyod</text></item>
<item><p>39b1</p><section></section><text>pa zhes smos pas ni chos 'di pa'i rab tu byung ba nyid dang / slob dpon smos pas rab tu byung ba bsdus par rnam par gnas pa yin te/ khyim pa rnam la ma yin zhes bya bar rig par bya'o/ /phyir zhes bya ba ni 'tshod pa nyid la chos dang ldan pa'i don gyi dbang gis 'tshod pa la ni ltung ba</text></item>
<item><p>39b2</p><section></section><text>med par rig par bya'o/ /khyim pa mo'i bzo ston pa'i ltung byed gsum mo// //gang la lto 'dun las gyur pa'i ltung byed du 'gyur zhe na/ de'i phyir zas zos nas stan las langs te yang zab la'o zhes bya ba smos te/ gnas btang bar byas nas bza' bar bya ba gang</text></item>
<item><p>39b3</p><section></section><text>yang rung ba zos pa la ltung byed 'di lhag por ma byas pa za ba'i ltung byed du rnam par gzhag pa ma yin pa ste/ 'on kyang 'di ni zas gcig kho na la nye bar btags pa'i bza' bar bya ba za ba dang ldan pa nyid yod pa la lhag por ma byas par stan las langs te yang za ba la ltung ba</text></item>
<item><p>39b4</p><section></section><text>gcig tu 'gyur ro/ /nges par byas pa zhes bya ba ltung byed gnyis so/ /de nyid la spangs shing lhag por ma byas par za na ni ltung ba 'di yin pa de bas na/ za ba gcig pa nyid kyis nye bar brtags pa las langs shing langs te/ yang yang za ba de nyid lto 'dun las gyur pa'i</text></item>
<item><p>39b5</p><section></section><text>ltung byed do/ /de ltar 'dir gleng gzhi las/ dge slong ma sbom dga' mo nang par sngar langs te/ bsod snyoms blangs nas rang gi nyen 'khor du gzhag ste/ lhung bzed yang blangs yang blangs yang zos yang zos shing 'chag par byed cing / bcags nas yang za bar byed do/ /yang</text></item>
<item><p>39b6</p><section></section><text>'chag par byed yang za bar byed cing dro'i bar du ma spangs par de ltar byed pa las bcas pa yin te/ skyes pa ni lto 'dun las gyur pa'i gdungs pa dang / brkam chags chung ba zhes gsungs pa yin no/ /dge slong la ni lhag por ma byas shing za ba gcig pa nyid kyis nye bar brtags pa la stan las</text></item>
<item><p>39b7</p><section></section><text>langs nas yang dang yang du za ba na nyes byas so/ /lto 'dun las gyur pa'i ltung byed do/ / gang la tshogs par dbyung ba ma yin pa'i dri bstan pa'i ltung byed du 'gyur zhe na/ de'i phyir sgog skya'o zhes bya ba smos te/ za ba la'o zhes bya bar sbyar ro/ /de dag ci tsam la yang rung ste zhes bya ba bye brag</text></item>
<item><p>40a1</p><section></section><text>ma smos pas rtogs par bya'o/ /na ba'i phyir ni ltung ba med do/ /btsong dang sgog skya dag la bye brag smos pas ji ltar thob pa'i nyes byas su rig par bya'o/ /kun dong ke'u dag za ba la ni dri chung ba'i phyir nyes byas so/ /tshogs par dbyung ba ma yin pa'i dri bstan pa'i</text></item>
<item><p>40a2</p><section></section><text>ltung byed do// // da 'di man chad du ni bsu bel ba las gyur pa'i ltung byed gsum ston te/ de rnams kyi dang po bstan pa de'i phyir/ rme gab mi 'chang ba la'o zhes smos te/ longs spyod par byed pa snang du rung ba'i gos ngan pa mi 'dog pa bsal ba'i phyir 'di yin te/</text></item>
<item><p>40a3</p><section></section><text>bsu bel ba zhes bya ba ni gos ma rungs par gyur pa de gzhan dag gis tshor ba la bya'o/ /de bas na de lta bur gyur pa'i lus 'og ma'i gos spang par bya zhes bya ba'i don to/ /ji ltar brjod pa'i nyes pa yongs su spang ba'i don du rme gab bcang bar bya'o/ /skye gnas kyi sgor 'di ma</text></item>
<item><p>40a4</p><section></section><text>brtags pa nyid la ltung byed do/ /de thig gus btags te bzhag go zhes bya ba la/ de zhes bya ba ni rme gab de'o/ /mdo de gnyis kyi lung ni phran tshogs dag las kha bsgyur bar bya'o zhes bya ba'i bar du gsungs pa yin no/ /de dus dus su bkru ba dang kha bsgyur bar bya'o</text></item>
<item><p>40a5</p><section></section><text>zhes bya ba ni/ rme gab de zhes bya bar sbyar ro/ /gang la bslab pa'i gzhi gnyis pa de brjod par bya ste/ chu gos kyang ngo zhes bya ba la/ kyang gi sgra ni mi 'chang ba la'o zhes bya bar sbyar ro/ /gang gi tshe lus gsher bar gyur pa de'i tshe/ gang gis chu gos mi 'chang mi gon</text></item>
<item><p>40a6</p><section></section><text>zhing de la zhes bya ba'i don to/ /mdoms kyi spu man chad nas/ pus mo'i lha nga yan chad kyi phyogs mi 'gebs pa la dngos gzhi'o/ /gzhan gnya' ba man chad nas long bu yan chad kyi lus mgrin pa'i bar du lus kyi phyogs mi 'gebs pa la ni nyes byas so/ /'dir</text></item>
<item><p>40a7</p><section></section><text>gleng gzhi las dge slong ma rab tu mang po dag bud med khyim pa mo dag dang lhan cig tu chu klung gnas can gyi nang du khrus byed cing de dag khrus byed pa na bud med dag mdzub mos ston cing rab tu byung ba mo che ge mo dag gi nu ma gnyis ni 'di 'dra'o/ /che ge mo zhig gi lto ba ni spyang khyi 'dra'o/ /</text></item>
<item><p>40b1</p><section></section><text>che ge mo zhig gi rked pa ni sbom mo/ /che ge mo zhig gi brla ni glang po che'i sna 'dra'o zhes lus kyi yan lag dang gsang ba'i phyogs dag gi brjod pa rnam pa mang pos bsnyad 'dogs pa las 'di bcas pa yin no/ /'dis ni ro stod ma g.yogs pa'i kha na ma tho ba nyid du shes par bya</text></item>
<item><p>40b2</p><section></section><text>ste zhes bya ba 'dis shes par bya'o/ /chu gos dang khrus ras zhes bya ba 'di'i rnam par 'byed pa las so/ /chu gos 'di dus thams cad du phyi rol pa nyid kyi phyir ro/ /de'i phyir dge slong ma rnams la dbyar gyi gos ras chen ma gsungs te/ de nyid kyis chog pa'i phyir ro/ /</text></item>
<item><p>40b3</p><section></section><text>de gnyis bcang bar bya'o zhes bya ba ni rme gab dang chu gos dag go/ /rang nyid kyang nye bar gnas pa bca' ba bsgrub pa'i phyir bcang bar bya'o/ /gang la rme gab 'chang bar gtogs pa'i ltung byed gsum par 'gyur ba de brjod par bya'o/ /de'i phyir bkru bshal ba la gos 'khrur 'jug</text></item>
<item><p>40b4</p><section></section><text>pa la'o zhes bya ba smos te/ rang gi gos byin gyis brlabs pa rnying pa bkru bar 'os pa chos gos dang gding ba dag bkru bshal ba la 'khrur 'jug pa la zhes bya ba 'dis ni 'di'i bye brag zhib tu ni 'khrur 'jug pa'i spang ba'i ltung byed kyi rjes su 'brangs nas shes par bya'o/ /gang gi phyir</text></item>
<item><p>40b5</p><section></section><text>kha na ma tho ba ni rnam pa gnyis te/ de dang 'dra ba'i nyes dmigs la ni bcas pa'o/ /'dir gleng gzhi ni/ dge slong ma bcu gnyis sde dag rmi lam na gnod pa mthong bas mi gtsang bas gos dag la gos par gyur nas bkru bshal ba la 'khrur 'jug pa dang / bkru bshal ba dag gis</text></item>
<item><p>40b6</p><section></section><text>blangs te/ khyim pa'i gos dag dang lhan cig bkrus pas na/ de dag gis 'bags pa khyim pa'i gos dkar po dag mi gtsang bas ma rungs par gyur pa dang / khyim pa rnams kyis bkru bshal ba la bdag cag gi gos gang gis 'bags zhes zer zhing dris pa dang / des</text></item>
<item><p>40b7</p><section></section><text>smras pa/ dge slong ma rnams kyi gos bdag gis bkru ba'i phyir blangs te/ de dang 'brel pas 'di rnams 'bags pa yin no zhes de skad ces zer ba de thos pas khyim pa rnams 'phya zhing rab tu byung ba dag ni nye bar ma zhi'o zhes zer ba'i bar las bcas pa yin no/ /phyogs gcig</text></item>
<item><p>41a1</p><section></section><text>bkrus na yang bkrus pa nyid yin no/ /byas pa nyid la byed du bcug pa nyid yin no zhes bya ba dang / 'bras bu'i mtha' tshun chad gcig nyid do/ /bshang ba dang gci ba dang / ljan ljin dang 'dam rdzab la sogs pas ma rungs pa 'khrur bcug pa la yang na smad</text></item>
<item><p>41a2</p><section></section><text>pa med do zhes sngar bstan pa dag kyang 'dir de bzhin du rig par bya'o/ /'dir gos kha bsgyur ba dang ma bsgyur ba btso blag mkhan la kha bsgyur du bcug pa ni ji ltar thob pa las nyes byas su rig par bya'o/ /bsu bel ba las gyur pa'i ltung byed gsum mo// //gang la</text></item>
<item><p>41a3</p><section></section><text>chos kyi rgyal mtshan la mi gus pa'i ltung byed du 'gyur zhe na/ de'i phyir dge sbyong gi gos khyim pa la bgo ba'i phyir sbyin pa la'o zhes bya ba smos te/ tshad dang ldan pa'i gos snam sbyar dang bla gos la sogs pa khyim pa la bgo zhing bskon pa'i phyir sbyin pa la zhes bya ba'i don to/ /'dir</text></item>
<item><p>41a4</p><section></section><text>mdo las byin na zhes gsungs pa de'i rnam par 'byed pa ni/ /bgo bar byed cing bskon par byed na zhes gsungs pa yin no/ /bskon pa la nges par sbyor bar 'gyur bas sbyin par bya'o snyam pa 'di ni don la rnam par gnas pa yin no/ /tshad ni 'khor gsum khebs pa'i mthar thug pa</text></item>
<item><p>41a5</p><section></section><text>yan chad la ltung byed do/ /khru gang yan chad la ni nyes byas so/ /de bas na chung ba gzhan la ni ltung ba med do zhes bya ba 'dir rnam par gzhag pa rig pa yin par shes par bya'o/ /gang zhig bsrung ba'i don du byis pa dag la mgrin par gos btags te/ cha lugs bsgyur</text></item>
<item><p>41a6</p><section></section><text>ba'am zhes bya ba smos pas ltung ba bskyed pa'i tshad dang ldan pa la yang der nyes pa med par rig par bya'o/ /de yang rab tu byung ba'i phyogs la gzhag pa nyid kyi phyir zhes bya bar rig par bya'o/ /chos kyi rgyal mtshan la mi gus pa'i ltung byed do/ /gang lci ba'i chos las 'da' bar byed</text></item>
<item><p>41a7</p><section></section><text>pa'i phyogs dang mnyam par byed par gyur pas rang gi phyogs kyis lci ba'i phyogs la rgyal mtshan brje ba'i ltung byed du 'gyur zhe na/ de'i phyir dge slong dang lhan cig snam sbyar brje ba la'o zhes bya ba smos te/ chos gos chen po nyid kyi phyir ro/ /de bas na kha na ma tho ba 'di skyed</text></item>
<item><p>41b1</p><section></section><text>pa'o/ / 'dir gzhan las len yang kha na ma tho ba 'dir 'gyur gyi sbyin pa la ni ma yin no/ /de lta bas na bzang ngan brje ba ma gtogs par dge slong la snam sbyar len pa la ltung byed 'di rnam par gzhag pa kho na'o/ /brje ba zhes bya ba ni len pa'i dpe tsam du zad do/ /rgyal</text></item>
<item><p>41b2</p><section></section><text>mtshan brje ba'i ltung byed do// //da 'di man chad ser sna byed pa'i ltung byed lnga ston te/ gang la de rnams kyi dang por 'gyur zhe na/ de'i phyir bsngags pa la ser sna byed pa la'o zhes bya ba smos te/ dge slong ma gzhan dag gi bsngags pa brjod pa la ser sna byed</text></item>
<item><p>41b3</p><section></section><text>par 'gyur ba la ltung byed ces bya ba'i don to/ /gang la ltung byed bzhi por 'gyur zhe na/ de brjod par bya ste khyim dang / gnas dang / rnyed pa dang chos la ser sna byed pa la'o zhes bya ba smos te/ la'o zhes bya ba'i sgra ni 'dir khyim la sogs pa re re la ser sna byed pa la'o</text></item>
<item><p>41b4</p><section></section><text>zhes bya bar sbyar ro/ /sdom par byed pa thams cad la nyes byas nyid de bsdam par bya ba thams cad kyang yid kyi ltung ba thams cad la zhes bya bar rnam par gzhag pa'o/ /'dir yid tsam gyi ser sna byed pa na bsdam par bya ba nyid yin te nyes byas so/ /de bas na 'dir</text></item>
<item><p>41b5</p><section></section><text>gzhan la bsngags pa la sogs pa lhag par spyod pa'i gnyen por gyur pa na lus ngag la ser sna'i dbang gis bsngags pa la sogs pa'i gegs su gyur pa nyid kyis bsngags pa la sogs pa'i ser sna'i sgra smos pa yin gyi ser sna'i dri ma la ni ma yin no/ /'dir ni bsgrub pa bsngags pa la</text></item>
<item><p>41b6</p><section></section><text>sogs pa la ser sna byed pa la yin gyi sems kyi dri ma la ni ma yin no/ /de ltar yang 'dir gleng gzhi las sbom dga' mos dge slong ma gzhan dag gis yon tan yang dag par brjod pa thos pa dang smod par byed de/ de la dge slong ma rnams kyis 'phags ma ci'i phyir smod par byed ces smras pa dang /</text></item>
<item><p>41b7</p><section></section><text>sbom dga' mos smras pa/ bdag ni shAkya'i rigs su skyes pas sde snod gsum gyi chos smra bar rigs pa dang / grol ba'i spobs pa dang ldan pa kho mo'i bsngags pa mi brjod par gzhan dag gi bsngags pa brjod dam zhes bya ba dang / sbom dga' mos dge slong ma gzhan dag la khyed kyis gang na</text></item>
<item><p>42a1</p><section></section><text>bsod snyoms bsod pa rnyed ces dris pa dang / dge slong ma rnams kyis thams cad smras pa dang / de nas sbom dga' mo smod cing de dag zlog par byed do / /khyim ga ge mo zhig tu khyed cag ma 'gro shig ces bya ba'i bar dang / sbom dga' mos de dge slong ma'i</text></item>
<item><p>42a2</p><section></section><text>dbyar khang byed du bcug nas/ de na dge slong ma rnams gnas shing sa gnyis pa gzhan la sbom dga' mo gnas te/ de rnams des bag yangs su rkang pa dag gis 'chag cing spyod pa'i sgra chen po dag gis grag par gyur nas/ sbom dga' mo de rnams la smod cing 'di ltar rnam par 'gyur bar</text></item>
<item><p>42a3</p><section></section><text>byed do/ /rnam par 'gyur ba dag gis sgeg pa dang bcas pas 'chag pa de rnams su yin zhes zer nas/ ji ltar ba lang mo rnams 'chag par byed pa ltar ma bsdams pa'i sgra gang gi phyir byung bar gyur to/ /dge slong ma rnams kyis 'phags ma khyod gnas la ser sna byed dam zhes smras pa/ ci'i</text></item>
<item><p>42a4</p><section></section><text>phyir kho mo mi byed bdag gis blangs shing gtsug lag khang byed du bcug ste chos bstan pas lce la chu bur byung byung gi bar du bsgrubs pa yin no/ /bdag gis sa'i las byas pas rkang pa brdol zhing lag pa gnyis la chu bur bskyed pa de'i phyir bdag ser sna byed do/ /sbom dga' mo 'di snyam</text></item>
<item><p>42a5</p><section></section><text>du dge slong ma 'di rnams snga mar bsod snyoms la rab tu 'jug pas/ kho mos rnyed pa gang la thob snyam nas / da thabs cung zad byas te/ gang gis bdag kho na sngar zhugs la phyis 'di rnams 'jug go snyam nas/ des de rnams gdams ngag dang rjes su bstan pa ster bar byed de</text></item>
<item><p>42a6</p><section></section><text>khyed cag ni zas tsam la rtse gcig pa zas dang 'brel pa'i sems kyis mtshan mo 'da' bar byed do zhes zer zhing / khyed cag rnams ni mkhan mo ma yin te/ nye gnas dang bsnyen bkur gyis shig /khyed cag rnams ni bcom ldan 'das la maN+Dal dang bstod pa smra bar mi byed de/ gcig</text></item>
<item><p>42a7</p><section></section><text>pu ltung byed de blangs nas snga bar bsod snyoms la rab tu zhugs so zhes bya ba dang / de rnams kyi bsams pa 'phags ma de bzhin du rigs so zhes zer te/ de rnams 'gro bar ma brtsams pa dang / sbom dga' mos kyang skya rengs shar ba'i dus kyi tshe bsod snyoms la zhugs pa na/ bram ze</text></item>
<item><p>42b1</p><section></section><text>gzhan dag bkra shis don du gnyer ba yul gzhan du 'gro bar 'dod pas khyim nas byung ba dang / des de mthong nas mgo reg mthong na bkra mi shis so zhes zer te/ bzung nas shin tu brdegs so zhes bya ba'i bar dang / sbom dga' mo la dge slong ma rnams kyis 'phags mas bdag cag rnams la</text></item>
<item><p>42b2</p><section></section><text>lung dbog par 'tshal na/ gal te khyed kyis bdag cag la gnang ba ster na lung dbog tu gsol zhes gsol ba btab pa dang / des thos nas lung dbog pa'i dus dge slong ma de rnams 'ongs pa dang / des kho mo ro rgyab nas shas dugs gyis shig ces las byed du 'jug pa dang / de</text></item>
<item><p>42b3</p><section></section><text>rnams byed cing bdag gi gos rnams dri ma can du gyur pas na/ 'tshed pa'i las gyis shig chu long cig ces bya ba la sogs pa 'di ltar bya ba mtha' yas pa yin te/ de rnams kyis 'di ltar bsams te/ 'phags ma ni nges par chos la ser sna byed do snyam nas de dag gis dris pa/</text></item>
<item><p>42b4</p><section></section><text>gcig pu kho mo cag la las byed du bcug ste gang gis kho mo cag la gnang bar mi byed de/ des smras pa/ kho mo ci'i phyir mi byed ces bya ba'i bar du'o/ /ser sna byed pa las gyur pa'i ltung byed lnga'o // //da 'di man chad ni skrod pa las gyur pa'i ltung byed gnyis bstan te/</text></item>
<item><p>42b5</p><section></section><text>de gnyis kyi dang po ni dbyar khang nas dge slong ma gang yang rung bas skrod pa la'o zhes bya ba ste/ gang yang rung bas zhes bya ba ni gcig nyid la gzhan gyi nges pa rnams so/ /bkru ba'i don du rang gi lus sam ngag gis gzhan la bcol ba'am/ spring yig la sogs pa'i rnam pa gang yang rung bas zhes</text></item>
<item><p>42b6</p><section></section><text>bya ba'i don to/ /'dir sbom dga' mos dge slong ma snga nas 'khod pa dag rkang pa dang / lag pa dag gis mnan pa dang / de dag gis smras pa/ 'phags ma ci'i phyir gnod pa byed/ des smras pa/ su la gnod pa de dag 'gro la rag go/ /de rnams kyis phan tshun smras pa/ sbom dga' mo</text></item>
<item><p>42b7</p><section></section><text>ni stobs dang ldan pa ste/ dus nam gyi tshe bdag cag la rgyab tu rkang pa'i rdog pa dang / lag pa rnams kyis srog dang 'bral ba 'ong ngo snyam nas stan las langs shing bdag cag rnams 'gro bar bya'o zhes zer te/ de ltar dge slong ma rnams thams cad dong ba las bcas pa yin te/ phyi ma'i gleng gzhi</text></item>
<item><p>43a1</p><section></section><text>gang yin pa de 'dir yang sbyar bar rig par bya'o/ /bud med rnams la 'jug pa 'di ni shin tu stobs dang ldan pa mi mthun pa zhes bya ba 'dir 'di shes pa'o/ /lhag ma ni dge slong skrod pa'i ltung byed dang 'brel pa der gtogs pa thams cad 'dir shes par bya'o/ /gang du gnyis</text></item>
<item><p>43a2</p><section></section><text>pa de brjod par bya ste/ de'i phyir khyim gzhan nas dge slong ma snga na gnas pa skrod pa la yang ngo zhes bya ba smos te/ yang ngo zhes bya ba'i sgras ni dge slong ma gang yang rung bas skrod pa la'o zhes bya bar sbyar ro/ /skrod pa las gyur pa'i ltung byed gnyis so// //gang la chos la rmongs pas tho</text></item>
<item><p>43a3</p><section></section><text>'tshams pa'i ltung byed du 'gyur zhe na/ de'i phyir legs par ma mthong ba la sogs pas gleng ba la'o zhes bya ba smos te/ dge slong ma la'o zhes bya bar sbyar ro/ /sogs pa zhes bya ba'i sgras ni/ legs par ma thos pa dang legs par mi dogs pa gnyis su bsdu'o/ /gzhi legs pa med pa</text></item>
<item><p>43a4</p><section></section><text>las gzhi med pa nyid ches sdig che bas de'i phyir 'dir yang kha na ma tho ba 'di'o/ /pham par 'gyur ba dang dge 'dun lhag ma gnyis gleng ba sngar bstan zin pa'i phyir lhag mas gleng ba yin no/ /dran par bya ba yang gleng ba'i rnam pa yin pas/ de bas na 'dir yang gleng ba dang 'brel pa 'di la tha dad par rtsom</text></item>
<item><p>43a5</p><section></section><text>pa nyid med pas lhag ma 'di ni 'di'i yul lo/ /gleng ba las gdams ngag la sogs pa 'jog pa dang / gyod la btags pa ches sdig che bas de bas na gnyis po 'di dag kyang gzhi legs pa med pa dang gzhi med pa dag la 'di'o/ /'dir gleng gzhi ni/ de dag gis legs par ma mthong ba dang /</text></item>
<item><p>43a6</p><section></section><text>legs par mi thos pa dang / legs par mi dogs pas dge slong ma la gleng bar byed pa dang dran du bcug pa'o/ /dge slong ma che ge mo zhig 'di 'dra'o zhes gleng bar byed cing de rnams la gso sbyong dang dgag dbye 'jog par byed pa dang / de bzhin du gzhi med par brdzun gyis dge slong ma rnams la</text></item>
<item><p>43a7</p><section></section><text>gleng gzhi mi mthun par gnas par byed ces bya'o/ /de bzhin du 'dir rang la yang kha na ma tho ba rnams la mtshon pa nyid kyis 'dir gleng gzhi mi mthun par gnas par byed do zhes bya ba 'di las shes par ro/ /tho 'tshams pa las gyur pa'i ltung byed do// //gang la rab tu byung ba'i</text></item>
<item><p>43b1</p><section></section><text>bsam pa log par ston pa'i ltung byed du 'gyur zhe na/ de'i phyir mna' dor ba la'o zhes bya ba smos te/ rab tu byung ba rnams kyi bsam pa ni bden pas 'jug pa yin na/ de mnas log par ston pa ste/ kho mo thams cad bden pas 'jug pa ma yin gyi/ 'di ltar gang la mna'</text></item>
<item><p>43b2</p><section></section><text>dor bar 'jug pa de gcig pu bden no zhes bya bar gyur pas so/ /gzhan gyi mdun ma yin par mna' dor ba ni tshig kyal pa tsam du zad pas/ snga ma'i rjes su 'brang bas na 'di nyes byas su shes par byed pa'o/ /'di la shes pa gzhan la dngos gzhi 'byung ba'o/ /rjes su spro ba la</text></item>
<item><p>43b3</p><section></section><text>ni nyes byas so/ /gzhan nye bar gnas pa ni tshig kyal pa tsam du rig par bya'o/ /log par ston pa'i ltung byed do/ /gang la mi brtan pas rnam par 'gyur ba'i ltung byed du 'gyur zhe na/ de'i phyir khro bas bdag nyid la gnod par byed pa la'o zhes bya ba smos te/ gnod pa byed pa'i</text></item>
<item><p>43b4</p><section></section><text>sgra ni rdeg pa la'o/ /bdag nyid la gnod par byed ces bya ba'i rnam par 'byed pa ni rdeg par byed pa'o zhes gsungs pa yin no/ /mi brtan pas rnam par 'gyur ba zhes bya ba 'di ni 'di yin te/ de bas na mi brtan pa rnam par 'gyur ba nyid kyis 'di brjod pa'o/ /mi brtan pas rnam par</text></item>
<item><p>43b5</p><section></section><text>'gyur ba'i ltung byed do// //da 'di man chad ni bla mar gyur pa la brnyas thabs byed pa'i ltung byed gsum ston te/ de rnams kyi dang po ni dge slong ma'i tshogs pa la brnyas thabs byed pa la'o/ /tshogs kyi sgra ni dge 'dun 'di dang 'og ma la'o/ /dge slong ma'i tshogs</text></item>
<item><p>43b6</p><section></section><text>zhes bya ba'i rnam par 'byed pa ni dge slong ma'i dge 'dun zhes gsungs pa yin no/ /gsum mam gnyis sam gcig po rnams kyi rjes su 'brangs pas nyes byas su rig par bya'o/ /brnyas thabs byed pa zhes bya ba'i mdo 'di rnam par 'byed pa ni brnyas thabs byed pa la yang ngo zhes bya ba</text></item>
<item><p>43b7</p><section></section><text>ste/ de bas na 'dir brnyas thabs byed pa la yang ngo zhes bya ba smos so/ /rnam pa sna tshogs dag gis smon par byed de/ tshul 'chos pa dang / kha gsag dang / gzhogs slong dang / thob kyis 'jal gyis 'tsho bar byed do/ /mi gsal ba rmongs pa mi mkhas pa yin no/ /ltung ba</text></item>
<item><p>44a1</p><section></section><text>yang mi shes ltung ba med pa yang mi shes pa yin no/ /'di la byin pa'am byas pa'am/ bsnyen bkur kun du spyad pas ci bya/ log pa'i chos kyis kun tu dkris pa yin no zhes gleng gzhi las gsungs pa yin no/ /de bas na 'di lta bu'i brnyas thabs byed pa la yang 'di'i ngo bo</text></item>
<item><p>44a2</p><section></section><text>zhes bya bar rtogs par bya'o/ /gang la bslab pa'i gzhi gnyis pa de brjod par bya ste/ de'i phyir spyo ba la yang ngo zhes bya ba smos te/ dge slong ma'i tshogs la zhes bya ba'i rjes snyeg pa'i phyir yang ngo zhes bya ba'i sgras smos so/ /dge slong ma'i tshogs la spyod par byed pa'i gleng gzhi ni/ 'dir</text></item>
<item><p>44a3</p><section></section><text>'tsho ba'i phyir mgo bregs pa/ mu ge'i phyir mgo bregs pa/ sdig pa'i las can/ 'phags pa ma yin pa/ zol pa mo/ /pha rol slu ba yang dag par sdom pa ma yin pa tshul khrims 'chal pa'o zhes gsungs pa yin te/ de bas na spyod ba'i rang bzhin ni 'di rnams yin no zhes rtogs par</text></item>
<item><p>44a4</p><section></section><text>bya'o/ /spyo ba'i tshig 'di rnams la don tha dad pa nyid de log pa'i 'tsho ba'i khongs su tshul khrims 'chal ba bsdus pa'i phyir ro/ /de bas na tha dad pa'i nges pa ni sems tha dad pa'i dbang gis tshig la'o/ /de bas na brnyas thabs dang spyod pa dag la don tha dad pa zhes bya bar rtogs par bya'o/ /</text></item>
<item><p>44a5</p><section></section><text>gang la bslab pa'i gzhi gsum pa de brjod par bya ste/ de'i phyir 'khor gtso bo la chus 'thor ba la'o zhes bya ba smos te/ 'khor gtso bo zhes bya ba'i sgras ni/ 'dir dge slong la brjod do/ /'khor gtso bo zhes bya ba rnam par 'byed pa las dge slong zhes gsungs pa'i phyir ro/ /lus</text></item>
<item><p>44a6</p><section></section><text>la thigs pa tsam gyis phog par gyur na yang de'i tshe chus gtor ba yin no/ /brgyal ba la ni ltung ba med do zhes bya ba ni dge slong brgyal ba la chu gtor ba la ltung ba med do/ /kha na ma tho ba 'di ni log par bsgrub par gyur pa'i gtong ba la zhes bstan par rig par bya'o/ /dge slong la thu zhes mi</text></item>
<item><p>44a7</p><section></section><text>bya'o zhes bya ba ni/ 'dir gzhung ni/ phran tshegs rnams las thu zhes mi bya'o zhes bya ba'i dang po 'di nas bstan pa zhes bya ba'i bar du gsungs pa yin no/ /rab tu byung ba 'di pa la spyo par mi bya'o zhes bya ba ni dge slong ma'i tshogs la spyo ba'i ltung byed sngar logs shig tu bstan zin pa'i phyir ro/ /</text></item>
<item><p>44b1</p><section></section><text>chos 'di pa'i rab tu byung ba dge slong la sogs pa la chos 'di pa rab tu byung ba'i tshig gis bsdus te/ 'di la spyod pa la nyes byas su rnam par gzhag pa yin te/ lci ba'i chos ma yin pa'i phyir mgu bar spyad pa yin no/ /mgu bar spyad pa zhes smos pas zla ba phyed spyad par bya'o/ /</text></item>
<item><p>44b2</p><section></section><text>de la gnyis ka yang ngo zhes bya ba ni gang zhig rab tu byung ba 'di pa de la spyo par mi ba'o zhes bya ba smos pa de la brnyas thabs dang spyo ba gnyis ka la yang rig par bya'o/ /rab tu byung ba 'di pa la brnyas thabs mi bya'o zhes bya ba 'di yang 'dis 'phangs so zhes bya ba'i don to/ /dge slong gi</text></item>
<item><p>44b3</p><section></section><text>mdun du spyod yul du rgyu bar mi bya'o/ /zam pa mi brtan par dge slong dang lhan cig 'gro bar mi bya'o zhes bya ba ni zam pa brtan pa dang mi ldeg pas ltung ba'i bdag nyid can gyi nyes dmigs mi srid pas na ltung ba med do/ /dge slong mthong ma thag tu stan las ldang bar bya'o/ /'dug pas de</text></item>
<item><p>44b4</p><section></section><text>'greng bas ha cang yun ring du 'da' bar byed na stan la 'dug tu gzhug go zhes bya ba la/ 'dug pas zhes bya ba ni stan la 'dug tu gzhug go zhes bya ba dang 'brel lo/ /de zhes bya ba ni dge slong ma'o/ /gnas skabs gang du 'jug par 'gyur zhe na/ de'i phyir 'greng ba zhes smos te/</text></item>
<item><p>44b5</p><section></section><text>gnas pas zhes bya ba'i spyod lam gyis dus 'da' bar byed pa la'o/ /gnas skabs ji lta bus de stan la 'dug tu gzhug ce na/ de'i phyir 'dug pas zhes bya ba smos so/ /dge slong zhes bya ba 'di la 'dir dge slong rnams kyis zhes bya ba yongs su gyur pa la byed pa po nyid kyi tshig gis</text></item>
<item><p>44b6</p><section></section><text>'brel to snyam du shugs kyis rtogs pa'o/ /mi byed na 'dug pa'i phyir zhus te de la 'dug par bya'o zhes bya ba la/ mi byed na zhes bya ba ni dge slong ma stan la 'dug par ma byas pa la/ 'di la des 'dug pa la nges par sbyar ba zhes bya ba'i don to/ /mthong ma thag tu zhes bya ba ni dge</text></item>
<item><p>44b7</p><section></section><text>slong de'o/ /de la 'dug par bya'o zhes bya ba ni dge slong gis so/ /zhus te zhes bya ba ni gnang na stan de la 'dug par bya ste/ dge slong mas zhes bya ba'i don gyis rtogs par bya'o/ /bla mar gyur pa la brnyas thabs byed pa'i ltung byed gsum mo// // gang la 'khrug lang yal</text></item>
<item><p>45a1</p><section></section><text>bar dor ba'i ltung byed du 'gyur zhe na/ de'i phyir dge slong ma rnams kyis rtsod pa mthu yod bzhin du nye bar zhi bar mi byed pa la'o zhes bya ba smos te/ nye bar zhi bar bya ba'i mthu yod bzhin du rtsod pa nye bar zhi bar mi byed pa la kha na ma tho ba 'di bsgrub par 'gyur ro/ /gal te gang gi tshe</text></item>
<item><p>45a2</p><section></section><text>de'i 'og tu ma bral ba nyid la de'i sems la de dang 'brel pa rnam par nges pa'am/ bsam pa btang nas yang bsam pa gzhan bskyed pa ltung ba thams cad kyi bsam pa ma btang ba nyid la/ ltung ba gcig pa nyid kyi bsam pa dor nas slar yang mngon par bsten pa la ltung byed gzhan bskyed par</text></item>
<item><p>45a3</p><section></section><text>'gyur ro/ /'khrug long yal bar dor ba'i ltung byed do/ /gang la blo mthun par mi byed pa'i ltung byed du 'gyur zhe na/ de'i phyir zhag lon pa'i mi 'dun pa sbyin pa la'o zhes bya ba smos te/ nyi ma snga ma gzhan la 'dun pa phul ba de nyid du yang yod pas/ 'dun pa snga ma de gang gi phyir bdag</text></item>
<item><p>45a4</p><section></section><text>gis dang du ma blangs pas yang ci'i phyir/ da ltar 'dun pa phul ba de bdag gis ma blangs so zhes zer zhing zhag lon pa'i 'dun pa sbyin pa'o/ /phyis nyi ma gzhan la 'dun pa sbyin pa la zhes bya ba 'dis bye brag pa nyid bstan par rig par bya'o/ /las gang la sbyin pa nyid de/ de'i tshe las</text></item>
<item><p>45a5</p><section></section><text>ma byas pa nyid la mdun du de'i las bya ba'i don slar bsdus pa'i rnam pa 'di la go skabs so/ /de ltar 'dir gleng gzhi ni sbom dga' mo la dge slong ma rnams kyis 'phags ma dge slong ma'i dge 'dun 'tshogs kyis tshur shog cig ces byas pa dang / des smras pa chos bzhin du byed pa'i las la 'dun</text></item>
<item><p>45a6</p><section></section><text>pa 'bul lo/ /bya ba de yang ma byas so/ /yang phyi de nyin phar dge slong ma'i dge 'dun 'dus nas sbom dga' mo la sbran pa dang / de 'ong du ma btub nas dge skos mos ci 'phags ma 'dun pa 'bul mi 'dod dam zhes smras pa dang / des smras pa kho mos 'dun pa phul zin to/ /nam phul nyi ma snga ma</text></item>
<item><p>45a7</p><section></section><text>la'o/ /'phags mas zhag lon pa'i 'dun pa 'bul du rung ngam/ des smras pa chag gam rdul tam ci nyes zhes zer ba las bcas pa yin no/ /blo mthun par mi byed pa'i ltung byed do/ /blo mthun pa la rtse bar gyur pa nyid kyi phyir/ lci ba'i chos la 'das pa'i ltung byed gsum dang / lci ba'i</text></item>
<item><p>45b1</p><section></section><text>chos dang 'brel pa'i ltung byed chos las 'das pa zhes bya ba'i ltung byed 'og ma bzhi po ste/ de rnams kyi dang po ni zla ba phyed phyed cing dge slong rnams las gdams ngag dang rjes su bstan pa dag nyams su myong bar mi byed pa la'o zhes bya ba ni gso sbyong gi nyin mo gdams ngag dang rjes su bstan pa nyams su myong bar</text></item>
<item><p>45b2</p><section></section><text>byas pa nyid do/ /de bas na gso sbyong gi nyin mo las 'das na kha na ma tho ba 'di skyed pa'o/ /rkyen byung na so sor nyams su myong bar bya ba nyid ma yin no/ /nyams su myong ba ni las nyid ma yin pa ma yin no/ /gso sbyong gi dus kyang 'di'i dus so/ /de lta bas na 'dir nyi ma 'char ba'i dus las 'da'</text></item>
<item><p>45b3</p><section></section><text>bar byed na 'das pa zhes bya ba 'di la na smad pa 'jug go/ / gnyis pa ni gang la dge slong dag med par gso sbyong byed pa la'o zhes bya ba ste/ dge slong ma'i dge 'dun gyis sngar dge 'dun las 'dun pa'i gso sbyong blangs nas 'tshogs pa sgrub par mi byed pa de ni 'dir gso sbyong byed pa la yan lag tu rnam</text></item>
<item><p>45b4</p><section></section><text>par gzhag pa de bas na tshogs pa sgrub par mi byed pa de ni 'dir dge slong dag med par gso sbyong byed par rig par bya'o/ /'di na 'dir lci ba'i chos dang 'brel pa'i chos las 'das pa'i kha na ma tho ba pa'o/ /'dir gleng gzhi las dge slong ma khyod kyis dge slong dag med par gso sbyong dag byas pa bden nam</text></item>
<item><p>45b5</p><section></section><text>zhes gsungs pa dang yang dge slong ma gang dge slong med par gso sbyong byed na ltung byed do zhes mdo las gsungs pa yin no/ /dge slong ma'i tshig 'di ni rigs kyi dgongs pa can yin no/ /gsum pa ni gang la dge slong med pa'i gnas su dbyar gnas par khas len pa la'o zhes bya ba smos te/ dge slong</text></item>
<item><p>45b6</p><section></section><text>med pa'i gnas zhes bya ba ni/ gang la las rnams thams cad mi byed pa'o zhes bya ba'o / /'di'i rnam par 'byed pa ni gang na las gcig kyang mi shes pa zhes bya ba'i don to/ /gnas gang na rang bzhin du gnas pa'i dge slong bzhi yan chad gnas shing las byed pa med pa de ni de las 'dis byas so //</text></item>
<item><p>45b7</p><section></section><text>'di'i don ni gso sbyong dang / gdams ngag dang rjes su bstan pa dag las ma nyams pa dang / lci ba'i chos rnams bzung ba nyid do/ /de lta bur gyur pa'i dge slong rnams la 'di tsam nyid la gnyis po 'di bsgrub pa zhes bya ba 'di yongs su bzung ba'o/ /gang zhig dbyar gnas par gyur pa la gnas pa mi</text></item>
<item><p>46a1</p><section></section><text>rigs pa dang / bud med kyi tshogs la brten pa med pas 'dug pa mi rigs pa zhes bya ba 'dir lci ba'i chos bzung ba la kun nas brten pa 'di ni gnas yin no/ /bzhi pa ni gang la dbyar gnas pas gnyis ka'i dge 'dun la gnas gsum gyis dgag dbye mi byed pa la'o zhes</text></item>
<item><p>46a2</p><section></section><text>bya ba smos te/ dgag dbye'i nyin mo las 'das pa las kha na ma tho ba ni gso sbyong dang 'dra'o/ /lci ba'i chos las 'das pa las gyur pa'i ltung byed do// //da 'di man chad ni gzhan la gnod par byed pa'i ltung byed gsum ste / de rnams kyi dang po ni gang zhe na dbul po sra</text></item>
<item><p>46a3</p><section></section><text>brkyang sbyor du bcug pa la'o zhes bya ba smos te/ gal te 'dir sbyin pa dang sbyor du 'jug pa dang / bsod nams lhag par sbyong pa'i sgo nas gnyis ka'i don du sra brkyang sbyor du 'jug na byas sam byed du 'jug na thab na dngos gzhi'o/ /mdun rol du ni nyes byas so/ /gzhan la yang chos gos</text></item>
<item><p>46a4</p><section></section><text>gtan pa'i zong tsam dge 'dun gyi don du dbul po sbyor du bcug na yang ltung byed do / /chos gos gtan pa zhes bya ba ni 'dir dpe tsam du rnam par gnas par gyur par rig par bya ste ma chog pa la ni nyes pas so/ /du ma sbyor du bcug pa la ni re re las kha na ma tho ba re rer 'gyur ro/ /</text></item>
<item><p>46a5</p><section></section><text>gnyis pa ni gang la chos gos gtan pa dbyung ba'i phyir bag yangs su bya ba'i tshogs pa la mi sbyin pa la'o zhes bya ba smos te/ dus su dbyung ba'i phyir tshogs pa mi sbyin pa la ni spang ba'i ltung byed du rnam par gzhag pa'i phyir bag yangs su bya ba zhes bya ba 'di yang dag par bstan pa'o/ /</text></item>
<item><p>46a6</p><section></section><text>dpyid zla ra ba'i nya tshun chad glo bur du sra brkyang 'byin par rjes su gnang ba'i dus der ram gzhan la dgos pa'i dbang 'ga' zhig gis sra brkyang dbyung ba'i phyir/ bag yangs su bya ba gang yin pa de la'o zhes bya ba'i don to/ /de lta bas na dus tha dad pa tsam gyis 'di ni spang ba'i ltung byed</text></item>
<item><p>46a7</p><section></section><text>las tha dad par rig par bya'o/ /'dir spang ba nyid la rnyed pa ma byas pa'i rgyu mtshan yin pa de bas na 'di rnam par ma bzhag go/ /dge slong ma'i dge 'dun tshogs pa nyid la chos gos gtan pa dbyung ba'i phyir de thob pa'i zhu ba nyid zhu ba mi byed par mtshams las 'da' bar byed pa la</text></item>
<item><p>46b1</p><section></section><text>tshogs pa mi sbyin pa'i sems kyis 'di dang 'og ma la kha na ma tho bar rnam par gnas pa yin no/ /gang la gsum pa de brjod par bya ste/ de'i phyir gos 'gyed pa'i phyir yang ngo zhes bya ba smos te/ tshogs pa mi sbyin pa la zhes bya ba'i rjes snyeg pa'i phyir yang ngo zhes bya ba'i</text></item>
<item><p>46b2</p><section></section><text>sgra smos so/ /rang gi rnyed pa gzhan la bgo ba'i phyir rgyu mtshan 'di yin pa de bas na 'dir yang ba nyid med pa'o/ /'dir gos smos pa ni/ dpe tsam du zad de da ltar yang / chos dang ldan pa'i rnyed pa gzhan la bgo ba'i phyir kha na ma tho ba 'di rnam par gnas pa yin no zhes</text></item>
<item><p>46b3</p><section></section><text>rig par bya'o/ /'dis len mi 'dod pa nyid ni ma byas pa nyid do zhes bya ba la/ 'dis zhes bya ba ni tshogs pa mi sbyin pa la'o/ /len mi 'dod pa nyid ces bya ba ni shugs kyis skal ba zhes bya bar rtogs par bya'o/ /len mi 'dod pa nyid la/ tshogs pa mi sbyin pa la byas pa nyid do/ /</text></item>
<item><p>46b4</p><section></section><text>de bas na len mi 'dod pa la 'dir ltung ba med ces bya ba'i don to/ /gzhan la gnod par spyod pa las gyur pa'i ltung byed gsum mo// //gang la dbyar khang yal bar 'dor ba las gyur pa'i ltung byed du 'gyur zhe na/ de'i phyir dbyar khang ma gtad par 'gro ba la'o zhes bya ba</text></item>
<item><p>46b5</p><section></section><text>smos te/ dge 'dun gyi'am/ gang zag gi yang zhes bya ba bye brag ma smos pa'o/ /shin tu stobs dang ldan pa la dge 'dun gyi las log par rtogs pa la nyes byas su rnam par gzhag pa'i phyir ro/ /gnas mal gyi rnam pa la dbyar khang 'di yin te/ de bas na 'di la gnas mal bzhin</text></item>
<item><p>46b6</p><section></section><text>du blta bar bya ba yin te/ de 'dir ma gtad pa de la bya ba nyid do/ /gal te gnas de la nye gnas pa nyid yod na bya ba nyid do/ /gal te med na khyim pa 'di la zhes bya bar rnam par gzhag par rig par bya'o/ /brtsams pa'i cha gang la yin zhe na/ de'i phyir nye 'khor btang na'o zhes bya ba smos te/</text></item>
<item><p>46b7</p><section></section><text>dbyar khang gi 'phral gyi bya ba rnams kyi yang dag par srid par gyur pa'i phyogs ni 'dir nye 'khor du rnam par gnas pa yin no/ /dbyar khang slar mi gtong ngo / /khang khyim gyi gzhi dang tshong khang gi gzhi yang ngo zhes bya ba la/ slar mi gtong ngo zhes bya ba'i rjes snyeg pa'i phyir yang ngo zhes bya ba'i sgra smos</text></item>
<item><p>47a1</p><section></section><text>so/ /'dir mdo de gnyis kyi gzhung ni phran tshegs dag las/ de lta bas na dge slong mas dbyar khang slar mi gtong ngo / /gtong na 'gal tshabs can du 'gyur ro zhes gsungs pa yin no/ /dbyar khang yal bar 'dor ba las gyur pa'i ltung byed do// //da 'di</text></item>
<item><p>47a2</p><section></section><text>man chad ni 'gro ba dang mi 'gro ba las gyur pa'i ltung byed bzhi ston te/ de rnams kyi dang po ni gang la dbyar gyi nang du ljongs rgyu zhing 'gro ba la'o zhes bya ba smos te/ bye brag ma smos pa'i phyir khas mi len pa nyid la yang zhes bya bas rtogs pa'o/ /bya bas 'gro ba ni ljongs rgyu zhing 'gro ba ni ma yin</text></item>
<item><p>47a3</p><section></section><text>te/ de bas na byin gyis brlabs te 'gro ba la 'dis gnod pa ma yin no/ /bud med kyi tshogs la ni shin tu 'phyan pa nyid 'di yin te dus gang gi tshe skyes pas kyang 'phyan par mi bya ste/ der yang 'gro ba de bas na kha na ma tho ba 'di'o/ /lam du zhugs pa'i tshe ni ltung byed 'di rtogs par bya'o / /</text></item>
<item><p>47a4</p><section></section><text>bar chad nye bar gnas pa ni ltung ba med do zhes bya ba ni bar chad brgyad po dag las gang yang rung ba byung na dbyar gyi nang logs su 'gro ba la ni ltung ba med do/ /gnyis pa ni gang la dbyar gnas pa'i 'og tu der mi 'gro ba la'o zhes bya ba smos te/ /der zhes bya ba ni ljongs rgyu zhing mi 'gro ba la'o/ /dgag</text></item>
<item><p>47a5</p><section></section><text>dbye byas pa'i 'og tu lam mi 'da' bar byed pa la kha na ma tho ba 'di skyed par byed pa'o/ /phyogs kun nas 'jigs pa dang bcas pa nyid kyis mi 'gro ba la ltung ba med do zhes bya ba'i 'og ma dag gi tshogs rtogs pa'o/ /nus pa gang dang lhan cig tu 'gro ba la dogs pa dang 'gal ba gnyis mi srid pas</text></item>
<item><p>47a6</p><section></section><text>de lta bu'i lam grogs dang 'phrad pa la mi 'gro na ltung bar 'gyur ro/ /tshes bcu drug gi 'og rol du lam grogs la sdod pa la ni ltung ba med do/ /gsum pa ni gang la yul 'khor dogs pa dang bcas par 'gro ba la'o zhes bya ba smos te/ ljongs rgyu zhing zhes bya bar sbyor ro/ /dogs pa dang bcas pa</text></item>
<item><p>47a7</p><section></section><text>nyid ni chom rkun pa'i 'jigs pas 'jigs pa dang bcas pa nyid do/ /bzhi pa gang yin pa de ni brjod par bya ste/ de'i phyir mi mthun pa dang bcas par yang ngo zhes bya ba smos te/ yul 'khor du 'gro ba la'o zhes bya ba'i phyir rjes snyeg pa'i phyir yang ngo zhes bya ba'i sgra smos so/ /yul 'khor gang</text></item>
<item><p>47b1</p><section></section><text>na dgra bo mi mthun pa yod pa de ni mi mthun pa dang bcas pa yin te/ phyogs 'dir su yang 'gro bar mi bya'o zhes bya ba la sogs pa 'gro ba dgag pa'i khrims su byas pa'i rnam par gzhag pa'i rgyu mtshan yin gyi/ skyes pa nyid la sogs pa'i dogs pa'i rgyu mtshan du gyur pa ni ma yin no/ /</text></item>
<item><p>47b2</p><section></section><text>gang du 'jigs pa dang bcas pa nyid dang / mi mthun pa dang bcas pa gnyis po de la kha na ma tho ba gnyis po 'di dag kyang bskyed pa'o/ /'jigs pa dang bcas pa'i gnas thob pa ni/ dogs pa dang bcas pa'i ltung byed bskyed pa'i dus yin no/ /mi mthun pa dang bcas pa'i ltung byed</text></item>
<item><p>47b3</p><section></section><text>la mi mthun pa dang bcas pa nye ba'i gnas thob pa bskyed pa'i dus so/ /'gro ba dang mi 'gro ba las gyur pa'i ltung byed bzhi pa'o// //da 'di man chad ni smra ba las gyur pa'i ltung byed gnyis ston te/ de gnyis kyi dang po ni gang la lha'i gnas la sogs pa dang / mu stegs can gyi</text></item>
<item><p>47b4</p><section></section><text>gnas su song ste/ rtsod par byed pa la'o zhes bya ba smos te/ gang gi don gcig rtogs pa'i dus na ltung byed 'byung ba'o/ /smra ba gzhan la rtsom pa gcig par gyur pa nyid kyis de la zhugs pa'o/ /'dra ba gzhan la rnam par nges par rtogs pa la rtsod pa ni ma yin no/ /de ltar rnam par 'byed pa</text></item>
<item><p>47b5</p><section></section><text>las/ rtsod pa ni 'thab krol zhes gsungs pa'i phyir ro/ /gnyis pa bstan pa ni de'i phyir skabs ma phye bar dri ba la'o zhes bya ba smos te/ gang gi tshig gi skabs ma phye bar dri ba de dris pa la ltung byed ces bya ba'i don to/ /'dir gleng gzhi las dge slong la gsungs mod kyis ltung ba</text></item>
<item><p>47b6</p><section></section><text>rnam par gzhag pa las/ spyir bstan gyi bye brag 'di bstan pa ma yin no/ /khyim pa dang mu stegs pa dag la shin tu nyes pa stobs dang ldan pa rnam par gzhag pa zhes bya ba 'di spyir thams cad khyad par med par 'phangs pa'o/ /stan bting ste phan tshun kun dga' bar byas nas lung</text></item>
<item><p>47b7</p><section></section><text>'dri ba'i sbyor bas skabs 'byed du gzhug par bya'o zhes bya ba ni 'di la lung 'dri ba'i sbyor ba yod pas na lung 'dri ba'i sbyor ba dri bar bya'o/ /'dir gzhung ni chos mngon pa dang 'dul ba'i lung ci dag bklags zhal ston cing mkhyen zhes dri bas so zhes gsungs pa yin no/ /smra ba las gyur pa'i</text></item>
<item><p>48a1</p><section></section><text>ltung byed gnyis so// //da 'di man chad ni bshang ba dang 'brel pa'i ltung byed gsum ston te/ phyi sar gcig pu 'gro ba la'o zhes bya ba smras te/ 'dir gci ba'i sa ni phyi sa'o / /dbyar khang gi nye 'khor 'dom gang las logs shig pa ni phyi rol gyi dngos po'o/ /</text></item>
<item><p>48a2</p><section></section><text>'dir dbyar khang gi nye 'khor las 'da' ba ni dngos gzhi'i dus te/ bud med du gyur pa la grogs nyid do/ /nus pa gang yang rung ba len du bcug pa dge slong ma'am rab tu byung ba kho na la'o/ /gnyis pa bstan pa ni de'i phyir rtswa sngon po'i steng du bshang ba dor ba la'o zhes bya ba smos te/ mi 'dor</text></item>
<item><p>48a3</p><section></section><text>ba la ltung ba med do/ /'dir mi 'dor ba zhes bya ba ni bshang ba med pa zhes shes par bya'o/ /sngon po la mi gtsang bas phog pa ni 'dir dngos gzhi'i dus so/ /nad pa la ni ltung ba med do/ /rtswa sngon po thams cad la khyab pa nyid la yang ngo zhes bya ba ni/ ltung ba med do zhes bya ba'i rjes snyeg pa'i</text></item>
<item><p>48a4</p><section></section><text>phyir yang ngo zhes bya ba'i sgra smos so/ /gang la gsum pa de brjod par bya ste de'i phyir rtsig pa'i phag tu ma bltas par bshang ba dor ba la'o zhes bya ba smos te/ nyes byas su 'gyur pa'o/ /rtsig pa pu shu btags pa la ni ltung ba med do zhes bya ba ni/ ra ba'i phyi rol du mi sleb par gyur na/ de'i tshe phag</text></item>
<item><p>48a5</p><section></section><text>tu ma bltas par bshang ba dor ba la nyes pa med do/ /de gnas pa la 'jug pa ma yin te/ blta bar nus pa nyid la 'dir bsgrub pa rigs pa yin te/ gal te bsgrub par mi nus pa nyid yin na nyes pa mi rigs pa nyid yin no/ /mi gtsang ba la bong rdog 'phang bar mi bya'o zhes bya ba la gzhung ni phran</text></item>
<item><p>48a6</p><section></section><text>tshegs dag las cho dang ldan pa 'od srungs chen po ljan ljin gyi drung du 'gro ba de sbom dga' mos mthong nas/ de myur ba myur bar song nas/ ljan ljin de'i steng du bong ba car ces zer ba bsnun pas tshe dang ldan pa 'od srungs chen po'i chos gos dang lhung bzed snod mi gtsang ba'i zeg mas ma rungs par gyur pa nas/</text></item>
<item><p>48a7</p><section></section><text>bcom ldan 'das [(]gyis [,]kyis [)]bka' stsal pa/ de lta bas na dge slong mas dge slong la mi gtsang bas ma rungs par mi bya'o/ /byed na 'gal tshabs can du 'gyur ro zhes gsungs pa yin no/ /bshang ba las gyur pa'i ltung byed gsum mo/ /ltung byed 'ba' zhig tu gyur pa rnams rdzogs so// //</text></item>
<item><p>48b1</p><section></section><text>gang la 'o ma slong ba'i so sor bshags par 'gyur zhe na/ de'i phyir gzhan gyi khyim nas bdag gi don du 'o ma blangs te 'thung ba la'o zhes bya ba smos te/ ci gnas skabs gang la 'thung ba la zhe na/ de'i phyir mi na bas so zhes bya ba smos te/ gnas skabs gang dang ldan pas blangs pa'i gnas skabs</text></item>
<item><p>48b2</p><section></section><text>de dang ldan pas zhes bye brag ma smos pas rtogs pa'o/ /des bslangs pa'i tshe nyes byas so zhes bya ba la de zhes bya ba ni/ mi na ba des blangs shing za ba la ltung byed ces bya ba 'dis byas par rig par bya'o/ /gang la so sor bshags par bya ba gzhan dgu po dag tu 'gyur zhe na/ de'i phyir zho dang /</text></item>
<item><p>48b3</p><section></section><text>zhun mar dang / 'bru mar dang / sbrang rtsi dang / bu ram gyi lbu ba dang / nya sha dang sha skam rnams kyang ngo zhes bya ba smos te/ gzhan gyi khyim nas bdag gi don du blangs te 'thungs zos pa la'o zhes bya ba'i rjes snyeg pa'i phyir kyang ngo zhes bya ba'i sgra smos so/ /de dag la gzhan bslangs pa las gzhan</text></item>
<item><p>48b4</p><section></section><text>thob pa la ni na smad pa med do zhes bya ba ni/ 'dir 'o ma la sogs pa sngar bstan pa de dag las gang yang rung ba gzhan pa bslangs pa las gang yang rung ba gzhan thob cing zos pa la ni nyes pa na smad pa med do/ /mi bsod pa la yang ngo zhes bya ba ni bslangs te thob pa la na smad pa med do zhes bya bar sbyar te/</text></item>
<item><p>48b5</p><section></section><text>'o ma la sogs pa bsod pa slong ba la mi bsod pa thob pa la yang na smad pa med do zhes bya ba'i don to/ /der rtogs pa la de thob pa la yang ngo zhes bya ba la na smad pa med do zhes bya ba'i rjes snyeg pa'i phyir yang ngo zhes bya ba'i sgra smos so/ /mi bsod par bsod pa de bslangs pa las 'o ma la sogs pa bsod</text></item>
<item><p>48b6</p><section></section><text>pa de thob cing zos sam 'thungs pa la yang nyes pa na smad pa med do zhes bya ba'i don to/ /'dir thams cad du 'dir bza' ba nye bar mtshon pa'i rnyed pa'i zhes smos par rig par bya'o/ /bsod pa rgyu mtshan gyi thob pa dang bslangs pa la bsod pa slong ba'i rgyu mtshan la mi bsod pa rnyed pa la na smad par brjod</text></item>
<item><p>48b7</p><section></section><text>do/ /de la 'dir ci rang gis gzhan la bslangs pas thob pa la gzhan bslangs pa'i rgyus thob pa la kha na ma tho ba yongs su rdzogs pa'o/ /gang la na smad pa med pa'i zhes smos pa de brjod par bya ste/ de'i phyir de ni nyes byas byed pa nyid do zhes bya ba smos te/ de ni zhes bya ba ni bslangs pa'i rgyus</text></item>
<item><p>49a1</p><section></section><text>thob pa la'o/ /bye brag ma smos pa sbyor ba la dngos gzhi zhes bya ba rtogs par bya'o/ /'dir lhag ma thams cad ni bsod pa slong ba'i ltung byed kyi skabs su shes par bya'o/ /so sor bshags par bya ba bcu gcig pa bstan par bya ba'i phyir seng ge las gyur pa'o zhes bya ba</text></item>
<item><p>49a2</p><section></section><text>smos te/ dmag dpon seng ge'i gleng gzhi las dge slong rnams kyis so sor bshags par bya ba gang yin pa de ni dge slong ma rnams kyi yang yin par rig par bya'o/ /so sor bshags par bya ba rnams rdzogs so// //sham thabs rked par snang bar bgo bar mi bya'o/ /chags</text></item>
<item><p>49a3</p><section></section><text>par gyur cing khyim gzhan du 'gro bar mi bya'o zhes bya ba smos te/ mi 'dod bzhin du rkyen gyi dbang gis 'gro dgos pa la skad cig re re rtse gcig par lhag par mi gnas pa la ltung ba med par shes par bya'o/ /'gro bar mi bya'o zhes bya ba'i tshig ni dpe tsam du zad de song zin pa'i gnas skabs la yang</text></item>
<item><p>49a4</p><section></section><text>kha na ma tho bar 'gyur ro/ /de ltar yang gleng gzhi ni de rnams legs par zhugs pa na de dag gis skyes bu gzugs bzang ba mdzes pa blta na sdug pa mthong ba dang / de rnams mthong nas chags par gyur to zhes gsungs pa nyid 'dir rig par bya'o/ /dge slong dag las gyur pa bzhin no</text></item>
<item><p>49a5</p><section></section><text>zhes bya ba ni/ gang dag dge slong rnams la brjod par byas pa gzhan bslab pa rnams blta bar bya'o zhes bya ba'i don to/ /rjes su ma gnang ba nyid ni stan la khyim gyi nang du 'dug pa dang rtswa sngon po yod pa'i sa phyogs su bshang ba 'dor ba la ltung byed kyi rnam pa'o zhes bya ba'i cho ga 'di la gnod</text></item>
<item><p>49a6</p><section></section><text>pa nyid du rig par bya'o/ /bslab pa rnams so/ /dge slong ma'i rnam par 'byed pa rdzogs so// //zhu par gtogs pa la so so ba dang thun mong ba rnam par gnas pa gnyis las/ so so ba gang yin pa de 'dir ma smos kyang thams cad du rigs pa mnyam pa nyid kyi phyir thams cad du</text></item>
<item><p>49a7</p><section></section><text>'gro ba nyid kyis rnam par shes nas thams cad du rang gi yul la dbang du byed pa nyid kyis nye bar 'brel pa'o/ /da 'di man chad ni phal cher rnam par 'byed pa la gtogs pa nyid kyis bshad par bya ste/ de'i phyir nyams pa dang ma skyes pa gnyis ltung ba la sbyor ba la ni nyes byas so zhes</text></item>
<item><p>49b1</p><section></section><text>bya ba smos te/ nyams pa zhes bya ba ni pham par gyur pa ste/ 'di la sdom pa yod du zin kyang de lta mod kyi dgos pa med pa nyid du 'gyur te/ bsnyen par rdzogs pa nyid dang / dge tshul nyid kyi lam la gnas pa'o/ /ma skyes pa zhes bya ba ni sdom pa ma thob pa ste/ ltung ba'i grangs dang mi spyod</text></item>
<item><p>49b2</p><section></section><text>pa dang ldan pa la nyes byas so/ /nyams pa la ni dmigs kyis bsal ba ste/ bsnyen par rdzogs pa can nyid kyi phyir ma skyes pa ni sgrub pa yin te/ gang la 'di dang 'gro ba la bdag nyid kyis nye bar bstan pa de ni de dang rjes su mthun pa yin te/ de bas na ma skyes pa la nyes pa 'di 'byung ngo / /pham par gyur</text></item>
<item><p>49b3</p><section></section><text>pa la ni sdom pa yod du zin kyang de lta mod kyi/ dgos pa med pa nyid du 'gyur ro/ /'dir sdom pa med pa dang 'dra ba nyid du rtogs pa'i rgyu zhes bya bar brjod do/ /'dir gzhung ni/ sngar ltung ba byung ba dang / rku thabs su gnas pa dang / dang po 'khrugs pa dang / ma ning dang / dge slong ma sun phyung bas</text></item>
<item><p>49b4</p><section></section><text>nyams par byas pa ni nyes byas su 'gyur ro zhes gsungs pa yin no/ /'dir rku thabs su gnas pa zhes bya ba la sogs pa smos pa ni ma skyes pa thams cad kyi dpe tsam du zad do/ /de bas na thams cad ma skyes pa'i khongs su bsdu bar byas so/ /sngar ltung ba byung ba zhes bya ba ni 'di ltar sngar bsnyen</text></item>
<item><p>49b5</p><section></section><text>par rdzogs pa nyid kyi tshe na ltung ba byung bar rig par bya ba'o/ /bsnyen par ma rdzogs shing rab tu byung bas blangs pa las 'das pa la yang ngo zhes bya ba la nyes byas so zhes bya ba'i rjes su snyeg pa'i phyir yang ngo zhes bya ba'i sgra smos so/ /'dir dge tshul dang / dge tshul ma dang / dge slong ma rnams</text></item>
<item><p>49b6</p><section></section><text>kyis yang dag par blangs pa'i spyod pa las 'da' bar byed pa ni nyes byas so zhes bya ba'i don to/ /ltung ba la sbyor ba la ni nyes byas so zhes sngar smos pas 'dir yang ltung ba de dag thams cad la yang thal ba bsal ba'i phyir blangs pa las 'das pa la zhes gsungs so/ /de'i phyogs dang mthun pa la</text></item>
<item><p>49b7</p><section></section><text>ni yid kyi'o zhes bya ba ni bsnyen par ma rdzogs shing rab tu byung ba blangs pa'i phyogs dang mthun pa'i ltung byed rnams gang yin pa ma blangs kyang blangs pa'i phyogs la brten pa ste/ de dag las 'das shing 'gal bar byas pa ni yid kyi nyes byas su 'gyur te/ bsdam par bya ba'i nyes byas zhes bya ba'i</text></item>
<item><p>50a1</p><section></section><text>don to/ /de'i phyogs dang mthun pa dag gang zhe na/ de bstan pa'i phyir dge slob ma'i ni/ 'chang ba dang ni 'bral ba dang / /me la reg dang spangs pa dang / /zas dang sa bon 'jig pa dang / rtswa sngon yod pa'i sa phyogs su/ /mi gtsang 'dor dang shing 'dzeg dang / /</text></item>
<item><p>50a2</p><section></section><text>blangs pa mdor gtogs dge slob ma'i/ /dge tshul gnyis kyis rin chen reg /sog 'jog byas pa za ba dang / /byin len ma byas sa brko dang / /skye ba 'jig dang bcas pa dang / /mdor gtogs pa ni ma gtogs par/ /dbyar gnas gcig tu gnas pa dang / /gso sbyong dgag dbye</text></item>
<item><p>50a3</p><section></section><text>bcas pa dang / /de la sogs pa de yis ni/ /blangs pa'i phyogs dang mthun pa yin/ /rtags dang slong dang snod dang ni/ /longs spyod 'phyar g.yeng 'dod pa dang / /gnod pa dang ni gnas pa dang / /mi gus mi sbyong gzhi las byung / /zhes bya ba smos so/ /de la 'chang ba zhes bya ba ni</text></item>
<item><p>50a4</p><section></section><text>chos gos dang / lhung bzed lhag ma 'chang ba'o/ /'bral ba zhes bya ba ni chos gos dang 'bral ba'o/ /me la reg pa zhes bya ba ni me 'bud pa la sogs pa dang 'brel pa'o/ /spangs pa za ba zhes bya ba ni zas spangs pa za ba'o/ /sa bon gyi tshogs 'jig pa zhes bya ba ni/ rung bar ma byas</text></item>
<item><p>50a5</p><section></section><text>pa'i sa bon gyi tshogs 'jig pa'o/ /rtswa sngon po'i phyogs su mi gtsang ba 'dor ba zhes bya ba ni/ rtswa sngon po yod pa'i sa phyogs su bshang ba la sogs pa 'dor ba'o/ /shing la 'dzeg pa zhes bya ba ni shing la mi gang tsam las mthor 'dzeg pa'o zhes bya ba 'di ni bslab pa rnams so/ /bslab pa</text></item>
<item><p>50a6</p><section></section><text>mdor gtogs zhes bya ba ni dge slob ma dor nas so/ /mdor gtogs pa ni dge tshul dang dge tshul ma dag gis sa le sbram la sogs pa 'chang ba'o/ /sog 'jog byas pa za ba zhes bya ba ni nye bar gnas pa'o/ /byin len ma byas pa zhes bya ba ni gzhan gyis byin len ma byas pa'i zas za ba'o/ /</text></item>
<item><p>50a7</p><section></section><text>sa rko ba zhes bya ba ni sa rko ba'am rkor 'jug pa'o/ /skye ba'i tshogs 'jig pa zhes bya ba ni shing ljon pa la sogs pa gcod pa'o/ /bcas pa ni 'di dang bcas pa'o/ /blangs pa ni dge tshul dang dge tshul ma dang / dge slong ma 'di rnams kyis yang dag par blangs pa'o/ /mdor gtogs pa</text></item>
<item><p>50b1</p><section></section><text>zhes bya ba ni/ dge slong dang dge slong ma'i so sor thar pa'i mdo dag las 'don pa dor nas lhag ma so sor thar pa'i mdo las gtogs pa'o/ /dbyar gnas zhes bya ba ni dbyar gnas par khas blangs pa'o/ /gso sbyong la sogs pa zhes bya ba ni gso sbyong dang dgag dbye la sogs pa'o/ /de la sogs</text></item>
<item><p>50b2</p><section></section><text>pa de yi ni zhes bya ba ni rab tu byung ba bsnyen par ma rdzogs pa la blangs pa'i phyogs dang mthun par rig par bya'o/ /gang zhig de dag las 'da' bar byed pa la yid kyi nyes byas so/ /'dir rnam pa gang gis de rnams ni sogs pa'i sgras 'phangs pa'o/ /de bstan pa'i don du 'dir rtags la</text></item>
<item><p>50b3</p><section></section><text>sogs pa'i gzhi brjod pa'o/ /'dir gzhi'i sgra ni re re zhing sbyar bar bya'o/ /rtags kyi gzhi las byung ba dang / slong ba'i gzhi las byung ba dang / snod kyi gzhi las byung ba dang / 'phyar g.yengs kyi gzhi las byung ba dang / 'dod pa'i gzhi las byung ba dang / gnod pa'i gzhi las byung</text></item>
<item><p>50b4</p><section></section><text>ba dang / mi gus pa'i gzhi las byung ba dang / mi sbyang ba'i gzhi las byung ba'o/ /de la rab tu byung ba'i rtags yang dag par len to zhes smos pa'i tshig gang yin pa de ni re zhig blangs pa yin pa dang / de'i phyir mu stegs can gyi rtags 'chang ba la ni ji ltar khyim pa'i rtags 'chang ba bzhin</text></item>
<item><p>50b5</p><section></section><text>du rab tu byung ba'i rtags yang dag par blangs pa las 'das pa yin pas de la ni bshags par bya ba'i nyes byas su 'gyur ro/ /rdzas rung ba ma yin pa chos gos tshad las chung ba dang che ba'i bdag nyid kyi yo byad rnams la 'chang ba dang 'chang bar byed du bcug pa'am / sen mo bcos pa</text></item>
<item><p>50b6</p><section></section><text>rjes su ma gnang ba dag dang / cha lugs nyams par gyur pa skra chan pas bregs par gyur pa dag dang / rjes su ma gnang ba'i phyogs kyi spu bregs pa la sogs pa rnams ni rtags blangs pa de'i phyogs dang mthun pa'i tshig go/ /lhung bzed rung ba ma yin pa thogs shing bsod snyoms la rgyu</text></item>
<item><p>50b7</p><section></section><text>ba ni/ rtags su gyur pa yin pa de yang rab tu byung ba gzhan gyi rtags su gyur pa dang / khyim pa'i rtags pa dang 'dra ba'i lhung bzed 'chang ba yang rtags yang dag par blangs pa las 'das par rig par bya'o/ /rdzas gzhan las byas pa dang / tshad las chung ba dang che ba dang che ba dang skya ba 'chang ba</text></item>
<item><p>51a1</p><section></section><text>gang yin pa de ni rtags blangs pa de'i phyogs dang mthun pa'o/ /slong ba'i snod kyi gzhi las 'byung ba gang yin pa de rnams ni sa le sbram dang dngul la sogs pa ni ma byin pa len gyi phyogs dang mthun pa rnams so/ /slong ba'i gzhi las byung ba ni chos gos la sogs pa</text></item>
<item><p>51a2</p><section></section><text>slong ba'o/ /snod kyi gzhi las byung ba gang yin pa de rnams ni khab ral la sogs pa byed du bcug pa'o/ /longs spyod kyi gzhi las byung ba gang yin pa de rnams ni btsong za ba la sogs pa dus ma yin par za ba'i phyogs nyid do/ /'phyar g.yeng gi gzhi las byung ba rnams ni/ rgyug pa dang /</text></item>
<item><p>51a3</p><section></section><text>mchong pa dang / chu la rtse ba la sogs pa rnams la glu gar dang / rol mo'i sgra dang / me tog phreng ba dang / dris byug pa dang / kha dog 'chang ba dang / mal stan mthon po dang / mal stan chen po'i phyogs dang mthun pa nyid do/ /gang zhig 'di ni khyim byed du bcug pa'i kha na ma tho ba ste/ khang</text></item>
<item><p>51a4</p><section></section><text>pa dang khang chen rtsig par gtogs par 'dod pa'i phyogs dang mthun pa nyid do/ /khyim gyi 'dod pa'i phyogs ni de'i phyir de la 'dod pa'i dngos po nyid la zhugs par gyur pa nyid kyis 'di la rab tu byung ba yang dag par blangs pa'i nyams pa'i phyogs dang mthun pa nyid do/ /khu ba 'byin pa dang / bzang</text></item>
<item><p>51a5</p><section></section><text>ba dang 'khrig pa kun tu spyod pa rnams ni 'dod pa'i dngos po nyid do/ / gnod pa'i gzhi nyid ni mi tshangs par spyod pa'i phyogs nyid do/ /thal lcag brdegs pa dang mchil lham sba ba la sogs pa rnams ni srog gcod pa'i phyogs dang mthun pa nyid do/ /khro ba la sogs pa rnams la brdzun du smra ba'i</text></item>
<item><p>51a6</p><section></section><text>phyogs nyid do/ /dge 'dun 'byed pa la sogs pa'i 'jig pa gsum ni gnod pa'i gzhi nyid dang mthun pa nyid do/ /gnas pa'i gzhi las byung ba zhes bya ba ni gang zhig dge 'dun gyis spangs pa'i gang zag ni dge 'dun la yang mi gus par gyur pa nyid dang / chos la yang mi gus par gyur pa nyid</text></item>
<item><p>51a7</p><section></section><text>do/ /gang zhig bsnyen par ma rdzogs pa nyid dang lhan cig nyal ba'i bdag nyid can de la 'dod chags dang bral ba mi mthun pa'i phyogs su gyur pa nyid kyis spang bar bya ba nyid kyi phyir/ sdom pa ma lus pa nyams pa'i phyogs dang mthun pa nyid do/ /khyim pa dang mu stegs pa dang lhan cig nyal ba'i</text></item>
<item><p>51b1</p><section></section><text>gnas la rig par bya/ mtshan mi mthun pa dang lhan cig tu gang zhig nyal ba'i bdag nyid can gyi gnas pa ni de la mi tshangs par spyod pa'i phyogs dang mthun pa nyid do/ /de yang gnas pa ma yin pa'i gzhi nyid do/ /ma gus pa'i gzhi las byung ba nyid ni sangs rgyas dang / chos dang / dge</text></item>
<item><p>51b2</p><section></section><text>'dun gyi phyir ma gus pas skyabs su 'gro ba zhes bya'o/ /gang zhig rab tu byung ba nyid dang / rab tu byung ba'i sdom pa dag gi yan lag de la nyams pa'i phyogs dang mthun pa nyid do/ /gal te gang zag gi phyir brten pa yin na sdom pa thams cad 'jig pa'i phyogs dang mthun pa nyid do/ /mkhan</text></item>
<item><p>51b3</p><section></section><text>po'i phyogs 'di ni bdag gi mkhan po'i zhes bya bas blangs pa sngon du 'gro ba can gyi khas blangs pa gang yin pa de ni 'jig pa'i phyogs dang mthun pa nyid do/ /gal te gang zag gzhan yin na de'i phyogs dang mthun pa 'di la ma gus pa'i phyogs dang mthun pa nyid do/ /mi sbyong ba'i gzhi ni sbyong</text></item>
<item><p>51b4</p><section></section><text>bar mi byed pa ste/ bdag nyid dag par bya ba'i phyir gso sbyong dang dgag dbye dag mi byed pa'o/ /mi gnas par 'dug pa la sogs pas sbyong bar mi byed pa'o/ /gzhan du na 'jug pa nyid 'grub par mi 'gyur ro zhes bya ba 'di rnams kyi bya ba nyid do/ /de lta bas na 'di rnams la sdom pa thams</text></item>
<item><p>51b5</p><section></section><text>cad 'jig pa'i phyogs dang mthun pa nyid du rig par bya ste/ gso sbyong byed pa la ni ma yin no/ /'di'i tshig med pa'i phyir rjes su bsgrub par bya ba shes par bya'o/ /de nyid kyi phyir gzhan du na 'jug pa bsgrub pa nyid du mi 'gyur ro zhes bya ba'i rigs pa las thob pa'i phyir dang dgag dbye</text></item>
<item><p>51b6</p><section></section><text>bsgrub pa'i rjes su 'brangs pas sbyong bar rig par bya'o/ /mtshan mthun pa bsnyen par rdzogs pa la gso sbyong byed pa 'di rnam par gnas pa yin no/ /sngags ni 'di yin te/ che ge mo zhig dgongs su gsol/ deng dge 'dun gyi gso sbyong bco lnga pa lags te/ bdag dge tshul</text></item>
<item><p>51b7</p><section></section><text>ming 'di zhes bgyi ba'i gso sbyong yang gso sbyong bco lnga pa lags na/ bdag dge tshul ming 'di zhes bgyi ba/ bar chad kyi chos rnams yongs su dag go zhes bdag nyid che zhes bya ba la sogs pa yod pa'i phyir ro/ /bslab pa byin pa ni 'dra ba nyid do zhes bya ba ni ltung ba la sbyor ba dge slong</text></item>
<item><p>52a1</p><section></section><text>'dra ba nyid do zhes bya bar sbyar ro/ /'dir 'di la dge slong ma yang de bzhin du phan tshun 'dra ba nyid du rig par bya'o/ /dge slong bzhin du 'dis lhag par spyod pa la/ dge slong bzhin du yang gzhan la brdeg pa dang / gzas pa dang / 'gyod pa bskyed pa la sogs</text></item>
<item><p>52a2</p><section></section><text>pas ltung ba rnams bskyed do zhes bya ba'i don to/ /bsnyen par ma rdzogs pa dang ldan pa nyid kyang ngo zhes bya ba ni/ 'di la rnam pa 'dis dge slong dang mnyam pa nyid yod par gyur kyang gang la byin len byed pa dang lhan cig nyal ba'i ltung byed la sogs pa bsnyen par ma rdzogs pa la bskyed pa de la</text></item>
<item><p>52a3</p><section></section><text>de las ma yin te/ gang la yang bsnyen par rdzogs pa gzhan las skyes pa rang gi bdag nyid la yang skyes pa nyid nye bar gnas pa nyid dang / 'dzin pa nyid las skyes pa yin no/ /de la 'dir nyams pa dang 'dra ba nyid kyi phyir ro/ /de la ni ma yin no zhes bya ba ni bslab pa byin pa de la</text></item>
<item><p>52a4</p><section></section><text>bsnyen par rdzogs pa dang ldan pa nyid ni ma yin te/ phyogs gcig pa nyid kyi phyir ro/ /'dir gzhung ni zhu ba las/ btsun pa re zhig dge slong la rgyu dus gsog 'jog bgyis par 'gyur/ gsum gyis te/ gsum gang zhe na/ bdag nyid kyis gsog 'jog byas pa dang / dge</text></item>
<item><p>52a5</p><section></section><text>slong gis gsog 'jog byas pa dang / dge slong gi dge 'dun gyis gsog 'jog byas pa'o/ /btsun pa re zhig dge slong ma la rgyu dus gsog 'jog byas par 'gyur/ gsum gyis te/ gsum gang zhe na/ bdag nyid kyis gsog 'jog byas pa dang / dge slong mas gsog</text></item>
<item><p>52a6</p><section></section><text>'jog byas pa dang / dge slong ma'i dge 'dun gyis gsog 'jog byas pa'o/ /btsun pa re zhig bslab pa byin pa la rgyu dus gsog 'jog byas par 'gyur/ bzhi ste/ bzhi gang zhe na/ bdag nyid kyis gsog 'jog byas pa dang / bslab pa byin pas gsog 'jog byas pa dang / dge</text></item>
<item><p>52a7</p><section></section><text>slong gis gsog 'jog byas pa dang / dge slong gi dge 'dun gyis gsog 'jog byas pa'o/ /btsun pa re zhig bslab pa byin pa mo la zhes bya ba nas/ bzhi gang zhe na/ bdag nyid kyis gsog 'jog byas pa dang / bslab pa byin pa mos gsog 'jog byas pa dang / dge slong mas gsog</text></item>
<item><p>52b1</p><section></section><text>'jog byas pa dang / dge slong ma'i dge 'dun gyis gsog 'jog byas pa'o zhes gsungs pa yin no/ /dge slob ma la yang ngo zhes bya ba la yang ngo zhes bya ba'i sgras ni bsnyen par ma rdzogs pa dang ldan pa nyid ma yin no zhes bya bar sbyar ro/ /'dir gzhung ni zhu ba las/ btsun pa re zhig dge slob ma</text></item>
<item><p>52b2</p><section></section><text>la zhes bya ba nas lnga ste/ lnga gang zhe na/ bdag nyid kyis gsog 'jog byas pa dang / dge slob mas gsog 'jog byas pa dang / bslab pa byin pa mos gsog 'jog byas pa dang / dge slong mas gsog 'jog byas pa dang / dge slong ma'i dge 'dun gyis gsog 'jog byas pa'o</text></item>
<item><p>52b3</p><section></section><text>zhes gsungs pa yin no/ /'gro ba gzhan gyi rnam pa bsten pa na dge slong gi 'du shes yod pa la'o zhes bya ba ltung ba la sbyor ba 'dra ba nyid do zhes bya bar sbyar ro/ /dge slong sngags dang sman la sogs pa'i dbang gis 'gro ba gzhan gyi rnam pa zhes bya ba dud 'gro la sogs pa'i gzugs su bsgyur nas bya ba ma</text></item>
<item><p>52b4</p><section></section><text>yin pa byed pa gang yin pa de la der ltung ba nyid do/ /gal te byed pa'i dus na dge slong la sogs pa'i 'du shes ma brjed par gyur na ltung ba 'dra ba nyid do/ /med na ni smad pa'o zhes bya ba de'i tshe ltung ba 'byin pa de la bdag nyid dge slong yin pa'i 'du shes med cing brjed par gyur pa nyid yin na ni ltung ba la</text></item>
<item><p>52b5</p><section></section><text>sbyor ba de'i tshig 'og mar na smad pa yin no/ /tshig snga mar sbyor ba byas pa la yang ngo zhes bya ba ni na smad pa nyid do zhes bya ba'i rjes snyeg pa'i phyir yang ngo zhes bya ba'i sgra smos so/ /khyim pa nyid du sbyor ba tsam gyi dbang gis gang zhig dge tshul nyid la tshig snga mar sbyor ba byas pa tsam gyi dbang gis bsnyen</text></item>
<item><p>52b6</p><section></section><text>par rdzogs pa nyid la de la yang ma rdzogs pa nyid ni na smad pa nyid yin te/ de ma thag pa'i tshig nyid do/ /de ltar yang 'dir gzhung ni bsnyen par ma rdzogs pas brku ba la sbyor zhing bsnyen par ma rdzogs pa'i phyir rku bar byed na nyes byas su 'gyur ro/ /bsnyen par ma rdzogs pa brku ba la ji srid du bsnyen par</text></item>
<item><p>52b7</p><section></section><text>rdzogs pa'i phyir rku na nyes pa sbom por 'gyur ro zhes bya ba la sogs pa yin no/ /'dir de'i phyir zhes bstan par shes par bya ste/ tshig snga mar sbyor ba tsam gyi dbang kho na las med na/ de'i tshe sbyor ba na smad pa'o/ /sbyor ba yod na ni de'i tshe byas pa nyid la dngos po lan smad pa'i rigs</text></item>
<item><p>53a1</p><section></section><text>pa'i phyir len pa'i dbang dang rten gyi bye brag gi dbang gis 'di tshig 'og mar gtan du ba'i sbyor ba la ltung bar 'gyur ba'i rnam par rig par skyes pa'i bdag gi dngos po'i dbang du byas pa la ltung byed du rnam par gnas pa la lci ba nyid ni yang bsnyen par rdzogs pa nyid la yang</text></item>
<item><p>53a2</p><section></section><text>rnam par gzhag pa'o/ / na smad pa'i sbyor ba de'i tshe na med pas de bzhin du 'og ma'i tshig sbyor ba'i dbang gis tshig snga ma la 'chad par 'gyur ba'i ltung bar 'gyur ba'i rnam par rig pa las skyes pa/ bdag gi dngos po rnam par 'gyur ba la ltung byed du rnam par gzhag pa la yang ba nyid ni yang</text></item>
<item><p>53a3</p><section></section><text>dge tshul nyid la sogs pa la rnam par gzhag pa'o/ /'dir sbyor ba gang yin pa de la mtshan nyid ji lta bar ltung ba dang ltung ba med par rig par bya'o/ /phyi ma yang de dang ldan pa nyid yin no zhes bya ba ni/ 'dir gang du tshig phyi ma ste/ dge tshul nyid la sogs pa la bsnyen par rdzogs pa'i</text></item>
<item><p>53a4</p><section></section><text>gnas skabs kyi sbyor ba tsam gyi dbang gis bsgrub pa ni de dang ldan pa nyid dang tshig snga ma nyid de la nyes byas yongs su rdzogs par bskyed do zhes bya ba'i don to/ /'di yang bsnyen par rdzogs pa'i gnas skabs la sbyor ba byas pa gang yin pa de la mtshan nyid ji lta bar ltung ba rnam par gzhag pa rig</text></item>
<item><p>53a5</p><section></section><text>par bya'o/ /rdzas bkag pas bzang po la yang de dang ldan pa nyid yin no zhes bya ba ni bkag pa las shin tu khyad par 'phags pa'i rdzas gang yin pa de la yang gang zhig gzhan nyid ni de dang ldan par 'gyur ba nyid bkag par gyur pa ni/ dper na bal nag po 'ba' zhig las stan byed na spang ba'i</text></item>
<item><p>53a6</p><section></section><text>ltung byed du 'gyur ba de bzhin du de las/ de bzhin du srin bal dang rdzas rin po che las stan byed pa las yang bkag ste/ spang ba'i ltung byed kho nar 'gyur zhes bya ba'i don to/ /'dra ba la yang ngo zhes bya ba ni rdzas bzang ngan 'dra ba la yang bkag pa nyid kyis snying po dang ldan pa nyid kyis spang ba'i ltung ba</text></item>
<item><p>53a7</p><section></section><text>kho nar 'gyur ro/ /gang zhig bal gyi gos dang 'dres pa'i srin bal dang bal nag po 'ba' zhig gam/ bal dkar po dang bcas pa'am bal dkar po'i stan byed pa la yang spang ba kho nar 'gyur ro/ /mtshan gyur pa ni de'i zhing nyid yin no zhes bya ba ni ltung ba de'i zhing nyid yin no zhes bya bar sbyar ro/ /</text></item>
<item><p>53b1</p><section></section><text>zhing nyid gang yin pa de ni ltung ba zhes bya ba'i don to/ /de bas na mtshan gyur pa zhes bya ba ni mtshan ma snga ma nyid sbyor ba tsam gyi dbang gis bsgrub par gyur pa'i ltung byed do/ /gang zhig ltung ba la de'i mtshan ma nyid zhing du gyur pa na gal te de nyid la zhing nyid gang gi don du sbyor ba dang bcas pa de</text></item>
<item><p>53b2</p><section></section><text>nyid do/ /gal te na smad pa nyid yin na smad pa'o/ /'di la dmigs kyis bsal ba byas pa ni na smad pa'i don gyi sbyor ba gang yin pa nyid las so zhes bya ba smos te/ ltung ba na smad pa nyid don yin te/ mtshan ma gzhan gtogs pa'i sbyor ba las mtshan gyur pa de la ni ltung ba gang gi sbyor ba</text></item>
<item><p>53b3</p><section></section><text>byas pa'i ltung ba de nyid nyes byas so/ /'di lta ste dper na dge slong gnyis khri gcig la reg pa dang bcas bzhin du dge slong ma nyid du gyur pa na skya rengs ma shar ba'i mdun rol du nyal ba la nyes byas kho nar zad kyis ltung byed du ni mi 'gyur ba lta bu'o/ /byas pa ni de nyid yin no zhes bya ba ni mtshan ma</text></item>
<item><p>53b4</p><section></section><text>gyur pa'i gnas skabs su kha na ma tho ba gang byas pa de ni/ phyis mtshan gyur na yang kha na ma tho ba gang yin pa de'i mtshan gyur pa nyid la zhing nyid ni de'i kha na ma tho ba nyid do/ /dge 'dun lhag mar gtogs pa'i sbom por 'gyur te/ dge slong nyid du gyur pa'i dge slong ma la reg pa'i pham pa gang yin pa</text></item>
<item><p>53b5</p><section></section><text>de'i sbyor ba la nyes byas nyid do/ /sbom po nyid ni lus bkan par gyur pa'i pham par gyur pa nyid la'o/ /'chab pa'i pham par gyur pa la ni nyes byas nyid de ltung byed du 'gyur ba nyid la ni ma yin te/ mtshan tha dad du gyur pa 'chab pa la de'i tshe 'di yod pa'i phyir ro/ /rjes su phyogs pa'i ltung byed</text></item>
<item><p>53b6</p><section></section><text>gang yin pa de nyid 'byin bzhin du mtshan gyur cing dge slong mar gyur na rjes su phyogs pa'i ltung byed ni mtshan tha dad pa la'o/ /'dir dge slong ma la na smad par gyur pa nyid khu ba 'byin pa dge 'dun lhag ma dge slong ma nyid du gyur pa la ltung byed ces bya'o/ /na smad pa ni rang gi nyid do zhes bya ba ni</text></item>
<item><p>53b7</p><section></section><text>mtshan gyur pa gzhan nyid la ni na smad pa nyid de kha na ma tho ba byas pa yin pa de gyur pa la/ mtshan gyur na rang gi kha na ma tho ba nyid du 'gyur te/ ltung byed kho nar 'gyur ro/ /dge slong du gyur na khu ba 'byin pa'i ltung byed du 'gyur ro/ /ji ltar rjes su mthun pa'i mtshan gyur pa'i dbang gis ni na smad pa mi</text></item>
<item><p>54a1</p><section></section><text>rigs pa de bzhin du lhag ma nyid du mi 'gyur ro/ /lhag par spyod pa 'di las rnam par gzhag pa'o/ /'dir de'i lhag par spyod pa med pa de bas na 'dis shes pa'o/ /zhag bcur ma lon pa ni cha nyid do zhes bya ba ni 'di ni yod pa la ste/ zhag bcu ma lon pa'i bdag nyid</text></item>
<item><p>54a2</p><section></section><text>kyi dus yod pa la de'i mtshan gyur te/ 'chang ba'i dus gang yin pa de la cha nyid do / /de nyid ni de'i dus nyid ma yin no/ /'dir yongs su rdzogs pa la ji ltar rnyed pa'i de nyid do/ /'di'i yul ni lhung bzed 'chang ba ste/ gzhan du cho ga tha dad pa med pa'i phyir ro/ /'dir du ma la sogs</text></item>
<item><p>54a3</p><section></section><text>pa dgu'i mthar thug pa'i zhag rnams las 'das na de dge slong ma nyid du gyur na/ zhag dgu po de dag zhag gcig po'i khongs su gtogs pas don med pa nyid thob par byed pa'o/ /'dir gzhung ni btsun pa re zhig dge slong gis lhung bzed rnyed pa na mtshan gyur te dge slong mar gyur nas dgung</text></item>
<item><p>54a4</p><section></section><text>gcig las lhag par 'chang na ltung ba cir 'gyur/ spang ba'i ltung byed du 'gyur ro/ /dge slong gis dus dang lhan cig tu lhag par 'chang ba ni/ dgung gcig gi cha las gyur pa nyid kyis lhag par gnas pas smos par rnam par gnas pa yin no/ /'dir yang lhan cig rnyed pa 'chang</text></item>
<item><p>54a5</p><section></section><text>ba la btsun pa dge slong gis lhung bzed lhag pa dgung gcig las lhag par 'chang ba las spang ba'i ltung byed du 'gyur ba mchis sam/ yod de dge slong gis lhung bzed rnyed pa na mtshan gyur te dge slong mar gyur na'o zhes gsungs pa yin no/ /rigs la ni phan tshun gnas thob pa nyid 'dir</text></item>
<item><p>54a6</p><section></section><text>zhag bcu dang zhag gcig la 'chang ba 'di thun mong ba nyid do/ /zhing ma yin pa nyid las ni nyams so zhes bya ba ni mtshan gyur pa gang la de'i mtshan gyur pa nyid la ltung ba'i zhing ma yin pa nyid do/ /thun mong ma yin pa sngar gnang ba ma thob par 'khor nye bar 'jog pa la'o/ /sham thabs</text></item>
<item><p>54a7</p><section></section><text>rked pa snang ba bgo bar mi bya'o zhes bya ba'i bslab pa la sogs pa las 'das te sngon gyi mtshan ma nyid du byas pa ni ma gtogs pa'o/ /'dir gzhung ni/ gtam gyi gzhi las dge slong ltung ba thun mong ma yin pa sde bzhi po dag byung ba de mtshan gyur te/ dge slong mar gyur pa ltung ba de</text></item>
<item><p>54b1</p><section></section><text>dag las 'byung bar brjod par bya'o/ /dge slong ma ltung ba thun mong ma yin pa sde lnga po dag byung ba de mtshan gyur te dge slong du gyur na de dag las byung bar brjod par bya'o zhes gsungs pa yin no/ /de la nyes pa bcas pa ma yin no zhes bya ba ni gang zhig de nyid zhing ma yin pa nyid la ni nyams so</text></item>
<item><p>54b2</p><section></section><text>zhes bya ba smos pa de la ni 'chab pa'i nyes pa dogs par mi bya'o/ /mtshan tha dad pa ma yin pa'i don du ni 'di skyes pa ste/ de'i phyir mtshan gzhan gyur pa de dang mnyam pa ni 'dir zhing nyid ma yin no/ /mgu ba spyad pa ni don med pa nyid yin no zhes bya ba ni rnam pa thams cad dang rnam pa</text></item>
<item><p>54b3</p><section></section><text>thams cad ma yin pa zhes bya ba bye brag ma smos pas rtogs par bya'o/ /'dir gzhung ni spo ba'i gzhi'i zhu ba las/ btsun pa re zhig dge slong dbyung ba la sogs pa thug pa mtshan gyur te dge slong mar gyur na/ ci des gnyis ka'i dge 'dun la zla ba phyed mgu ba spyad pa spyad par bgyid</text></item>
<item><p>54b4</p><section></section><text>'tshal lam/ spyad par bya dgos so/ /btsun pa re zhig dge slong ma gnyis ka'i dge 'dun la mgu ba spyod pa mtshan gyur te/ dge slong du gyur na ci des dge 'dun la zhag drug mgu ba spyad pa spyad par bgyid 'tshal lam/ spyad par bya dgos so zhes gsungs pa yin no/ /mdo snga ma</text></item>
<item><p>54b5</p><section></section><text>shos kyis ni lus kyi nyes pa bcabs pa nyams pa bstan par rig par bya'o/ /phyi ma'i spyad pa yang spyad par bya ba nyid do/ /yang gang gi phyir byas pa ni de nyid yin no/ /zhing ma yin pa nyid la ni nyams so/ /de'i tshe na 'byung ba'i mtshan ma longs spyod pa rnams kyis mtshan ma 'di la bya ba nyid do</text></item>
<item><p>54b6</p><section></section><text>zhes bya ba ni 'dir rnams par gzhag pa'o/ /'di la cho ga rnams gyur to zhes bya ba la/ 'di la zhes bya ba ni mtshan gyur pa la'o/ /mtshan gyur pa 'di la cho ga spyad pa rnams gyur pa de'i phyir/ de dag rnam par gzhag par mdzad do zhes bya ba'i don to/ /de'i tshe lus byed pa po nyid yin no</text></item>
<item><p>54b7</p><section></section><text>zhes bya ba ni gang gi tshe de'i tshe na 'byung ba'i gzhi'i dgos pa de ni bdag nyid gang yin pa de'i dbang gis ltung ba dang ltung ba med pa skyes pa'o/ /'di lta ste dper na gsad par bya ba dgra bcom pa nyid ma yin pa'i gnas skabs la gsad pa'i sbyor ba brtsams nas/ dgra bcom pa nyid thob pa'i</text></item>
<item><p>55a1</p><section></section><text>gnas skabs su gsad pa'i mtshams med pa las kyi byed pa po nyid yin no/ /skyes pa'i lus la reg pa'i sbyor ba brtsams pa na bud med nyid du 'gyur na/ de'i lus la reg pa las snyoms par zhugs pa la bud med la reg pa'i ltung ba gang yin pa de 'grub par 'gyur ro/ /</text></item>
<item><p>55a2</p><section></section><text>bud med la sbyar bar skyes par gyur na/ der snyoms par zhugs pa las skyes pa nyid la gang yin pa 'di dang / skyes par gyur pa la sbyar nas bud med kyi gnas skabs la snyoms par zhugs pa la bud med nyid la gang yin pa 'di bud med du gyur pa la sbyar te/ skyes pa'i gnas skabs su snyoms</text></item>
<item><p>55a3</p><section></section><text>par zhugs pa dang / skyes pa nyid la gang yin pa 'di zhes bya ba la sogs pa'o/ /gzhan las skyes pa ni rang gi 'gro ba nyid ma yin pa ma yin no zhes bya ba ni 'gro ba gzhan ma yin pa zhing du gyur pa las skyes pa'am/ gang gi 'gro bar gyur pa 'di ni sgrub pa de'i 'gro ba nyid ma yin pa de bas</text></item>
<item><p>55a4</p><section></section><text>na/ mi ma yin pa nyid las rang gis phrogs pa la pham pa'o/ /mi'i 'gro ba pa'i bdag nyid du gyur pa'am/ dud 'gro mo'i mngal las skyes pa las mi ma yin mo nyid do/ /mi ma yin pa'i ngo bo 'di la sbom po'o/ /dud 'gro'i bdag nyid can la ltung byed ces bya ba la sogs pa'o/ /'gro</text></item>
<item><p>55a5</p><section></section><text>ba gzhan gyi rnam pa bsten pa gsad pa la yang ngo zhes bya ba la/ rang gi 'gro ba nyid ma yin no zhes bya ba'i rjes snyeg pa'i phyir yang ngo zhes bya ba'i sgra smos so/ /dper na mi sman dang sngags la sogs pa'i dbang gis 'gro ba gzhan gyi lus kyi rnam pa bsten pa ma yin no/ /gang 'di</text></item>
<item><p>55a6</p><section></section><text>la skye ba po'i 'gro ba nyid ma yin no/ /yang de gsad pa la yang dud 'gro'i rnam pa dang / mi ma yin pa'i rnam pa dang ldan pa la mi'i 'gro ba pa de'i 'du shes kyis so/ /de'i tshe 'byung ba'i rnam par 'gro ba'i 'du shes kyi yan lag nyid las 'gro bar 'du shes pa la de'i 'gro ba'i stobs</text></item>
<item><p>55a7</p><section></section><text>kyis sangs rgyas nyid dang dgra bcom pa nyid dang ma dang pha nyid kyi blo dang 'dra bar mtshams med pa'i las la yan lag ma yin pa nyid kyi phyir mngon par 'dod pa'i srog chags tsam po la 'dir yan lag nyid kyi phyir ltung ba dngos gzhi'o/ /sbyor ba ni mi'i 'gro bar 'du shes na sbom po'o/ /</text></item>
<item><p>55b1</p><section></section><text>de'i tshe na 'byung ba'i rnam pa'i 'gro bar 'du shes pa la/ 'du shes kyi sbyor ba'i yan lag go/ /de bas na nyes byas so/ /dud 'gro mi ma yin pa'i rnam pa dang ldan pa dud 'gro'i 'du shes kyis de'i tshe na 'byung ba'i rnam pa la 'gro ba'i 'du shes kyi yan lag las ltung ba'i dngos gzhi'o/ /</text></item>
<item><p>55b2</p><section></section><text>sbyor ba'i sngon rol du nyes byas so/ /'og ma la ni grangs ji lta ba bzhin du nyes byas dang sbom po'i ltung ba dag go/ /mi ma yin pa dud 'gro'i rnam pa dang / mi yin pa'i rnam pa dang ldan pa la mi ma yin pa'i 'du shes kyis de'i tshe na 'byung ba'i rnam pas gnod par byed cing dngos</text></item>
<item><p>55b3</p><section></section><text>gzhi'i dus na sbom po ste/ sbom po'i sngon rol du ni nyes byas so/ /phyi ma la ni grangs ji lta bar nyes byas dang sbom po'o/ /ma byin par len pa dang / lus kyis reg pa dang slong ba dang stan rnams la 'gro ba'i 'du shes kyis bdag nyid kyi gang yin pa de la 'gro ba gzhan gyi rnam pa</text></item>
<item><p>55b4</p><section></section><text>la brten du zin kyang / 'gro ba de nyid du rnam par gzhag par rnam par gnas pa yin te/ de'i rang bzhin gyis 'di la bdag po nyid la sogs pa dang bza' ba dag la brten pa'i phyir ro/ /gnas skabs gzhan thob pa ni gzhan nyid ma yin no zhes bya ba ni/ dgra bcom pa la sogs</text></item>
<item><p>55b5</p><section></section><text>pa'i gnas skabs gzhan thob pa na/ de'i rgyud ni gzhan nyid ma yin pa ni sems can de la sems can gzhan nyid ma yin no/ /sems can gzhan du mthar thug pa mngon par 'dod pa yin pa ni/ mthar thug pa byas pa nyid ma yin no/ /de bzhin du gnas skabs gzhan la sbyor ba byas</text></item>
<item><p>55b6</p><section></section><text>nas/ sbyor ba gzhan gyi skabs su mthar thug pa nyid do/ /dgra bcom pa ma yin pa'i gnas skabs su sbyor ba byas na dgra bcom pa nyid thob pa ni gsod par byed na de la pham pa skyed par byed pa ma yin par 'grub bo zhes bya ba la sogs pa'o/ /nyes pa de med pa nyid la 'ong ba ni tha</text></item>
<item><p>55b7</p><section></section><text>dad do zhes bya ba ni de la ni de'i las kyi nyes pa skyed pa ma yin pa de bas na nyes pa de med pa'o/ /de nyid kyi gnas skabs can du gyur pa ni tha dad pa'o/ /gang zhig der de'i nyes pa nyid la byas pa dang / gang yang de'i nyes pa nyid ma yin pa dang / gang yang slar de'i 'og tu nyes pa de yod pa las</text></item>
<item><p>56a1</p><section></section><text>de dag ni phan tshun tha dad par shes par bya'i gcig pa nyid ma yin no/ /dus ma yin pa kho na stan brtsams nas ngal so bar byed pa de yang bsnyen par rdzogs par byas nas dus ma yin pa kho nar zin par byed pa'o/ /bud med du gyur nas yang skyes pa nyid thob na tha dad pa</text></item>
<item><p>56a2</p><section></section><text>nyid do/ /gal te yang bsam pa thag pa nas gtang ba gang yin pa de ni ma skyes pa nyid du gyur nas de lta bu yang tha dad pa nyid kyis snga ma dang phyi ma'i cha gang dag las ltung ba'i byed pa po nyid do/ /gtso bo ma yin pas btang ba dang / gang zhig de'i snga ma phyed byas sam byed pa la gang zhig</text></item>
<item><p>56a3</p><section></section><text>de'i phyi ma dang rab tu byung nas yang bsnyen par rdzogs pa la thog ma nyid du stan gzhan byas pa'i dbang gis dus ma yin pa nyid du rig par bya'o/ /dge slong ma nyid las yang ltung bar sngar byas pa la yang ngo / /btang ba la yang ngo zhes bya ba ni las gang brtsams pa de ma zin par de yang de'i chad</text></item>
<item><p>56a4</p><section></section><text>pa'o/ /sngar byas pa la de tsam nyid do/ /yang las gzhan nyid ni byas pa nas brtsams te khang pa'am stan brtsams nas btang ste/ yang byed na snga ma dang phyi ma nyid la ltung ba'i byed pa po nyid do/ /gzhi gcig la du ma nyid bcas pa la ni ji snyed kyi nyes par 'gyur ro zhes bya ba ni gang du gzhi</text></item>
<item><p>56a5</p><section></section><text>gcig la du ma nyid thob par 'gyur ba ni 'di lta ste dper na brdzun du smra ba dang / skyon nas smra ba dgag pa la ni ma yin no/ /bsnyil ba dang lhan cig zhag gsum nyal ba la'o/ /dge tshul bsnyil ba dang bud med bsnyen par ma rdzogs pa dang lhan cig zhag gsum nyal ba la bcas pa</text></item>
<item><p>56a6</p><section></section><text>ste/ de la ltung byed do/ /'dir gzhung kha cig las ni/ zhar ba longs shig ces zer ba la zhar ba ma yin na ltung byed gnyis su 'gyur te/ shes bzhin du brdzun smra ba dang mi'i skyon nas smra ba las so/ /dge slong gis dge slong ma bram ze'i rigs can mo la khyod kyis 'dreg mkhan gyi las byas</text></item>
<item><p>56a7</p><section></section><text>so zhes smras na ltung byed dang nyes byas su 'gyur te/ shes bzhin du brdzun du smra ba las ltung byed dang skyon nas smra ba la nyes byas so/ /dge slong ma rgyal rigs kyi rigs can mo la yang de bzhin no zhes gsungs pa dang / dge slong bsnyen par ma rdzogs pa'i gang zag dang lhan cig dgung</text></item>
<item><p>56b1</p><section></section><text>gsum nyal ba la ltung byed gnyis 'byung ba 'ga' mchis sam/ yod de zhag gnyis dge tshul dang nyal ba/ zhag gsum pa la khyim pa mo dang lhan cig nyal ba la'o zhes bya ba la sogs pa gsungs pa yin no/ /de'i cha ni der gtogs so zhes bya ba ni gang zhig kha na ma tho ba ni</text></item>
<item><p>56b2</p><section></section><text>de'i cha zhes bya ba shan nam lhag ma ni de dang gzhan ma yin no/ /mi tshangs par spyod pa'i cha gang zhe na/ khu ba 'byin pa dang / lus kyi reg pa dang / 'khrig pa dang ldan pa smra ba dang / kun spyod bsngags pa dang / smyan byed pa dang / dge slong ma nye du ma yin pa la gos rnying pa 'khrur</text></item>
<item><p>56b3</p><section></section><text>'jug pa dang / len pa dang de las gzhan pa'i gos kyi las byed pa dang / 'dis bal rmel du 'jug pa dang / rig pa'i skyes bu med par tshig drug gam lnga las lhag par chos ston pa dang / ma bskos par gdams ngag la sogs pa ston pa bcu dang / bza' ba za ba'i dus su</text></item>
<item><p>56b4</p><section></section><text>khyim du 'dug cing mi gnas pa dang / khyim du za ba'i phyir 'dug ste mi gnas pa dang / dge tshul dang / dge tshul ma la byin pa dang / khyim du lhan cig nyal ba dang / lam du 'gro ba dang / skyes pa med par bud med dang lhan cig grong du 'jug pa dang / nye du ma yin pa'i grong du 'gro ba</text></item>
<item><p>56b5</p><section></section><text>dang / dge slong las blangs te za ba dang / dge slong ma'i ming gis nges pa dang bcas pas khyim du 'gro ba des bya ba la sogs pa'o/ /sngar ma gnang ba'i stan la 'dug pa la 'di yin no/ /ma byin par len pa'i cha gang yin zhe na/ byin pa phrogs te spyod pa dang / ma gnang bar stan la</text></item>
<item><p>56b6</p><section></section><text>'dug pa dang / phyir ma blangs par spyod pa dang / so sor bsdus nas longs spyod pa dang / bsngos pa las bsgyur ba dang / skrod pa dang / sbed pa dang / rkun ma dang lhan cig lam du 'gro ba'o/ /mi gsod pa'i cha gang zhe na/ rtsod pa dang bcas pa'i gzhi mi gtong ba dang / sa bon</text></item>
<item><p>56b7</p><section></section><text>gyi tshogs dang / skye ba'i tshogs 'jig pa dang / mtho 'tshams pa dang / phyis gnon byas nas 'dug pa dang / bsgo ba bcag pa dang / rtsa ba 'byung ba la 'dug pa dang / srog chags dang bcas pa la spyod pa dang / dmag la lta ba dang / dmag gi nang na gnas pa dang / bshams pa</text></item>
<item><p>57a1</p><section></section><text>dkrug pa dang / brdeg pa dang / gzas pa dang / zas gcod du 'jug pa dang / dud 'gro gsod pa dang / 'gyod pa skyed pa dang / ga ga tshil byed pa dang / sngangs par byed pa dang / sa brko ba'o/ /mi'i chos bla ma smra ba'i cha gang zhe na/ 'di lta ste dper na pham par 'gyur ba dang /</text></item>
<item><p>57a2</p><section></section><text>dge 'dun lhag ma gnyis kyis 'dun pa la sogs pa 'gro bar brjod pa'i tshig ste/ ji ltar brtsams pas bshes ngor byed pa dang / 'phya ba dang / gzhogs 'phyas byed pa dang / dge 'dun gyi dbyen dang / brdzun gyi lhag ma dang / mi'i chos bla ma bden par smra ba'o/ /pham par 'gyur bas skur pa</text></item>
<item><p>57a3</p><section></section><text>'debs pa'i cha gang zhe na/ dge 'dun lhag mas skur pa 'debs pa'o/ /dge 'dun gyi dbyen byed pa'i cha gang zhe na/ dge slong la phra ma byed pa dang / skyo sdogs byed pa dang / dad pa'i phyir bsgyur ba dang / las las 'da' bar byed pa dang / lta bar gyur pa mi 'dor ba dang / bslab pa la ma gus pa</text></item>
<item><p>57a4</p><section></section><text>dang / 'dus shing za ba dang / spangs pa'i rjes su phyogs pa dang / tshig mi snyan pas bslab pa la khyad du gsod pa'o/ /gsog 'jog byas pa za ba'i cha ni dge slong gis btsos pa za ba'i mthar thug pa'o/ /de lta bas na cha'i ngo bo nyid ces bya ba ni mi tshangs par spyod pa spyad pa'i phyir 'gro ba gang yin pa de</text></item>
<item><p>57a5</p><section></section><text>ni nyes byas so/ /bdag nyid kyi kun du spyod pa bsngags pa gang yin pa de ni dge 'dun lhag ma'o/ /gnas ngan len smra ba gang yin pa de ni gzhan ma yin no/ /bdag nyid kyi don du bud med la gzhol ba gang yin pa de ni pham par 'gyur bar gtogs pa'i sbom po'o/ /kun du spyod pa bsngags pa'i</text></item>
<item><p>57a6</p><section></section><text>dge 'dun lhag mar gtogs pa'i nyes byas so/ /'khyud pa dang 'o byed pa dang nyal ba dang mtshams kyi phyi rol du 'gyur ba dag gang yin pa de ni lus kyi reg pa'i bdag nyid gzhan yin no/ /mtshan gyi nang du reg pa la nyal te rma nyams pa ma yin pa gang yin pa de ni pham par 'gyur ro/ /gal te nyams</text></item>
<item><p>57a7</p><section></section><text>pa yin na gzhan dang lhan cig rtsod pa na ma byung ba'i mdun rol du ni sbom po'o/ /byung na ni dge 'dun lhag ma'o/ /mdo 'dis ni de'i cha ma brjod pa cung zad kyang ma brjod kyi ha cang thal ba de dmigs kyis bsal bar byed de khu ba 'byin pa la sogs pa mi tshangs par spyod pa spyad par gtogs pa'i sbom po la</text></item>
<item><p>57b1</p><section></section><text>sogs pa la kha na ma tho ba gzhan du thal bar 'gyur ba ste/ de'i cha ni dar gtogs so zhes bya ba'i mdo 'dis sbom po la sogs pa kha na ma tho ba gzhan du 'gyur ba dmigs kyis bsal ba 'di byas pa yin no/ /phyung ba thams cad la mtha' nyid ma gtogs pa ni dge 'dun lhag ma'o zhes bya ba ni dper na</text></item>
<item><p>57b2</p><section></section><text>spyad mi bzod pa'i bud med dang lhan cig nyams par byed pa dang / mgo bcad pa'i kha la sogs pa dag tu nyams par byed pa ni sbom por 'gyur ro zhes bya ba la sogs pa zhu ba kha cig dang gzhan dag las khu ba 'byin pa'i rnam pa gsungs pa dag gam/ de thams cad la tha ma nyid med pa la khu ba</text></item>
<item><p>57b3</p><section></section><text>'byin pa'i 'dun pas khu ba 'byin pa la pham pa nyid ma yin pa thams cad du ni khu ba 'byin pa'i dge 'dun lhag mar shes par bya'o/ /mdo 'di ni sngar de'i cha ni der gtogs so zhes bstan pa de'i spros pa 'di yin no/ /'dir gang dag dge 'dun gyi lhag mar mi 'gyur te/ mi tshangs par spyod pa'i</text></item>
<item><p>57b4</p><section></section><text>skabs nyid kyi phyir 'di snyam du sems pa de'i bsam pa bzlog pa'i phyir smos so/ /sbyor ba gang la ltung ba rnam par ma bzhag pa de la na smad pa'i ltung ba rnam par gzhag pa yang yod de/ gang du rnam par gzhag pa der ltung byed do/ /mi tshangs par spyod pa'i bsam pas bud med kyi tshogs la reg</text></item>
<item><p>57b5</p><section></section><text>pa la ni dge 'dun lhag ma yin te/ sbyor ba der gtogs pa gang zhe na/ gang nas brtsams te de dang 'dra ba'i khu ba 'byin pa'i mthar thug pa nyid de nas brtsams te/ dge 'dun lhag mar 'gyur ba dang / sbyor ba snga ma ni pham par 'gyur ba'i sbyor ba zhes bya'o/ /de ltar de la nyes pa sbom po</text></item>
<item><p>57b6</p><section></section><text>gnyis su 'gyur te/ pham par 'gyur ba dang dge 'dun lhag mar 'gyur ba'i zhes bya bar rig par bya'o/ /'dir gzhung kha cig las/ gzhi thams cad la 'di 'byung ba yin te/ bud med ji lta bu dang mi tshangs par spyod par bgyid na mthar 'gyur lags/ yan lag thams cad dang du blang du rung</text></item>
<item><p>57b7</p><section></section><text>ba gang yin pa dang ngo / /de bzhin du dud 'gro'i skye gnas la yang brjod par bya'o/ /gal te dang du blang du mi rung na de dang lhan cig nyams par byed pa de la khu ba 'byung na ni dge 'dun lhag mar 'gyur ro/ /gal te khu ba ma phyung na ni nyes pa sbom por 'gyur ro zhes bya ba la sogs pa gsungs pa yin no/ /</text></item>
<item><p>58a1</p><section></section><text>gzhung gzhan las kyang re zhig ji tsam gyis na sbubs nyams par brjod par bgyid / gang gi phyir de'i rma'i than kor nyams par 'gyur na ste/ de nyams par byed na nyes pa sbom por 'gyur ro/ /khu ba 'byin pa na ni dge 'dun lhag mar 'gyur ro zhes gsungs pa yin no/ /bya ba</text></item>
<item><p>58a2</p><section></section><text>du ma'i 'bras bus ltung ba rnam par mi gzhag go zhes bya ba ni bya ba 'bras bu tha dad pas bar du chod pa'i 'bras bu tha dad pa grub pa du ma dag gis 'bras bu gcig tu bsdus pas dngos gzhi'i ltung ba rnam par mi gzhag ste/ de dag gi 'bras bu ni tha dad pa nyid yin no/ /dper na nyung ngu nyung ngur brkus pa gcig tu</text></item>
<item><p>58a3</p><section></section><text>bsdoms pas ma sha ka lnga la sogs pa'i tshad du chog pa gang yin pa des pham par mi 'gyur ba lta bu dang / khang pa chung ngu ma bzhi bsdoms nas tshad las lhag par gyur pa gang yin pa des dge 'dun lhag mar mi 'gyur ba lta bu dang / de bzhin du gos kyi dum bu tshad du mi chog pa du ma tshang bar bcangs te/ dus</text></item>
<item><p>58a4</p><section></section><text>las 'das par sgrub pa rnams la spang ba'i ltung byed du mi 'gyur ba lta bu dang / nyung ngu nyung ngu nas rdzogs par gyur pa'i don rnams la de bzhin du lam na bal thogs pa yang nyin re zhing cung zad cung zad du khyer ba'i lam spyir bsdoms pas rgyang grags las 'da' ba'o/ /dus gzhan dang gzhan du tshig re re smras pa'i tshig</text></item>
<item><p>58a5</p><section></section><text>rnams spyir bsdoms pas tshig lnga 'am drug las 'das par chos ston pa ltung byed du mi 'gyur ba lta bu'o/ /'dir gzhung ni ma byin par len pa las/ bcom ldan 'das kyis dge slong gis ma sha ka lnga brkus nas mthar 'gyur ro zhes gsungs pa de la/ btsun pa re zhig dge slong gis brkus pa de la ma sha ka brgya 'am</text></item>
<item><p>58a6</p><section></section><text>stong snyed brkus kyang mthar mi 'gyur ba mchis sam/ yod de ma sha ka ba ni bzhi rku zhing nam yang lnga ma yin te/ sbyor ba la ni nyes pa sbom po re rer 'gyur ro zhes gsungs pa yin no/ /bye brag med pa'i phyir thams cad kyi dbang du nye bar sbyar ro/ /phyed byas pa la byed pa ni phyed nyid do zhes bya ba la 'dir phyed byas pa la zhes</text></item>
<item><p>58a7</p><section></section><text>bya ba'i phyed kyi sgra ni yan lag gi tshig ste/ las brtsams pa phyed byas pa de la byed pa zhes bya ba la lhag ma sgrub par byed pa de la phyed nyid do / /de las de'i sgrub pa phyed byas pa nyid yin no/ /bya ba ma brtsams pa la nyes pa gang yin pa de'i rjes la de'i tshig ces bya ba 'di la de sgrub par byed pa'o/ /dper na gos</text></item>
<item><p>58b1</p><section></section><text>rnyings pa cung zad bcags pa zhig dge slong ma nye du ma yin pa la 'chag tu bcol na nyes byas su 'gyur ba lta bu dang / lug gi bal cung zad bkrus sam phyed bkru bar byas pa dag rmel du bcol na nyes byas su 'gyur ba lta bu dang / 'khrur bcol tam 'tshed du bcol ba 'di gnyis ka dang / bkrus pa dang btsos pa gnyis ka</text></item>
<item><p>58b2</p><section></section><text>dag la rang bzhin rnam par 'gyur ba srin bal rnyid pa dang lug gi bal rnying pa dang / lug gi bal rnying pa nag po las byas na nyes byas su 'gyur ba lta bu'o/ /kha na ma tho ba smad pa dag gis cha nyid ni na smad pa nyid yin no zhes bya ba ni de lta bu'i kha na ma tho ba dag gi cha ni na smad pa nyid yin te/ na smad pa'i char gyur</text></item>
<item><p>58b3</p><section></section><text>pa nyid du blta bar bya'o/ /dper na nyes pa sbom po dang / ltung byed dang / so sor bshags par bya ba dang nyes byas rnams kyis skur ba btab pa las nyes byas su 'gyur ba lta bu'o/ /mtshams med pa gsum po pha bsad pa dang / ma bsad pa dang / dgra bcom pa bsad pa rnams kyis skur pa 'debs pa</text></item>
<item><p>58b4</p><section></section><text>gang yin pa de la ni dge 'dun lhag mar 'gyur ro/ /dge 'dun gyi dbyen byed pa dang / de bzhin gshegs pa la ngan sems kyis khrag phyung ba'i mtshams med pa gnyis po dag gis skur pa 'debs pa de la sbom po'i ltung bar mi 'gyur te/ de la ni nyes byas nyid yin no/ /thams cad la the tshom za bas zhugs</text></item>
<item><p>58b5</p><section></section><text>pa ni bsam pa dang bcas pa yin no zhes bya ba ni the tshom za bzhin du 'di yin nam 'on te ma yin/ 'di bdag gi pha yin nam 'on te ma yin/ 'di dgra bcom pa yin nam 'on te ma yin/ 'di de yin nam 'on te ma yin zhes bya ba la sogs par gzhi thams cad la zhugs pa gang yin pa de ni bsam pa dang bcas</text></item>
<item><p>58b6</p><section></section><text>pas gnas pa yin no/ /gang zhig yang de'i mdun du ste/ thams cad du ma yin no/ /de la yang de'i tshe na gnas pa zhes bya ba'i don to/ /bsam pa dang bcas pa ni dgos pa ste nges pa'i bsam pa'o/ /nges par 'di la der yang nye bar mi sdud pa ni/ gang yang de yin yang rung ma yin yang rung</text></item>
<item><p>58b7</p><section></section><text>gis snyam pa'i bsam pas gnas pa ste/ de 'di yin nam 'on te ma yin snyam nas gsod pa la ji ltar gsod par byed pa la ltung byed do/ /'di ni mi kho na ste/ 'di ni mi ma yin snyam pas gsod pa la pham pa kho na yin te/ 'di ni mi yin te mi ma yin pa ma yin snyam nas/ 'di ni dgra</text></item>
<item><p>59a1</p><section></section><text>bcom pa ste/ dgra bcom pa ma yin pa ni ma yin no snyam pas ma la sogs pa gsod pa la mtshams med pa'i las kyang ngo / /gang la bdag chags pa de 'di yin nam 'on te ma yin/ 'di ni bud med yin nam 'on te ma yin snyam du dngos po ji lta bar 'du shes par ma gyur pa'o/ /</text></item>
<item><p>59a2</p><section></section><text>sbyor ba la ni 'du shes yan lag yin no zhes bya ba ni sbyor ba la 'du shes yan lag yin gyi don nyid ma yin te/ dper na dud 'gro ni mir 'du shes pas bsad na de'i don gyi sbyor ba la sbom po nyid du 'gyur ba dang / mi ma yin pa la mir 'du shes pa'i phyir de nyid kyis bsad na sbyor ba sbom por 'gyur ba</text></item>
<item><p>59a3</p><section></section><text>dang / de ma byin par len pa dang / chos bla ma dang lus kyi reg pa la sogs pa dag la yang de bzhin du ci rigs par sbyar ro/ /bsams pa ni de nyid do zhes bya ba ni sems can nam rdzas la bsams te/ zhugs pa gang yin pa la ni bsams pa'i don gyis rang gi ngo bo nyid yan lag de nyid do/ /</text></item>
<item><p>59a4</p><section></section><text>gal te don de nyid yin na gang la brtsams te/ 'jug cing bsams te zhugs pa'i yan lag de nyid yan lag yin nam / de'i tshe dngos gzhi'i ltung ba 'grub par 'gyur ro/ /'di lta ste dper na gnyis 'khod pa las gcig gsad par bya'o snyam pa las cig shos bsad pa dang / dgra bcom pa gsad</text></item>
<item><p>59a5</p><section></section><text>par bya'o snyam pa las dgra bcom pa ma yin pa bsad pa dang / ma zhes bya ba pha ma gnyis dang dgra bcom pa la sogs pa zhes bya ba dgra bcom pa la sogs pa la'o/ /mi gsad par bya'o snyam pa las mi ma yin pa bsad pa dang / mi ma yin pa gsad par bya'o snyam pa las mi bsad pa la sogs pa ni sbyor ba'i</text></item>
<item><p>59a6</p><section></section><text>ltung ba kho na yin gyi dngos gzhir mi 'gyur ro/ /de bzhin du dud 'gro bsad do snyam pa las mi bsad na yang nyes byas so/ /rtsig pa dang / ka ba dang shing ljon pa la sogs pa sems med pa gcad do snyam pa las/ ma la sogs pa bsad na yang sbyor ba'i nyes byas so/ /ka ba la brdeg par mi bya zhes bya ba'i</text></item>
<item><p>59a7</p><section></section><text>mtshan nyid der gtogs pa'i sbyor ba'i nyes byas so/ /mi la sogs pa bsad pa la ni sbyor bar yang mi 'gyur la/ dngos gzhir yang mi 'gyur ro/ /mi tshangs par spyod pa dang khu ba 'byin pa gnyis la ni der ma zad do zhes bya ba ni/ gnyis po de dag la ni bsam pa 'ba' zhig yan lag ma yin par ma zad</text></item>
<item><p>59b1</p><section></section><text>kyi/ bsam pas ma yin pa'i don gzhan bud med la sogs pa bsten pa la yang pham pa'o/ /bsam pa ma yin pa'i bram ze'i bu mos yan lag la drud pas khu ba byung ba la yang dge 'dun lhag mar 'gyur la/ sems can du bgrang ba ma yin pa la yang sbom por 'gyur ro/ /reg pa bdag gir byed pa 'di</text></item>
<item><p>59b2</p><section></section><text>gnyis pa de dang ldan pa nyid kyi phyir ro/ /mi bden pa la ni nyan pa po yang ngo zhes bya ba la der ma zad do zhes bya ba'i rjes bsnyag pa'i phyir yang ngo zhes bya ba'i sgra smos so/ /mi bden pa la zhes brdzun du smra ba'i yul yang bsams pa yan lag yin par ma zad kyi/ ma bsams pa yang yan lag yin te/ nyan</text></item>
<item><p>59b3</p><section></section><text>pa po ma bsams pa gzhan la yang mi chos bla mar 'gyur ba'i brdzun du smras na de yang pham par 'gyur la/ gzhan dag la ni ltung byed du 'gyur ro/ /yan lag thams cad dang du blang du rung ba dag ni bsten pa'i phyir mthu dang ldan pa nyid yin no zhes bya ba ni mi tshangs par spyod pa dang lus kyi reg pa la sogs pa'i yul</text></item>
<item><p>59b4</p><section></section><text>la de bsten pa'i phyir dang mthu dang ldan pa nyid yin par khas blangs pa de ni de'i ngo bo'o/ /'og ma dag la ni gzhan la ni smad pa nyid do zhes bya ba ni 'di man chad nas 'og gi mdo las rdzu 'phrul gyi chos can nyid ma yin pa ni reg pa ma yin pa'i yan lag nyid yin no zhes bya ba la sogs pa'i phyir bstan pa</text></item>
<item><p>59b5</p><section></section><text>rdzogs pa'i bar gyi mdo 'og ma dag las de gzhan la na smad pa nyid do/ /du ma ma tshang ba la ni de bas kyang ngo zhes bya ba ni de las kyang ma tshang bas yan lag tu ma tshang ba la ni na smad pa de bas kyang na smad do/ /'di lta ste dper na lus kyi reg pa dang / ga ga tshil byed pa'i kha na ma tho ba nyid gnyis la reg par byed</text></item>
<item><p>59b6</p><section></section><text>pa dang / reg par byed pa'i lus gnyis ka la yan lag yin pas rnam par 'gyur ba gcig pa 'di la de ma thag pa'i tshig go/ /de ma thag pa de las gzhan zhes bya ba 'di dang snga ma byed pa'o/ /rnam par 'gyur ba gnyis ka la yang 'dis na smad par byas pa'o/ /mi la dud 'gro yang ngo zhes bya ba ni mi'i</text></item>
<item><p>59b7</p><section></section><text>gnas su dud 'gro zhes smos pa la yang na smad pa de sbyor ro/ /dud 'gro dang 'brel pa la nyes byas su 'gyur ro/ /'di smra ba dang bdag nyid kyi kun du spyod pa bsngags pa la nyes byas su 'gyur gyi/ ji ltar mi ma yin pa mthu med pa dang lhan cig tu lus kyi reg pa la sogs pa byed pa la na smad de/ sbom po</text></item>
<item><p>60a1</p><section></section><text>'gyur ba lta bu ma yin te/ de bas kyang na smad pa nyid yin pa'o/ /de bzhin du rdzu 'phrul gyi chos can nyid ma yin pa ni reg pa ma yin pa'i yan lag yin no zhes bya ba ni 'di bsten pa la de ni reg pa ma yin pa'i yan lag yin no/ /'dir gzhung ni/ 'dul byed dag las 'di ni</text></item>
<item><p>60a2</p><section></section><text>de'i rim pa zhes bya ba 'dis ni 'dir bsdus pa'o/ /smra ba'i skabs nas rdzu 'phrul gyis rnam par 'phrul pa'i chos can mo la smras na sbom por 'gyur ro/ /rdzu 'phrul gyis rnam par 'phrul ba'i chos can mo ma yin pas smra na dge 'dun lhag ma'o zhes gsungs pa yin no/ /de la dang po rdzu 'phrul rnam par</text></item>
<item><p>60a3</p><section></section><text>'phrul pa'i chos can la med pas na smad pa 'di shes so zhes bya ba rnam par gnas pa yin no/ /de bas na gcig la reg pas 'dir reg pa spang ba nyid kyi phyir chos 'di la 'jug pa'i sbyor ba 'di gzhan 'ga' zhig bsten pa dang 'brel pa la ni ma yin no zhes bya ba thams cad du 'du shes pa'o/ /smra ba la</text></item>
<item><p>60a4</p><section></section><text>sogs pa rnams la rdzu 'phrul gyis rnam par 'phrul pa'i chos can la ni sbom por 'gyur ro/ /reg pa la ni dge 'dun lhag ma kho nar 'gyur ro/ /reg par bya ba nyid ni ma nyams pa'o zhes bya ba ni bsten par bya ba'i lus zhes bya bar sbyar ro/ /'dir lus kyi reg pa'i bde ba nyams su myong ba gtso bo yin</text></item>
<item><p>60a5</p><section></section><text>pa'i phyir ro'i rnam par gzhag pa 'di'o/ /'dir dper na rma dang nad la sogs pas nyams pas mtshan mi mthun pa'i yan lag gis lus la reg na sbom por 'gyur ro/ /shu ba dang g.yan pa can dang khyi rngo can gyis reg na yang de bzhin du sbom po'o/ /bdag nyid kyi lus de ltar 'gyur na ni nyes</text></item>
<item><p>60a6</p><section></section><text>byas so/ /rnam par bsngos pa la 'khyud pa la ni sbom po'o/ /de bzhin du rnam par rnags pa mo dang / rnam par 'bus gzhig pa mo dang / rnam par bam pa mo dang / rnam par zos pa mo dang / rnam par dmar ba mo dang / rnam par 'thor ba mo nas mi tshangs par spyod pa'i pham par 'gyur ba</text></item>
<item><p>60a7</p><section></section><text>'byung ba de tsam gyi bar du 'dir dam dum du 'thor ba nyid yin pa khas blangs par rigs so/ /mthu dang ldan pa nyid yan lag nyid yin pa de bas na 'dir ro nyid la ni smad pa med pa'i phyir/ des na rnam par bsngos pa la sogs pa dag la sbom por gsungs so/ /ga ga tshil byed pa la yang ngo zhes bya ba</text></item>
<item><p>60b1</p><section></section><text>ni/ sor mos ga ga tshil byed pa la yang reg par bya ba la yan lag nyid ni ma nyams pa'o zhes bya ba'i rjes snyeg pa'i phyir yang ngo zhes bya ba'i sgra smos so/ /'di yang 'di lta bu'i yan lag rnams la ga ga tshil byed pa la ni na smad pa nyid do/ /gnyis ka'i lus ji snyed bstan pa de lta bu nyid la nyams pa la sogs</text></item>
<item><p>60b2</p><section></section><text>pa rnam par gyur pa la 'dir don nyid kyi phyir/ de lta bu'i reg par bya ba la yongs su ma rdzogs pa grub pa la de lta bu'i reg par bya ba las kyang grub pa'o/ /sen mo dang so dang sha med pa'i rus pa dang spu dag ni gzhan dang ldan pa nyid do zhes bya ba ni bstan pa dang ga ga tshil byed pa gnyis po 'di ni rnam par 'gyur ba nyid yin</text></item>
<item><p>60b3</p><section></section><text>no/ /sen mo dang so dang sha med pa'i rus pa dang keng rus su gyur pa gzhan dang / spu rnams la yang yan lag gzhan gyis reg pa dang / ga ga tshil byed pa dag la ni go rims bzhin du sbom po dang nyes byas su 'gyur ro/ /'di rnams kyis kyang yan lag gzhan la sen mo la sogs pa rnams la reg pa dang ga ga</text></item>
<item><p>60b4</p><section></section><text>tshil byed pa dag la nyes byas dang nyes byas phra mor 'gyur ro/ /'di rnams la ni mngon par zhen pa yongs su rdzogs par 'gyur pa dang nyams pa la sogs pa'i rnam par 'gyur ba med pa'i phyir nyes byas dang nyes byas phra mor 'gyur ro/ /mi'i 'gro ba ni tha snyad du bya ba nyid yin no zhes bya ba ni/ mi'i</text></item>
<item><p>60b5</p><section></section><text>'gro ba 'di la yod pas na mi'i 'gro ba pa'o/ /srog chags dang ldan pa de la tha snyad du bya ba nyid do/ /snod du gyur pa'i don dang 'brel pa srog chags su gyur pa rnams la/ 'di ltar mi'i 'gro bar skyes pa rnams bsdus par rig par bya'o/ /de dang 'brel pa lhag par spyod</text></item>
<item><p>60b6</p><section></section><text>pa la ni tha snyad du rdzogs par 'grub pa zhes bya ba'i don to/ /de'i phyir mi ma yin pa mthu dang mi ldan pa la kun du spyod pa bsngags pa ni sbom po'o / /de la 'khrig pa dang ldan pa smra ba dang / bdag nyid la kun du spyod pa bsngags pa dang / 'di la smyan byed pa dang / de la brten par bya ba nyid dang / rten par</text></item>
<item><p>60b7</p><section></section><text>byed pa nyid gnyis ka la yang 'dir nyes byas so/ /lha dang / klu dang / gnod sbyin dang / dri za dang / mi 'am ci dang / yi dwags dang / sha za dang / grul bum dang / lus srul po la sogs pa rnams la slong ba dang / so so nas spags pa slong ba'i rnam par rtog pas gos thob pa'o/ /de rnams dang</text></item>
<item><p>61a1</p><section></section><text>lhan cig tu mngon mtshan can gyi spyod pa dang / nyo tshong byas te thob pa dang / de dag las rgyu spun slong pa dang / rig pa'i pho de rnams dang lhan cig ston pa dang / nye bar ston pa dang / klog pa dang / gnas ngan len brjod pa'i ltung byed do/ /'dir ston pa'i mi'i chos bla ma brjod pa</text></item>
<item><p>61a2</p><section></section><text>de dag mo dang lhan cig dben pa la 'dug pa dang / de dag gis byed du bcug pa'am/ de dag dbang ba'i 'dug gnas gcig tu lhas la sogs pa byed du bcug pa dang / lhas la sogs pa dang 'brel ba'i khyim du zan zos pa dang / de'i 'og tu de dag la lhung bzed do gsum tsam las lhag par</text></item>
<item><p>61a3</p><section></section><text>len pa dang / de dag las zas bsod pa slong ba dang / de dag las bza' ba dang bca' ba nyid dang 'dug pa dang / mi ma yin mo dang lhan cig khyim du nyal ba dang / de dag dang lhan cig lam du 'gro ba dang / mi ma yin pa'i khyim du sgo'i gtan pa las 'das pa'i 'gro ba la ni nyes byas so/ /rang</text></item>
<item><p>61a4</p><section></section><text>bzhin nyams pa ni ma yin no zhes bya ba ni/ mi'i 'gro ba pa yin yang rang bzhin nyams pa smyon pa dang sems 'khrugs pa dang / tshor bas nyan pa rnams ni tha snyad du bya ba'i yan lag ma yin no/ /go bar bya ba'i phyir tha snyad byed pa na rang bzhin du mi gnas pa'i drung nas/ phrin blangs te tha mal par</text></item>
<item><p>61a5</p><section></section><text>gnas pa la/ phrin par bskyal zhing smyon pa la/ phrin phyir bskyal ba dang / smyon pa'i drung nas phrin blangs te phrin phar bskyal zhing smyon pa la phrin phyir bskyal ba la ni smyan byed pa la sbom po zhes bya ba la sogs par sbyar ba 'di rtogs par bya'o/ /blangs te tha mal par gnas pa la sogs pas gnon</text></item>
<item><p>61a6</p><section></section><text>pa sogs la ni rang bzhin du gnas pa sbom po'o/ /gzhan nyid la ni nyes byas so/ /gzhi med pa dang bag tsam gyis skur pa 'debs pa ni smyon pa la sogs pa 'di dag gi drung na sbom po'o / /mi smyon pa dag dang lhan cig mngon mtshan can gyi spyod pa dang nyo tshong byas te thob pa dag la nyes byas so/ /</text></item>
<item><p>61a7</p><section></section><text>de dag gi skyon nas smra ba dang / de dag gi rtsod pa la skyo sngogs byed pa dang / rigs pa'i skyes pa de rnams dang lhan cig bud med la chos ston pa dang / de dag dang tshig re re nas klog pa dang / mi'i chos bla ma brjod pa dang / de rnams dbang ba'i rnyed pa'am de rnams kyi rnyed pa yongs su</text></item>
<item><p>61b1</p><section></section><text>sngo bar byed pa dang / skur pa 'debs pa dang / 'dir bslab pa la khyad du gsod pa dang / 'phya ba dang / gzhogs 'phyas byed pa dang / bsgo ba bcag pa dang / skrod pa dang / de lta bu'i dge slong ma rnams la ston pa dang / cung zad tsam gyi phyir ston to zhes gzhan la skur pa 'debs pa dang / gos sbyin</text></item>
<item><p>61b2</p><section></section><text>pa dang byed pa dag las de lta bu'i dge slong ma dag dang lhan cig lam du 'gro ba dang / grur 'jug pa dang / de lta bu'i bud med dang / dge slong ma dang dben pa na 'dug pa dang / 'di rnams kyis mgron du bos pa bdag gir byed pa dang / de lta bu'i 'dug gnas su nyi ma gnyis par zan za ba dang /</text></item>
<item><p>61b3</p><section></section><text>'dug pa dang / 'greng ba dang de lta bu dag gis dmag la blta ba dang / bsnyen par rdzogs pa dang bcas pa 'di rnams la yang bsdigs pa dang / yo byad sbed pa dang / gzhi med par skur pa 'debs pa dang / phyir ma blangs par spyod pa dang / rkun ma 'di rnams dang lhan cig lam du 'gro ba la ni</text></item>
<item><p>61b4</p><section></section><text>nyes byas so/ /ma ning dang mtshan gnyis pa dag ni de dang ldan pa nyid do zhes bya ba ni/ de gnyis ni smyon pa la sogs pa dang ldan pa nyid yin te/ ji ltar smyon pa la sogs pa dag la tha snyad du byas pa ma yin pa bzhin du de dag la yang zhes bya ba'i don to/ /de gnyis kyi lus la 'di dag ma yin pa</text></item>
<item><p>61b5</p><section></section><text>nyid kyi phyir/ sems la yang nyams pa 'di dag ro lta bu'i lus su yid la snang ngo / /sems ni gdon gyis brlams pa dang 'dra bar mi ma yin pa nyid kyi yid la nges par 'brel rgyu bar dka' ba nad pa ma yin par gyur pa/ sems grags pas 'gro bzhin pa ma yin no/ /de ltar yang rnam pa 'di</text></item>
<item><p>61b6</p><section></section><text>gang yang yin te/ gang zag 'di rang gi sems la mi gnas zhes bya ba la sogs pa 'di rnams ni 'jig rten pa rnams ni snang ba yin no/ /za ma ni de lta bu ma yin te/ de bas na 'dir yang cho ga 'di med pa'o/ /mtshan med pa ni de lta bu nyid ma yin pa ste / ma ning de las lhag pa med pas ma smos so/ /</text></item>
<item><p>61b7</p><section></section><text>'gro ba ma yin pa las rnam par 'gyur ba bstan pa'i dus na ltung ba'i byed pa po ma yin te/ de'i phyir 'di la mi'i 'gro bar byas pa rnam par 'gyur ba bsten pa'i dus na/ de yang tha snyad du byar mi rung ba nyid yin no/ /bud med dang ldan pa'i lus kyi reg pa la sogs pa bslab pa'i gzhi 'di rnams la ma ning dang</text></item>
<item><p>62a1</p><section></section><text>mtshan gnyis pa dag gi rnam pa bstan to/ /rnam pa de lta bu'i mtshan gzhan don med do zhes bya ba ni/ mtshan gnyis pa la don med pa'o/ /ma ning ni ma ning pho dang / ma ning mo dang / sprul ba yang de bzhin no zhes bstan pa yin te/ de las gos la sogs pa slong ba'i</text></item>
<item><p>62a2</p><section></section><text>phyir mdo 'di byas so/ /de'i phyir de'i skabs kyi dpe brjod par bya ste/ khyim bdag dang chung ma ma ning dang mtshan gnyis pa la gos slong ba sngon du 'gro ba'am/ rnam par rtog pa sngon du 'gro pas gos rnyed na nyes byas so/ /sbyin bdag de gnyis sam tha ga pa gnyis las rin thang so so ba dang /</text></item>
<item><p>62a3</p><section></section><text>'thag tu 'jug pa dang / 'thag pa skyed pa dang / ma ning mo dang / ma ning pho dang / gle 'dams pa dang mtshan gnyis pa nyal po byed par sham pa'i khyim na 'dug pa dang / 'greng ba dang / de dag la brdeg pa dang / gzas pa dang / ma ning pho dang / ma ning mo dang / mtshan gnyis pa dang lhan cig</text></item>
<item><p>62a4</p><section></section><text>nyal ba dang / 'dir ma ning pho dang ma ning mo gle 'dams pa dang / mtshan gnyis pa dang lhan cig lam du 'gro ba la nyes byas so/ /reg pa ni tha dad dang 'dra'o zhes bya ba ni gsong por smra bar gyur pas smra ba dang / kun spyod bsngags par gyur pa ni go bar gyur pa yin/ nyal po byed par sham pa'i khyim na</text></item>
<item><p>62a5</p><section></section><text>'dug pa dang / slong ba dang / dga' bar byed pa dang / lad mo byed pa dang / dga' ba'i rim pa 'di gang yin pa der 'di med pa ste de'i phyir mdo 'di byas so/ /mi ma yin pa mthu med pa la reg pa dang / smyos pa dang / sems 'khrugs pa dang / tshor bas nyen pa la reg pa la zhes bya ba 'di</text></item>
<item><p>62a6</p><section></section><text>bsten pa'o/ /phyi rol pa'i rab tu byung ba dang / ma skyes pa dang nyams pa dag ni phyed nyid khyim pa'o zhes bya ba ni ma skyes pa dang bral ba dang / nyams pa dag gi phyed nyid khyim pa'o zhes bya ba ni ma skyes pa dang / skye ba ma bral ba dang / nyams pa 'di pa'i rtags can khyim pa'o zhes bya ba smos pas</text></item>
<item><p>62a7</p><section></section><text>rab tu 'byung ba ltung ba med par byas pa nyid de 'di rnams la ni de ma thag pa'i tshig byas pa nyid bya ba'i don to/ /mu stegs can gyi dge slong las chos gos dang lhung bzed blangs te thob pa dang / rin thang dang / so so ba dang / bskur ba dang / sbyin bdag dang / pho nya dang / zhal lta ba gang yang rung ba</text></item>
<item><p>62b1</p><section></section><text>gcig gam du ma phyi rol pa'i rtags can rab tu byung ba nyid dang / de byed pa'i khyim du bsod snyoms gnyis pa za ba dang / sngon ltung ba byung ba dang / dang po 'khrugs pa dang / rku thabs su gnas pa dang / ma ning dang / dge slong ma sun phyung ba rnams dang / lhan cig mngon mtshan can gyi spyod pa dang / nyo tshong byas</text></item>
<item><p>62b2</p><section></section><text>te snyoms par thob pa la yang nyes byas so/ /phyi rol pa'i rab tu byung ba las lhung bzed do gsum tsam las lhag par blangs te zos pa la yang nyes byas so/ /de rnams dang nyal po byed par shom pa'i khyim na 'dug pa dang 'greng ba la yang nyes byas so/ /dge slong dang dge slong ma bsnyen par rdzogs</text></item>
<item><p>62b3</p><section></section><text>pa can ma nyams pa nyid ni bslab pa dag la yan lag yin no zhes bya ba ni/ chos gzhan pa'i rab tu byung ba nyid kyang ma yin la dge tshul la sogs pa nyid kyang ma yin pa ni bslab pa rnams la yan lag ste/ ma skyes pa dang ma blangs pa dang nyams pa bsnyen par rdzogs pa'i rtags can nyid kyang ma yin/</text></item>
<item><p>62b4</p><section></section><text>de'i dge slong ma sun phyung ba dang / sngon bsnyen par rdzogs nas pham par gyur pa byung ba nyid kyang rab tu byung zhing bsnyen par rdzogs pa la gzhi med pa dang / bag tsam dag gis skur pa 'debs pa la ni sbom po'o/ /dang po 'khrugs pa dang / rku thabs su gnas pa dang / mi ma yin pa dang /</text></item>
<item><p>62b5</p><section></section><text>lha dang / klu dang / gnod sbyin dang / srin po dang / sha za dang / grul bum dang / lus srul po dang / yi dwags la sogs pa rab tu byung zhing bsnyen par rdzogs pa rnams dang / 'di las phyi rol pa'i dge slong rnams dang / 'di pa'i dge slong ma dang / dge tshul dang / dge tshul ma rnams</text></item>
<item><p>62b6</p><section></section><text>la gzhi med pa dang / bag tsam gyis skur pa 'debs pa la yang sbom po kho na'o/ /sngon ltung ba byung ba'i dge slong mas gos rnying pa 'khru ba la sogs pa dang / sngon rab tu byung ba mo dang / dang po 'khrugs pa mo dang / dge slong sun phyung ba mo dang / mi ma yin pa mo rab tu byung zhing bsnyen par</text></item>
<item><p>62b7</p><section></section><text>rdzogs pa dang / dge slong ma dang / dge tshul ma dang / kun du rgyu mo la sogs pa 'di las phyi rol pa'i dge sbyong mo la so sor len pa dang / de las rnam par rtog pa thob pa la nyes byas so/ /sngon ltung ba byung ba dang / dang po 'khrugs pa dang / rku thabs su gnas pa dang / ma ning dang /</text></item>
<item><p>63a1</p><section></section><text>dge slong ma sun phyung ba rnams las byin phrogs byed pa dang / de dag gi skyon nas smra ba dang / de dag las phra ma byed pa dang / de dag gi rtsod pa la skyo sngogs byed pa dang 'di la rang gi phyogs la bsnyen par rdzogs pa nyid yod pa la yang de'i gnas ngan len pa dang / sngon ltung ba</text></item>
<item><p>63a2</p><section></section><text>byung ba dang / dge slong ma sun phyung ba dag gi drung du 'di dang phyi ma'i mi'i chos bla ma brjod pa dang / dge 'dun de dang 'brel pa nyid dang / 'di rnams skur pa thob par byed pa nyid kyis skur pa 'debs pa dang / de rnams la de'i bslab pa la khyad du gsod pa dang / de dag la 'phya ba 'am gzhogs</text></item>
<item><p>63a3</p><section></section><text>'phyas byed pa dang / de dag gi rtsod pa la skyo sngogs byed pa dang / de dag gi gtsug lag khang du gnas mal ma brtul bar 'gro ba dang / bting ba ma dor bar 'gro ba dang / de dag gi gtsug lag khang du de dag la phyis gnod pa byed pa dang / dge 'dun gyi gtsug lag khang nas dge slong ma nyams pa la</text></item>
<item><p>63a4</p><section></section><text>phyis gnod par byed pa dang / de dag gi gtsug lag khang nas dge slong ma nyams pa skrod pa dang / de dag gi gtsug lag khang nas khri'u rtsa ba 'byung ba la 'dug pa yang nyes byas so/ /sngon ltung ba byung ba mo dang / dang po 'khrugs pa mo dang / rku thabs su gnas pa mo dang / dge slong sun phyung</text></item>
<item><p>63a5</p><section></section><text>ba mo dang / 'gro ba gzhan du gtogs pa'i dge slong ma la ma bskos par ston pa dang / zang zing cung zad tsam gyi phyir ston to zhes skur pa 'debs pa dang / dge slong ma dang / dge tshul ma dang / sngon ltung ba byung ba'i dge slong rnams la gos byin pa dang / de dag gi gos byed pa dang / de rnams dang lhan</text></item>
<item><p>63a6</p><section></section><text>cig lam du grur 'gro ba dang / dben pa na 'dug pa dang 'greng ba dang / de dag gis sbyor du bcug pa'i zas za ba dang / de dag la brdeg pa dang / gzas pa dang / gnas ngan len 'chab pa dang / zan gcod du bcug pa dang / de rnams las 'dun pa phyir bsgyur ba dang / 'gyod pa bskyed pa dang /</text></item>
<item><p>63a7</p><section></section><text>ga ga tshil byed pa dang / sdangs par byed pa yang nyes byas so/ /yo byad sbed pa ni chos 'di pa'i rab tu byung ba dang / bsnyen par rdzogs pa ma gtogs pa'i gzhan thams cad kyi sbed pa la nyes byas so/ /chos 'di pa'i sbed pa la ni ltung byed do/ /de dag las ni byin phrogs byed pa dang / gzhi med par</text></item>
<item><p>63b1</p><section></section><text>skur pa 'debs pa dang / bslab pa la nye bar 'jog pa spong ba la nyes byas so/ /dge tshul dang / dge tshul ma dang / dge slong ma rtsod pa'am/ de dag dang dge slong dag rtsod pa la nyan rna byed pa la yang nyes byas so/ /mi ma yin pa rab tu byung zhing bsnyen par rdzogs pa dang / rtsod pa la nyan rna byed pa la yang</text></item>
<item><p>63b2</p><section></section><text>nyes byas so/ /dge tshul dang / dge tshul ma dang / ma ning mo dang / rku thabs su gnas pa mo dang dang po 'khrugs pa mo dang de'i don du smra ba nas blangs te/ 'chos sam zos na yang nyes byas so/ /mtshan dang khas blangs pa dag gis ni rang gi phyogs nyid kyi khongs su gtogs so zhes bya ba ni/ pho</text></item>
<item><p>63b3</p><section></section><text>dang mo'i mtshan dang lta ba mnyam pa khas blangs pa dang ma blangs pa dag gi rang gi phyogs kyi khongs su gtogs pa'i bsnyen par rdzogs pa gang yin pa la brten pa'i kha na ma tho ba'i bar gyur par rig par bya'o/ /ji ltar rang gi phyogs las log par bsgrub pa smad pa nyid yin pa de ltar gzhan la log par bsgrub pa ni</text></item>
<item><p>63b4</p><section></section><text>smad par bya ba nyid ma yin pa'i phyir rnam pa de las 'di ltar shes so/ /de ltar dge slong ma rnams la yang thams cad rnam pa 'di bzhin du rig par bya'o/ /'dir dpe rnams brjod par bya ste/ khas blangs pas khas ma blangs pa la gos byin nas phrogs pa dang / khas ma blangs pas khas ma blangs pa</text></item>
<item><p>63b5</p><section></section><text>la gos byin nas phrogs pa dang / dge slong ma dang dge slob ma dag la skyon nas brjod pa dang / de gnyis la phra ma byas pa dang / skyo sngogs byas pa dang / smra ba dang / de dag gi gnas ngan len brjod pa dang / dge slong ma'i dge 'dun dbang ba'i rnyed pa dge slong mas bshes ngor byas te gzhan du bsgyur ro zhes</text></item>
<item><p>63b6</p><section></section><text>skur pa 'debs na nyes byas so/ /de rnams kyi bslab pa la khyad du gsod pa dang / dge slong ma'i dge 'dun gyi gtsug lag khang gi gnas mal ma brtul bar 'gro ba dang / dge slong ma'i gtsug lag khang du phyis gnon byed pa dang / de nas skrod pa dang / der rtsa ba 'byung ba la 'dug pa dang / khas</text></item>
<item><p>63b7</p><section></section><text>blangs pas khas ma blangs pa'i dge slong ma rnams la ma bskos par ston pa dang / gos byin pa dang / gos byin pa gnyis dang / khas ma blangs pas khas blangs pa'i dge slong ma rnams la ma bskos par ston pa dang / gos sbyin pa dang / gos byed pa dag pa dang / khas ma blangs pas khas blangs</text></item>
<item><p>64a1</p><section></section><text>pa la zang zing cung zad tsam gyi phyir ston to zhes skur pa 'debs pa dang / khas ma blangs pas khas ma blangs pa la khas blangs pa mo dang lhan cig lam dang grur 'gro ba dang / khas blangs pas khas ma blangs pa mo dang khas blangs pa mos sbyor du bcug pa za ba dang / khas ma blangs pas sbyor</text></item>
<item><p>64a2</p><section></section><text>du bcug pa za pa dang / khas ma blangs pas khas blangs pa'i khyim nas lhung bzed do gsum tsam las lhag par len pa dang / khas blangs pas khas ma blangs pa'i khyim nas lhung bzed do gsum tsam las lhag par len pa dag ni nyes byas so/ /byin len ni rnam pa thams cad du rang gi phyogs kyi</text></item>
<item><p>64a3</p><section></section><text>khongs su gtogs pa ma yin pas byas na ma byas pa nyid do/ /khas ma blangs pas khas blangs pa'i zas bsod pa blangs pa zos pa dang / khas blangs pa'i zas bsod pa khas blangs pas zos pa dang / dge slong ma dang / bslab pa byin pa mo la brdeg pa dang / gzas pa dag dang / de gnyis</text></item>
<item><p>64a4</p><section></section><text>kyi gnas ngan len bcas pa dang / khas blangs pas khas ma blangs pa la 'dun pa byin nas khas blangs pas khas ma blangs pa la phyir bsgyur ba dang / khas ma blangs pas khas blangs pa la dge slong ma dang bslab pa mo la 'gyod pa bskyed pa dang sngangs par byed pa dang / skur pa 'debs pa dag dang /</text></item>
<item><p>64a5</p><section></section><text>khas blangs pas khas ma blangs pa'i yo byad sbed pa dang / byin phrogs byed pa dang / khas ma blangs pas khas blangs pa'i yo byad sbed pa dang / byin phrogs byed pa dang / khas blangs pas khas ma blangs pa'i bslab pa la nye bar 'jog pa spong ba dang / khas ma blangs pas blangs pa la nye bar 'jog</text></item>
<item><p>64a6</p><section></section><text>pa spong ba dang / dge slong ma dang lhan cig dge slong rtsod pa byed pa dang / dge slong ma rnams kyis thun mong ma yin pa ston pa la kho bo 'di la mi slob bo zhes zer ba dag kyang nyes byas so/ /'dir gtogs pa la khyim pa la ni rtags can nyid kyis na smad do zhes bya ba ni/ dge slong dang / dge slong</text></item>
<item><p>64a7</p><section></section><text>ma nyid kyi rgyu mtshan gyi kha na ma tho ba 'dir gtogs pa la khyim pa rab tu ma byung ba'i gang zag gi rtags can ni na smad par yongs su ma rdzogs pa nyid do/ /ji ltar 'dir phyi rol pa'i rab tu byung ba la na smad pa bzhin du phyi rol pa'i rab tu byung ba'i rgyu mtshan las na smad pa de bas kyang khyim pa la ches na smad par</text></item>
<item><p>64b1</p><section></section><text>shes par bya zhes bya ba'i don to/ /gzhi med pa dang bag tsam dag gis ni nyes byas phra mor 'gyur ro/ /khyim par gyur pa'i skyes pa dang bud med la skur ba btab pa ma yin pa zhes bya ba 'dis 'jug pa kun nas thob pa'i don du mdo 'di byas so/ /mi ma yin pa rtags can ma yin pa la skyon nas smras pa dang phra</text></item>
<item><p>64b2</p><section></section><text>ma byas pa la ni nyes byas phra mo'o/ /mi ma yin pa'i khyim pa rnams la 'phya ba dang / khyim pa'i gnas mal ma brtul bar 'gro ba dang / gang zag la ni gang zhig nyes byas su byas pa de'i bsod nams ma yin par rig par bya'o/ /mi ma yin pa khyim pa rnams skrod pa dang / de rnams la brdeg</text></item>
<item><p>64b3</p><section></section><text>pa dang / gzas pa dag dang / khyim pa gzhan gnyis ka la yang sbyor du bcug pa za ba dang / de dag la 'gyod pa skyed pa dang / ga ga tshil byed pa dang skur pa 'debs pa yang nyes byas phra mo'o/ /'dir mi ma yin pa dag dang lhan cig pa'i dpe dag la rgyu gnyis kyis na smad par shes par bya ste/</text></item>
<item><p>64b4</p><section></section><text>khyim pa nyid yin pa'i phyir dang mi ma yin pa nyid yin pa'i phyir ro/ /rab tu byung ba'i rdzas dag la ni rung ba nyid dang tshad dang ldan pa la sogs pa nyid do zhes bya ba ni/ gnyis po 'di dag ni de rnams kyi yan lag go/ /sogs pa'i sgras ni ma chog pa lan smad pa'i byed pa po nyid yin gyi/ lhag pa la ni ma</text></item>
<item><p>64b5</p><section></section><text>yin zhes bya ba'i don to/ /'dir tshad las lhag pa yan lag yin pa'i gzhung ni/ srin bal gyi stan gyi skabs nas bde bar gshegs pa'i gdan dang tshad bgyid na ltung ba cir 'gyur/ spang ba'i ltung byed do zhes gsungs pa yin no/ /'dir dge tshul la sogs pa dbang ba'i rdzas rnams la</text></item>
<item><p>64b6</p><section></section><text>yang yo byad sbed pa dang / gos 'dra ba la sogs pa la cho ga 'di gzhug pa'i don du rab tu byung ba'i rdzas dag la zhes smos so/ /bsnyen par rdzogs pa'i zhes ma smos so/ /chos gos gang zhig tshad las chung ba dang / rung ba ma yin pa nyid kyi ba glang dang rnga mo las byung ba dang / ri dgas kyi</text></item>
<item><p>64b7</p><section></section><text>spu dang a ra ka'i shing bal gyi rang bzhin nyid kyis de dang 'dres pa 'di dag las gzhan pa gnyis sam gang yang rung bas mi rung ba byin gyis brlab pa de bgos pa la ni nyes byas so/ /zhag bcu las lhag par 'chang ba dang rnying pa dge slong ma nye du ma yin pa la khrur bcol ba dang / dge slong ma nye du ma yin pa</text></item>
<item><p>65a1</p><section></section><text>las blangs pa dang / khyim bdag dang khyim bdag gi chung ma dag las blangs pa dang / ba glang gi spu dang gso ma la sogs pa dang bsres pa'i srin bal dang / lug gi bal nag po shas che ba'i stan byed pa dang / tha ga pas ma btags pa'i gos dang 'dres ba'i stan byed pa la ma</text></item>
<item><p>65a2</p><section></section><text>chog pa nyid las kyang na smad par rig par bya'o/ /khrus byed pa la sogs pa la ba glang gi spu dang gso ma la sogs pa dang bsres pa'i lug gi bal rnams dang / lhung bzed kha ma bsgyur ba dkar po dag zhag bcu las lhag par 'chang ba dang / 'khru ba la rung ba dang / rung ba ma yin pa 'di dpe bstan pa la</text></item>
<item><p>65a3</p><section></section><text>yang ltung byed 'ba' zhig tu ma zad kyi/ sbyin par byed pa la nyes byas so/ /brtad pa las byung ba zhag bcu las lhag par 'jog pa dang / dbyar gyi ras chen rung ba ma yin pa dus las sngar tshol ba dang / dus las yol bar 'jog pa dang / gnas mal ma gus par 'gro ba dang / khri dang khri'u</text></item>
<item><p>65a4</p><section></section><text>rung ba ma yin pa'i rung ba khri'u rkang pa sor brgyad las lhag par byed pa dang / de bzhin du rin po che'i khri'am khri'u byed pa dang / zas rung ba ma yin pa gsog 'jog byas pa dang / bza' ba dang bca' ba rung ba ma yin pa gcer bu dang / gcer bu ma la sbyin pa dang / sbyin du 'jug pa po</text></item>
<item><p>65a5</p><section></section><text>'ba' zhig lam zad kyi sbyin par byed pa la yang nyes byas so/ /gos rung ba ma yin pa dang / chung ba kha ma bsgyur bar gyon pa la yang nyes byas so/ /lhung bzed rin po che las byas pa dang / lhung bzed chung ba dang / chung ba rung ba ma yin pa'i chos gos dang rin po che la sogs pa las byas</text></item>
<item><p>65a6</p><section></section><text>pa'i khab ral la sogs pa byed pa dang / yo byad rung ba ma yin pa sbed pa dang / nor bu dang / ba so dang / rin po che las byas pa'i khri rkang tshad las lhag par byed pa dang / rin po che la sogs pa rung ba ma yin pa las byas pa'i khri dang khri'u la shing bal gyis gos par byed pa dang / gos</text></item>
<item><p>65a7</p><section></section><text>rung ba ma yin pa dang / arka'i shing bal dang / rnga mo'i bal la sogs pa rung ba ma yin pa'i stan la sogs pa byed pa la yang nyes byas so/ /gos rung ba ma yin pa tshad las chung ba zhag bcu las lhag par 'chang ba dang / khyim bdag dang khyim bdag gi chung ma dag las len pa dang /</text></item>
<item><p>65b1</p><section></section><text>lhung bzed gcig slong ba dang / gos gcig 'khrur 'jug pa la yang nyes byas so/ /gzhan gyi don du byin phrogs byed pa dang / brtad pa las byung ba zhag bcu las lhag par 'jog pa dang / dbyar kyi ras chen chung ngu sngar tshol ba dang / phyis 'chang ba dang / gnyis ka las gcig len</text></item>
<item><p>65b2</p><section></section><text>pa la yang nyes byas so/ /rang gi don de nyid gtso cher yod pa'o zhes bya ba ni/ rang gi don de nyid gtso cher yod pa de ni de nyid gtso cher yod pa de la rang gi don nyid yan lag ste/ gang gi phyir bsgrub par gyur pa yongs su rdzogs pa'i don 'di yin/ de yongs su rdzogs pa las kyang dngos</text></item>
<item><p>65b3</p><section></section><text>gzhi dang mtha' gnas par rnam par gzhag pa'o/ /'dir dpe brjod par bya ste/ gzhan gyi don du sprod pa las byung ba 'khrig pa dang ldan pa smra ba dang / kun spyod bsngags pa dag ni sbom po'o/ /'khrur 'jug pa la sogs pa dag la ni nyes byas so/ /gos dang bal rnams la dge 'dun gyi</text></item>
<item><p>65b4</p><section></section><text>don du byed du 'jug pa yang gzhan gyi don kho na yin te/ rang dang gzhan gnyis ka'i don du dge slong gzhan gcig gam du ma'i don du nye bar 'du byas pa'i gos la ni nyes byas so/ /de'i 'og tu yo byad gang rnams la rnam par rtog pas thob pa la yang nyes byas so/ /de bzhin du dge slong ma dang dge</text></item>
<item><p>65b5</p><section></section><text>slob ma dang / dge tshul dang dge tshul ma dang / dge sbyong dang bram ze gzhan dag dang / sngon ltung ba byung ba la sogs pa dag gi don du byed du bcug pa la yang ngo / /dge slong gzhan gcig gam du ma'i don du srin bal dang bal nag po 'ba' zhig dang cha gnyis las lhag par stan byed</text></item>
<item><p>65b6</p><section></section><text>du 'jug pa la yang nyes byas so/ /gzhan gyi don du lhung bzed lhag par tshol ba dang / 'thag tu 'jug pa dang 'thag pa skyed pa dang / khab ral byed du 'jug pa dang / shing bal gyis gos par byed du 'jug pa la sogs pa la yang nyes byas so/ /dge slong ma la des smras pa</text></item>
<item><p>65b7</p><section></section><text>las len pa la yang nyes byas so/ /rnam par rig byed la ni don go ba'o zhes bya ba ni/ gang gi rnam par rig byed kyis smras pa dang / gzhan gyis go ba nyid ni yan lag ste/ de'i 'bras bu nyid kyi phyir snyoms par zhugs pa la 'khrig pa dang ldan par smra ba dang / kun du spyod pa</text></item>
<item><p>66a1</p><section></section><text>bsngags pa dag la sbom po'o/ /'dir gzhung ni/ gcig las 'gog pa la snyoms par 'jug pa'i dge slong ma la smra bar byed na zhes gsungs pa yin no/ /gzhan las nam snyoms par 'jug pa'i dge slong ma la zhes bya ba'i dpes snyoms par 'jug pa'i gzhung snga ma</text></item>
<item><p>66a2</p><section></section><text>gang las sgra byed pa la sogs pas ldang bar mi nus pa nyid du gyur pa dang / snyoms par zhugs pa la yang rigs pa yin te/ de bas na gnyis kas bsdus pa'o/ /de bzhin du gnyid log pa dang / snyoms par zhugs pa dang / glen pa dang 'on pa dag las gzhi med pa dang / bag tsam gyis</text></item>
<item><p>66a3</p><section></section><text>skur pa 'debs pa la yang sbom po'o/ /glen pa dang 'on pa dag dang lhan cig mngon mtshan can gyi spyod pa dang / nyo tshong byed pa la ni nyes byas so/ /'thag pa dang 'thag pa skyed du 'jug pa'i phyir gnyis la go bar byed pa dbus pa dang / mtha' 'khob pa dag la skad gzhan gyis skyon nas</text></item>
<item><p>66a4</p><section></section><text>smras te/ don ma go na yang nyes byas so/ /de gnyis las phra ma byed pa dang / glen pa dang 'on pa gnyis la skyo sngogs byed pa dang / de bzhin du bud med gnyid log pa la chos ston pa dang / skyes pa rkun ma dang mtha' 'khob pa dang gling gzhan las skyes pa dang / gnyid log</text></item>
<item><p>66a5</p><section></section><text>pa dang / myos pa dang / bag med pa dang / snyoms par zhugs pa dang / glen pa dang / 'on pa dag dang tshig mthun pa dang / tshig lhag par zlos pa la yang nyes byas so/ /ngo tsha med pa dang / mtha' 'khob pa dang dbus pa rnams la skad gzhan gyis gnas ngan len brjod pa dang / 'on</text></item>
<item><p>66a6</p><section></section><text>pa dang glen pa dag la mi'i chos bla ma brjod pa dang / ngo tsha med pa dang / mtha' 'khob pa dang / dbus pa dag la skad gzhan gyis bshes ngor byas so zhes skur pa 'debs pa dang / glen pa dang 'on pa dag dang de bzhin du bslab pa la khyad du gsod pa dang / 'phya ba dang gzhogs</text></item>
<item><p>66a7</p><section></section><text>'phyas byed pa bsgo ba gcog pa la yang nyes byas so/ /dge slong ma la ma bskos par ston pa dang / de dag la zas cung zad tsam gyi phyir ston to zhes skur pa 'debs pa dang / sbyor du bcug pa za ba dang / me 'bud du bcug pa dang / 'gyod pa skyed pa dang / sngangs par byed pa</text></item>
<item><p>66b1</p><section></section><text>dang / gzhi med par skur pa 'debs pa dang / skad gzhan gyis bslab pa la nye bar 'jog pa spong ba yang nyes byas so/ /smra ba po nyid la yod pa ste gsod pa dang rang gi don du rku ba dag las gzhan pa'i 'o zhes bya ba ni 'on kyang smra ba'i dngos po ni smra ba nyid du gang zhig rnam par gnas pa smra ba</text></item>
<item><p>66b2</p><section></section><text>nyid dang rjes su 'brel pa'i gnod pa yin gyi/ lkugs pa la ni ma yin no zhes bya ba rjes su ma zhugs pa'i de dag dang 'brel pa smra mi shes shing / gang zhig 'di rjes su zhugs par gyur pa gang yin pa de ni rnam par rig byed rdzogs par gyur pa ma yin pa nyid do/ /mi nus pa la smra ba'i phyir dang /</text></item>
<item><p>66b3</p><section></section><text>'gro ba'i phyir rjes su zhugs par gyur pa nyid kyang ma yin no/ /de yang mi gsod pa dang rang gi don du rku ba dag las gzhan pa dag la gzhi med pa dang / bag tsam dag gis skur pa 'debs pa la ni sbom po'o/ /lkugs pa dang lhan cig mngon mtshan can gyi spyod pa dang / nyo tshong</text></item>
<item><p>66b4</p><section></section><text>byed pa la ni nyes byas so/ /'byung ba'i don du 'di zhu bar byed pa'am ma tshang ba nyid kyis smras pa la nyes byas so/ /skyon nas smra ba dang / phra ma byed pa dang / skyo sngogs byed pa dang / ston pa dang klog pa dag dang / de dag la gnas ngan len brjod pa dang / mi'i chos bla ma</text></item>
<item><p>66b5</p><section></section><text>brjod pa dang / bshes ngor byas so zhes smra ba dang / bslab pa khyad du gsod pa dang / 'phya ba dang / gzhogs 'phyas byed pa dang / bgo ba gcog pa dang / de dag la ma bskos par ston pa dang / de dag la zang zing cung zad kyi phyir ston to zhes skur ba 'debs pa dang / sbyor</text></item>
<item><p>66b6</p><section></section><text>du bcug pa za ba dang / de dag me 'bud du bcug pa dang / mi nyan par byed pa dang / de dag gis bslab pa la nye bar 'jog pa spong ba yang nyes byas so/ /yang dag par len par byed pa la ni der ma zad do zhes bya ba ni/ gang zhig 'di de ma thag pa smra ba po nyid la gnas pa zhes</text></item>
<item><p>66b7</p><section></section><text>bya ba smos pa de ni 'di len pa po'i yan lag ma yin te/ 'di ltar go bar byed pa lkugs pa'am smra ba po nyid ma yin pa gzhan dag la yang srog gcod pa spong ba la sogs pa la yang dag par len pa 'byung ba'i phyir ro/ /de ni snod yin no zhes bya ba ni/ des smra ba po don go bar</text></item>
<item><p>67a1</p><section></section><text>nus pa'i gang zag gang yin pa de ni yan lag yin gyi/ glen pa dang 'on pa dag kyang ma yin la/ de brda mi phrad pa dang / rna ba'i shugs bkag pa dang / sor mo dang des brda byas na/ lkugs pa dang / rgyu gzhan gyis smra mi shes pa dag kyang rnam par rig byed kyi yan</text></item>
<item><p>67a2</p><section></section><text>lag ma yin no/ /'di ltar mdo 'di dag thams cad sngar smra ba po la yod pa ste zhes pa'i mdo des grub zin mod kyi smra ba po nyid la don go bar yod pa gang yin pa de ni rnam par rig byed kyi yan lag yin no zhes bya ba 'dis brjod pa don med pa tsam zhig bstan par zad do / /der zhu ba mi byed</text></item>
<item><p>67a3</p><section></section><text>pa de la nyes pa med par bstan pa de'i phyir mdo 'di byas so/ /'o na bdag nyid ltung ba bshags pa dang / byin gyis brlab pa gnyis kyi phyir gso bar bya'o zhes gsungs na ma brjod pa la nyes pa med pa ji ltar rung zhe na/ de lta bu yang yod mod kyi/ 'on kyang mi 'gyur ba'i phyir ro/ /ngag gi'o</text></item>
<item><p>67a4</p><section></section><text>zhes bya ba ni/ ngag gi rnam par rig byed yan lag yin gyi/ spring yig dang lag yig dang lag rtsis la sogs pa ni ma yin te/ gzhan gyis ni don go bar gsal bar mi nus pa'i phyir cho ga 'di yin no/ /rang gi'o bdag nyid dang 'brel par ro zhes bya ba ni/ dang po gzhan la go bar</text></item>
<item><p>67a5</p><section></section><text>byed pa'i skad cig ma la shes par byed pa la dngos gzhi bskyed pa'o/ /gal te de ltar yang de thams cad bya ba zhu bar gtogs pas/ de de bzhin du sems kyis brjod par 'dod pa'i tshig ji snyed pas brjod pa de byed pa dang g.yo ba las gzhan la ji srid de'i don nyid du g.yo bar byed pa gcig gam/</text></item>
<item><p>67a6</p><section></section><text>du ma'i yan lag gis der gtogs pa yod pa la dngos gzhi'i nang du 'dus pa yin no/ /dngos gzhi'i cho ga byed par gyur na skul zhing bskul bar gyur pa ni/ mngon du phyogs pa gang yin pa de ni 'dir dang por don ma go na ni lus bskul ba dang / tshig gi je nyon cig sems gtod ces bya ba la</text></item>
<item><p>67a7</p><section></section><text>sogs pa lhag ma thams cad kyang sbyor ba yin par rig par bya ste/ thams cad rtsom pa gcig tu gyur pa nyid yin pa'i phyir ro/ /'dir dpe ni spring yig dang lag yig dang lag rtsis dag gis sprod pa las byung ba dang ldan par smra ba dang / kun spyod bsngags pa dang / gzhi med pa dang / bag</text></item>
<item><p>67b1</p><section></section><text>tsam gyis skur pa 'debs pa go bar byed pa la ni sbom po'o/ /dge slong ma nye du ma yin pa la gos 'khrur 'jug pa la sogs pa dang / de dag las gos len pa dang / khyim bdag dang khyim bdag gi chung ma dag las slong pa dang / rin spags pa dang / so so nas spags pa thob pa dang / lhung</text></item>
<item><p>67b2</p><section></section><text>bzed tshol pa dang / 'thag tu 'jug pa dang / 'thag pa skyed pa dang / 'phrog pa dang / brdzun du smra ba dang / skyon nas smra ba dang / phra ma byed pa dang / skyo sngogs byed pa dang / ston pa dang / zlos pa dang / gnas ngan len brjod pa dang / mi'i chos bla ma brjod pa rnams dang / bshes ngor byas so</text></item>
<item><p>67b3</p><section></section><text>zhes zer ba dang / bslab pa khyad du gsod pa dang / shing ljon pa gcod pa dang / 'phya ba dang / gzhogs 'phyas byed pa dang / bsgo ba gcog pa dang / sprod pa dang / rim pa gsum las lhag par brtsigs pa dang / ma bskos par ston par byed pa dang / zas cung zad tsam kyi phyir ston to</text></item>
<item><p>67b4</p><section></section><text>zhes skur pa 'debs pa dang / dge slong mas sbyor du bcug pa'i zas za ba dang / zan gcod du bcug pa la ni nyes byas so/ /de bzhin du me la reg tu 'jug pa dang / 'gyod pa skyed pa dang / sngangs par byed pa dang / yo byad sbed pa dang / skur pa 'debs pa dang / dge slong ma'i</text></item>
<item><p>67b5</p><section></section><text>lag nas zas len pa dang / ma bzlog par za ba rnams la nyes byas so/ /rang gi'o zhes bya ba ni rang gi ngag gi rnam par rig byed yan lag yin gyi mngags pa gcig nas gcig tu brgyud pa mngags pas mngags pa la sogs pa dag ni sbom po'o/ /skur pa 'debs pa ni gzhi</text></item>
<item><p>67b6</p><section></section><text>med pa dang / bag tsam gyis skur pa 'debs pa la yang sbom po'o/ /nye du ma yin pa'i dge slong ma la gos 'khrur 'jug pa la sogs pa dang / de las gos len pa dang / khyim bdag dang khyim bdag gi chung ma dag la slong ba dang / rin spags pa dang / so so nas spags pa thob pa dang /</text></item>
<item><p>67b7</p><section></section><text>lhung bzed tshol ba dang / 'thag tu 'jug pa dang / 'thag pa skyed pa dang / 'phrog pa dang / brdzun du smra ba dang / skyon nas smra ba dang / phra ma byed pa dang / skyo sngogs byed pa dang / ston pa dang / zlos pa dang / gnas ngan len brjod pa dang / mi'i chos bla ma brjod pa dag dang / bshes</text></item>
<item><p>68a1</p><section></section><text>ngor byas so zhes zer ba dang / bslab pa khyad du gsod pa dang / shing ljon pa gcod pa dang / 'phya ba dang / gzhogs 'phyas byed pa dang / bsgo ba rna la gzon pa dag skrod pa dang / rim pa gsum las lhag par brtsigs pa dang / ma bskos par ston par byed pa dang / zas</text></item>
<item><p>68a2</p><section></section><text>cung zad tsam gyi phyir ston to zhes skur pa 'debs pa dang / dge slong mas sbyor du bcug pa'i zas za ba dang / zan gcod du 'jug pa dang / me la reg tu 'jug pa dang / 'gyod pa skyed pa dang / sngangs par byed pa dang / yo byad sbed pa dang / skur pa 'debs pa dang / sa rko ba dang / shing bal</text></item>
<item><p>68a3</p><section></section><text>gyis gos par byed pa dang / dge slong ma'i lag nas zan len pa dang / ma bzlog par za ba dag kyang nyes byas so/ /bdag nyid dang 'brel pa'o zhes bya ba ni/ de lta bur gyur pa yan lag yin gyi gzhan la bsnyad 'dogs pa ni ma yin no/ /spring yig la sogs pas de skad zer ro zhe'am/ che ge</text></item>
<item><p>68a4</p><section></section><text>mo zhig 'di skad zer ro zhes bya ba la sogs pa dang / 'dir rang gis bris pa la bye brag 'ga' yang dogs par bya ba ma yin te/ gzhan la bsnyad 'dogs pa'i tshig ni rang gi don du gyur te/ de bas na rang gi don nyid gtso cher yod pa'i zhes smos pa de nyid kyis 'grub pa'o/ /'dir yang dpe brjod</text></item>
<item><p>68a5</p><section></section><text>par bya ste/ gzhan la bsnyad 'dogs pas sprod pa las byung ba dang ldan pa smra ba dang / kun spyod bsngags pa dang / gzhi med pa dang bag tsam gyis skur pa 'debs pa la ni sbom po'o/ /dge slong ma nye du ma yin pa la gos 'khrur 'jug pa la sogs pa dang / de las gos len pa dang / khyim bdag</text></item>
<item><p>68a6</p><section></section><text>dang khyim bdag gi chung ma las slong ba dang / rin spags pa dang / so so nas spags pa thob pa dang / lhung bzed thob pa dang / 'thag tu 'jug pa dang / 'thag pa skyed pa dang / 'phrog pa dang / brdzun du smra ba dang / phra ma byed pa dang / skyo sngogs byed pa dang / ston pa dang / zlos pa</text></item>
<item><p>68a7</p><section></section><text>dang / gnas ngan len brjod pa dang / mi'i chos bla ma brjod pa dag dang / bshes ngor byas so zhes zer ba dang / bslab pa khyad du gsod pa dang / shing ljon pa gcod pa dang / 'phya ba dang / gzhogs 'phyas byed pa dang / bsgo ba gcog pa dang / skrod pa dang / rim pa gsum las lhag par</text></item>
<item><p>68b1</p><section></section><text>brtsigs pa dang / ma bskos par ston pa dang / zas cung zad tsam gyi phyir ston to zhes skur pa 'debs pa dang / dge slong mas sbyor du bcug pa'i zas za ba dang / zas gcod du 'jug pa dang / me la reg tu bcug pa dang / 'gyod pa skyed pa dang / sngangs par byed pa dang / yo byad sbed pa dang / sa brko</text></item>
<item><p>68b2</p><section></section><text>ba dang / shing bal gyis gos par byed pa dang / dge slong ma'i lag nas zan len pa dang / ma bzlog par za ba dag kyang nyes byas so/ /rang gis bskos pa nyid byed du bcug pa yin no zhes bya ba ni/ gsod pa dang / rang gi don du rku ba dag las gzhan pa'o zhes bya bar sbyar ro/ /gsod pa dang rang gi</text></item>
<item><p>68b3</p><section></section><text>don du rku ba dag las gzhan pa'i don la mngags pa la sogs pas de la rang gis bskos pa nyid yan lag yin te/ de dang 'dra ba'i tshig gis brjod pa dang / lus 'khrus pas gzhan las ni ma yin no zhes bya'o / /'dir yang dpe brjod par bya ste/ rang gis mngon sum du bskos pa ma yin pa la ni shing</text></item>
<item><p>68b4</p><section></section><text>ljon pa dang / bsgo ba rna la gzon pa dang / rim pa gsum las lhag par brtsigs pa dang / shing bal gyis gos par byed pa dang / rin po che la reg tu 'jug pa dang / sa rkor 'jug pa la sogs pa nyes byas so/ /rnam par 'byed par gtogs pa phal che ba phyir bstan pa rnams rdzogs so// //</text></item>
<item><p>68b5</p><section></section><text>spyod yul du zhugs pa rnal 'byor bsgom par mi bya'o zhes bya ba la/ 'dis ni bcom ldan 'das kyis rnal 'byor bsgom par bya'o zhes gsungs pa dang / dge slong dag spyod yul du zhugs nas yang sgom par byed pa dang / de dag glang po che 'khrul pa dang lhan cig 'gro nas bcom ldan 'das kyis</text></item>
<item><p>68b6</p><section></section><text>bka' stsal pa/ dge slong spyod yul du zhugs pas rnal 'byor bsgom par mi bya'o zhes bya ba'i bar du gsungs pa de bsdus pa yin no/ /'dir ni goms par byed pa bkag pa yin gyi/ de lta bu'i gnas skabs can la gang du rnam par 'gyur ba mig btsum pa shes par 'gyur ba'i 'dul ba'i don du rdzu</text></item>
<item><p>68b7</p><section></section><text>'phrul gyi rnam par 'phrul pa la sogs pa bstan pa'i phyir de la skyon chags pa med do/ /mngon par 'dul bar yang mi bya'o zhes bya ba rnal 'byor bsgom par mi bya'o zhes bya bar sbyar ro/ /'dir gzhung ni dge slong dag sgo khang du rnal 'byor sgom par byed na de dag skur pa dang / ma dad pa dag 'di skad ces</text></item>
<item><p>69a1</p><section></section><text>'phags pa dag ci khyed cag 'du bar nyal ba'i brtul zhugs can yin nam zhes co 'dri bar byed pa'i skabs de dge slong dag gis bcom ldan 'das la gsol ba dang / bcom ldan 'das kyis bka' stsal pa/ sgo khang du rnal 'byor bsgom par mi bya'o/ /de rnams khyams su sgom</text></item>
<item><p>69a2</p><section></section><text>par byed na yang de nyid kyi nyes dmigs su gyur pas / bcom ldan 'das kyis bka' stsal pa/ dge slong gis khyams su yang bsgom par mi bya'o zhes bya ba 'dis bsdus pa yin no/ /gtsug lag khang gi phyi rol du kun nas bskor ba'i gtsug lag khang gi rdzing bu la zhes bya ba la sogs pa la yang mtshungs</text></item>
<item><p>69a3</p><section></section><text>pa nyid kyi phyir 'dir rigs pa yin no/ /sgo bcad na ni khyams la sogs pa dag tu mngon par 'du ba nyid du rgyun chad par 'gyur bas nyes pa med pa de gnyis bstan pa'i don du ste de ltar bstan pa'o/ /de ltar yang sgo khang du mtshan mo srog chags 'byung bar 'gyur ro/ /mtshan mo sbrul gyis bzung bas</text></item>
<item><p>69a4</p><section></section><text>shi bar gyur pa dang zhes bya ba la sogs pa yin no/ /rnam par g.yeng bar byed pa dang / gtum po dang gya tshom pa rnams yongs su spang bar rigs so zhes bya ba ni/ snga ma la ni shin tu 'byung ba nyid kyi phyir mi bya ba nyid smos te/ 'dir ni 'di shin tu ma yin zhes bya ba rigs pa de bas na gsungs</text></item>
<item><p>69a5</p><section></section><text>pa ni rnam par g.yengs pa zhes smos pas de rnams gnas khang du sgom par byed pa na bsam gtan dag gi tsher ma ni sgra yin pas sems rtse gcig tu mi gnas pas na skabs de la bcom ldan 'das kyis bka' stsal pa/ gnas khang du rnal 'byor bsgom par mi bya'o zhes bya ba'i bar du gsungs pa de</text></item>
<item><p>69a6</p><section></section><text>bsdus pa yin no/ /rnam par g.yeng bar byed pa zhes bya ba ni/ gnas khang de 'gyur bas rnam par g.yeng bar byed pa'i phyir ro/ /gtum po zhes bya ba smos pas ni de dag dgon par bsgom par mi bya'o zhes bya bar gsungs pa de bsdus pa yin no/ /'dir seng ge la sogs pa gtum po rnams 'byung</text></item>
<item><p>69a7</p><section></section><text>bar 'gyur ba de'i phyir 'di spang par bya'o/ /gya tshom zhes smos pa ni de dag grong gi nye 'khor du dor te sgom par byed pa na/ ma dad pa'i gya tshom byed pa dag 'di skad du 'phags pa dag ci khyed 'ga' zhig shi ba dang ldan pa yin nam zhes co 'dri bar byed pa nas / bcom ldan 'das kyis bka' stsal pa/ sa phyogs</text></item>
<item><p>69b1</p><section></section><text>der yal bar dor ba rnams dang / ki ta ka dang / ki len dza rnams kyis bskor bar bya'o/ /sa phyogs de ji srid du yal ga rnams kyis bskor bar gyur gyi bar du gya tshom pa ma dad pa dag 'di skad ces 'phags pa dag /ci khyed 'ga' zhig ras bal gyi ldum ra byed dam zhes co 'dri bar byed pa'i skabs de sa phyogs der</text></item>
<item><p>69b2</p><section></section><text>tsher ma dang / chu'i 'obs dag gis bskor bar bya'o/ /sa phyogs tsher ma dag chu'i 'obs kyis bskor bar gyur pa dang / gya tshom pa ma dad pa dag 'di skad ces sa bon gyis bkang ba'i ldum ra yin nam/ 'on te se'u 'bru'i ldum ra yin zhes bya ba nas/ spong khang brtsig par bya'o zhes bya ba'i</text></item>
<item><p>69b3</p><section></section><text>bar du gsungs pa yin te/ mdo 'dis ni de dag bsdus pa yin no/ /de'i phyir spong khang gi skabs yin pas na/ grong dang nye ba la sogs par spong khang brtsig par bya'o zhes bya ba la/ de'i rnam pa ci 'dra zhe na/ de'i phyir gnas khang gnyis kyi bar du srang gdod do zhes bya ba smos te / ngos ya gcig</text></item>
<item><p>69b4</p><section></section><text>tu yang gnas khang brtsig la/ ngos gzhan la ni gzhan brtsig cing bar du srang gdod par bya ba ste/ 'di ni spong khang chung ngu'i rnam pa yin no/ /bar du srang gdod do zhes bya bar sbyar te/ ngos ya gcig tu yang gnas khang lnga brtsig la/ ngos gzhan lnga brtsig cing bar du srang gdod par bya ba'am/ ngos ya</text></item>
<item><p>69b5</p><section></section><text>gcig tu yang drug brtsig la/ ngos gzhan la yang drug brtsig cing bar du srang gdod par bya ste/ 'di ni spong khang chen po'i rnam pa yin no/ /spong khang gnyis po 'di dag ni chung ngu dang chen po ste/ chung ngu ni gnas khang gnyis pa ste bar du srang gdod par bya'o/ /'dir chen po ni gnas khang bcu pa'am/</text></item>
<item><p>69b6</p><section></section><text>gnas khang bcu gnyis pa zhes gsungs pa yin no/ /bar ma ni rnam par gzhag pa ste/ 'di mi rigs pa ma yin te/ brjod pa la dpe gnyis kyi phyir zhes bya'o/ /sgo glegs sgra mi 'byung ba dang drang ba'i thabs kyang zhes bya ba ni brtsig par bya'o zhes bya bar sbyar te/ 'og nas sgo khang bya'o zhes 'byung ba</text></item>
<item><p>69b7</p><section></section><text>yan chad kun la 'di rjes su sbyar ro/ /de'i dang po byas nas brtsig par bya'o zhes bya ba'i sgras bshad pa 'di byas pa zhes bya ba de tsam zhig 'dir brjod pa'o/ /'dir 'dod pas 'jug pa na/ gal te phongs pa ma yin pa'i don la 'jug na gal te ma yin na ji ltar mngon par 'dod pas 'jug par bya'o/ /</text></item>
<item><p>70a1</p><section></section><text>'dis ni bcom ldan 'das kyis bka' stsal pa/ sgo gdod par bya'o/ /dge slong dag sgo glegs mi 'jud nas/ bcom ldan 'das kyis bka' stsal pa/ sgo glegs gzhug par bya'o/ /bcad dka' nas bcom ldan 'das kyis bka' stsal pa/ 'phags pa dag lag gzungs</text></item>
<item><p>70a2</p><section></section><text>gdab par bya'o/ /sgra 'khrol nas bcom ldan 'das kyis bka' stsal pa/ 'og tu ko ba'i dum bu gzhug par bya'o/ /dbye dka' na bcom ldan 'das kyis bka' stsal pa/ 'phags pa dag lag gzungs gdab par bya'o/ /dbye ba na sgra khrig nas bcom ldan 'das kyis bka' stsal pa/ ras</text></item>
<item><p>70a3</p><section></section><text>mas dkri bar bya'o zhes bya ba gsungs pa de rnams bsdus pa yin no/ /de la sgra mi 'byung ba'i thabs zhes bya ba ni 'og tu ko ba'i dum bu gzhug par bya'o zhes bya ba dang / ras mas dkri bar bya'o zhes gsungs pa de rnams bsdus pa yin no/ /drang ba'i thabs zhes bya ba ni phyi nang gnyis nas lag</text></item>
<item><p>70a4</p><section></section><text>gzungs gdab par bya'o zhes gsungs pa bsdus pa yin no/ /gong du sum cha bor bar skar khung phyi rub la nang yangs pa yang bzang ngo zhes bya ba la/ gong du zhes bya ba ni rtsig ngos kyi gong gi sum cha bor zhing sum gnyis lus pa'i phyogs gang yang rung ba der skar khung btod na bzang ste/ dmas na</text></item>
<item><p>70a5</p><section></section><text>ni chom rkun pa dang / g.yon can dang seng ge la sogs pas 'dzul ba'i phyir ro/ /mthos na ni snang ba gsal bar mi 'gyur ro/ /gong du sum cha bor ba la sogs pa'i don du 'di byas so/ /de nyid ni 'jig rten pa la grub pa'i phyir ro/ /dra ba dang / sgo glegs dang / 'phred gtan dang /</text></item>
<item><p>70a6</p><section></section><text>gnam gzer dang / 'khor gtan dang / dbyug gu skam kha nye bar gzhag par bya'o zhes bya bar sbyar ro/ /'dis ni khra dang / mchil pa dang / pho rog dag 'jug nas/ bcom ldan 'das kyis bka' stsal pa/ skar khung dra ba can du'o / /sbrang bu t+r+yai ma bu ga dang / t+r+ye la ka</text></item>
<item><p>70a7</p><section></section><text>dag 'jug nas bcom ldan 'das kyis bka' stsal pa/ sgo glegs gzhug par bya'o/ /rlung gis phye nas bcom ldan 'das kyis bka' stsal pa/ 'phred gtan gzhug par bya'o/ /bcad dka' nas bcom ldan 'das kyis bka' stsal pa/ gnam gzer dang 'khor gtan</text></item>
<item><p>70b1</p><section></section><text>gzhug par bya'o/ /dbye dka' nas bcom ldan 'das kyis bka' stsal pa/ dbyu gu skam kha nye bar gzhag par bya'o zhes gsungs pa de 'dir bsdus pa yin no / /dra ba dang zhes bya ba ni bu ga pa phra mo bstan pa'i don du can gyi sgra sbyar ro/ /mi shong na steng du khang mo che bya'o / /yang na yang</text></item>
<item><p>70b2</p><section></section><text>thog go zhes bya ba las/ khang mo che zhes bya ba ni/ spong khang rnams kyi steng du'o/ /gal te spong khang la spong khang rnams kyi tshad du mi 'gyur na steng du khang pa mi bya ste/ khang pa gzhan las zhes bya ba'i don to/ /gzhung kha cig las de dag der mi shong nas steng du rim khang gnyis pa</text></item>
<item><p>70b3</p><section></section><text>bya'o zhes gsungs pa dang / de gnyis ka yang 'gal ba med pas mdo 'dir bsdus pa'o/ /'dzeg pa'i phyir them skas so zhes bya ba ni/ bya'o zhes bya bar sbyar te 'dzeg pa'i phyir der them skas bya'o zhes bya ba'i don to/ /mi ltung bar bya ba'i phyir kha khyer gyis bskor bar bya'o/ /</text></item>
<item><p>70b4</p><section></section><text>de mi 'gul bar bya ba'i phyir lcags kyi gzer bu dag gis gdab bo zhes bya ba ni/ de rnams kyis ni kha khyer de dag la 'dzeg dka' nas/ bcom ldan 'das kyis bka' stsal pa/ them skas bya'o/ /ltung bar gyur nas/ kha khyer gyis bskor bar bya'o/ /de 'gul nas</text></item>
<item><p>70b5</p><section></section><text>bcom ldan 'das kyis bka' stsal pa/ lcags kyi gzer bu dag gis gdab par bya'o zhes gsungs pa de 'dis bsdus pa yin no/ /phyi rol du spong khang chen po'am gnas khang gi tshar dag kyang ngo zhes bya ba ni/ bya'o zhes bya ba'i rjes bsnyeg pa'i phyir yang ngo zhes bya ba'i sgra smos so/ /</text></item>
<item><p>70b6</p><section></section><text>'dir yang ngam zhes bya ba'i sgra ni tshig gnyis ka yang bsdus pa'i phyir ro/ /rab tu byung ba 'di ni phan tshun mi snang ba'i phyir ni ma yin te/ gnas khang gi tshar dag kyang zhes bya ba de yang / sngar ltar tshig gnyis ka bsdu ba'i phyir kyang gi sgra smos so/ /sgo'i thad kar sgo gdod par mi bya'o zhes</text></item>
<item><p>70b7</p><section></section><text>bya ba las/ 'dis ni de dag nyan du 'gyur ba'i sgo dag gdod cing phan tshun snang nas/ bcom ldan 'das kyis bka' stsal pa/ sgo dag gzur te gdod par bya'o zhes gsungs pa de bsdus pa yin no/ /gal te phyi rol gyi char gyis de ma thag pa de smos pa yin no/ /de ltar yang nang du nyes pa mi</text></item>
<item><p>71a1</p><section></section><text>'grub pa yin no/ /de lta bas na de 'di las tha dad par gyur pa gnyis ka la 'gro ba'i tshig tu gtogs par bya'o/ /sgo khang bya'o zhes bya ba ni/ spong khang la sgo khang bya'o/ /phug kyang ngo zhes bya ba ni/ spong khang gi nyen 'khor du zhes bya bas de dag 'brel</text></item>
<item><p>71a2</p><section></section><text>pa'i cho ga rnam par bstan pa'i skabs nas shes par bya'o/ /'dug pa'i ched du sa'i stegs bu dag dang khri'u yang bya'o zhes bya ba ni bya'o zhes bya ba 'di gnyis ka la sbyar ro/ /de'i kho ra khor yug tu khru bzhis 'khor ba bzang ngo zhes bya ba ni/ gru bzhi po'i ngos re re la khru gang pa'i tshad bya'o</text></item>
<item><p>71a3</p><section></section><text>zhes bya ba'i don to/ /thags ma ni rnam pa lnga'o zhes bya ba ni/ khri'u'i steng du'o/ /mun dza'i dang / sha na'i dang / gres ma'i dang / ras ma'i dang / sba phra mo'i'o zhes bya ba ni/ rung bar grags pa'i phyir/ de rnams nyid du grags par shes par bya'o/ /de'i tha gu la sogs pa bkag pa ni ma yin</text></item>
<item><p>71a4</p><section></section><text>par shes par bya'o/ /thags ma dag tha gu dmas pas sgrogs pa la/ der stan nang tshangs can dag gding ngo zhes bya ba la/ der zhes bya ba ni khri'u la'o/ /de'i kho ra khor yug tu mtho gang lhag pa nyid bzang ngo zhes bya ba ni/ khri'u de'i kho ra khor yug tu stan nang tshangs can de'i tha ma mtho</text></item>
<item><p>71a5</p><section></section><text>re re lhag na bzang ba ste/ de ltar 'dug pa la sogs pa la khri'u de mi gnod cing stan nang tshangs can de'i tha ma'i rig par 'gyur pa de lta bas na rdzas srid du khru bzhi pa zhing du khru do yod pa nyis ltab tu byas te btsem par bya'o zhes bya ba'i don to/ /arka'i dang / ka shi dang / e ra</text></item>
<item><p>71a6</p><section></section><text>ka'i dang / sra ba'i dang / sha ma la dag gi bal gyis dgang ngo / /bal dang / sha na dang / ras bal dang / ras ma dag dang / lo ma'i tshogs dag gis kyang ngo zhes bya ba smos te/ 'dir rung bar grags pa bstan pa'i phyir de dag smos par ma zad kyi / bzang po'i sgra 'jug</text></item>
<item><p>71a7</p><section></section><text>pa yin no/ /don ji lta ba bzhin du 'dug par bya ba'i phyir mdo mdor bya rog rkang dag bya'o zhes bya ba la/ don ji lta ba bzhin du zhes bya ba ni/ thams cad du khod snyoms par 'gyur ba 'di ni 'dir don to/ /de ji lta ba bzhin du sgrub pa de ltar gnas pa'i phyir stan nang tshangs can</text></item>
<item><p>71b1</p><section></section><text>gyi phyogs thams cad du snyoms par khyab cing / gzhan du mi 'jug par bya ba'i phyir bya rog gi rkang pa 'dra ba dag gis gzungs gdab par bya'o zhes bya ba'i don to/ /bsgom pa na gnyid kyi gnod pa bsal bar bya ba'i phyir/ gnyid bro na gdos bu gdags par bya'o zhes bya ba smos te/ /</text></item>
<item><p>71b2</p><section></section><text>shing bal la sogs pa las byas pa'i gdos bu chung ngu'i tshad de lung mig nas skud pa btags te/ bsam gtan pa rnams gnyid bro na gdos bu de rang gi rna ba la btags te spyad par bya'o/ /'dir gzhung ni/ gnyid bro na gdos bu gdags par bya'o/ /de lhung nas bcom ldan</text></item>
<item><p>71b3</p><section></section><text>'das kyis bka' stsal pa/ skud pas bcings te rna ba la btags shing bcang bar bya'o zhes gsungs pa yin no/ /dbyu gu dal bus gzugs par bya'o zhes bya ba ni/ de'i bsam gtan nyid 'grogs par mi 'gyur ba de ltar dal bus gzugs par bya'o zhes smos so/ /'di ni spong ba'i</text></item>
<item><p>71b4</p><section></section><text>zhal ta ba'i las yin te/ des dbyug gu dal bus btsugs pa des de'i gnyid sad par 'gyur ro/ /gnod par mi 'gyur bar bya ba'i phyir bre'i bcad 'phro lta bur ras ma dag gis dkris pas so zhes bya ba las/ bre'i bcad 'phro lta bu zhes bya ba ni/ bre'i bcad 'phro ltar</text></item>
<item><p>71b5</p><section></section><text>'di la bcad pa yod pas na zhes bya ba'i bsdu ba'o/ /ras ma dag gis dkris pa gang yin pa de ni sdug bsngal gyis 'byung bar bya ba'i phyir bstan pa kho na'o/ /ras ma zhes bya ba gzhan dag gi dpe tsam du zad de/ ras bal la sogs pa gzhan gyis kyang dkri bar bya ba</text></item>
<item><p>71b6</p><section></section><text>ni rigs pa yin no/ /'dir gzhung ni 'on kyang yur nas bcom ldan 'das kyis bka' stsal pa/ dbyug gu gzugs par bya'o/ /dge slong dag gis smyig ma brtsal te des 'dzug pa las rma byung nas/ bcom ldan 'das kyis bka' stsal ba/ bre'i bcad 'phro lta bur</text></item>
<item><p>71b7</p><section></section><text>bya'o/ /'on kyang snad nas bcom ldan 'das kyis bka' stsal pa/ ras ma dag gis dkris nas dal bus khad kyis gzugs par bya'o zhes gsungs pa yin no/ /pho lang 'phang bar bya'o/ /yang phyir 'ong bar bya ba'i phyir tha gus gdags par bya'o zhes bya ba ni/ pho lang de yang</text></item>
<item><p>72a1</p><section></section><text>phyir drang bar bya ba'i phyir tha gu phra mo ring mos btags te 'phang bar bya'o/ /de ltar byas na yang du 'phang zhing blang sla bar 'gyur ro/ /'dir gzhung ni 'on kyang yur nas bcom ldan 'das kyis bka' stsal pa/ pho long 'phang bar bya'o/ /dge slong dag gis</text></item>
<item><p>72a2</p><section></section><text>mun khung na mi mthong nas/ bcom ldan 'das kyis bka' stsal pa/ tha gus btags te 'phang bar bya zhing / de nas yang phyir dran par bya'o zhes gsungs pa yin no/ /mdun du mar me gzhag par bya'o zhes bya ba ni gnyid bsal ba'i don du cho ga 'di yin te/ 'dir gzhung ni 'on</text></item>
<item><p>72a3</p><section></section><text>kyang yur nas bcom ldan 'das kyis bka' stsal pa/ mdun du mar me gzhag par bya'o zhes gsungs pa yin no/ /'on kyang gnyid ma sangs na rkang pa dbyung ngo / 'on kyang ma sangs na ya gcig brkyang ngo zhes bya ba na / rkang pa dbyung ngo zhes bya bar sbyar ro/ /'dir gzhung ni 'on kyang</text></item>
<item><p>72a4</p><section></section><text>yur nas bcom ldan 'das kyis bka' stsal pa/ rkang pa ya gcig brkyang bar bya'o/ /'on kyang yur nas bcom ldan 'das kyis bka' stsal pa/ rkang pa ya gcig kyang brkyang bar bya'o zhes gsungs pa yin no/ /mi 'thom par bya ba'i phyir phreng thag de dag de lta bu la bkod pa'i bu gu'am/</text></item>
<item><p>72a5</p><section></section><text>de la btags pa'i thag pa la 'jus te bcag par bya'o zhes bya ba ni/ phreng thag chad par rab tu brkyangs pa de lta bu la smyu gu'i sbubs la sogs pa bskon pa la 'jus te bcag par bya'o/ /ci'i don du 'jus she na/ bka' stsal pa/ mi 'thom pa'i don du ste/ 'dir gzhung ni 'on kyang</text></item>
<item><p>72a6</p><section></section><text>yur nas bcom ldan 'das kyis bka' stsal pa/ langs te bcag par bya'o/ /dge slong dag 'chag pa na 'thoms nas/ bcom ldan 'das kyis bka' stsal pa/ phreng thag la 'ju bar bya'o/ /de dag lag pas 'chang brgyud byed dam/ bcom ldan 'das kyis bka' stsal</text></item>
<item><p>72a7</p><section></section><text>pa/ sbu gu bskyon nas skud pas btags pa la 'jus te/ bcag par bya'o zhes gsungs pa yin no/ /'dir sbu gu la 'jus pa ni sbyor ba ste/ gzhung las kyang 'thogs pa srid pa de bas na de ltar nye bar 'brel pa'o/ /mchil lham can gyis bcag par mi bya'o zhes bya ba ni spong ba nyi</text></item>
<item><p>72b1</p><section></section><text>tsher ma zad kyi 'o na gang zhe na/ mtshon pa'i phyir spong ba pa'i zhes smos pas rig par bya'o/ /rkang pa gnyis la rdul mi 'go bar bya ba'i phyir par thang 'ding bar bya'o zhes bya ba la/ 'dir par thang zhes smos pa ni/ 'jam po dang stan gzhan dag gi dpe yin no/ /mi 'go bar bya ba'i</text></item>
<item><p>72b2</p><section></section><text>phyir zhes bya ba ni/ rdul gyis mi 'go bar bya ba'i phyir ro/ /'di ni dpe tsam yin gyi lus yid du 'ong ba la de bas gzhan gyis kyang lus kyi gos dang stan rnams kyis nyams pa bas la ba'i phyir/ rkang pa phyi ba dang / bsdu ba dang / rkang pa rdul can gyis skyil mo krung 'cha' ba'i</text></item>
<item><p>72b3</p><section></section><text>rgyu mtshan nyid kyi phyir ro/ /spong ba pas zhag gsum zhing rkang pa gnyis bsku bar bya'o zhes bya ba ni/ zhag gsum gsum zhing rkang pa gnyis bsku bar bya ste/ de las lhag par ni ma yin te zhes de ltar 'di ni gtso bo yin no/ /ma nus na der yang nyal bar bya'o zhes bya ba ni/ gnyid</text></item>
<item><p>72b4</p><section></section><text>bro bas bsad par ma nus na/ rnal 'byor gyi gnas der yang nyal ba nyes pa med pa ste/ rnal 'byor gyi gnas nyid kyi phyir ro/ /de la 'di ni rnal 'byor dang bcas pa nyid kyis der zhugs pa srid pa'i phyir gzhan du song ste/ 'di byed pa rigs pa zhes bya ba de'i 'dod pa bsal ba'i</text></item>
<item><p>72b5</p><section></section><text>don du'o/ /sgo bcad par ro zhes bya ba la 'di ni gzhan dag ma dad par 'gyur ba dang / tho 'tshams par 'gyur ba'i spang ba'i phyir/ sgo glegs la sogs pas sgo bcad pa der nyal ba la nyes pa med do/ /glos kyang phab ste'o zhes bya ba ni/ nyal du rung ngo zhes bya ba'i</text></item>
<item><p>72b6</p><section></section><text>don du'o/ /de yang stan la nyal ba 'dir rung ba ma yin gyi gzhan ni ma yin zhes bya ba 'dod pa bsal ba'i don du'o/ /de yang stan la nyal ba 'dir rung ba yin gyi gzhan ni ma yin zhes bya ba 'dod pa'i don du'o/ /spong ba pa'i phyir zhal ta pa bsko bar bya'o zhes bya ba ni/ /ji ltar 'os pa</text></item>
<item><p>72b7</p><section></section><text>de dge 'dun gyis gsol ba dang gnyis kyis bsko bar bya'o/ /de'i bya ba ni langs ma thag kho nar chag chag gdab pa dang / phyag dar bya ba dang / lci bsar ba'i byug pas bsku bar bya'o zhes bya ba la/ /spong ba pa'i zhal ta ba des las su bya ba ste/ des bya ba'i las 'og nas 'byung</text></item>
<item><p>73a1</p><section></section><text>ba thams cad la spyir sbyar ro/ /langs ma thag kho nar zhes bya ba ni/ nam langs ma thag kho nar langs nas so/ /stan bsham par bya'o/ /mi gtsang ba'i skyabs gnyis kyis byi dor bya'o zhes bya ba ni bshang ba dang gci ba'i sa gnyis byi dor bya'o/ /chag</text></item>
<item><p>73a2</p><section></section><text>chag la sogs pas so zhes bya ba la sogs pa'i sgras ni phyag dar bya ba dang / lci ba sar pa'i byug pas bsku ba dag bsdus so/ /bong rdog dang / sa dang chu dag gzhag par bya'o zhes bya ba la 'dir dag par bya ba'i phyir dus dang mthun pa'i chu zhes bya ba phran tshegs dag gi</text></item>
<item><p>73a3</p><section></section><text>rjes su 'brangs nas shes par bya'o/ /bsdu ba'i phyir gaN+DI brdung ngo zhes bya ba ni/ spong ba pa rnams zhes bya ba shugs kyis rtogs par bya'o/ /de'i gnas ni khang steng ngo zhes bya ba la/ de'i zhes bya ba ni gaN+DI brdung ba de'i gnas de'o/ /gang dang gang du de dang de brjod pa der</text></item>
<item><p>73a4</p><section></section><text>'di gnas par rtogs par bya ste/ de bas na 'dis byas pa'o/ /de'i khang steng du sgrub pa la mchog /de bas na gzhan khang steng gi rnam pa ma yin te/ 'dir de'i gnas su gtogs pa'i gnas de dang der khang thog tu 'dzegs nas bklag par bya'o zhes byung ba yin te/ de bas na mdo 'di'o/ /</text></item>
<item><p>73a5</p><section></section><text>de sgrub par byed pas ni ma yin zhes bya ba 'don pas med par shes par bya ba ste/ dgongs pa mtshungs pa nyid kyi phyir ro/ /dge 'dun bsdu ba'i phyir ni rgyud gsum dang de snyed kyi tog dag go zhes bya ba ni lan gsum bya'o zhes bya ba'i don to/ /las bya ba'i don du gaN+DI brdung ba la ni rgyud gcig</text></item>
<item><p>73a6</p><section></section><text>dang / tog gsum brdung ngo zhes bya ba'i don to/ /kha cig las rgyud gsum dang tog gnyis so zhes bya ba lugs gcig las/ las bya ba'i don du gaN+DI brdung ba la ni/ rgyud gsum dang tog gnyis zhes kyang 'byung ste/ 'di ni tog gi sgras brjod pa'o/ /kha cig ces bya ba ni</text></item>
<item><p>73a7</p><section></section><text>'dod pa'o/ /las bya ba'i don du kha cig gi 'dod pa 'di zhes bya ba'i don du'o/ /shi ba la phrag pa dbyung ba'i don du ni byi bo'o zhes bya ba ni/ gaN+DI brdung ba ni byi bo ste/ byi bo zhes bya ba ni rgyud nye tshe ste tog dang bral lo/ /kha cig las ni rgyud gcig dang tog gcig go zhes bya ba ni lugs</text></item>
<item><p>73b1</p><section></section><text>kha cig las te 'dod pa gzhan nye bar bkod pa'o/ /spong ba pa'i don du ni khar gsil lo zhes bya ba ni/ des gaN+DI bya ba'i don to/ /kha cig las gaN+DI chung ngu zhe'o zhes bya ba ni/ klog par byed pa'i rtogs pas mngon par 'brel pa pho'i rtags 'di bstan to / /'di dag gi don gcig kho na zhes</text></item>
<item><p>73b2</p><section></section><text>bya ste/ de bas na 'di bstan pa khar gsil nyid gaN+DI chung ngu zhes bya ba brjod do/ /gnod pa byung ba la ni ji tsam gyis chog pa'o zhes bya ba ni/ gnod pa byung ba'i tshe gaN+DI brdung ba la ni ji tsam gyis chog pa de tsam brdung bar bya ste/ nam zhi bar gyur gyi bar du brdung ngo zhes bya ba'i don to/ /zan</text></item>
<item><p>73b3</p><section></section><text>gyi phyir 'du ba'i don du ni gaN+DI dang / gaN+DI chung ngu gnyis ka brdung ngo zhes bya ba ni/ zan gyi phyir 'du ba'i gang yin pa de'i don du'o/ /ci rgyun ma chad par brdung bar bye'am zhe na/ de'i phyir rab tu gcad de'o zhes bya ba smos so/ /ci tsam gyis bar du gcod ce na/ de'i phyir brkyang bas</text></item>
<item><p>73b4</p><section></section><text>so zhes bya ba smos te/ dus ci tsam gyis 'grub par 'gyur ba'i dus de tsam gyi bar du gaN+DI chung ngu brkyang pas brdung bar bya'o/ /de bas na shin tu chung bar 'di las bstan par mi bya'o zhes bya bar shes par bya'o/ /'dus pa chen po'i tshe gaN+DI brdungs pas go bar mi 'gyur ba blta na dung sbrel</text></item>
<item><p>73b5</p><section></section><text>te/ bud par bya'o/ /rnga bo che brdung bar bya'o zhes bya ba ni 'dir gzhung ni/ gleng gzhi dag las de rnam pa'i don du zan gyi phyir 'du ba'i don du zhes bya ba ni dpe tsam du rig par bya ste/ gzhan du yang 'di sbyor ba'i phyir ro/ /gaN+DI brdungs par mi 'gro bar mi bya'o zhes bya ba ni/ ci yang rung ba</text></item>
<item><p>73b6</p><section></section><text>blangs pa'o/ /bcom ldan 'das kyis bka' stsal ba/ rnam par 'byed pa la sogs pa la gaN+DI phyir myur ba kho nar 'gro bar bya'o zhes bya ba'i tshig gnang ngo / /gaN+DI brdungs par so sor nye bar gnas pa'i phyir sbran pa yin pas de'i phyir don ci zhig byung zhes nges par shes par bya ba'i</text></item>
<item><p>73b7</p><section></section><text>phyir der 'gro bar bya'o/ /'dir 'gro ba ni bya ba ste don sgrub pa ni ma yin no/ /'di la dgos pa'i dbang nyid kyi phyir 'os pa la ltos pa nyid kyi phyir ro/ /mi myur bar mi bya'o zhes bya ba ni/ gaN+DI'i phyir myur ba kho nar 'gro bar bya'o zhes bya bar sbyar te 'di ni ma mo las so/ bya ba 'grub</text></item>
<item><p>74a1</p><section></section><text>pa'i dus kyi lhag ma lus tsam na rgyun chags gsum pa gdon cing ci bder bya'o zhes bya ba ni / rgyun chags gsum pa gdon pa la dus ji tsam gyis dge slong spong ba pa dag gis mchod rten la phyag bya ba la sogs pa'i bya ba grub pa'i dus kyi lhag ma de tsam lus pa ni/ rgyun</text></item>
<item><p>74a2</p><section></section><text>chags gsum pa 'don pa spong ba pa dag ci bder bya'o zhes bya ba'i don to/ /de ran par bya'o zhes bya ba la/ de zhes bya ba ni rgyun chags gsum pa'o/ /yon bshad par bya'o zhes bya ba ni/ rgyun chags gsum bton pa'i 'og tu sbyin pa'i phan yon bshad par bya'o/ /de yang ji ltar</text></item>
<item><p>74a3</p><section></section><text>bya zhe na/ de'i phyir ran par ro zhes bya ba smos te/ phyi dro mtshan mo'i mjug tu rang gi gnas su 'gro bar mngon par phyogs pa rnams la de rigs par gyur pa mthong ba yin no/ /spong ba pa'i zhal ta pas sngar 'du zhing mjug tu 'gyed par bya'o zhes bya ba ni/ spong ba'i zhal ta byed pas</text></item>
<item><p>74a4</p><section></section><text>gang de rnams kyis so/ /gal te rkyen de lta bu byung na lde mig sbas pa bstan par bya'o zhes bya ba la/ gal te de lta bu zhes bya ba ni/ don gal po che'i dbang gis ma grub pas lde mig gang du sbas pa de bstan par bya'o zhes bya ba de bsdus pa yin no/ /gal te sngar lde mig 'ga' zhig</text></item>
<item><p>74a5</p><section></section><text>gi lag tu gzhag gam/ phyogs 'ga' zhig tu sbas nas/ sngar 'gro mi khom pa de lta bu'i rkyen dag byung na/ sbed pa po 'gro ba'i phyir gnas skabs bde blag tu byed par mi nus na/ de'i phyir gal te de las spong ba pa gzhan dag mi snang na smra bar bya ba'i don to/ /'dir gzhung</text></item>
<item><p>74a6</p><section></section><text>thams cad kyi sngon du 'ong bar bya'o/ /gal te de lta bu'i rkyen dag byung na lde mig sba bar bya ba brjod par bya ste bstan par bya'o/ /tshe dang ldan pas phyogs 'di na lde mig sbas pa bltas nas dbyung bar bya'o/ /gso sbyong gi gzhi las zhi gnas kyi gso sbyong gi skabs so/ /gso sbyong</text></item>
<item><p>74a7</p><section></section><text>gi gnas la blo mthun par bya'o zhes bya ba smos nas/ gnas ji lta bur blo mthun par bya zhe na/ de'i phyir gnas thams cad grub pa'am/ byas pa'am zin pa la'o zhes bya ba smos te/ gnas gang la thams cad grub pa'am/ thams cad byas pa'am/ thams cad zin</text></item>
<item><p>74b1</p><section></section><text>pa yod pa de ni gang la zhes bya ba 'dis bsdus pa'o/ de la grub pa zhes bya ba ni 'chags pa'i bskal pa tshe rang grub pa'am/ gtib chad pa la sogs pas rang grub pa ste/ dper na ri'i bya skyibs la sogs pa lta bu gzhan gyis byas pa la mi ltos pa'i phyir ro/ /byas pa zhes bya ba ni</text></item>
<item><p>74b2</p><section></section><text>'bad pa la brten nas/ bsgrub pa gang yin pa'o/ /zin pa zhes bya ba ni/ bya ba byed pa'i gnas la sogs par rung ba ste/ grub pa dang byas pa dang zin pa la'o zhes bya ba 'di yongs su rdzogs pa de bas na grub pa la sogs pa ni ming gi rnam grangs nyid do/ /yongs su ma rdzogs pa la</text></item>
<item><p>74b3</p><section></section><text>yang 'di dag gi sgra 'jug par 'gyur ba yin te/ de'i phyir bye brag 'di yin no/ /phyi rol nye 'khor 'dom gang dang ldan pa'o zhes bya ba ni/ dge 'dun las phyi rol du gyur pa'i nyen kor du 'dom gang tsam dang bcas pa gang yin pa de ni phyi rol nyen kor 'dom gang dang ldan pa zhes bya ba'o / /</text></item>
<item><p>74b4</p><section></section><text>nyen kor 'dom gang dang bcas pa zhes bya ba ni/ mtha'i sgra ni 'dir drang srong gis gsungs pa las 'don pa yin te/ de'i don ni bar dang bcas par gyur pa dang lhan cig tu de tsam pa'i phyi rol du gyur pa'i nye 'khor zhes gsungs pa yin no/ /ci mi 'dod bzhin du yang blo mthun par bya ba'am</text></item>
<item><p>74b5</p><section></section><text>zhe na/ ma yin te de'i phyir dge 'dun 'dod na'o/ /las gzhan gyi gnas kyang de yin no zhes bya ba smos te/ gso sbyong gi gnas zhes smos pas 'dir las gzhan der mi bya ba'am snyam du sems pa rnams kyi dogs pa bsal ba'i phyir 'di'o/ /'dir gso sbyong zhes smos pa ni/ dpe</text></item>
<item><p>74b6</p><section></section><text>tsam du zad de de bas na las rnams tha dad par gnas pa nyid ces bya ba gso sbyong gi gzhi las de bcas pa'i phyir de skad ces bya'o/ /mtshams gcad par bya'o/ /dpag tshad phyed dang gsum gyi mtha' tshun chad du'o zhes bya ba la/ phyed ces bya ba ni ji srid dang lhan du sbyar ba 'di ste/ de srid</text></item>
<item><p>74b7</p><section></section><text>dpag tshad phyed dang gsum zhes bya ba'i don to/ /phyogs phyogs su pha bong dang / rtsig pa dang / ka ba dang / shing ljon pa dang / ra ba dang / bya skyibs dang / lam po che dang / khron pa la sogs pa de shes pa'i dge slong rnams kyis brtags nas dge 'dun gyi mdun du mtshan ma brtan po brjod</text></item>
<item><p>75a1</p><section></section><text>de las bya'o zhes bya ba la/ de shes pa rnams kyis zhes bya ba ni yul de na gnas pa'am/ gnyug mar gnas pa rnams kyi'o/ /gnas pa zhes bya ba ni gang dag gnas pa de'am/ phyi rol du mngon par shes pa ma grub pa las sngar gnas pa'o/ /sngar pha</text></item>
<item><p>75a2</p><section></section><text>bong la sogs pa mtshan ma brtan po zhes bya ba la sogs pa'i sgras ni 'phangs pa rnam par bcad pa'o/ /rjes su 'jug par byed tsam la brtan po zhes bya ba la sogs pa'i sgras ni brjod pa'o/ /'dis rnam par bcad nas yun ring du gnas pa brjod pa la yin te/ don las ji ltar</text></item>
<item><p>75a3</p><section></section><text>yun ring du yongs su shes pa bsgrub pa de ltar gong du yang mtshan ma gzhan nges par zhugs pa mngon par 'du byas pas bya'o zhes bya ba smos pa de'i phyir/ gang zhig gang du gzhan sgrub par 'gyur pa de bas na re zhig 'byung bar gyur cig snyam du byed pa de ran par sgrub pa la mtshan ma zhes 'byung</text></item>
<item><p>75a4</p><section></section><text>ba yin te/ pha bong ngam phur pa gdab pa la sogs pa bya'o zhes bya ba gsungs pa de 'dis bsdus pa yin no/ /der gnang ba byas na chos gos dag dang bral bar mi 'gyur ro zhes bya ba la/ der zhes bya ba ni mtshams kyi nang du'o/ /gal te chos gos dag dang mi 'bral</text></item>
<item><p>75a5</p><section></section><text>ba'i gnang ba byas par gyur na 'dir chos gos dag dang 'bral bar mi 'gyur ba yin no/ /mtshams bcad pa tsam chos gos dang mi 'bral bar gyur pa ni ma yin no zhes bya ba'i don to/ /de bya'o zhes bya ba ni/ chos gos dang bral bar mi 'gyur ba'i gnang ba de bya ste/ chos gos dag dang mi 'bral</text></item>
<item><p>75a6</p><section></section><text>ba'i gnang ba de byas par 'gyur ro/ /de la byed pa gnang ba ma yin no snyam du 'ga' zhig sems so zhes smos so/ /thams cad kyi ched du dkyil 'khor bar blo mthun par bya'o zhes bya ba ni/ las thams cad la brten nas gso sbyong gi rjes la dkyil 'khor blo mthun par bya'o/ /</text></item>
<item><p>75a7</p><section></section><text>snga ma bag yangs su ma byas pa bcad pa gzhan mi 'chags so zhes bya ba sngar gyi mtshams bag yangs su ma byas pa la mchoms gzhan mi 'chags so/ / de lta bas na dkyil 'khor ba'i mtshams su blo mthun par ma byas par mtshams bcad pa'i blos mthun par byed 'dod pa la</text></item>
<item><p>75b1</p><section></section><text>mtshams dgrol bar bya'o/ /'di ni rigs pa ma yin no snyam du shes par mi bya'o/ /de'i phyir mtshams dag dgrol bar bya'o zhes bya ba smos te/ mtshams po che'i steng du dkyil 'khor ba mi 'chags pas de dgrol nas bya'o/ /tshig gcig gis mtshams gnyis</text></item>
<item><p>75b2</p><section></section><text>bcad pa dang dgrol du rung ngo zhes bya ba ni/ mtshams gnyis po dag la tshig gcig gis bcad pa'am dgrol bar rigs pa yin te/ mtshams gnyis kar dge 'dun bkod nas las byed pa'i dge slong gis mtshams gnyis kar shing ngam dbyug pa'am re ldes mnan nas gsol</text></item>
<item><p>75b3</p><section></section><text>ba bya ste las bya'o zhes gsungs pa de bsdus pa yin no/ /mtshams ma bcad pa'i gnas su ni las la rtsig pa mtshams yin no zhes bya ba ni/ mtshams ma bcad pa'i gnas gang yin pa der las bya ba'i yul la gtsug lag khang gi rtsig pa nyid mtshams yin no zhes bya ba'i</text></item>
<item><p>75b4</p><section></section><text>don to/ /'dir chos gos dang 'bral ba'i mtshams bsal ba'i phyir la zhes smos pa ni/ de la cho ga yin no/ /dbyar gyi mtshams bcad pa la khas blangs pa'i rnam pa gang yin pa de ni 'dir mtshams so/ /khas blangs pa yang las te gang gi phyir 'dir las kyi gzhir spyir</text></item>
<item><p>75b5</p><section></section><text>bstan pa bzung ba ni ma yin te/ 'on kyang thams cad nges par rtogs pa'i rjes su bsgrub pa la'o/ /de ltar yang mtshams 'dir rnyed pa bgo ba dang shi ba'i yo byad byin gyis brlabs pa yang de lta bu'i rnam pa las 'byung ba'o/ /de ltar yang tshe dang ldan pa nye dga' gtsug lag khang</text></item>
<item><p>75b6</p><section></section><text>nas thag ring po na 'dug pas kho bo mtshams su gtogs pas rnyed pa dbang ngo zhes bya ba smras pa yin no/ /nang du 'tshed pa dang smig pa dag la sgrub pa gang yin zhe na/ gnas su 'di dag la mi mthun pa nyid do/ /de lta bas na ji srid gnas kyi blo yod pa de srid du zhes bya'o/ /de yang phyi</text></item>
<item><p>75b7</p><section></section><text>rol 'dom gang dang bcas pa'o/ /gzhi med pa'i gnas su ji ltar bya zhe na/ ji srid du der lhag par gnas pa'i ngo bos sgrub par byed pa de srid spang bar bya'o/ /dge slong grong dag tu dge slong rnams kyi don du nye bar mi mkho ba'i gnas rnams gang yin par byed pa de rnams la ji ltar bya zhe na/</text></item>
<item><p>76a1</p><section></section><text>gang zhig der dge slong rnams kyi gnas don du de nye 'khor dang bcas pa spang bar bya'o/ /de bzhin du gzhan la yang ngo / /wa nas chu 'dzag pa gang du bab pa yang ngo zhes bya ba ni/ wa nas chu 'dzag pa rnams kyi ni smyug ma bzhin du gtsug lag khang gi khongs su gtogs pa nyid</text></item>
<item><p>76a2</p><section></section><text>yin no/ /de bas na khyams bzhin du de'i 'og cha 'di zhugs pa'o/ /yang ngo zhes bya ba'i sgras ni gal gnyis su btags pa ma yin gyi/ gang du wa nas chu 'dzag pa yod pa de la ni 'di yin no/ /gzhan la ni rtsig pa zhes bya ba bstan pa'i don du'o/ /mtshams de'am 'di zhes bya ba wa nas</text></item>
<item><p>76a3</p><section></section><text>chu 'dzag pa'i wa yin no/ /grong la nyen kor gyi mtha' tshun chad do zhes bya ba ni / grong la sngar 'bral ba'i skabs su grong gi nyen kor bsten pa gang yin pa de'i mtha' tshun chad mtshams yin te/ 'dir gzhung ni lung sil bu dag las gsungs pa yin no/ /dgon pa la ni phyogs phyogs su</text></item>
<item><p>76a4</p><section></section><text>rgyang grags kyi mtha' tshun chad do zhes bya ba ni/ dgon pa la dbus nas brtsams te zhes bya ba bstan pa'i phyir phyogs phyogs su zhes smos so/ /gso sbyong gi gzhi las gnas kyi skabs so// //'dir gso sbyong dang dgag dbye'i don du mdzad de 'dun pa 'bul ba gsungs</text></item>
<item><p>76a5</p><section></section><text>mod kyi tshogs par gtogs pa gzhan thams cad la yang yod pas/ las thams cad la rnam par gnas pa de bas na thams cad kyi dbang du bya ste bstan pa'i phyir/ 'dun pa 'bul bas las de dang mthun pa 'grub po zhes bya ba smos te/ de dang zhes bya ba ni 'dun pa 'bul bar</text></item>
<item><p>76a6</p><section></section><text>byed pa gang yin pa'i gang zag des so/ /mtshams bcad pa'i las ni mi 'grub bo zhes bya ba ni/ 'dun pa 'bul bar byed pa de'i tshogs pa mthun pa mi 'grub bo/ /'dir gzhung ni nye ba 'khor las thams cad la 'dun pa dang bcas pa yin te/ mtshams bcad pa ni ma</text></item>
<item><p>76a7</p><section></section><text>gtogs so zhes gsungs pa yin no/ /gleng gzhi dag las de la sogs pa 'dun pa 'bul ba zhes bya ba'i mthar thug pa'o/ /bslab pa byin pa las de blang du rung ngo zhes bya ba ni/ 'dir de zhes bya ba'i sgra ni 'dun pa bzang ngo / /bslab pa byin pa las 'dun pa blang ba su la rung zhe na/</text></item>
<item><p>76b1</p><section></section><text>de'i phyir de la dge slong gi 'du shes nye bar gzhag pa la'o zhes bya ba smos te/ bslab pa byin pa de la dge slong gi 'du shes nye bar gzhag pa de la dge slong gi 'du shes so/ /de nye bar gnas pa gang gis de las zhes bya ba'i don to/ /dbul du mi rung ngo zhes bya ba ni bslab pa byin pa de la 'dun</text></item>
<item><p>76b2</p><section></section><text>pa dbul du mi rung ste/ dge 'dun du gyur pa 'dir yang ma yin zhes bya ba bye brag med par gtogs pa'o/ /yongs su dag pa dang dgag dbye dag la yang 'dis byas par 'gyur zhes bya bar rig par bya'o/ /smyos pa'i gnang ba thob pas ni mi mthun pa nyid du mi 'gyur ro/ /yongs</text></item>
<item><p>76b3</p><section></section><text>su dag pa phul ba dang yang gcig pa nyid do zhes bya ba ni/ 'grub bo zhes bya ba'i rjes bsnyeg pa'i phyir yang zhes bya ba'i sgra smos te/ gang dang lhan cig pa nyid ces bya ba 'di la dge 'dun dang zhes bya ba shugs kyis rtogs pa'o/ /don gang la gcig nyid du 'gyur zhe na/ de'i</text></item>
<item><p>76b4</p><section></section><text>phyir gso sbyong dang dgag dbye la'o zhes bya ba smos te/ gcig pa nyid du 'gyur zhes bya bar sbyar ro/ /ci zhig byas pas she na/ de'i phyir de phul bas so/ /yongs su dag pa dang dgag dbye phul bas zhes bya ba'i don to/ /de bzhin du de gnyis la'o zhes bya ba la/ de bzhin du</text></item>
<item><p>76b5</p><section></section><text>zhes bya ba ni yongs su dag pa dang dgag dbye 'bul ba dag gis so/ /de gnyis la zhes bya ba ni gso sbyong dang dgag dbye la'o/ /rtogs pa po la cho ga 'di legs pa nyid du bstan gyi dge 'dun du longs pas ni ma yin no/ /de brjod par bya ste/ cho ga nod par bya'o zhes bya ba smos te/ yongs</text></item>
<item><p>76b6</p><section></section><text>su dag pa dang dgag dbye phral bas gso sbyong dang dgag dbye gnyis bya ba'i cho ga'o/ /tshogs tha dad pas 'dun pa la sogs pas mthun par bya ste/ las byed pa la mi rung ba nyid do zhes bya ba ni/ bkod pa sna tshogs pa bcings par gyur pa nyid kyis de la mi rigs pa'i blo skye ba</text></item>
<item><p>76b7</p><section></section><text>ste/ de bsal ba'i don du 'di'o/ /'dir kha na ma tho ba med pa'i 'dun pa la sogs pa 'bul ba'i skabs ma yin par shes par mi bya ste/ 'di nad pa la sogs pa dbang po nyid rigs par gyur pa nyid kyi phyir ro/ /'dir gzhung ni zhu ba las/ btsun pa dge slong phyogs</text></item>
<item><p>77a1</p><section></section><text>gcig na mchis pas gnas bzhi po dag tu so sor thar pa'i mdo bton pa la gso sbyong yang bgyis par 'gyur zhing / dge slong de dag la yang 'gal tshabs can du mi 'gyur ba mchis sam/ nye ba 'khor yod de/ 'di ltar so sor thar ba'i med 'don pa'i dge slong gi</text></item>
<item><p>77a2</p><section></section><text>gnas bzhi po dag cig car du shing ngam/ dbyug pa'am/ re ldes mnan te so sor thar ba'i mdo 'don na'o zhes bya ba la sogs pa gsungs pa yin no/ /brjod par bya ba rtsom pa 'dra ba rnams cig car brjod pa la yang med do zhes bya ba ni mi rung ba med do zhes bya bar sbyar ro/ /cig car zhes</text></item>
<item><p>77a3</p><section></section><text>bya ba ni thabs cig gis bsgrub par bya ba nyid do zhes bya ba'i don to/ /'dun pa dang yongs su dag pa gnyis lhan cig tu 'dun pa dang dgag dbye dag la yang brjod do/ /brjod pa yang rig par bgyid do zhes gsungs pa gang yin pa de 'dis bsdus pa yin no/ /brjod par bya ba rtsom pa 'dra ba rnams</text></item>
<item><p>77a4</p><section></section><text>zhes spyir smos pa gang yin pa de la rig pa ni 'dun pa dang yongs su dag pa dang / 'dun pa dang dgag dbye dag kyang brjod pa yang rig par bgyid do zhes gsungs pa gang yin pa de rnams kyis ni yul gyi bye brag la bcas pa zhes bya ba de lta bur gzhan rnams la yang 'dir khongs su bsdu ba'i phyir</text></item>
<item><p>77a5</p><section></section><text>'di bstan pa yin no/ /gcig gis du ma'i de dag len pa la yang med do zhes bya ba ni/ mi rung ba zhes bya bar sbyar te/ dge slong gcig gis dge slong du ma'i rgyud du gtogs pa'i 'dun pa dang / dgag dbye la sogs pa len pa yang mi rung ba med do/ /'di la brjod nus pa'i tshig gis</text></item>
<item><p>77a6</p><section></section><text>gzung ngo zhes bya ba la/ 'di la zhes bya ba ni dge slong du ma'i rgyud du gtogs pa'i 'dun pa la sogs pa len pa 'di la grangs kyi bye brag yongs su chad pa med do/ /'on kyang brjod nus pa las te ji snyed brjod nus pa de snyed pa rnams la zhes bya ba'i don to/ /mi nus na de dag 'bul ba gang yang</text></item>
<item><p>77a7</p><section></section><text>rung bas 'grub bo zhes bya ba ni/ 'dun pa la sogs pa de rnams 'bul ba gang yin pa de rnams la gang yang rung bas mi nus par gyur na 'grub pa'o/ /lus kyis kyang ngo / /ji ltar yang mi nus na yang na dge 'dun der 'gro bar bya'o/ /yang na de khris blang bar bya'o zhes bya ba la ji ltar yang zhes</text></item>
<item><p>77b1</p><section></section><text>bya ba la ni lus kyis kyang mi nus par 'gyur na'o/ /yang na de zhes bya ba ni 'dun pa la sogs pa 'bul ba'i nad pa la'o/ /de blangs pas rgyug par mi bya'o zhes bya ba ni/ 'dun pa la sogs pa rnams so/ /mgyogs par mi bya'o zhes bya ba la/ la la dag ni mgyogs pa dang rgyug pa dag gis</text></item>
<item><p>77b2</p><section></section><text>gnas la mgyogs pa dang / rgyug par mi bya'o zhes zer ro/ /don de nyid 'dir mthong ba yin no/ /rtse ba'i ngo bos cung zad dal ba'i 'gro bas tshig dang bcas pas rgyug pa mthong ba'o/ /tshig dang bcas pa'i mgyogs pa'ang mthong ba yin no/ /rgyug pa ni de nyid steng gi cha la bsnyen nas</text></item>
<item><p>77b3</p><section></section><text>mchong ba la sogs pa'i ngo bo'o/ /mchong bar mi bya'o/ /phyi rol la mchong bar mi bya'o zhes bya ba ni 'obs la'o/ /bang rim la ni mi bya'o zhes bya ba ni mchong ba ste/ phyi rol gyi khyams kyi bang rim la'o/ /nam mkha' la 'dug par mi bya'o zhes bya ba ni/ nam mkha' la 'jug</text></item>
<item><p>77b4</p><section></section><text>pa'am/ 'gro bar mi bya'o/ /phyi rol du mi bya'o zhes bya ba ni mtshams nas mtshams kyi phyi rol du 'gro bar mi bya'o/ /skas kyi rim pa gzhan bzhag nas gzhan du gom pa dor bar mi bya'o/ /them skas kyi them par mi bya'o/ /chu lkog ma nub tsam la 'bog par mi bya'o/ /</text></item>
<item><p>77b5</p><section></section><text>gnyid log pa dang snyoms par 'jug par mi bya'o/ /de gnyis ni ma bklas pa nyid kyis kyang smad par bya ba nyid yin no zhes bya ba la/ de gnyis zhes bya ba ni 'dun pa la sogs pa gzung ba gnyid log pa dang / snyoms par 'jug pa dag la'o/ /ma bklas pa nyid ces bya ba ni/</text></item>
<item><p>77b6</p><section></section><text>the tshom za ba nyid dang / ma nges pa nyid dang / ma mos pa nyid dang bstan pa la ma gus pa nyid do/ /des na gnyid log pa dang / snyoms par zhugs pa 'di dag la smad par bya ba nyid do/ /ltung ba 'byin pa po nyid kyis ngo tsha ba med pa 'ba' zhig ma zad kyi mtshams kyi phyi rol du</text></item>
<item><p>77b7</p><section></section><text>'gro ba la skyon dang bcas pa nyid kyi rjes su bsgrub pa la gtogs pa'i lo rgyus la so sor nub pa nyid ma yin gyi/ 'di dag la ni 'di so sor mi gnang bar 'gyur ba de bas na 'di dag kho na las ma bklas pa nyid kyis kyang smad par bya ba nyid yin no/ /dge slong la brjod par bya'o zhes bya</text></item>
<item><p>78a1</p><section></section><text>ba ni/ 'dun pa la sogs pa len par byed pa des gang gi tshe dge 'dun gyi gnas brtan gyis brjod par bya ste/ 'dir gzhung ni/ des drung na 'dug pa'i dge slong la tshe dang ldan pa dge slong ma lhags pa rnams la 'dun pa dang yongs su dag par brjod do/ /</text></item>
<item><p>78a2</p><section></section><text>brjod pa gang rig par bgyid do zhes gsungs pa yin no/ /kha cig las dge 'dun la'o zhes bya ba ni/ lugs kha cig las dge 'dun la brjod par bya'o zhes kyang 'byung ngo / /btsun pa rnams dgongs su gsol zhes bya bas brtsam mo zhes bya ba ni/ de ltar 'dun pa la sogs pa</text></item>
<item><p>78a3</p><section></section><text>brjod par bya ba la sogs pa ni rtsom pa rtsom pa'o/ /btsun pa rnams dgongs su gsol zhes bya ba dang gsan du gsol zhes bya ba ni/ dge 'dun gyi nang du ma phyin par dus byas sam/ khyim pa nyid la sogs pa'i khas blangs na ma blangs pa nyid yin no zhes bya ba ni/ 'dun pa la</text></item>
<item><p>78a4</p><section></section><text>sogs pa dbang du byas pas rjes su 'jug pa'o/ /sogs pa zhes bya ba'i sgras ni bslab pa dbul ba'i tshig dag tu gtogs pa dge tshul nyid ces bya ba la sogs pa nas/ de bzhin gshegs pa la ngan sems kyis khrag phyung ba zhes bya ba'i mthar thug pa'i bar dag bsdus pa'o/ /</text></item>
<item><p>78a5</p><section></section><text>phyin na blangs pa nyid yin no zhes bya bar go bar ma byas su zin kyang 'di la the tshom med par bya'o zhes go bar bya ba'i phyir brjod pa yin pas dge 'dun gyi nang du 'ongs pa nyid/ dge 'dun gyi khongs su gtogs pas de'i dngos po la 'dir gtso bo ste/ de bas na 'dir de shes pa'o/ /</text></item>
<item><p>78a6</p><section></section><text>gzhan gyis tshes bco lnga la dge slong bzung na de la dge 'dun gyis 'di bdag cag gi tshangs pa mtshungs par spyod pa yin gyi thong shig ces brjod par bya'o zhes bya ba la/ gzhan gyis zhes bya ba ni/ rgyal po la sogs pa'o/ /de la zhes bya ba ni gzhan la brjod par bya'o/ /gang gis</text></item>
<item><p>78a7</p><section></section><text>dge slong bzung bar gyur pa de la mngon sum du'am 'phrin pa btang ste/ der rang gis sam thams cad kyis ma btang ba dang ma btang bar 'gyur ba ma yin te/ pho nya'i kha nas smra ba gang yin pa dang / rang gis kha nas smra ba gang yin pa 'di gnyis ka'i bsdu ba la dgongs nas/ de ltar</text></item>
<item><p>78b1</p><section></section><text>nye bar btags pa'o/ ma btang na bdag cag 'di dang lhan cig bya ba cung zhig yod do zhes snga ma dang bcas te'o zhes bya ba la/ snga ma dang bcas te zhes bya ba ni mdo snga ma des/ thong shig ces smos pa'i tshig snga ma de dag dang bcas te/ bdag cag dge slong 'di dang lhan cig bya ba cung zad</text></item>
<item><p>78b2</p><section></section><text>cig yod do zhes bya ba 'di ltar gzhan la brjod par bya zhes bya ba'i don to/ /de lta na yang dkyil 'khor par bya'o zhes bya ba ni/ tshig gnyis pa brjod kyang ma btang na de'i tshe dge 'dun gyis dkyil 'khor du gso sbyong bya'o zhes bya ba'i don to/ /de btang ba'i phyir sngar mi 'bad par mi bya'o</text></item>
<item><p>78b3</p><section></section><text>zhes bya ba ni / gzhan gyis bzung ba'i dge slong de btang ba'i phyir ro/ /'phrigs pas/ mi mthun pa nyid du 'gyur ro zhes bya ba ni/ mtshams kyi nang na dge slong dngos su 'khod par shes pa rnams kyi nges pa rnams kho nas dge slong rnams yod na/ gang zhig ma 'ongs pa zhes pa las mi</text></item>
<item><p>78b4</p><section></section><text>mthun pa nyid kyis nyes par 'gyur ba 'ba' zhig tu ma zad kyi/ 'di ltar mthong ngam thos pas mi mthun pa nyid kyis nyes par 'gyur ba shes par bya ba ma yin no/ /tha dad pa nyid du 'dod pas mngon par brtags te las byed na nyes pa sbom pa'o zhes bya ba la/ tha dad pa nyid du 'dod pas</text></item>
<item><p>78b5</p><section></section><text>zhes bya ba ni/ nges pa'am 'phrigs pa ma lhags pa rnams tha dad pa nyid du 'dod pas ma 'ongs kyang sla'o snyam du sems shing de bas na thag ring po na 'khod cig snyam pa'o/ /'dir las zhes smos pa'i 'dug par gtogs pa dang rjes su mthun pa'i las su bya ba la/ tshogs pa'i</text></item>
<item><p>78b6</p><section></section><text>yan lag ma yin pa de yongs su bcad pa'i don du tshig 'di'o/ /'di ni dge 'dun gyi dbyen la 'du ba'i skabs su dge 'dun lhag ma gang yin pa de'i skabs su gtogs pa'i nyes pa sdom por 'gyur ro/ /rtog pa nyid na the tshom za 'am nges par 'byed pa la ni nyes pa'i byed pa mi</text></item>
<item><p>78b7</p><section></section><text>'byung ba ma yin no zhes bya ba la/ de ltar yang 'dir gzhung ni/ ci gang dag ma lhags pa de dag med par bdag cag gis gsol ba byas te/ gso sbyong bya ba dang so sor thar pa'i mdo 'don pa gdon du rung ngam 'on te mi rung / de dag med par bdag cag gis dgag dbye byar rung</text></item>
<item><p>79a1</p><section></section><text>ngam 'on te mi rung snyam du rtog pa nyid na the tshom za'am nyes pa de dag med par bdag cag gis gdon pa dang / dgag dbye'i bar dag byar rung ngo zhes nges par byed pa gang yin pa de la ni nyes pa'i byed pa mi 'byung ba ma yin te/ ji srid du 'don pa dang / dgag</text></item>
<item><p>79a2</p><section></section><text>dbye byed pa'i bar dag tu mi mthun pa'i nyes pa kho nar 'gyur ro zhes gsungs pa kho na yin no/ /de bzhin du 'dir 'di ni las thams cad kyi dbang du byas pa kho na yin pas spyir mdor byas so/ /bsam pa thag pa nas yongs su btsal zhing gob lob byas na dag pa'i byed pa yin</text></item>
<item><p>79a3</p><section></section><text>no zhes bya ba ni/ gang zhig ma 'ongs pa na dge slong dag 'byung bar shes nas gal te lhag pa'i bsam pas de rnams la slong bar byed na/ de nas 'di dag gcig pus ma thob pa la las byed pas/ de rnams la kha na ma tho ba dang bcas pa nyid dang / ma dag pa nyid 'byung bar mi</text></item>
<item><p>79a4</p><section></section><text>'gyur ro/ /rung ba tsam du gyur pa bsam pa thag pa nas ma yin pa yongs su btsal zhing dag pa'i byed pa ma yin te/ der gtogs pa rnams la mi mthun pa'i nyes par 'gyur ro/ /btsal ba dang / bod pa dang mthon por 'dug ste/ phyogs su blta ba dag gis ni de yin</text></item>
<item><p>79a5</p><section></section><text>zhes bya ba ni/ rnam pa de gsum gyi rigs kyis ni yongs su btsal ba nyid yin te/ de 'dir mngon par 'dod pa zhes bya ba'i don to/ /'dir btsal ba zhes bya ba ni phyogs de dang de rnams su byul ba'o/ /bod pa zhes bya ba ni skad kyis bod pa'o/ /mthon por 'dug ste phyogs</text></item>
<item><p>79a6</p><section></section><text>su blta ba zhes bya ba ni sa phyogs mthon por 'greng ste mig rgyang gis phyogs su blta bar bya'o/ /de gsum la yang go rims bzhin du bya ste/ dang po rjes btsal bar bya'o/ /btsal bas ma rnyed na bod par bya'o/ /des kyang ma rnyed na phyogs ches mthon por 'greng ste/ phyogs</text></item>
<item><p>79a7</p><section></section><text>bzhir blta bar bya'o/ /de bzhin du 'dir 'di 'jug pa rigs pa'i ngo bo'o/ /'dir gzhung ni rnam pa gnyis dag la ste/ ji skad du zhu ba las/ bcom ldan 'das kyis dge slong grong mtha' ba ma lags pa dgon pa na gnas pa de rnams thams cad gso sbyong gi gnas gcig</text></item>
<item><p>79b1</p><section></section><text>tu 'du bar bya'o zhes bka' stsal nas/ gal te de rnams mi gda' na bcal bar bgyi zhing gal te de rnams ma rnyed na bod par bgyi'o/ /gal te de rnams kyis ma thos na gso sbyong bgyi'o zhes bgyi ba'am/ nye bar 'khor byas zhes bya'o zhes gsungs pa dang / 'og ma shos</text></item>
<item><p>79b2</p><section></section><text>kyis gzhung ni phyogs bzhir bltas te/ gso sbyong zhes gsungs pa yin no zhes bya ba 'di ni sa phyogs mthon por gnas te brtag par bya'o zhes bya ba'i rjes su 'brangs nas so/ /zhu ba las rnam pa 'di gang zhig ma gsungs pa de ni chud zos par mthong ba yin no/ /gso</text></item>
<item><p>79b3</p><section></section><text>sbyong gi gzhi las mthun pa'i gso sbyong gi tshogs pa'i skabs so/ /gso sbyong bya'o/ /zla ba phyed phyed kyi tshes bco lnga la'o/ /so sor thar pa'i mdo gdon pas so zhes bya ba ni/ gang zhig tshes bcu bzhi dang bco lnga pa nyid la 'di mtshan mo gcig gis ma chog pas der de ring nyid</text></item>
<item><p>79b4</p><section></section><text>du tshes bco lnga zhes bya ba ste/ gso sbyong byed pa de bas na bcu bzhi pa 'dis bsdus pa yin no/ /gang zhig mdo las gso sbyong ni gnyis te/ bcu bzhi pa dang / bco lnga pa'o zhes gsungs pa yin no/ /de ni 'dir 'gal ba med do/ /de nyid la 'di bstan par byas pa'o/ /</text></item>
<item><p>79b5</p><section></section><text>mtshan mo gcig chad pa dang / gzhan du gso sbyong zhes bya ba 'dis bstan pa'i don du zla ba ngo de'i tshes grangs gang la mthar thug pa la deng dge 'dun gyi gso sbyong bcu bzhi pa lags te/ bdag dge slong ming 'di zhes bgyi ba'i gso sbyong bcu bzhi pa lags pas zhes brjod par bya'o/ /</text></item>
<item><p>79b6</p><section></section><text>de yang mtshan mo gcig chad pas de gso sbyong zhes bya ba bstan pa'i don du'o/ /zla ba phyed phyed ces bya ba'i lan gnyis su smra ba ni 'dir zla ba phyed phyed ces bya ba'i don du'o/ /so sor thar pa'i mdo gdon pas so zhes bya ba ni/ 'dir gso sbyong gis tshul khrims gso bar byed pa yod</text></item>
<item><p>79b7</p><section></section><text>pas/ de dag btsal ba'i phyir so sor thar pa'i mdo gdon pas so/ /dran pa tsam gyis byas pa dang / ma byas pa la so sor brtag pa'o/ /sems drang por bsgrub pa dang / bye brag nye bar bsgrub pa la rnam par nges pa kun nas ldang bas rang gi ngo bo dang 'bras bu las 'das par byed cing</text></item>
<item><p>80a1</p><section></section><text>tha dad par byed pa rnams kyis tshul khrims la'o/ /de ltar rnam pa 'di rnams kyis kyang tshul khrims gso bar byed pa yod pas bye brag 'di yongs su bzung ba'o/ /so sor thar pa'i mdo gdon pas so zhes bya ba ni/ 'dul bar gtogs pa ma lus pa ston pa dang /</text></item>
<item><p>80a2</p><section></section><text>ma lus pa bstan pa'i skabs bzlog pa'i don du dga' ba spyod pa 'di la zhes bya ba rgyal ba'i bstan pa lhag ma rnam par gzhag pa'o/ /yang na slar yang / gzhan dag chos dang rjes su mthun pa 'ongs par gyur na'o/ der khyed cag gis bcas pa dang rjes su bcas pa las yang dag par dga'</text></item>
<item><p>80a3</p><section></section><text>bar gyur pa dang rjes su bstan par gyur pa rnams kyis bslab par bya'o zhes gsungs pa yin no/ /dgag dbye byas na 'di ma grub pa nyid ma yin no zhes bya ba ni/ des dag par spyad nas de byin pas gso sbyong gi tshul khrims rgyas par byed pa'o/ /dgag dbye byas nas slar gso sbyong mi</text></item>
<item><p>80a4</p><section></section><text>bya'o zhes bya ba de la 'di bstan pa'o/ /de gnyis ni tshul khrims dag par byed pa ste/ de bas na dgag dbye byas pas gso sbyong 'grub pa nyid do/ /'dir gzhung ni/ phran tshegs dag las/ dge slong dag dgag dbye byas nas gso sbyong byed pa dang / bcom ldan 'das kyis bka'</text></item>
<item><p>80a5</p><section></section><text>stsal pa/ dgag dbye byas nas gso sbyong mi bya'o zhes gsungs pa yin no/ /gsol ba dang / rnam par gzhag pa 'dzin du gzhug pa sngar bya zhing de gdon to zhes bya ba ni dang por gsol ba sngon du 'gro bas rnam par gzhag pas 'dzin du gzhug par byas nas de'i rjes la so sor thar pa'i</text></item>
<item><p>80a6</p><section></section><text>mdo gdon pa'o/ /rnam par gzhag pa 'dzin du gzhug pa ni so sor thar pa'i mdo las tshe dang ldan pa dag bdag cag gso sbyong bya ste/ so sor thar pa'i mdo gdon pa gdon gyis khyed cag su la ltung ba yod pa ces mthol cig ces bya ba la sogs pa smos so/ /gleng gzhi gdon pa dang</text></item>
<item><p>80a7</p><section></section><text>gsol ba ni tshig tu brjod pa nyid kyis bsgrub par bya ba nyid yin no zhes bya ba la/ 'di gnyis ni tshig tu brjod pa nyid kyis bsgrub par bya ba nyid yin gyi/ thos pa bsgrags pas bsgrub par bya ba nyid ma yin no/ /lhag ma ni thos pa bsgrubs pas kyang ngo zhes bya ba ni/ gleng gzhi gdon pa</text></item>
<item><p>80b1</p><section></section><text>dang / gsol ba'i lhag ma dag 'di thos pa bsgrags pas bsgrub par bya ba rung ba nyid yin no/ /kyang ngo zhes bya ba'i sgras ni tshig tu brjod pa bsgrub par bya ba ni ma yin no zhes bya bar sbyar ro/ /brtsams pa'i sde tshan ni rdzogs par bya dgos so zhes bya ba ni/ pham par gyur pa'i sde tshan la cung zad</text></item>
<item><p>80b2</p><section></section><text>bton nas lhag ma de dag dang ldan par rtogs pa ni thos pa bsgrags pas zhes bya ba'i de ni mi bya'o/ /de bzhin du dge 'dun lhag ma'i sde tshan dang ma nges pa'i sde tshan las kyang mi bya'o/ /de ltar 'phrog 'jog pa nyid skye bar 'gyur te/ 'phrog 'jog pa ni dman par bya ba nyid do/ /bzhi pa</text></item>
<item><p>80b3</p><section></section><text>la reg na ril gyis so zhes bya ba ni/ ltung byed kyi bdag nyid kyi sde tshan bzhi pa las reg na thams cad rdzogs par bya'o/ /so sor bshags par bya ba la sogs pa la yang 'dir thos pa bsgrags par mi bya zhes bya ba'i don to/ /byas pa thob pa la mthar thug pa ma yin pa gtong ba</text></item>
<item><p>80b4</p><section></section><text>legs pa nyid du yid la nges par 'brel ba ma yin te/ de bas na 'di rnam par gzhag pa'o/ /so sor thar pa'i mdo gdon pa lnga po 'di rnams la gleng gzhi tshig tu brjod pas bton nas lhag ma bsgrags pas bsgrub par byar rung ngo / /de bzhin du pham par 'gyur ba rnams sam/ dge 'dun</text></item>
<item><p>80b5</p><section></section><text>lhag ma rnams sam/ ma nges pa dag tu tshig tu brjod pas bton nas lhag ma thos pa bsgrags pas bsgrub tu yang rung ba yang lnga pa'o/ /'di la zla ba phyed 'das pa'i so sor brtag par bya'o zhes bya ba la/ 'di la zhes bya ba ni gso sbyong la'o/ /zla ba phyed 'das pa'i nyes pa dag</text></item>
<item><p>80b6</p><section></section><text>la ci byung ba de dag so sor brtag par bya'o/ /gang gi tshe zhe na/ 'du bar 'gyur ba der ro zhes bya ba smos te/ dge slong rnams so sor thar pa'i mdo gdon pa'i phyir 'du ba pa gang yin pa de 'du ba'i mdun rol du 'du ba la sbyor ba'i tshe/ lhag ma ni tshogs pa zhes bya ba'i don to/ /ci so</text></item>
<item><p>80b7</p><section></section><text>sor brtags nas ltung ba phyir ma bcos pa kho nar 'dug par bya ba'am zhe na/ de'i phyir shes pa phyir bcos te thams cad du 'dug par bya'o zhes bya ba smos te/ ltung ba nges par shes pa'am/ yid gnyis dang bcas pa shes pa phyir bcos te/ dgag dbye la sogs pa'i las</text></item>
<item><p>81a1</p><section></section><text>thams cad 'dug par bya'o/ /gso sbyong nyid la yid gnyis kyis ni ma yin te/ de la dge slong mdo sde dang 'dul ba dang ma mo 'dzin pa rnams la dris nas yid gnyis dang bral par byas te/ phyir bcos pa zhes bya ba ni shugs kyis rtogs par bya'o/ /'dug pa na dran nam</text></item>
<item><p>81a2</p><section></section><text>yid gnyis za na drung na mo la byin gyis brlab par bya'o zhes bya ba ni/ gal te der 'dug pa 'di la ltung ba'i yul can dran pa bcos su yod par gyur na/ gang zhig drung na 'dug pa'i dge slong de la byin gyis brlab par bya ste/ mdun nas bya'i glo nas mi bya'o/ /de na nges pa las shes pa'o/ /</text></item>
<item><p>81a3</p><section></section><text>shin tu 'da' bar byed pas dgos pa med pa de bas na 'di brten pa'o/ /las byed pas ni sems kyis so zhes bya ba ni de ltar 'jug pa nyid na ltung ba dran nam/ yid gnyis za na byin gyis brlab par bya'o zhes bya bar sbyar ro/ /las byed pa po gang zhig dran nam de la yid gnyis za na ltung byed yul</text></item>
<item><p>81a4</p><section></section><text>des de rang gi sems kyis byin gyis brlab par bya'o zhes bya ba'i don to/ /'dir dus ring du 'da' bar byed pa ni ma gus pa skyes pa yin te/ de bas na lan cig kho nas byin gyis brlab pa yin gyi lan gsum du ni ma yin no/ /gal te tshes bco lnga la bdag gcig pu de dang mi ldan par</text></item>
<item><p>81a5</p><section></section><text>shes na 'grogs pa shes la drang por 'bad par bya'o zhes bya ba ni/ gal te dge slong gis gso sbyong gi nyi ma bdag gcig pu ltung ba de dang mi ldan zhing / dge 'dun thams cad ltung ba mthun pa dang ldan par shes na/ gang zhig tshes bco lnga la dge 'dun thams cad ltung ba med par</text></item>
<item><p>81a6</p><section></section><text>bsam par bya zhes bya ba'i don to/ /bco lnga pa kho na gso sbyong bcu bzhi pa zhes bya bar gzung bar bya ba ma yin pa 'dir sgra gzhan gyis 'dir gso sbyong dag dang / dgag dbye'i bar chad bsal bar bya ba'i skabs kyis 'dir smos kyi/ dus gzhan la ni ma yin no/ /'di la bya ba ma yin</text></item>
<item><p>81a7</p><section></section><text>pa nyid na/ ji ltar 'bad par bya zhe na/ de'i phyir tshe dang ldan pa 'di dang 'di ltar byed pa gang yin pa des cir 'gyur/ ltung ba dang bcas par ro/ /'o na tshe dang ldan pas kyang 'di dang 'di ltar byas sam byas so/ /'o na tshe dang ldan pa yang ltung ba dang bcas pa yin no/ /tshe dang ldan pa</text></item>
<item><p>81b1</p><section></section><text>kho bo gcig pur ma zad kyi/ dge 'dun thams cad don de dang ldan pa yin no/ /kye tshe dang ldan pa je khyod rang gi ltung ba chos bzhin du phyir gyis shig /dge 'dun thams cad kyis khyed la ci 'gyur zhes bya ba'i rtsom pas mig lam du lhag ma 'dod pa rnams 'chags su gzhug go</text></item>
<item><p>81b2</p><section></section><text>zhes bya ba smos te/ rtsom pa zhes bya ba'i tshig 'di dang gzhan rnams thams cad kyis zhes bya ba'i don to/ /'di la mi 'dod pa de la gleng bar mi bya'o zhes bya ba la/ 'di la zhes bya ba ni ltung ba la'o/ /de la zhes bya ba ni mnyes gshin pa dang bcas pa de la'o/ /gso sbyong dang</text></item>
<item><p>81b3</p><section></section><text>dgag dbye'i bar chad spang bar bya ba'i phyir bkag pa yin no/ /'o na gal te/ 'di ltar dran du bcug pa mi 'dod na 'di gso sbyong ngam/ dgag dbye ma dag par 'gyur ro/ /dag pa rnams kyis las rnams nyams su myong ba la nyes byas gang yin pa de ji ltar mi 'grub ces bya'o/ /</text></item>
<item><p>81b4</p><section></section><text>de'i phyir mi 'dod pa zhes bya ba dmigs kyis bsal bar gyur pa'i tshig las ma grub pa yin no/ /gal te tshes bco lnga la thams cad kyis ltung ba shes sam/ yid gnyis su gyur na len par byed pa bsgrub pa'i phyir dge slong 'ga' zhig la phyir bcos pa'i don du gnas gzhan du</text></item>
<item><p>81b5</p><section></section><text>gtang bar bya'o zhes bya ba la/ reng zhes bya ba ni 'dir bzhag bzhin pa'i tshig bla dwags so/ /len pa byed pa bsgrub pa'i phyir ro zhes bya ba ni/ gang de rnams kyi ltung ba bstan pa de len par byed pa'i don du'o/ /gang gi phyir don 'di ltar bsgrub par 'gyur ro/ /ma grub na byin gyis</text></item>
<item><p>81b6</p><section></section><text>brlab pa'i phyir/ gsol ba bya ba 'dod par bya'o zhes bya ba la/ ma grub na zhes bya ba la ni cho ga 'di'o/ /ji skad du bstan pa'i cho ga de dge slong gi dge 'dun gyis gsol bas ltung ba byin gyis brlabs la gso sbyong ngam dgag dbye'i las mi shol bar bya'o/ /gsol ba bya ba 'dod</text></item>
<item><p>81b7</p><section></section><text>par bya'o zhes bya ba ni/ so sor byin gyis brlab pas 'di la dag pa mi 'grub pa ma yin no/ /de 'dir brjod par mi bya zhes bya ba 'dir rnam pa 'di la brten par mi bya'o zhes bya ba bstan pa'i don du de skad brjod pa'o/ /bzhi pas nyung ba nyid la yang gtsug lag khang gi bya ba gnas pa</text></item>
<item><p>82a1</p><section></section><text>kho na yin no zhes bya ba ni/ gtsug lag khang gcig na/ dge slong gsum mam/ gnyis sam gcig kho na 'dug na yang des phyag dar la sogs pa gtsug lag khang gi bya ba gdon mi za bar bya dgos so zhes bya ba'i don to/ /'dug pa po rnams kyi don du stan</text></item>
<item><p>82a2</p><section></section><text>rnams gnang ba de med pas/ de'i tshe gtsug lag khang gi bya ba ma yin snyam pa'i dogs pa bsal ba'i phyir/ stan thabs nyams par mi bya'o zhes bya ba smos te 'ongs srid pas de'i don du med par brten par bya ba ma yin zhes bya ba'i blo gros so/ /chag chag dang / phyag dar dang /</text></item>
<item><p>82a3</p><section></section><text>lci ba sar pas byug pa bya ba dang / seng ge'i khri bsham pa dang / mar me gzugs pa dang chos nyan du gzhug pa dag byas la phyogs ches mthon por 'dug ste/ phyogs bzhir rnam par blta bar bya'o zhes bya ba ni/ 'di ltar lta bar byed pa rnams kyis blta bar bya ste/ go rims</text></item>
<item><p>82a4</p><section></section><text>bstan pa'i don du de ltar bsams pa'o/ /dge slong dag 'ong ba snang na/ kye tshe dang ldan pa myur ba myur bar shog shig deng dge 'dun gyis gso sbyong ngam/ dgag dbye bco lnga pa yin no zhes bya ba la/ dgag dbye la bco lnga zhes bya ba shugs kyis rtogs par bya'o/ /'di ni mtshon pa</text></item>
<item><p>82a5</p><section></section><text>tsam yin te/ gso sbyong bcu bzhi pa de bas na 'di la mi bya ba nyid du shes par mi bya'o/ /bzhir ma tshang na dus kyi bar du bsdad de byin gyis brlab par bya'o zhes bya ba ni/ dge slong bzhir ma tshang na/ skya rengs ma shar tshun chad du bsdad de/ dus su ma 'ongs na gso sbyong dang dgag</text></item>
<item><p>82a6</p><section></section><text>dbye byin gyis brlab par bya'o zhes bya ba'i don to/ /'di ni ma mo las so/ /'ba' zhig na 'dug ste'o zhes bya ba ni/ gal te gcig pu 'dug na stan de la 'dug ste/ des gso sbyong dang dgag dbye byin gyis brlab par bya'o/ /lhag ma gzhan dang bcas pa nyid yin na mdun du'o</text></item>
<item><p>82a7</p><section></section><text>zhes bya ba ni/ gzhan dang bcas pa ni gzhan dang lhan cig go/ /gal te gnyis pa yod par gyur na de'i mdun du tsog tsog por 'dug ste/ gso sbyong dang dgag dbye byin gyis brlab par bya'o zhes bya ba ni nges pa la gtogs pa'o/ /gsum pa la ni rnam pa gzhan du bstan pa'i phyir</text></item>
<item><p>82b1</p><section></section><text>gsum ni 'khod de'o zhes bya ba smos te/ ji ltar dge 'dun gral rims bzhin du 'khod de byin gyis brlab par bya'o zhes bya ba'i don to/ /bzhi'i dgag dbye yang de bzhin no zhes bya ba ni/ ji ltar dge slong gsum gyis gso sbyong byin gyis brlab par bya ba bzhin du bzhi'i yang de bzhin</text></item>
<item><p>82b2</p><section></section><text>no zhes bya ba'i don to/ /de'i tshe gnas na so sor thar pa'i mdo gdon nus pa med par shes na gso sbyong la bsdad par mi bya'o zhes bya ba la/ de'i tshe zhes bya ba la ni gso sbyong la ltos pa'i gso sbyong gi dus la gang du ston pa po med par gyur na zhes bya'o/ /gang na de las 'da' bar der nye bar 'gro bar</text></item>
<item><p>82b3</p><section></section><text>mi bya'o zhes bya ba la/ de las zhes bya ba ni gso sbyong la'o/ /mdo 'don nus pa med pa la ni 'di smos so/ /tshogs pa med pa la yang de nyid kyi phyir 'di'i ltung ba ste / bar chad gzhan gyis bstan pa med pa la de bas na 'di ltar bya'o/ /gnas par khas blangs pa phyi ma'i gong ma bsrung bar mi bya'o</text></item>
<item><p>82b4</p><section></section><text>zhes bya ba ni/ khas blangs pa phyi ma shos kyis snga ma de bsrung bar mi bya'o zhes bya ba'i don to/ /phyi ma shos 'gro ba'i phyir snga ma de sgrub pa zhes bya bar dgongs pa'o/ /de bas na snga ma gzhan las dbyar dral ba la phyi ma khas blangs bar bya'o zhes bya ba 'dis de byas par rig par bya'o/ /de la yang zla ba</text></item>
<item><p>82b5</p><section></section><text>gnyis las lhag pa'o zhes bya ba ni khas blangs pa phyi ma shos de zla ba gnyis bsrung gi gnyis las lhag pa gsum pa bsrung bar mi bya'o zhes bya ba'i don to/ /gnas dang las dang rnyed pa dang bsnyen bkur bstabs pas gdon par byed pa bsnyen par bya'o zhes bya ba ni/ 'di 'don pa po'i phyir 'bad</text></item>
<item><p>82b6</p><section></section><text>par byed pa med pa'o/ /de bas na ma grub pa la 'bad pa de lta bu byas nas kyang cho ga bya ba la rjes su bsgrub pa nyid du rig par bya'o/ /'dir gnas zhes bya ba ni gnas khang dang / mal cha dang / stan dang bgo ba la sogs pa yin par rig par bya'o/ /las zhes bya ba ni gang gi las te de dag tu mi</text></item>
<item><p>82b7</p><section></section><text>bsko ba'o/ /rnyed pa zhes bya ba ni chos gos dang bsod snyoms dang snum bag la sogs pa'o/ /'di dag gis bsnyen bkur pa stabs pa ni 'dod pa 'di dag gis ma bral ba nyid du nges par byed pa'o/ /mdo sde 'dzin pa 'ong ba na gdugs dang / rgyal mtshan dang ba dan la sogs pa dag gis bsu bar</text></item>
<item><p>83a1</p><section></section><text>bya'o/ /'dul ba dang ma mo yang ngo zhes bya ba na 'dul ba 'dzin pa dang ma mo 'dzin pa 'ong ba la gdugs dang rgyal mtshan dang ba dan la sogs pa dag gis bsu bar bya'o/ /lam ji srid du zhe na/ de'i phyir dpag tshad phyed dang gsum du'o/ /ma nus rgyang grags lngar ro zhes</text></item>
<item><p>83a2</p><section></section><text>bya ba smos te/ lam de tsam du bsu bar mi nus na rgyang grags lngar bsu bar bya'o zhes bya ba'i don to/ /gsum mam dpag tshad phyed dam rgyang grags sam rgyang grags phyed dam khyams su rung ngo zhes bya ba la/ gsum zhes bya ba ni rgyang grags rnams kyang ngo / /ma nus na zhes bya ba ni thams cad</text></item>
<item><p>83a3</p><section></section><text>la sbyar bar bya'o/ /de ltar bsu nas ci zhig bya zhe na/ de'i phyir ngag gi bshes pa'i tshig gis bsu nas lhung bzed dang chos gos blang bar bya'o/ /khrus bya'o/ /dge 'dun la yang snum bag gis rnyed pa'o/ /gnas la sogs pa bstabs pa sbyin no/ /chos nyan pa yang ngo zhes bya ba ni/</text></item>
<item><p>83a4</p><section></section><text>sbyin no zhes bya bar sbyar te/ der thams cad kyis spro ba bskyed par bya zhes bya ba ni mang po'i tshig gis bstan pa de rnams thams cad kyis smra bar mi rigs pa'i phyir ro/ /dge slong phrag dog can la 'di dag ston par 'dzin pa yin no zhes go bar bya'o zhes bya ba ni/ 'di ston pa'o 'di ni</text></item>
<item><p>83a5</p><section></section><text>ston te 'di lta ste/ mdo sde dang 'dul ba 'dzin pa dang ma mo zhes gsungs pa de 'dis bsdus pa yin no/ /gso sbyong dang dgag dbye ma byas pas de'i nyin mo rang gi de yod pa'i gnas nas 'gro bar mi bya ste/ gal te de nyid kyi tshe rnam pa de lta bur phyin pa'am/ 'thab krol can dag dang dbral</text></item>
<item><p>83a6</p><section></section><text>ba'am/ spyod pa bzang po dag dang phrad pa de lta bur 'gro ba nyid ma yin na'o zhes bya ba la/ de'i nyin mo zhes bya ba ni gso sbyong dang dgag dbye'i nyin mo la'o/ /rang gi zhes bya ba ni dge slong rnams dang lhan cig mdo 'don pa dang spyod pa'o/ /yang na rang gi zhes bya ba ni dge slong ma'i dgag dbye</text></item>
<item><p>83a7</p><section></section><text>dge slong dang dge slong ma rnams lhan cig tu mdo 'don pa'i tshe dge slong gi tshogs pa grub pa dge slong ma rnams dang lhan cig tu'o/ /de zhes bya ba ni gso sbyong dang dgag dbye la ltos nas bdag nyid kyis gso sbyong ngam dgag dbye rab tu shes bzhin du rang dgag dbye nyid du zhes bya ba'i don to/ /</text></item>
<item><p>83b1</p><section></section><text>de nyid kyi tshe zhes bya ba ni gso sbyong dang dgag dbye'i nyi ma de nyid la rnam pa de lta bu'i tshig gis rab tu shes bzhin pa de bas na gnas 'dzin pa'o/ /'thab krol can zhes bya ba ni 'thab krol byed pa po rnams las bdag 'bral bar 'gyur snyam nas gal te 'di nyid gzhan dbang nyid du thob par byed pa'o/ /</text></item>
<item><p>83b2</p><section></section><text>spyod pa bzang po dag dang phrad pa de lta bur 'gro ba nyid ma yin na'o zhes bya ba ni/ gal te spyod pa bzang po dag phrad pa de lta bu 'gro ba nyid yin na 'gro ba la nyes pa med do/ /gnas gang na rang gi gso sbyong dang dgag dbye'am/ gzhan gang yang rung ba med par gyur na yang gnas de nas 'gro bar bya</text></item>
<item><p>83b3</p><section></section><text>ba nyid do/ /de la ston pas kyang de lta bu'i 'thab krol can ma yin pa rang 'jug pa rnams la yang gso sbyong dang rnam par dag pa khas len pa dgag dbyes kyang ngo / /gang na 'ongs pa med na gcig pu rab tu zhi ba'i sems kyis spyod pa bzang po'i nang na gnas pa'i byin gyis brlabs pa'i snga rol du dge</text></item>
<item><p>83b4</p><section></section><text>slong dag dang bcas pa'i gnas nas gnas med kyang dge slong de 'gro bar bya ste/ gang na dge slong tshul khrims yongs su dag pa lta ba mthun pa dag pas 'dzin pa dge slong dang bcas pa'i gnas su 'gro bar bya'o zhes mdor byas so/ /'dir lta ba yang tshul khrims nyid kyis smos par rig par bya'o/ /</text></item>
<item><p>83b5</p><section></section><text>gnas gang na dge slong dang bcas kyang dge slong 'thab krol byed pa yod pa der 'gro bar mi bya'o zhes bya ba ni/ gang zhig 'thab krol byed pa spang pa'i phyir gso sbyong dang dgag dbye dag bshol bar gsungs pa de ni 'thab krol can dag ces bya ba'i mdor byas so/ /gang gi phyir der 'gro ba bkag pa de'i</text></item>
<item><p>83b6</p><section></section><text>phyir spyod pa bzang po can gyi dge slong dang bcas pa nas 'thab krol can gyi dge slong dang bcas par 'gro bar mi bya'o zhes bya ba smos so/ /dge slong med par 'gro bar mi bya'o zhes bya ba'i nyes pa gzhan ston pa'i tshig bsdu ba'i phyir/ dge slong dang bcas pa nas dge slong med par lhag ma rnams dang lhan cig ma</text></item>
<item><p>83b7</p><section></section><text>yin pa'am gnod pa dang lus dang sems shin tu sbyangs pa'i dbang ma gtogs par 'gro bar mi bya'o zhes bya ba smos te/ ci dge slong dang bcas pa'i gnas na gnas pa'i dge slong rnams dang yang lhan cig tu mi rigs sam zhe na/ de'i phyir 'dir lhag ma rnams dang lhan cig ma yin par zhes bya ba smos te/ dge</text></item>
<item><p>84a1</p><section></section><text>slong dang bcas pa'i gnas sa ma gtsug lag khang na gnas pa'i dge slong rnams kyis so/ /ci 'di nges pa kho nar yin nam zhe na/ de'i phyir lus dang sems shin tu sbyangs pa'i dbang ma gtogs par zhes bya ba smos te/ gal te der song nas lus dang sems shin tu sbyangs pa skye</text></item>
<item><p>84a2</p><section></section><text>bar 'gyur zhang de'i dbang gis ni dge slong dang bcas pa'i gnas nas dge slong med pa'i gnas su 'gro bar bya'o zhes bya ba'i don to/ /dge slong gso sbyong rjes su gzung bar bya ba nyid du gyur pas kyang rung ba nyid dang thugs brtse ba nyid ces bya ba 'di rigs pa yin te/ de'i don du gso sbyong dang dgag dbye dag</text></item>
<item><p>84a3</p><section></section><text>byin gyis brlab pa tsam du rigs pa kho na yin no/ /'gro ba'i phyir gnas pa'i gso sbyong dang dgag dbye ma byas par dor bar mi bya'o zhes bya ba ni/ de'i nyin mo zhes bya bar sbyar ro/ /rkyen de lta bu nyid yod na spyod pa bzang po dang ldan pa dang / gnod pa dang ldan pa'i gnas bstan nas der 'gror gzhug</text></item>
<item><p>84a4</p><section></section><text>par bya'o zhes bya ba ni spyod pa bzang po dang ldan pa dang / bstan pa dang ldan pa'o/ /'dir gzhung ni/ gnas ga ge mor 'jug par bya ste/ de ni dge slong gi dge 'dun gyis gnas brtan dang bcas pa so sor thar pa dang bcas shing dge slong tshul khrims dang ldan pa yon tan dang ldan pa des dge ba'i chos can</text></item>
<item><p>84a5</p><section></section><text>dag 'khod kyi / de dag gi 'gyod pa ma skyes pa ni skyed par mi 'gyur la/ skyes pa ni skad cig ma nyid du slar sel bar 'gyur ro zhes gsungs pa yin no/ /so sor thar pa dang bcas pa zhes bya ba 'dis ni dge 'dun gyi gnas brtan gdon pa dang ldan pa nyid du bstan to/ /bsgo bar da las 'da'</text></item>
<item><p>84a6</p><section></section><text>bar mi bya'o zhes bya ba ni/ brten pas brjod pa gang yin pa de nyid bsgrub par bya'o zhes bya ba'i don to/ /phyis 'ongs pa rnams kyi don du de gnyis yang byar rung ngo zhes bya ba ni gso sbyong dang dgag dbye 'di dag yang byed pa'o/ /gal te legs par na de la ci dgar 'jug par bya'o zhes bya ba ni gal te</text></item>
<item><p>84a7</p><section></section><text>gso sbyong dang dgag dbye de gnyis legs par byas pa yin no / /de'i tshe 'dod pa ni 'dod pa ste yang 'jug pa la'o/ /'on te 'dir gcig pa nyid ma yin pa'i skyon nas gzhan yang rung ba yod par gyur na 'dod pa ni ma yin te/ 'on kyang gdon mi za bar yang 'jug par bya'o/ /'du ba mthun pa dag</text></item>
<item><p>84b1</p><section></section><text>la yang ngo zhes bya ba ni/ gnyug mar gnas pa rnams ni byas pa dang ldan pa'i gnyug mar gnas pa rnams dang 'du ba mthun pa yin la/ glo bur du lhags pa rnams kyang gnyug mar gnas pa rnams dang mthun pa yin snyam du rtogs par bya'o/ /'on kyang 'du ba mthun pa yin pas/ gnyug mar gnas</text></item>
<item><p>84b2</p><section></section><text>pa byas zin pa rnams glo bur du lhags pa dag la yang zhes bya ba'i don to/ /gzhan gyi tshogs pa gsol bar bya'o zhes bya ba la/ gzhan gyis zhes bya ba ni gang dag gi 'dod pa 'di smos pa de dag las gzhan pa gsol bar bya'o/ /de ma thob na mtshams gzhan du bya'o zhes bya ba ni tshogs pa de ma thob na</text></item>
<item><p>84b3</p><section></section><text>mi mthun pa nyid kyi nyes pa spang ba'i phyir/ mtshams gzhan du las byed pa ni de dag nyi tsher ma zad kyi las thams cad la yang de bzhin no/ /byed pa'i tshe 'ongs na lhag ma nyams su myong bas 'grub bo zhes bya ba ni/ dgag dbye byed par 'gyur ba'i tshe gang dag 'ongs par gyur na de dag la rang gi dgag</text></item>
<item><p>84b4</p><section></section><text>dbye bya ste gong ma ni ma yin no/ /snga ma nyid nyams su myong bar ma gyur pa nyid kyi phyir ma grub pa ste 'on kyang grub pa kho na'o/ /de bzhin du gso sbyong byed par gyur pa nyid kyi tshe gang dag 'ongs par gyur pa de rnams la der so sor thar pa las gang zhig lhag ma ma bton par gyur pa de'i 'phro nyams</text></item>
<item><p>84b5</p><section></section><text>su myong bas kyang gso sbyong 'grub bo/ /de bas na der slar byed pa don med par 'gyur ba'i phyir mi bya ba nyid do/ /der 'di la ma grub pa ji ltar thos pa nyan du bcug pa la yang yin zhe na/ gang gi phyir 'dir de lta bu lhag ma nyams su myong ba thams cad so sor gnas pa'i tshig yod pa yin te/</text></item>
<item><p>84b6</p><section></section><text>tshe dang ldan pa dag bdag las so sor thar pa'i mdo las bstan pa'i gleng gzhi yod de/ pham par gyur pa bzhi bstan pa zhes bya ba la sogs pa'o/ /gnas de nas 'ga' yang ma song ba yin na nges pa yin no zhes bya ba ni/ gso sbyong dang dgag dbye zin pa'i gnas de nas gcig kyang ma</text></item>
<item><p>84b7</p><section></section><text>song ba nyid yin na/ tshogs pa ma byin pa'i phyir nges pa ste 'dod pas ni ma yin no/ /mi rigs pa gnas pa tshogs pas rung ba nyid la yan lag gi ngo bo 'jug par 'gyur ba rnams kyis yan lag gi dngos pos 'gro bar mi 'gyur ro zhes bya ba ni 'dir 'jug pa'i nges pa 'di rnam par gzhag pa'o/ /</text></item>
<item><p>85a1</p><section></section><text>'dir 'dod pas 'jug pa ma yin zhes bya ba'i don to/ /glo bur du lhags pa ches mang ba nyid yin na yang ngo zhes bya ba ni/ gal te phyis 'ongs pa mang bar gyur na/ song ba la yang gso sbyong gi gnas nas 'ga' yang 'dir nges pas 'jug pa la ches mang ba nyid la rab tu 'byung ba</text></item>
<item><p>85a2</p><section></section><text>nyid kyi phyir ro/ /dus kyi phyir ni ches mang po rnams kyi rjes su 'jug par bya ba nyid yin no zhes bya ba ni gal te gnyug mar gnas pa rnams kyi tshes bco lnga yin la/ glo bur du lhags pa rnams kyi ni tshes bcu bzhi yin pa'am/ bcu drug yin pa'am/ glo bur du lhags pa rnams kyi ni tshes bcu</text></item>
<item><p>85a3</p><section></section><text>bzhi 'am bcu drug yin pa lta bu de la ni dge slong gang mang shos kyi phyogs kyi rjes su 'brang bar bya'o/ /ji ste phyogs gnyis ka grangs mnyam pa kho na yin na gcig pa yang dge slong de snyed pa nyid de gzhan la yang de snyed pa nyid do/ /gnyug mar gnas pa'i phyogs su glo bur du 'ongs pa'i phyogs kyi</text></item>
<item><p>85a4</p><section></section><text>rjes su 'jug par bya ba nyid yin no/ /ji skad du gsungs pa mnyam pa nyid yin na gnyug mar gnas pa rnams kyang ngo zhes bya ba'o/ /der rjes su 'jug par bya ba nyid du rung ba yin te/ phyis 'ongs pa rnams kyi don du zhes bya ba yang byed pa rung ba nyid brjod pa yin te/ 'jug pa la ni 'dir 'dod</text></item>
<item><p>85a5</p><section></section><text>pa thob pa de 'dir dus kyi skabs su dmigs kyis bsal ba de bstan pa'i phyir 'di la yang ngo zhes bya ba smos te/ 'dir yang rjes su 'jug par bya ba nyid la nges pa ste/ 'dir 'jug pa la zhes bya ba'i don to/ /gso sbyong gi cho ga'i skabs so/ /ting nge 'dzin las bslang bar mi bya'o zhes bya bar</text></item>
<item><p>85a6</p><section></section><text>'dir rnam par 'byed pa dang mdo phyi ma'i yang gzhung ngo / /gdams ngag med par bsgom par mi bya'o zhes bya ba ni gdams ngag ston pa po med par bsgom par mi bya zhes bya ba'i don to/ /gdos bu dang pho long gi sbyor ba rigs pa nyid yin no zhes bya ba ni/ rtsa ba'i gzhi las 'di'i tshig gang yin</text></item>
<item><p>85a7</p><section></section><text>pa de ni ngan par 'gro bar gyur pa 'di yod pa dang / rtse bar gyur pa la yang ma yin zhes rtogs par mi bya'o zhes bya ba 'di bstan pa'i don du mdo 'di'o/ /'dir gzhung ni/ phran tshegs kyi mdo phyi ma dag las/ dge slong dag de lta bas na ji ltar chu klung yid 'ong ldan gyi dogs kyi dge slong dag</text></item>
<item><p>85b1</p><section></section><text>gis brtson 'grus brtsams pa de ltar gdos bu dang pho long gi sbyor bas brtson 'grus brtsam par bya'o zhes bya ba phyi ma las kyang dge slong gis brtson 'grus glod par mi bya'o/ /brtson 'grus glod par byed na 'gal tshabs can du 'gyur ro zhes gsungs pa yin no/ /gang du 'di las 'og tu gzhung ma bshad</text></item>
<item><p>85b2</p><section></section><text>pa der yang gzhung 'di phran tshegs dag las rig par bya'o/ /brtson 'grus glod par mi bya'o/ /'di ni mdo 'di las gsungs pa bzhin no zhes bya ba ni 'dir dge slong nyin mo 'dug pa dang 'chag pa dag gis sgrib par 'gyur ba'i chos rnams las sems yongs su sbyong bar byed cing mtshan mo'i thun</text></item>
<item><p>85b3</p><section></section><text>dang po la 'dug pa dang 'chag pa dag gis sgrib par 'gyur ba'i chos rnams las sems yongs su sbyong bar byed cing nam gyi gung thun lag gtsug lag khang gi phyi rol du rkang pa bkrus nas gtsug lag khang du zhugs te/ glo g.yas pa phab ste rkang pa rkang pa'i steng du bzhag nas snang ba'i 'du shes</text></item>
<item><p>85b4</p><section></section><text>dang ldan pas dran pa dang shes bzhin dang ldan pas dbugs dbyung ba ma yin pa'i 'du shes su byed cing / de mtshan mo'i thun tha ma la myur ba myur bar rab tu sad nas 'dug pa dang / 'chag pa dag gis sgrib par 'gyur ba'i chos rnams las sems yongs su sbyong bar byed cing / de tsam gyis</text></item>
<item><p>85b5</p><section></section><text>dge slong brtson 'grus brtsams par 'gyur ro/ /de tsam gyis yang de bzhin gshegs pas dge slong brtson 'grus brtsams par shes pa nas gang du bka' bsgo ba zhes gang zhig mdo sde las brtson 'grus dang ldan pa zhes 'dir rtogs par bya'o zhes bya ba'i don to/ /'dir nyal ba la</text></item>
<item><p>85b6</p><section></section><text>ma mo las lhag par 'don pa de 'di bsdu bar bya ste/ lus dang sems dang gos ma 'phyar bar nyal bar bya'o zhes bya ba ni lus dang sems dang gos dag re re la mi 'phyar bar zhes so sor sbyar bar bya'o/ /mi na bas nyin mo nyal bar mi bya'o zhes bya ba ni/ 'dir ngal ba yang na ba ste/ lus</text></item>
<item><p>85b7</p><section></section><text>nyam chung bar zhes bya bar rnam par gnas pa yin no/ / gang dag de'i bar du gnyid kyis snyom pa brnags mi thub pa nyid yin na/ gnyid kyi snyom pa bsang ba'i phyir des de tsam zhig bsten par bya zhes bya ba ni rtsa ba'i gzhi las shes par bya'o/ /zas kyis snyom pa brnags mi bzod pa zhig yin</text></item>
<item><p>86a1</p><section></section><text>na yang de bsang ba'i phyir de tsam zhig bsten par bya'o/ /'di la yang de lta bur gyur pa'i phyir ro/ /mdo sde las kyang mer 'jug gi bus ni dpyid rnams kyi zla ba tha ma la yud tsam zhig zad kyis snyom pa bsang bar byed do zhes gsungs pa yin no/ /ro rgyab na bas pus 'khyud bcang bar bya'o/ /</text></item>
<item><p>86a2</p><section></section><text>dbang po rnams nang du bsdus pa dang / yid phyi rol du ma song ba dang / gsal ba dang drang pos mi thogs par bcag par bya'o zhes bya ba la/ phyi rol du ma song ba'i zhes bya ba ni yul rnams la ma song ba ste/ kha phyir phyogs pa nyid kyis phyir 'gro ba 'di la phyi rol du 'gro ba'i bdag nyid can sa'i dbyings la</text></item>
<item><p>86a3</p><section></section><text>sogs pa rnams kyis kyang 'dir yul yin par rig par bya'o/ /gsal ba zhes bya ba ni sems dang ba dang rab tu zin pa'i lus kyis so/ /drang por zhes bya ba ni gom pa ya yo med pas so/ /mi nus na tha gu brel te'o zhes bya ba ni/ drang por 'chag mi nus na tha gu sbrel te bcag par bya'o/ /kha</text></item>
<item><p>86a4</p><section></section><text>ton pa'i 'chags ni khru bcu gnyis so/ /spong ba pa ni bco brgyad do/ /de tha gus gzhal te bya'o zhes bya ba la/ de zhes bya ba ni 'chag pa'o/ /dge slong ma'i rnam par 'byed pa las/ 'dir gzhung ni bslab pa'i gzhi las/ de dag gis 'chag pa ji lta bu mi shes nas/ bcom ldan 'das</text></item>
<item><p>86a5</p><section></section><text>kyis bka' stsal pa/ spong pa'i sa ni khru bco brgyad do/ /kha ton byed pa ni khru bcu gnyis te/ de dag tha gus gzhal te bcag par bya'o zhes gsungs pa yin no/ /tha gus gzhal te bya'o zhes bya ba ni rgyas pa las/ gzhan 'dir rang dang gzhan dag la rigs dag pa gzhag pa rnam pa gang zhig</text></item>
<item><p>86a6</p><section></section><text>chos bstan pa'o/ /gso sbyong gi nyi ma la bya ba nyid 'di la yod de de bas na 'dir gtogs pa'i cho ga brjod par bya ste/ dge slong gis chos bshad par bya'o zhes bya ba ni/ 'di thog mar byas pa'i ngag cung zad ces bya ba'i mthar thug pa'o/ /'di thog ma zhes bya ba ni rgan po'i mthar thug pa</text></item>
<item><p>86a7</p><section></section><text>zhes bya ba la sogs pa'o/ /des tshes bco lnga zhes bya ba'i mthar zla ba phyed pa'i rnam pa zhes bya ba la sogs pa dor bar bya'o zhes bya ba'i mthar yang 'dir gzhung ni rnam par 'byed pa las/ 'dir nyar byed pa zhes bya ba phran tshegs rnams las so/ /gal te ma bskul bar de'i sgo nas nges par 'byung</text></item>
<item><p>86b1</p><section></section><text>ba ma yin zhes bya ba 'di rab tu byung ba'i gzhi las so/ /'dir lhag ma gang zhig byed pa mtshams sbyar ba mtha'i rnam pas so/ /de la ma mo 'dug ste'o/ /gal te du ma nyid yin na gcig gis so zhes bya ba ni gal te chos ston pa du ma nyid yod na 'di pa'i dge slong gi 'khor du gtogs pa rnams zhes bya ba shugs</text></item>
<item><p>86b2</p><section></section><text>kyis rtogs pa'o/ /chos 'di pa'i rab tu byung ba thams cad la mtshan tha dad pa la yang sdom pa mchog dang mchog ma yin pa la chos 'di pa'i dge sbyong gi 'khor du gtogs pa zhes bya ba nyid du rig par bya'o/ /rab tu byung zhing bsnyen par ma rdzogs pa la yang cho ga 'di rnam par gzhag pa'o/ /gang</text></item>
<item><p>86b3</p><section></section><text>yang rung bas so zhes bya ba ni gsar bu dang / mtshan mi mthun pa dang / rab tu byung zhing bsnyen par ma rdzogs pa dag gis kyang byar rung ste/ rgan po 'ba' zhig gis ni bya bar ma zad de bsnyen par rdzogs pa zhes bya ba'i don to/ /de dag gi nang na chos ston pa du ma yod du zin kyang gang la ston par byed pa</text></item>
<item><p>86b4</p><section></section><text>thams cad ni ma yin zhes bya ba'i don to/ /ma gsol bar mi bya'o zhes bya ba ni bstan par mi bya'o/ /gal te de'i tshe tshig gis byung ba ma yin na'o zhes bya ba ni/ gang gi tshig gis dge 'dun spyan drangs pa la sogs pa ma gsol bar yang chos bstan par bya ste/ ston pa de bzhin du 'dir 'di 'byung</text></item>
<item><p>86b5</p><section></section><text>ba yin te/ 'di ltar mdun gyis bltas par gyur pas mdun gyis bltas pa nyid de dge slong de rnams dang mthun pa nyid do/ /'dir 'byung ba ni dpe tsam yin te/ thams cad du de'i sgo nas gnas pa la chog 'di yin no/ /gnas skabs thams cad la yang dge 'dun gyi gnas brtan gyi tshig las</text></item>
<item><p>86b6</p><section></section><text>gyur pa nyid yin par rig par bya'o/ /gnas pa la ni gnas kyi'o/ /nye gnas rnams la ni klog pa'i slob dpon gyi'o/ /dge slong ma rnams la dge slong rnams kyi'o/ /bsnyen par ma rdzogs shing rab tu byung ba rnams la ni bsnyen par rdzogs pa la ste gnas su gyur pa yin pa'i phyir ro/ /gsar</text></item>
<item><p>86b7</p><section></section><text>bu la kha zas kyi mdun du yon bshad pa'i don du khri'i drung du de ni ma gsol bar shes par bya ba ma yin no/ /grwas mi bya'o zhes bya ba ni gral bcings pa'i dbyibs dang lang long khyad par can ma yin par gyur pas 'khor lhag ma'o/ /'dir de'i mthar thug pa yin te/ 'di ni dbyibs su 'byin</text></item>
<item><p>87a1</p><section></section><text>pa ma yin no zhes bya ba 'di ni grwa phyed kyis mi phye'o zhes bya ba de las shes par bya'o/ /chos nyan pa'i gral gyi rnam pa khyams su zla kham gyi rnam pa lta bu 'di rjes su gnang bas/ de'i phyir lang long 'di bkag pa yin te/ dge slong dag lang long dag gis chos ston par</text></item>
<item><p>87a2</p><section></section><text>byed pa na / ca cor gyur pa'i phyir ro zhes gleng gzhi las gsungs pa yin no/ /'di las kyang de ni 'dir mthar thug pa zhes bya bar gtogs pa'o/ /grwa phyed kyis mi bya'o zhes bya ba la/ 'dir de gnyis kyi gzhung ni ma mo las/ gang smra bar mi bya ba grwa phyed kyis smra bar mi bya ste/ gang</text></item>
<item><p>87a3</p><section></section><text>zhig smra na nyes byas su 'gyur ro zhes gsungs pa yin no/ /gnyis kyis gcig tu mi bya'o zhes bya ba ni/ grwa yang rung grwa phyed kyang rung 'di ni spongs pa yin no/ /gal te du ma nyid dam gcig la zhes bya ba 'di la 'dir gzhung ni/ gnyis kyis grwa gcig tu smra bar mi bya'o/ /gang smra bar</text></item>
<item><p>87a4</p><section></section><text>byed pa de la nyes byas su 'gyur ro zhes gsungs pa yin no/ /rgan rims kyis so zhes bya ba 'di la yang / sngar gal te du ma nyid yin na gcig gis so zhes smos pas de'i rjes su sbyar gyi bstan par mi bya'o zhes bya ba la log go/ /du ma nyid la gnas pas rgyan rims kyis bstan par bya zhes bya</text></item>
<item><p>87a5</p><section></section><text>pa'i don to/ /gal te mang ba nyid yin na stan gnyis sam gsum gzhag ste'o zhes bya ba ni/ gal te rang gi 'khor mang ba nyid du gyur na de dag gi go gnyis sam gsum gong du gzhag nas/ des rabs dang nye bar gnas par bya'o/ /ci gang yang rung bas sam zhe na ma yin te/ de'i</text></item>
<item><p>87a6</p><section></section><text>phyir gal te stan de dag ma thob pa yin na'o zhes bya ba smos te/ gang gis gnyis sam gsum gyis stan de dag mi thob pa yin na/ des de dag dor nas gzhan ni ma yin zhes bya ba'i don to/ /gang gis gnyis mi thob pa des kyang gnyis gzhag par bya/ gang gis gcig mi thob pa des</text></item>
<item><p>87a7</p><section></section><text>kyang gcig gzhag par bya'o zhes bya ba 'di'i rjes su 'brangs nas shes par bya'o/ /seng ge'i khri la yang ngo zhes bya ba ni/ gnas shing bstan par bya'o/ /mchil ma'i snod gzhag par bya'o zhes bya ba ni mchil ma dor ba'i phyir zhes bya ba brjod pas go ba'o/ /'dir gnyis ka yang</text></item>
<item><p>87b1</p><section></section><text>brtsams pa ste/ /chos smra ba khri stan logs shig tu spags pa la bltas nas 'di smos pa ste/ seng ge'i khri tsam la ni ma yin na zhes bya bar rig par bya'o/ /seng ge'i khri la de smos kyi gzhan la ni shin tu dman pa'i skyon 'di zhes bya ba bsten pa'o/ /der gcal blugs so zhes bya ba la/</text></item>
<item><p>87b2</p><section></section><text>mchil ma'i snod ni snod du rig par bya ste/ der gcal ci blugs par bya zhe na/ de'i phyir bye ma'am thal ba'o zhes bya ba smos te/ de gnyis ni dpe tsam du zad do / /don 'di la gzhan yang rung ba'i phyir ro/ /de dus dus su sbyang bar bya'o zhes bya ba la / de zhes bya ba ni mchil ma'i snod</text></item>
<item><p>87b3</p><section></section><text>de'o/ /tshes brgyad dang / bcu bzhi dang / bco lnga'i nub mo chos mnyan par bya'o zhes bya ba ni tshes brgyad dang bcu bzhi la zhes bya ba de tsam 'dir re zhig rnam par 'byed pa las mthong ba yin te/ ma mo las ni tshes bco lnga'i tshig kyang 'dir yod pa yin no/ /'dir chos nyan du</text></item>
<item><p>87b4</p><section></section><text>gzhug pa rigs pa yin te/ de la yang de dus tshigs yin pa nyid kyi phyir dang / shin tu gtso bo nyid kyi phyir phyi ma dus tshigs kyi zhag dag gis nyams zhes bya ba nges par byas nas 'di skad du/ nad pas de ma byas pa la ni nyes pa med do zhes bya ba smos te/ nad pas de chos mnyan pa de</text></item>
<item><p>87b5</p><section></section><text>mnyan pa dang ma bton pa la nyes pa med pa'o/ /de smra ba'i phyir gsol ba 'debs pa mi gdon par mi bya'o zhes bya ba la/ de zhes bya ba ni chos mnyan pa'i phyir chos la'o/ /mi nus pa la sogs pa yin na gsol ba 'debs pa la shad kyis sbyang bar bya'o zhes bya ba ni/ na ste</text></item>
<item><p>87b6</p><section></section><text>mi nus pa'am bya ba gzhan gyis brel bar gyur pa yin na bya ba gzhan la rtse gcig pa la sogs pa ma yin pa la ni sogs pa'i sgras drangs pa'o/ /smra ba po med na rim gyis dran par bya zhing tha na tshigs su bcad pa re re tsam yang smra bar bya'o/ /der mar me gzugs so zhes bya ba la/ der</text></item>
<item><p>87b7</p><section></section><text>zhes bya ba ni chos nyan sa der ro/ /khyams su chos mnyan pa'i gral ni zla kham gyi rnam pa lta bu'am rdzing bu'i rnam pa lta bur bsham par bya'o zhes bya ba ni/ 'dir de'i don ni thun mong du dpe tsam du zad de mi gnod pa gzhan dag kyang rung ste/ de bas na nges pa med do/ /bla gab med</text></item>
<item><p>88a1</p><section></section><text>par chos nyan na bla re gdags so/ /rlung dang char 'bab na brtul lo zhes bya ba ni bla re'o/ /der chos nyan pa dag dor bar mi bya'o zhes bya ba la/ der zhes bya ba ni rlung dang char 'bab pa der ro/ /der gnas brtan dang por 'dug ste yud tsam zhig kyang mi smra bar bsdad nas</text></item>
<item><p>88a2</p><section></section><text>chos smra bar bya ba'am gzhan la dge slong chos smros shig ces gsol ba bya'o zhes bya ba la/ gnas brtan zhes bya ba ni dge 'dun gyi gnas brtan no/ /'dir mi smra bar bsdad nas zhes bya ba ni ku co spang ba'i don du'o / /dang po 'dug ste zhes bya ba ni chos nyan du gzhug par rtsom pa'i dang por ro/ /</text></item>
<item><p>88a3</p><section></section><text>der zhes bya ba ni chos nyan pa la'o/ /gsol ba bya'o zhes bya ba ni gnas brtan gyis chos ston pa po la chos bstan par gsol ba gdab cing gzhan chos smrar gzhug par bya'o/ /smra ba na sems gtad de chos yin na spro bar bya'o/ /gal te ma yin na bzlog par bya'o zhes bya ba la/ sems</text></item>
<item><p>88a4</p><section></section><text>gtad de zhes bya ba ni sems gtod du gzhug pa'o/ /gal te chos yin na zhes bya ba ni gal te chos smras pa yin na'o/ /der khyim pa lhags pa rnams la chos dang ldan pa'i gtam bya'o zhes bya ba la/ der zhes bya ba ni chos nyan pa de la'o/ /chos nyan pa'i mthar thug pa la 'gro bar gyur</text></item>
<item><p>88a5</p><section></section><text>na rtsom pa la shugs kyis bsgrub par bya'o/ /mu stegs can klan ka tshol zhing gnas na legs par tshar bcad cing khro ba mi bstan par bzod par bya'o zhes bya ba ni/ gnas brtan gyis zhes bya bar sbyar ro/ /gang du 'dir bzod par bya zhe na/ de'i phyir ston pas 'khor khrid de 'gro bar mi bya'o</text></item>
<item><p>88a6</p><section></section><text>zhes bya ba ni/ tshur shog bdag gis bstan par bya'o zhes bya ba'o / /ston pas zhes bya ba ni gnas brtan gyi dbang du byas pa la de dag bzlog pa por rig par bya'o/ /de dag 'gro na chos kyi sgor gzung bar bya'o zhes bya ba ni/ de tshol bas gzhag par bya'o zhes bya ba'i don to/ /rje</text></item>
<item><p>88a7</p><section></section><text>sa dang bcas pa dang / gus pa dang bcas pa dang sems dma' bas 'jug par bya'o zhes bya ba ni/ 'khor la zhes bya ba dbang du bya bar gtogs pa ste/ rjes dang bcas pa dang gus pa dang bcas pa dang sems dma' bas so/ /gus par bya ste bstan par bya'o zhes bya ba ni gzhan la</text></item>
<item><p>88b1</p><section></section><text>'jigs pa'i gnas nyid du lta ba'o/ /sems dma' ba zhes bya ba ni rgyags pa dang nga rgyal nges par bcom pa nyid kyis so/ /gus par bya ste brtan par bya'o zhes bya ba ni/ chos la gus pa dang bcas pa dang brten pa dang yid mi g.yeng bas rigs pa dang grol ba'i tshig dag gis so/ /don ji</text></item>
<item><p>88b2</p><section></section><text>lta ba bzhin du thogs pa med par brjod pa dag gis so/ /ma 'dres par ro zhes bya ba ni gtam gzhan dang ma 'dres par ro/ /'brel par ro zhes bya ba ni/ tshig snga ma'i don dang tshig phyi ma'i don 'brel ba dang bcas shing skabs su bar ma chad par pha rol gyi ngag gis sbyor bas so/ /byams</text></item>
<item><p>88b3</p><section></section><text>pa dang snying rje dang zang zing med pa'i sems kyis so zhes bya ba ni/ byams pa'i sems dang snying rje'i sems dang zang zing med pa'i sems kyis so/ /byams pa'i sems zhes bya ba ni/ byams pa'i sems dang khong khro ba dang bral zhing mdza' bshes dang ldan pa'i sems kyis so/ /snying</text></item>
<item><p>88b4</p><section></section><text>rje'i sems kyis zhes bya ba ni/ phan pa nye bar bsgrub par 'dod pas dam pa sngon du btang bas so/ /zang zing med pa'i sems kyis zhes bya ba ni/ so sor bsngags pa bzhin de'i rgyus de las sam gzhan la rnyed pa dang bkur sti dang rim gro'am bya ba gzhan zhes bya ba'i don to/ /rangs pa dang</text></item>
<item><p>88b5</p><section></section><text>mos pa dang dga' bar byed pas so zhes bya ba ni zhum pa dang lhag par mi mos pas mi rigs par byed pa nyid kyi gnyen pos so/ /don gyi dbang gis ma rdzogs na gzhag par bya'o zhes bya ba ni/ ma nus pa la sogs pa ste de'i dbang gis so/ /'di la mi rigs pa med par shes par bya'o/ /</text></item>
<item><p>88b6</p><section></section><text>de bas na 'di dang mdo phyi ma dang yang dag par bstan pa'o/ /dbyangs kyis chos smra bar bya'o/ /langs nas rnam par dbye bar bya'o/ / don bsdus te brjod pa yang ngo zhes bya ba ni bya'o zhes bya bar sbyar bar bya'o/ /chos la zhes bya ba ni mdo sde la sogs pa shugs kyis rtogs par bya'o/ /</text></item>
<item><p>88b7</p><section></section><text>gal gzung ba dang gzhung gzugs par yang ngo zhes bya ba la gang zhig ce na/ mdo sde la sogs pa'i chos kyi'o/ /yi ge dang don de ni rigs pa ma yin te/ de ni 'di ltar brjod par bya ste/ de yang gzhi 'dis cho ga rtogs par bya'o zhes bya ba rnam par 'byed pa las so/ /gal gzung ba dang</text></item>
<item><p>89a1</p><section></section><text>gzhung gzugs pa de ltar yi dam byed pa'o/ / dge 'dun gyi gnas brtan gyis smyug ma'i thur ma skud pa la brgyus pa spo bas nyi ma bgrang bar bya'o zhes bya ba la/ 'dir gzhung ni/ gleng gzhi dag las 'di dang por byas pa'i drang bar bya'o zhes bya ba'i bar du gsungs</text></item>
<item><p>89a2</p><section></section><text>pa yin no/ /dge skos kyis de la brtags te dge 'dun la brjod par bya'o zhes bya ba ni dge 'dun gyi gnas brtan gyi las so/ /bye brag tu ma byas pas ni zhu bar bya ba ma yin te/ 'on kyang bye brag tu byas pa'i 'o zhes bya ba smos so/ /gang gis bye brag tu byas pa yin zhe na/ de'i phyir</text></item>
<item><p>89a3</p><section></section><text>ngo'i dbye bas so zhes bya ba smos te/ zla ba yar gyi ngo dang mar gyi ngo 'di dbye ba des so/ /gtsug lag khang gi bdag po dang lha'i tshigs su bcad pa 'don par dge slong rnams la bskul ba'i tshig bya'o zhes bya ba gang gi tshe na zhe na/ de'i phyir zhes bya ba smos te/ nyi ma brjod pa'i</text></item>
<item><p>89a4</p><section></section><text>zhes bya ba skabs kyis rtogs par bya'o/ /sdug bsngal rigs pa'i ngo bo tshig gis mngon par 'du byas pa zhes bya ba gang zhig 'dir rigs pa'i ngo bo'i tshig mngon par 'dod pa de bstan par bya ste/ de'i phyir deng ni yar gyi ngo'i tshes gcig lags te/ gtsug lag khang gi</text></item>
<item><p>89a5</p><section></section><text>bdag po dang / gtsug lag khang gi lha rnams kyi slad du tshigs su bcad pa re re bklag tu gsol zhes bya ba smos te/ bklag tu gsol zhes bya ba'i sgras ni 'di skad ces bya ba'i don can no/ /gtsug lag khang gi bdag pos spyan 'dren pa'i tshig kyang brjod par bya'o/ /ji skad du zhe</text></item>
<item><p>89a6</p><section></section><text>na/ de'i phyir yon bdag ming 'di zhes bgyis pas sang dge 'dun bshos la spyan 'dren na/ btsun pa rnams kyis de la dge legs kyi yid dag gis so so nas thugs brtse bar mdzad du gsol zhes bya bas so/ /nyin zhag gcig gis mi chog par bya'o zhes bya ba la/ gang gi</text></item>
<item><p>89a7</p><section></section><text>tshe na yin zhe na/ de'i phyir dus tshigs rnams kyi zla ba phyed lus pa nyid la'o zhes bya ba smos te/ gso sbyong gsum pa la 'dis ni tshes bcu bzhi pa nyid byas par rig par bya'o/ /zla ba shol dor ba ni rgyal po'i rjes su 'brang bas so/ /rgyu skar ni skar mkhan gyi rjes su 'brang</text></item>
<item><p>89b1</p><section></section><text>bas shes par bya'o/ /'di la dgos pa ni tha snyad la mkhas par bya ba'o zhes bya ba la tshes grangs brjod par bya ba la sogs pa 'di la dgos pa ni 'jig rten pa'i tha snyad la mkhas par bya ba dang / tshes 'das pa sems la gzhag par bya ba dang / gso sbyong gi nyi ma yongs su</text></item>
<item><p>89b2</p><section></section><text>shes par bya ba yin no / /ma brtags shing gso sbyong la ma bsdad par 'di ni spong ba zhig go snyam nas mtshams gcad par mi bya'o zhes bya ba ni/ brtag cing mtshams bcad dam 'on te ma bcad ces de ltar brtag cing gso sbyong gi nyi ma la ma bab kyi bar du bsdad de bya'o zhes bya ba'i</text></item>
<item><p>89b3</p><section></section><text>don to/ /bcad pa nyid du shes pa ni mi chags pa'i yan lag ma yin no zhes bya ba ni/ bag yangs su ma byas par gcad pa gzhan ni mi 'chags pa kho na'o zhes gang bstan pa de la shes pa de yan lag ma yin te/ 'di ltar mtshams bcad zin pa yod na bag yangs su grags pa</text></item>
<item><p>89b4</p><section></section><text>zhes bya ba mi shes pa nyid la yang de rig par bya'o/ /de med pa nyid kyis kyang bag yangs su 'gyur ro zhes bya ba ni/ las gang zhig bag yangs su nyid kyis rtsa ba'i gzhi las smos pa/ de la ltos pa kyang gi sgra 'di yin no/ /de'i sgras ni mtshams dgrol ba la ltos pa'am 'ba'</text></item>
<item><p>89b5</p><section></section><text>zhig tu ma zad kyi don gyis nye bar gnas pa rnams kyang nye bar bzung ba'o/ /gang dag gi mtshams de'i nang na gcig kyang ma lus pa zhes bya ba ni mtshams de med pa'o/ /de'i dngos po ni de nyid med pa'o/ /de bas kyang mtshams kyi bag yangs su bya ba'o/ /las rnam pa lngas de med</text></item>
<item><p>89b6</p><section></section><text>pa nyid kyis kyang bag yangs su sgrub pa byed pa gcig pur ma zad kyi/ dge 'dun thams cad dong ba thams cad mtshan pa dang zhing ma yin pa nyid ltung ba thob pa dang rnam par 'khrugs par gyur pa dang shi bas so/ /gnas su gzhag ste sems kyis dkyil 'khor pa gang gis byin gyis</text></item>
<item><p>89b7</p><section></section><text>brlab pa de bas na/ gnas khang der de med pa nyid kyis kyang 'di la de med pa der rang nyid kyis ni ma yin no/ /rung pa'i khang pa yang ngo zhes bya ba ni de med pa nyid kyis kyang bag yangs su 'gyur ro zhes bya ba ste/ mdo snga ma las nye bar gzhag pa la kyang gi sgras ni 'dir bsdus pa la rig</text></item>
<item><p>90a1</p><section></section><text>par bya'o/ /las dang de med pa nyid 'dis kyang zhes bya ba'o/ /mtshams su mtshams kyis bskor du mi rung ngo zhes bya ba ni/ ma grags pa'i tshig 'di las byas su zin kyang ma byas pa nyid du rig par bya'o/ /dkyil 'khor ba dang dge slong ma'i dbyar khong dag dang khron</text></item>
<item><p>90a2</p><section></section><text>pa dag pa ni rung ngo zhes bya ba la/ 'di dag ni yul gyi bdun pa'o/ /yul 'di la mtshams gang zhig de la gang zhig bskor du rung ba zhes bya ba'i don to/ /shing ljon pa gcig la mtshams bzhi man chad kyis mu thug du ma rnam par gnas so zhes bya ba la/ mtshams bzhi man chad kyi</text></item>
<item><p>90a3</p><section></section><text>zhes bya ba ni gsal ba nyid du khas blangs nas 'di smos so/ /rnam pa bzhi shing ljon pa'i rnam par dbye ba shin tu yang gsal ba zhes bya ba ni shin tu yang mang po'i mtshams rnams la rnam par gnas pa nyid yod pa'o/ /'di la tha snyad du rung ba mtshan ma nyid yin no zhes bya ba la/ 'di</text></item>
<item><p>90a4</p><section></section><text>la zhes bya ba ni mtshams la'o/ /rdzu 'phrul dang sgyu ma byas pa dag kyang de ltar gyur pa nyid ma yin no zhes bya ba ni/ tha snyad ma yin pa nyid du byas pa zhes bya ba'i don to/ /zla ba dang / nyi ma dang / skar ma'i 'od dang dba' klong gi rlabs dag kyang mi brtan pa nyid yin no zhes bya ba</text></item>
<item><p>90a5</p><section></section><text>la/ brtan pa zhes bya ba 'di nyid kyis 'di rnams ma yin par dgag pa nyid ces bya ba'i don to/ /mtshams dang ma 'byar ba la de'i mtshan ma nyid ma yin no/ /de lta bas na 'dir 'od zer rnams mngon par brten pa zla ba la sogs pa la yang ma yin te/ 'dir dogs pa'i skabs</text></item>
<item><p>90a6</p><section></section><text>med pa'i phyir ro/ /'dir de'i khyad par gyi ngo bos zla ba la sogs pa nye bar bzung ba'o/ /de bzhin du dba' klong gi rlabs 'gram du 'byung ba zhes bya ba rtogs par bya'o/ /mtshams su chu ni mtshams gzhan dang 'dra'o zhes bya ba ni/ 'di la mtshams kyi nang du chus chod na</text></item>
<item><p>90a7</p><section></section><text>mtshams tha dad pa nyid de zhes bya ba 'di la de'i mtshams kyi nang du ltung ba gcig pur ma zad de/ 'on kyang mtshams nyid tha dad pa zhes bya ba'i don to/ /'di ni gnas byin gyis brlabs pa ste/ gang zhig mtshams la mngon par brten pa yin gyi/ chu la ni 'di rnams kyi gnas nyid</text></item>
<item><p>90b1</p><section></section><text>du byin gyis brlab par bya ba'i gnas nyid yod pa ma yin te/ ji ltar bsten pa la'ang yod pa yin zhe na/ de'i phyir gnas par gyur pa ma yin pa nyid kyis so/ /mtshams la de dang ldan pa nyid la ji srid du chus mi 'khyer ba de srid du mtshams kyi yul ma yin no/ /chu med par gyur na mtshams</text></item>
<item><p>90b2</p><section></section><text>de las skyes pa zhes bya bar rig par bya'o/ /bar du chod na gcig pa nyid ma yin no zhes bya ba ni/ gang du phyogs gcig gis kyang 'brel pa med par der mtshams gcig pa nyid las skyes par mi 'gyur zhes bya ba'i don to/ /mtshams gcig la gnas pa ma yin pa de ltar rnam</text></item>
<item><p>90b3</p><section></section><text>par bcad pa'i char gnas pa du ma'i tshogs rnam par bcad nas cig car mtshams bcad pa las blang ba de lta bas na 'di lde ltar byed pa'o/ /gal te zam pa brtan po yod na de yul nyid yin no zhes bya ba la/ 'dir gzhung ni btsun pa chab kyi mtshams las 'dar rung</text></item>
<item><p>90b4</p><section></section><text>ngam/ nye ba 'khor mi rung ngo / /gal te zam pa brtan po yod na ni rung ngo zhes gsungs so/ /de bzhin na yang phyir byas na ni rjes su 'jug go zhes bya ba la/ de zhes bya ba ni zam pa'o/ /ji lta bu zhig pa yang phyis bya zhe na/ de'i phyir sbyor ba ma btang ba nyid do zhes bya ba smos te/ yang</text></item>
<item><p>90b5</p><section></section><text>phyir bya ba gang la sbyor ba ma btang ba zhes bya ba'i don to/ /dus ji srid du sbyor ba ma btang ba nyid kyang phyir byas nas rjes su 'jug ce na/ de'i phyir zhag bdun phan chad ni mi 'jug go zhes bya ba smos te/ /mi 'jug go zhes bya bar sbyar ro/ /nam mkha' ni bar du chad par gyur pa yin pas</text></item>
<item><p>90b6</p><section></section><text>de la yod pa nyid kyi tha snyad kyang med na 'brel pa lta ga la yod ces bya ba la/ de la zhes bya ba ni nam mkha' la'o/ /sa dang de dang 'brel pa'i rang gi cha yang rung ste/ 'di la gnyis ka'i cha la yang mtshams gcig gis 'brel pa ma yin no/ /'dir gnas khang gi nang na 'dug</text></item>
<item><p>90b7</p><section></section><text>pa'i nam mkha' yang mtshams la 'jug pa ma yin te/ mtshams gcig pa nyid kyang ma yin te de 'dir de lta bas na de byed pa'o/ /'dir gzhung ni btsun pa nam mkha' la mchis pa dag dang / dogs la mchis pa dag lhan cig las bgyir rung ngam/ nye ba 'khor mi rung ngo zhes</text></item>
<item><p>91a1</p><section></section><text>gsungs pa gang yin pa dang / gang yangs dang de dang 'brel ba rnams kyis mi rung ba nyid de la ni bsdus pa'o/ /dbus nas dpag tshad phyed dang gsum gyi mtha' las lhag par mtshams bcad pa mi 'chags so zhes bya ba ni/ dpag tshad phyed dang gsum gyi</text></item>
<item><p>91a2</p><section></section><text>mtha' tshun chad du zhes bya ba gang zhig smos pa gang zhig ma grags pa yang de las 'da' bar byed pa la ltung ba med pa tsam zhes bya ba de la 'di bstan pa'o/ /btsun pa mtshams chen po'i tshad ji tsam lags/ nye ba 'khor dpag tshad phyed dang gsum mo/ /btsun pa dpag tshad phyed dang</text></item>
<item><p>91a3</p><section></section><text>gsum phan chad mtshams su rung ngam/ nye ba 'khor mi rung ngo zhes gsungs pa yin no/ /der gang zhig tshad 'di brjod pa ni zhu ba las gsungs pa de 'dis bsdus pa yin no/ /'og dang steng du sra ba dang 'brel pa la gzhi dang 'dra ba nyid do zhes bya ba ni/ dpag tshad phyed dang</text></item>
<item><p>91a4</p><section></section><text>gsum gyi mtha' yan chad dang man chad sa dang rdo dang rtsig pa dang shing ljon pa dang / shing la sogs pa'i sra ba dang 'brel pa'i rdzas gang yin pa la ni de'i rang bzhin can gyi 'brel pa la gzhi dang ldan pa bzhin du mtshams la yod pa'o/ /mtshams chen po'i dbang du byas nas tshig de'o/ /</text></item>
<item><p>91a5</p><section></section><text>gzhan du ji ltar bris pa bzhin du zhes rtogs par bya'o/ /de ltar yang dkyil 'khor la ni tshad gzhan dang 'brel pa gang yin pa de la der zhugs pa ma yin no/ /de yongs su spongs pas yang mtshams las skyes par rig par mi bya'o/ /sa gzhi mtshams ma bcad pa nyid du mi</text></item>
<item><p>91a6</p><section></section><text>'bral ba'i gnang ba mi 'chags so zhes bya ba ni/ bcos ma'i gnas su mi 'bral ba'i gnang ba'i yul yin pa de bas de de la 'di bstan pa'o/ /zhu ba las 'di dang por byas te des ni de mi zhig go zhes bya ba'i mthar thug pa'o/ /bcad pa zhig na zhig go zhes bya ba la/ zhig</text></item>
<item><p>91a7</p><section></section><text>pa ni mtshams bcad pa las grol ba'o/ /de zhig na mi 'bral ba'i gnang ba zhig go/ /des ni de mi zhig ga zhes bya ba ni/ mi 'bral ba'i gnang ba zhig pa des ni mtshams bcad pa de mi zhig pa'o/ /mchod rten dang / gtsug lag khang dang / gtsang khang phyur bu</text></item>
<item><p>91b1</p><section></section><text>dang 'khor sa dang / gso sbyong gi gnas dag tu phyag dar bya ba nyid do zhes bya ba ni/ 'dir phyag dar bya ba ni gnas khang ngam khyams sam rdzing bu'i tshad tsam zhig phyags na phyag dar byas pa nyid du shes par bya zhes bya ba'i don to/ /'di ni ma mo las nyes byas te/ nad pas zhes</text></item>
<item><p>91b2</p><section></section><text>bya ba dang por bya ste/ gnas zhes bya ba'i mthar thug pa dang / phul ba nyid ces bya ba la sogs pa'i mdo 'di ni zhus pa las so/ /dge 'dun la 'dun pa la sogs pa phul ba ni phul ba nyid yin no zhes bya ba ni/ gang zag la 'dun pa la sogs pa'i tshig lhug pa las phul ba</text></item>
<item><p>91b3</p><section></section><text>gsungs pa yin te/ de bas na dge 'dun la phul ba nyid la ma phul ba nyid du la la zhig dogs par 'gyur pa de bas na/ de bzlog pa'i don du 'di gsungs pa yin no/ /de las gang yang rung bas de brjod par bya ba nyid yin no zhes bya ba la/ de las zhes bya ba ni dge 'dun las so/ /</text></item>
<item><p>91b4</p><section></section><text>gang du 'di la phul ba de yod par 'gyur ro/ /de brjod par bya ba nyid yin no zhes bya ba la/ de zhes bya ba ni dge 'dun la 'dun pa la sogs pa phul ba de'o/ /'o na brjod pa 'di don med pa kho na yin te/ 'dir smra ba po 'byung ba ni mi rigs pa kho na ste/ gang gi phyir go ba bskyed pa'i</text></item>
<item><p>91b5</p><section></section><text>don du 'di ni mngon sum nyid du phul ba pos go ba bskyed do zhe na/ de ni bden mod kyi 'on kyang cho ga la 'jug pa la phul ba ma byas pa nyid do/ /de lta bas na 'dir de thob pa'o/ /mtshams kyi phyi rol na gnas pas de 'bul ba dang 'bul du gzhug par mi bya'o zhes bya ba la/ de zhes bya</text></item>
<item><p>91b6</p><section></section><text>ba ni 'dun pa la sogs pa'o/ /mi chags pa mi bya'o zhes bya ba de'i 'di spros pa yin no/ /mtshams gzhan na gnas pa ni gang la yang yan lag nyid ma yin no zhes gsungs pa des 'dir mi 'chags pa byas pa nyid yin no/ /brgyud pas mi bya'o zhes bya ba ni 'bul ba dang 'bul du</text></item>
<item><p>91b7</p><section></section><text>gzhug par bya zhes bya bar sbyar ro/ /len par byed pas gzhan la phul ba des kyang gzhan zhig la 'bul ba ni brgyud pa yin no/ /na ba dang dbang med pa dang srog dang tshangs par spyod pa'i bar chad kyis 'jigs pa las gzhan pas 'bul ba la nyes byas so zhes bya ba ni 'dun pa la</text></item>
<item><p>92a1</p><section></section><text>sogs pa 'di rnams gzhan la 'bul ba la ni nyes byas su 'gyur te/ 'bul ba mi 'chags pa ni ma yin no/ /de tsam gyi dbang gis dge ba'i phyogs kyi bar chad 'byung bar 'gyur ba de yang 'dir tshangs par spyod pa'i bar chad yin par rig par bya ste zhes bya ba'i</text></item>
<item><p>92a2</p><section></section><text>sgras bsdus par rnam par gnas pa yin no/ /de ltar yang bcom ldan 'das kyi nyan thos kyi dge 'dun ni don nyung ba bya ba nyung ba yin pas zhes bya ba ni ma 'ongs pa la rgyu bstan pa yin no/ /de bas na de tsam nyid kyis kyang 'dir phul ba nyid bstan par rig par bya'o/ /ma brjod na ni ma</text></item>
<item><p>92a3</p><section></section><text>gus pa las so zhes bya ba ni 'dun pa la sogs pa blangs pa ma brjod na ni ma gus pa'i ltung byed kyi rjes su mthun pa las nyes byas su 'gyur ba'o zhes bya ba'i don to/ /des 'jigs pas mtshams kyi phyi rol nas khyer te 'ongs pa la ni nyes pa med do zhes bya ba la/ des zhes bya ba ni srog dang</text></item>
<item><p>92a4</p><section></section><text>tshangs par spyod pa'i bar chad kyis 'jigs pas dgra dang phrad pa la sogs pas yid la byed pa 'joms pa gang yin pa de yang 'dir tshangs par spyod pa'i bar chad du rnam par gnas pa yin no/ /dge skos kyis gso sbyong gi tshe tshul shing brim pas dge slong rnams bgrang bar bya'o/ /legs par</text></item>
<item><p>92a5</p><section></section><text>thon pas gdon te tshig phyed kyang ma 'khrul ba nyid na'o zhes bya ba ni gso sbyong la'o/ /so sor thar pa bton pas ni gso sbyong las bton pa nyid do/ /de bas na so sor thar pa las zhes bya ba 'dir skyes pa nyid do/ /byed pa po gang la bstan pa 'di las yin nam zhe na/ de'i phyir dge 'dun gyi</text></item>
<item><p>92a6</p><section></section><text>gnas brtan gyis so/ /mi nus pa nyid yin na gnyis pa'i 'o zhes bya ba ni gnas brtan gyis bton pa'o/ /des kyang gsum pa'i 'o zhes bya ba ni/ gnyis pa des kyang mi nus pa nyid yin na gsum pas bstan par bya'o/ /des kyang na res kyis so zhes bya ba ni/ gsum pa des kyang</text></item>
<item><p>92a7</p><section></section><text>mi nus pa nyid yin na res kyis gdon par bya'o/ /'dir dge 'dun gyis gnas brtan la ston pa'i gnas pa thob pa nyid ji ltar yang 'dir mtha' gnyis dang bral ba de ltar rnam par gnas pa de'i 'og tu zhes bya ba la/ gsum po de las 'og tu tshig gdon par mi nus na'o/ /mi nus</text></item>
<item><p>92b1</p><section></section><text>na gzhan la bcol bar bya'o zhes bya ba ni/ res bab pa'i tshe 'don mi nus na gdon pa gzhan la bcol bar bya'o/ /ma btub na dge 'dun gyis so zhes bya ba ni/ ma btub na dge 'dun gyis bcol bar bya'o / /rtag tu yang ngo zhes bya ba ni dge 'dun gyis bcol bar bya'o zhes bya bar</text></item>
<item><p>92b2</p><section></section><text>sbyar ro/ /rdugs na lhag ma gzhan gyis so zhes bya bar sbyar ro / /gdon pa zhes bya bar sbyar ro/ /dum bu 'dzin pa nyid yin na ji snyed kyis 'grub pa dag gis so zhes bya ba ni ji snyed kyis gdon pa 'grub par 'gyur ba ste de snyed kyis ni rjes su bsgrub par bya'o zhes bya ba'i don to/ /'jigs pa</text></item>
<item><p>92b3</p><section></section><text>dang bcas pa nyid yin na gnas mdzes par 'dod pas grong dang mi nye bar gso sbyong byar mi rung ngo zhes bya ba ni/ sil bu dag las 'di dang por byas te/ khyim bdag dang rgyal po dag la sogs pa'i mthar thug pa'o/ /gzhan ni zhu ba las te/ 'di ni las kyi sbyor ba gzhan la yang dpe</text></item>
<item><p>92b4</p><section></section><text>tsam du zad do/ /'gron pa mi sdod na 'gro ba bzhin du bya'o zhes bya ba ni mchong ba bzhin du de yid la 'dres par gyur na/ gang zhig 'gro ba'i bya ba rnams kyis las byed pa'o/ /de lta bas na mi srid pa las gzhan du 'gyur ba nyid la de rjes su gnang ba'o/ /sgra mi 'dod na mdor bsdus</text></item>
<item><p>92b5</p><section></section><text>pas so zhes bya ba ni/ gang dag 'dir sbyar ba de dag sgra mi 'dod na mdor bsdus pas gso sbyong bya ba'o / /de tsam yang na byin gyis brlab po zhes bya ba ni mdor bsdus pas bya ba la sgra ji tsam 'byung bar 'gyur ba'i sgra de tsam yang 'gron pa dag gis mi 'dod na so so nas byin gyis brlab par bya ste/</text></item>
<item><p>92b6</p><section></section><text>'khor dang bcas pa la sgra las grol ba med pas so so nas zhes bya bar bsgrub par bya'o/ /dad pa can dang gtso bo dag dga' bar 'gyur blta na cho ga rjes su bsgrub pa la kha na ma tho ba med do/ /drung du gso sbyong byas pa la yang ngo zhes bya ba ni/ gnas mal gyi gzhir gtogs pa las 'dir</text></item>
<item><p>92b7</p><section></section><text>gnyis po de dag grangs so/ /phongs pa'i tshe khyim pa'i drung du bshags par bya'o zhes bya ba ni chom rkun pa dag la de skad gsungs pa yin mod kyi/ khyim pa gzhan dag la yang rung ba nyid yin pa'i phyir 'di rnam par gzhag go/ /de lta bas na kyal ka can la sogs pa dang rtse rgod la sogs pa la</text></item>
<item><p>93a1</p><section></section><text>rgud pa de thob pa dang drung du'o/ /de lta bas na de dang nye bar 'brel lo/ /rab tu byung zhing bsnyen par ma rdzogs pa'i drung du yang de dag ni shin tu nyes pa med pas de las shes par bya'o/ /de la cho ga rjes su bsgrags pa la yang ngo zhes bya ba la/ de la zhes bya ba ni khyim pa la'o/ /</text></item>
<item><p>93a2</p><section></section><text>cho ga zhes bya ba ni rab tu byung ba'i bslab pa rnams la yang ngo / /rgyal po la go bar bya ba la yang ngo zhes bya ba ni/ cho ga dag rjes su thob par bya ba la kha na ma tho ba med de/ 'dir rgyal po ni dpe tsam du zad de gang du khyim gyi bdag po la chos dang ldan pa'i don 'grub par de la rig par bya'o/ /sdom pa</text></item>
<item><p>93a3</p><section></section><text>mchog dang 'brel bar bya ba dman pa la blangs shing gzung ba nye bar mi bya'o/ /cho ga thos par mi bya'o zhes bya ba de dang ldan par rig par bya'o/ /gzhan ma rdzogs pa la mi 'chags pa med do zhes bya ba la/ gzhan zhes bya ba ni 'don pa gnyis pa la sogs pa'o/ /sde tshan thams cad 'don par brtsams</text></item>
<item><p>93a4</p><section></section><text>pa ma rdzogs pa'o/ /reg na'o zhes gang zhig gsungs pa ni ma rdzogs pa de la mi chags pa med do/ /'on kyang nyes byas tsam zhes bya ba'i don to/ /chos ma yin pa mi bya'o zhes gang zhig gsungs pa de 'dir gso sbyong gi chos zhes bya bar brjod par bya ste/ gdon par bya ba dang de'i tshad dang dus</text></item>
<item><p>93a5</p><section></section><text>dang 'don par byed pa rnams de kho na bzhin nye bar ma bzung ba ni 'dir chos ma yin no zhes bya ba la/ de kho na bzhin zhes bya ba ni bstan par byas nas dang po la sogs pa nyid de kho na bzhin nye bar ma bzung ba ni so sor thar pa las gzhan yang bstan par byas te/ bstan pa nyid rjes su ma bzung ba ni</text></item>
<item><p>93a6</p><section></section><text>gleng gzhi mi 'don cing gzhan ma brjod pa rnams ni thos pa bsgrags pas sgrub par mi byed pa rnams bstan par bya ste/ 'di tsam nyid rjes su ma bzung ba'o/ /gsol ba ma byas pa la ni rtse gcig tu rig par bya ste/ gros ma byas pa dag la de byed pa ni gang zhig mi shes pa zhes bya ba ste/ gso sbyong gi</text></item>
<item><p>93a7</p><section></section><text>dus las dus gzhan du byed pa ni dus nye bar ma bzung ba'o/ /gang zag gang dag gi dbang du gso sbyong byed pa'i dbang du bsnyen par rdzogs pa dang bcas pa dang lta ba dang tshul khrims dag gis rigs mthun pa de rnams las gzhan pas byed pa'o/ /yang na 'don par mi byed pa dang mi 'dzin pa'o/ /gnas</text></item>
<item><p>93b1</p><section></section><text>de nas 'ga' yang ma song ba nyid yin na nges pa yin no zhes sngar gang bstan pa de la de'i ngo bo bstan pa'i phyir/ /thos pa'i nye 'khor las 'das pa nyid ni song ba nyid yin no zhes bya ba las so/ /gso sbyong gi gzhi dang 'brel pa rnam par 'byed pa la sogs pa'i skabs so/ /gso sbyong gi gzhi</text></item>
<item><p>93b2</p><section></section><text>rdzogs so// //dbyar gnas par khas blang bar bya'o zhes bya ba smos te/ dus ji srid du zhe na/ de'i phyir zla ba gsum du'o zhes bya ba smos so/ /nyi ma gang la de rnams de srid du khas blang par bya zhe na/ de'i phyir tshes bcu drug la'o zhes bya ba smos so/ zla ba gang gi zhe na de'i phyir/</text></item>
<item><p>93b3</p><section></section><text>dbyar zla 'bring po nya'i phyi de nyin par gyi'o zhes bya ba smos te/ dbyar zla 'bring po nya'i phyi de nyin par zhes bya ba ni dbyar 'bring po tshes bcu drug gi tshes su gyur pa la zhes bya ba'i don to/ /dbyar nye bar sgrub pa dbyar zla 'bring por sgrub pa zhes bya ba'i tshig gang zhig yang dag par byed pa'o/ /dbyar</text></item>
<item><p>93b4</p><section></section><text>zhes bya ba ni der nye bar sgrub pa'o zhes bya ba de'i don to/ /gang zag nye bar 'gro ba ma yin pa rgyu mtshan nyid kyis so sor nye bar gnas pas dbyar zhes bya ba'o/ /dbyar zla tha chungs nya'i'o zhes bya ba ni de ma thag pa zhes bya bar sbyar ro/ /de'i mthar dbyar zla tha chungs nya'i phyi de nyin par zhes bya ba</text></item>
<item><p>93b5</p><section></section><text>ni/ nya'i de ma thag pa ni tshes bcu drug ste/ ston zla ra ba'i tshes la zhes bya ba'i don to/ /zhag bcu'am zla ba phyed kyis 'byung bar 'gyur ba nyid na gtsug lag khang byi dor bya'o zhes bya ba ni gnas par khas blangs pa zhes bya ba'i skabs kyis rtogs pa'o/ /kha cig las ni bdun nam brgyad</text></item>
<item><p>93b6</p><section></section><text>na'o zhes bya ba ni lugs kha cig las zhes bya bar dgongs so/ /nyi ma snga ma la gnas mal bsdog go zhes bya ba ni/ khas blangs pa de'i nyi ma snga ma ste tshes bcu drug pa'i snga ma la tshes bco lnga la zhes bya ba'i don to/ /khri'u dang chol zangs yan chad do zhes bya ba ni tha na khri'u dang chol zangs kyi bar</text></item>
<item><p>93b7</p><section></section><text>yan chad kyang de'i nyin mo bsdog par bya'o zhes bya ba'i don to/ /de stobs pa bsko bar bya'o zhes bya ba la/ de'i sgras ni gnas mal stobs pa yang bsdus pa'o/ /mi nus na du ma'o zhes bya ba ni gcig gis gnas mal stobs par mi nus pa na/ gnas mal stobs pa du ma bsko</text></item>
<item><p>94a1</p><section></section><text>bar bya'o zhes bya ba'i don to/ /bskos pa'i 'og tu des ci zhig bya zhe na/ de'i phyir/ des dri dag gis bskus pa'i tshul shing gzeb kyi sprog mar ras dkar po bting bas dkris pa dag rgan rims su bzhag nas/ tshe dang ldan pa dag gnas 'di na khrims su</text></item>
<item><p>94a2</p><section></section><text>bcas pa 'di dang 'di yod de/ khyed cag las gang khrims su bya ba 'di dang 'dis gnas par spro ba des ni tshul shing long shig khyed cag las sus kyang dbyar dge 'dun gyi nang du 'khrug long bskyed par mi bya'o/ /khyed cag las gang gis 'ga' zhig las cung zad shes pa des nga smros</text></item>
<item><p>94a3</p><section></section><text>shig/ /khyed cag las gang dbyar gyi nang du dge 'dun las 'khrug long skyed par 'gyur ba de la dge 'dun gyis phyis nye bar brtag par dgongs so zhes dge slong rnams la go bar bya'o zhes smos te/ des zhes bya ba ni gnas mal stobs pas so/ /smros shig ces bya bas ni dgod pa pos go</text></item>
<item><p>94a4</p><section></section><text>bar bya'o zhes bya ba ni phigs par bya'o zhes bya ba'i don to/ /gzhan gyis blang ba dang khas blang ba'i phyir dge 'dun la gsol ba bya'o zhes bya ba ni/ /gnas mal stobs pa'i dge slong de las gzhan pa'i dge slong gis so/ /dge slong gzhan gcig gis tshul shing blangs pa dang / dbyar gnas</text></item>
<item><p>94a5</p><section></section><text>khas blangs pa'i phyir go bar bya zhes bya ba'o / /gsol ba gcig dang 'brel ba nyid la don gnyis brjod pa'o/ /tshul shing brim mo/ /dang po ston pa'i blang ngo zhes bya ba ni/ tshul shing brim pa pos tshul shing brim par bya ba'o/ /gzhan dag gis ni stan las phyed 'phags pas so zhes bya ba ni/ ston</text></item>
<item><p>94a6</p><section></section><text>pa'i tshul shing len pa las gzhan pas so/ /dge tshul rnams kyi ni slob dpon dang mkhan po dag gis so/ /mjug tu gnyug mar gnas pa rnams kyi de yang ngo zhes bya ba ni/ 'phrog ma la sogs pa dag gis tshul shing brim pa'o/ /de yang zhes bya ba ni tshul shing la gtogs pa'o/ /gang gi tshe de</text></item>
<item><p>94a7</p><section></section><text>rnams la 'di yin zhe na/ de'i phyir mthar dal bus gzhag par bya'o zhes bya ba smos te/ tshul shing rnams gzhag go zhes gsungs pa yin no/ /de la gnas khang bstabs pa zhes smos pas 'dir 'di yang smos par 'gyur ba de lta bas na mdo 'di byas pa yin no/ /bgrangs nas gnas 'dir dge slong</text></item>
<item><p>94b1</p><section></section><text>'di snyed kyis tshul shing blangs so zhes go bar bya'o zhes bya ba la zhes bya ba'i sgras ni 'di ltar dge 'dun la go bar bya'o zhes bya ba'i don to/ /gnas kyi gzhi bstab par bya'o/ /de dag gi sgo lcags dang lde mig blangs pas mdun du 'dug ste/ /gnas brtan gtsug lag khang che ge mo ni rnyed pa dang bcas pa</text></item>
<item><p>94b2</p><section></section><text>gos kyi rin dang bcas pa lags kyis bzhes shig ces yon tan ji lta ba bzhin du mos pa bskyed cing len du gzhug go zhes bya ba la/ blangs pas zhes bya ba ni de'i tshe gnas kyi gzhi gang la bstab par bya ba de la'o/ /sgo lcags dang lde mig ces bya ba ni/ de gnyis gang gis blangs pa zhes bya</text></item>
<item><p>94b3</p><section></section><text>ba'i bsdu ba'o/ /yon tan ji lta ba bzhin du zhes bya ba ni/ gnas kyi gzhi de'i yon tan gang yin pas de mos bskyed par bya zhes bya ba'i don to/ /blang ba la sogs pa ni lhung bzed dang 'dra'o zhes bya ba la/ dgos pa blang ba dang blangs pa ma yin pa ste/ bar chod pas tshig gnyis pa la</text></item>
<item><p>94b4</p><section></section><text>mi sbyin zhing phyi ma la ni ma yin zhes bya ba 'di ni gzhan la yang 'gre ba'o/ /mchod rten dang dge 'dun gyi don ma yin par song bar shes pa la ni 'theb nyid las bsko bar bya'o zhes bya ba ni/ mchod rten dang dge 'dun gyi don la ma song ba la ji ltar rgan rims nyid kyi dge 'dun gyi gnas brtan yod pa</text></item>
<item><p>94b5</p><section></section><text>la btsun pa nye dgas rgan pa gzhan 'ongs pa la bdag nyid dang lhan cig dge 'dun gnas brtan du gyur nas gnas brtan gnyis pas gnas par bya snyom pa'i blos gtsug lag khang gzhan du song ba na/ der dge 'dun gyi gnas brtan gyi rnyed pa dang / rnyed pa snga ma gnas brtan gnyis pa'i</text></item>
<item><p>94b6</p><section></section><text>rnyed pa dang / mnyam par shes nas dgos pa med par ci'i phyir dge 'dun gyi gnas brtan nyid bdag gis bya'o snyam pa'i blo sngon du btang nas/ gtsug lag khang du phyin pa dang sngar bstan pa'i gnas mal la ji ltar 'phel ba nyid kyis mal stan slong bar byed pa zhes bya ba/ bcom ldan 'das</text></item>
<item><p>94b7</p><section></section><text>kyis gsungs ba'i lung las 'byung ba yin no/ /dge 'dun gyi'am mchod rten gyi bya ba la song bar gyur pa gang yin pa de la ji ltar rgan rims kyis gnas mal bstab par bya'o/ /gzhan la ni ji ltar 'theb nyid las bsko bar bya'o zhes smos pa ste/ de bas na mdo 'di ste ji ltar bsko ba las</text></item>
<item><p>95a1</p><section></section><text>gzhan pas bsko bar bya'o/ /'di ji ltar 'theb kyi don 'di'o/ /gnas mal gyi gzhi las 'di dang por bya ste/ sngar rtog pa'i dge skos kyis zhes bya ba de bas na 'dir grags pa yin no/ /gang du gzhung 'chad par 'gyur ba 'di dang gzhan de spangs nas du ma</text></item>
<item><p>95a2</p><section></section><text>nyid ma yin pa gtsug lag khang du zhes bya ba 'di yang drangs pa yin no/ /shing ljon pa'i drung dang ne'u gsing gi gzhi dag la yang rgan rims su bsko bar bya'o/ /gnas khang gis mi chog na gnyis la sogs pa dag na tha na de'i sa gzhi gding ba'i tshad tsam yang ngo zhes bya ba la/ mi chog</text></item>
<item><p>95a3</p><section></section><text>na zhes bya ba ni/ gal te dge slong thams cad la re re la bskor mi chog na 'di rnams thams cad kyis gnas kyi gzhi thob pa'i mthar thug pa ma yin pa ste/ sogs pa'i sgras grangs par bstan pa'i phyir tha na zhes smos so/ /de'i sa zhes bya ba ni gnas khang gis gzhir bting</text></item>
<item><p>95a4</p><section></section><text>ba'i tshad tsam yang bsko ba zhes bya ba'i don to/ /lhung bzed dang bya ma bum dang 'dag rdzas dang / so shing dang / sman gyi gnas la ltos par bya'o zhes bya ba la ltos par bya'o zhes bya ba ni/ gding ba'i tshad tsam du bsko bar bya'o/ /de dor nas ni ma yin te de ltar ma yin no/ /ji ltar</text></item>
<item><p>95a5</p><section></section><text>de 'byung bar mi 'gyur zhes bya ba'i don to/ /kha cig ni 'dir sman gyi tshig tu yang byed do/ /de ni mi rigs te nad pas bsten par bya'i gzhan gyis ni bza' bar bya ba ma yin pa nyid kyi phyir ro/ /sgo khang dang them skas kyi lkog dang / khyams dang dpong sa dang bkad sa dang bsro khang gi ra ba dag</text></item>
<item><p>95a6</p><section></section><text>ni bsko bar mi bya'o zhes bya ba la/ 'di ni mi chog pa la bsko bar bya/ shes par bya ba ma yin zhes bya ba'i don to/ /'dir gzhung ni rnam par 'byed pa las/ dge slong dag gnas drug po 'di dag ni bsgo bar mi bya ba dag ste/ sgo khang thams cad dang / them skas kyi lkog dang khyams</text></item>
<item><p>95a7</p><section></section><text>dang dpong sa'i ra ba dang bkad sa'i ra ba dang bsro khang gi ra ba dag ste/ sko bar byed na nyes byas su 'gyur ro zhes gsungs pa yin no/ /mtshan mo gnas mal mi bsko'o zhes bya ba ni bsko bar mi bya'o zhes bya bar sbyar ro/ /khri la sogs pa la yang cho ga 'di nyid yin te/ gnas khang nyid la</text></item>
<item><p>95b1</p><section></section><text>ni ma yin no zhes bya ba de nyid kyi phyir gnas mal zhes smos so/ /gnas khang gi gzhir gyur pa'i gnas pa'i sgra 'di grags pa ste/ de'i phyir shing ljon pa'i rtsa ba la sogs pa la 'dis cho ga 'di la byas pa nyid ma yin no/ /nad pa 'dug pa'i gnas khang gzhan la mi sbyin no zhes bya ba ni</text></item>
<item><p>95b2</p><section></section><text>gnas khang zhes smos pas ni khri la sogs pa bzlog pa'i phyir bstan to/ /de nyid thob pa med na mi sbyin par mi bya'o zhes bya ba la/ de nyid ces bya ba ni de lhag par gnas pa nyid la thob pa la ji ltar rgan rims su ma byas par nad pa la gnas khang sbyin par mi bya'o/ /'dir gzhung ni/ dge slong</text></item>
<item><p>95b3</p><section></section><text>nad pa'i gnas khang gzhan la bsko bar mi bya'o/ /bsko na 'gal tshabs can du 'gyur ro/ /'dir nad pa zhes bya ba ni sbyor mi bzod pa yin par shes par bya ste/ de lta bas na nad pa sbyor mi bzod pa zhes bya ba de las rtogs par bya'o/ /de dang de'i g.yog las byed du mi gzhug go</text></item>
<item><p>95b4</p><section></section><text>zhes bya ba la/ de zhes bya ba ni nad pa de'o/ /de'i zhes bya ba de ni nad pa de'i'o/ /mdze can gyis dge 'dun gyi gnas mal la spyad par mi bya'o zhes bya ba ni gos kyi gzhi las de dang por bya ste/ nad g.yog sbyin pas 'di la snying brtse bar bya'o zhes bya ba'i mthar thug pa'o/ /de la</text></item>
<item><p>95b5</p><section></section><text>gnas dben pa sbyin no zhes bya ba la/ de la zhes bya ba ni mdze can la'o/ /'dir gnas dben pa zhes bya ba ni gzhan dag gis 'dod pa'o/ /de las tha dad par shes par bya ba ma yin no/ /dben par de nyid kyis gang zhig sba ba nyid de 'dir rigs pa yin no/ /dge 'dun gyis</text></item>
<item><p>95b6</p><section></section><text>bsten par bya ba dang bcas pa tha na khyams dang / khyams gru bzhi dang / sgo khang dang / bang rim dang / 'chags dang / shing drung gi gnas der yang 'dug par mi bya'o zhes bya ba la/ bsten pa zhes bya ba ni bsten pa yod par gyur pa la dus dus su bsten par bya'o zhes bya ba'i</text></item>
<item><p>95b7</p><section></section><text>don to/ /gang gis yin zhe na/ dge 'dun gyis zhes bya bar sbyar ro/ rab tu byung ba zhes bya bar shes par bya'o/ /gnas pas kun nas longs spyod pa ni bstan pa zhes brjod pa yin no/ /bshang ba dang gci ba'i skyabs gnyis su 'jug par mi bya'o zhes bya ba ni dge 'dun dag</text></item>
<item><p>96a1</p><section></section><text>gis zhes bya ba 'jug go/ /de la g.yog bsko bas snying brtse bar bya'o zhes bya ba ni nad yun ring zhing che ba yin pa'i phyir nad g.yog de med na sbyin par bya'o zhes bya ba/ cho ga 'di la 'dir ma sbyar ba gang yin pa'i brda de la de'i dogs pa bsal ba'i don du'o/ /dus thams</text></item>
<item><p>96a2</p><section></section><text>cad du dgon pa dag la lhung bzed dang chos gos gzhag pa'i phyir gnas khang bsko bar bya'o zhes bya ba la/ 'dir gzhung ni/ dge slong dgon pa dag dang gtsug lag khang du lhags te/ gnas khang dag rnyed pa na dge slong dag las ma thob nas/ bcom ldan 'das kyis bka'</text></item>
<item><p>96a3</p><section></section><text>stsal nas/ gtsug lag khang du dge slong dgon pa pa rnams kyi lhung bzed dang / chos gos gang du 'jog pa'i gnas khang bsko bar bya'o zhes gsungs pa lta bu yin no/ /dus thams cad du zhes bya ba ni dbyar dag nyi tsher ma zad kyi gang zhig 'dir smos pa'i gzhung las dus kyi khyad par</text></item>
<item><p>96a4</p><section></section><text>la ma bsten pa de bas na mdo'i tshig 'di smos te/ de'i phyir dbyar gnas par khas blangs pa na kha cig glo bur du 'ong srid pas gnas dang gnas mal gzhag par bya'o zhes bya ba smos te/ dus thams cad du zhes bya ba 'di la rjes su 'jug pa med par bstan pa'i don du ni 'di yin te/ bye</text></item>
<item><p>96a5</p><section></section><text>brag yang yongs su ma smos pa'i phyir/ khas blangs pa gnyis ka la yang snga ma dang phyi ma zhes bya bar rig par bya'o/ /gzhi zhes bya ba ni gnas kyi gzhi'o/ /mang po dag lhags na gnas pa gang gis gzod bsko bar bya'o zhes bya ba ni dge slong glo bur ba mang po dag lhags na sngar gnas</text></item>
<item><p>96a6</p><section></section><text>par khas blangs pa dag gis gnas mal gzod bsko bar bya'o/ /gnas par khas blangs pa phyin chad mi bya'o zhes bya ba ni slar bsko ba gnyis pa la khas blangs pa phyi ma shos gang yin pa zhes bya ba de las yid ches pa'o/ /'dir gzhung ni rnam par 'byed pa las/ dge slong</text></item>
<item><p>96a7</p><section></section><text>dag ngas dge slong ma 'ongs pa rnams la bsten nas dbyar gnas par khas blangs pa gnyis pa bcas kyi gsum pa ni ma yin no zhes gsungs pa yin no/ /mang ba nyid yin na gcig la yang gnyis la sogs pa khyab pa'i bar dag go zhes bya ba la/ gnyis la sogs pa zhes</text></item>
<item><p>96b1</p><section></section><text>bya ba ni gnas kyi gzhi la sogs pa nas tha ma bstan par byed de mang ba nyid yin na zhes bya ba ste/ bsko bar bya'o zhes sbyar ro/ /sa de snyed du mang ba'i gzhi dag la re re la bsko bar bya'o/ /ji snyed pa bsko ba rnams la thams cad kyi bsko ba 'grub par 'gyur zhes bya ba'i don to/ /zhag gcig</text></item>
<item><p>96b2</p><section></section><text>gi don du gnas mal mnod par mi bya'o zhes bya ba ni/ gnas mal zhes smos pa ni dpe tsam du zad de gtsug lag khang la sogs pa yang gnas pa yin no/ /'dir gzhung ni/ phran tshegs dag las/ dge slong gis zhag gcig gi don du gnas mal mnod par mi bya'o zhes</text></item>
<item><p>96b3</p><section></section><text>gsungs pa yin no/ /rnyed pa 'dod pas gtsug lag khang mi mnod do zhes bya ba ni gnas mal la yang 'phangs pa nyid du rig par bya'o/ /'dir gzhung ni/ /de nas dus gzhan zhig na dge slong rnams la rgan rims bzhin du gnas mal stobs par byed na/ bram ze zhig gtsug</text></item>
<item><p>96b4</p><section></section><text>lag khang du 'ongs nas des de mthong ba dang / gang gi phyir 'di bzhin bgo bsha' byed pa'i ngang tshul can shAkya'i sras kyi dge slong 'di dag la su zhig mngon par dad par mi 'gyur snyam du dad pa skyes par gyur nas/ des gtsug lag khang byed du bcug ste dge slong gi dge 'dun</text></item>
<item><p>96b5</p><section></section><text>la phul ba dang / dge slong rnams kyis smras pa/ ha cang gsher ches so zhes mi len pa dang / des phrus 'debs su bcug ste phul lo/ /dge slong rnams kyis smras pa/ ha cang dgon dung ches so zhes mi len pa dang / bram ze des de dag rnyed pa 'dod pas mi</text></item>
<item><p>96b6</p><section></section><text>len par rig nas/ bram ze des shAkya'i sras kyi dge slong dag gis rnyed pa 'dod pas gtsug lag khang len to zhes bya bar rtsom pa nas/ bcom ldan 'das kyis bka' stsal pa/ dge slong rnams kyis rnyed pa 'dod pas gtsug lag khang blang bar mi bya ste/ 'on kyang</text></item>
<item><p>96b7</p><section></section><text>sbyin bdag rnams la rjes su snying brtse bas gtsug lag khang rnams blang bar bya'o zhes gsungs pa de 'dis bsdus pa yin no/ / de lta bas na 'dir brtse ba'i sems kyis zhes bya ba 'di ni mtshon pa tsam du rnam par gnas pa yin te de bas na 'di bsdu bar ma byas pa'o/ /thams</text></item>
<item><p>97a1</p><section></section><text>cad yongs su spyad par bya'o zhes bya ba ni gtsug lag khang du ma blangs pa'o/ /'di la ji ltar thams cad kun nas spyad par bya zhe na/ de'i phyir la lar klog pa dang / kha ton dang / 'dug pa dang / bcag pa las gang yang rung ba bya/ la lar lhung bzed</text></item>
<item><p>97a2</p><section></section><text>dang chos gos gzhag par bya'o/ /la lar mtshan mo nyal ba dang / la lar snga dro dang / gung tshigs dang / phyi dro 'dug pas de la sbyar bar bya'o zhes bya ba smos te/ de la zhes bya ba ni thams cad yongs su spyad par bya ba de la'o/ /de la gzhung kha cig las ni/ la lar bklag par</text></item>
<item><p>97a3</p><section></section><text>bya/ kha don bya/ la lar lhung bzed dang chos gos gzhag par bya/ la lar 'chag par bya'o zhes gsungs so/ /gzhung kha cig las ni/ la lar snga dro 'dug par bya/ la lar gung tshigs la 'dug par bya/ la lar phyi dro 'dug par bya/ la lar mtshan mo 'dug par bya'o</text></item>
<item><p>97a4</p><section></section><text>zhes gsungs pas/ de'i phyir gnyis ka bsdu ba'i phyir mdo 'di byas so/ /gnas par khas blangs pas gnas kyi gzhi ral ba dang 'drums pa bcos par bya'o zhes bya ba la/ ral ba zhes bya ba ni phyogs gcig chad pa'o/ /'drums pa zhes bya ba ni gas pa'o/ /dge</text></item>
<item><p>97a5</p><section></section><text>slong ma dbyar gnas pa rnams kyis dbyar khang bcos par bya'o zhes bya ba ni thams cad du gcig tu gyur nas thams cad spyis bcos par bya ba yin gyi/ gnas khang gang na gang gnas pa des de nyi tshes bcos pa ni ma yin no zhes bya ba de ltar cho ga 'di'o/ /de bas na ma byas pa nyid de la</text></item>
<item><p>97a6</p><section></section><text>ral ba dang 'drums pa zhes bya ba 'dis rung ba 'jug pa sgrub pa'i don du'o/ /'thab krol can gyis gnas mi thob par bya ba'i phyir dgun mnod pa dang dpyid mnod pa'i gnas mal yang bstab par bya'o zhes bya ba ni gang yang rung ba de la dgun dang so ga'i dus kyi cha dag la zla ba bzhi dang</text></item>
<item><p>97a7</p><section></section><text>ldan pa nyid la mngon par brten nas tshig de smos so/ /ril gyis bsko bar bya'o zhes bya ba ni gnas mal ril gyis bsko bar bya'o/ /de nyid bstan par bya ba'i phyir/ 'di lta ste/ gtsug lag khang dang khang khyim dag gi nyen kor yang ngo / /khyams kyi de yang ngo zhes bya ba ni nyen</text></item>
<item><p>97b1</p><section></section><text>kor dang bcas pa la zhes bya ba'i don to/ /de dag dong ba nyid kyi 'og tu de dag mi gtong bar mi bya'o zhes bya ba la/ de dag ces bya ba ni khyams kyi nyan kor dang de'i nyan kor dus ma nges pa nyid kyis dgun dang dpyid mnod pa'i gnas mal gnyis kyang bstab par bya'o/ /rang bzhin du gnas</text></item>
<item><p>97b2</p><section></section><text>pa'i phyir sgyu thabs mi bya'o zhes bya ba ni rang bzhin du gnas pas 'thab krol mi byed pa'i zhes bya ba ni thams cad nyid kyis te/ 'di ni bsko ba'i dus 'ba' zhig tu ma zad kyi zhes bya ba ni khyad par med par rtogs pa'o/ /gang zhig mtha' 'khob kyi ri la rang bzhin du gnas pa'i don</text></item>
<item><p>97b3</p><section></section><text>du cho ga de la byas pas de'i don du de mi bya'o zhes bya ba smos pa de ni 'di'o/ /'byung ba'i don du ni mi bsko'o zhes bya ba ni phyis 'byung bar 'gyur ba'i don du dgos pa nye bar mi gnas pas de nyid bstan pa'i phyir/ 'di ni dus tshigs dang / nyin mtshan dang de'i yan lag che ge mo zhig</text></item>
<item><p>97b4</p><section></section><text>'byung ba'i'o/ /'di ni mkhan po dang slob dpon che ge mo zhig 'byung ba'i'o/ /'di ni lhan cig gnas pa dang nye gnas che ge mo zhig 'byung ba'i'o/ /'di ni gtam 'dres pa dang phebs par smra ba dang / 'grogs bshes dang smos 'drin pa la sogs pa che ge mo zhig</text></item>
<item><p>97b5</p><section></section><text>'byung ba'i'o zhes gtsug lag khang dag bsko bar mi bya'o zhes bya ba smos te/ de'i yan lag ces bya ba ni nyin mtshan gyi yan lag snga dro la sogs pa'o/ /mnod par mi bya'o zhes bya ba ni/ gzhan gyis bskos kyang mnod par mi bya'o/ /'dir gzhung ni 'byung ba'i don du</text></item>
<item><p>97b6</p><section></section><text>gtsug lag khang bsko bar mi bya/ bskor gzhug par mi bya'o zhes gsungs pa yin te/ de la mdo snga mas ni bsko bar mi bya'o zhes gsungs pa bsdus so/ /mdo 'dis ni bskor gzhug par mi bya'o zhes gsungs pa bsdus so/ /phran tshegs dag las kyang dge 'dun</text></item>
<item><p>97b7</p><section></section><text>gyi 'brel pa zhes bya ba dang por byas te mnod pa zhes bya ba'i mthar thug pa'o/ /tshang gzhig pa'i phyir dbyu gu thogs pa bsko bar bya'o/ /sgo nga med pa rnams ni gdon par bya'o/ /phra mo rnams kyi ni mi 'phel par bya ba'i phyir skud pas dkri'o zhes bya ba ni/ khwa ta dang mchil</text></item>
<item><p>98a1</p><section></section><text>pa dang phug ron rnams la ni ma yin te/ 'on te 'on kyang phra mo chung ba sbrang bu trai ma bu ga dang trai la ta la sogs pa dag gi tshang gang yin pa de rnams skud pas dkri bar bya'o/ /'dir gzhung ni mi 'brel bar bya ba'i phyir skud pas dkri'o zhes gsungs pa yin te/</text></item>
<item><p>98a2</p><section></section><text>dkris pa de la 'di rnams kyang brjod pa yin te/ nye bar bsags par bya zhes bya ba don 'di shes pa'o/ /gnas mal la sogs pa sbyin no zhes bya ba gos la sogs pa yang bsdu ba'i phyir sogs pa zhes bya ba'i sgra smos so/ /yod pa nyid na du ma yang ngo zhes bya ba ni gal</text></item>
<item><p>98a3</p><section></section><text>te gnyis pa khri'u'i rim pa yod par gyur na khri'u la sogs pa gsum la sogs pa yang rung ste/ de yang sbyin par bya'o zhes bya ba'i don to/ /rim pa yongs su ma rdzogs na rgan rims nas brtsams te ji tsam khyed pa yan chad la de snyed pa rnams la sbyin par bya'o zhes bya ba ni don</text></item>
<item><p>98a4</p><section></section><text>gyis shes par bya'o/ /khri chen po dag kyang bsko bar bya ba nyid yin no/ /stan dag kyang ngo zhes bya ba ni gleng gzhi dag las de'o/ /dge 'dun gyi gnas mal g.yogs pa dge tshul mi gtsang bas nyams par byed pa'i chos can la sus kyang mi sbyin no zhes bya ba la/ sus kyang</text></item>
<item><p>98a5</p><section></section><text>zhes bya ba'i sgras ni gnas mal stobs pa 'ba' zhig tu ma zad kyi gzhan dag gis kyang sbyin par mi bya'o zhes bya ba'i don to/ /dge slong ma la yang mi sbyin no zhes bya ba ni gnas mal gyi chos can la dge 'dun gyi gnas mal g.yogs pa dag mi gtsang ba la sus kyang mi sbyin pa'o/ /</text></item>
<item><p>98a6</p><section></section><text>dge slong ma rnams la 'brel pa'i khri sbyin par mi bya'o zhes 'dir smos te/ gnas mal yang zhes bya ba 'dir yang cho ga 'di rnam par gzhag pa zhes bya ba'o/ /'dir gnas 'byor na de la 'dab tu gtsug lag khang sbyin no zhes bya ba la/ de la zhes bya ba ni dge slong ma'o/ /'dir</text></item>
<item><p>98a7</p><section></section><text>zhes bya ba ni gtsug lag khang la'o/ /gnas mal lhag pa bzang po ma yin pa yang ngo zhes bya ba la/ lhag ces bya ba ni dge slong rnams las lhag par gnas pa la'o/ /khyed cag la gang gis kyang dge 'dun gyi gnas mal la gding ba med par longs spyad par mi bya/ gding ba rung ba</text></item>
<item><p>98b1</p><section></section><text>ma yin pas longs spyad par mi bya/ gding ba dri ma can gyis longs spyad par mi bya'o zhes bya ba la/ de ni ltung ba yin te/ bslab pa'i gzhi nyid las 'dir yod pa nyid kyi phyir ro/ /zla ba phyed cing so sor brtag par bya'o zhes bya ba ni gnas mal la'o/ /dam tshig las 'das shing</text></item>
<item><p>98b2</p><section></section><text>spyad na gnas pa ni gnas la gzhan gyi ni dge 'dun la brjod de dbrog par bya'o zhes bya ba ni brten pa las gzhan dge 'dun la zhus te spyad par bya'o/ /dge 'dun song sbyin bdag che ge mo dang zhal ta ba che ge mo dang / spyod yul gyi gnas che ge mo dang nad g.yog che ge mos gnas par</text></item>
<item><p>98b3</p><section></section><text>zhal gyis bzhes par 'gyur ro zhes brjod par bya'o/ /'gyod pa dang / gzhan sdug bsngal ba dang / yid mi bde ba mi skyed pa nyid dang / sel ba nyid dag dang / bde ba dang yid mi bde ba bskyed pa nyid rjes su bsrung ba nyid dag dang / nad g.yog nyid tshangs pa mtshungs par spyod pa dag las</text></item>
<item><p>98b4</p><section></section><text>'byung ba so sor brtags pas gnas dang spyod yul dang / bsod snyoms dang sman par byed pa la rnam par bltas te gnas par khas blang bar bya'o zhes bya ba ni 'gyod pas nye bar gnas pa la'o/ /'dir sdug bsngal ni shin tu che ba ste/ yid mi bde ba dang yid bde ba ni bde ba shin tu che ba ste</text></item>
<item><p>98b5</p><section></section><text>lus kyi yang ngo / /de'i lus can gyi yul bsdus pa dang / de'i rigs can bza' bar bya ba sbyin pa ni de dag gis bskyed pa'i sdug bsngal sel ba ni gso bar byed pa'o/ /bde ba rjes su srung ba ni de'i tshogs pa rnams la ji ltar mi 'bral ba de ni de ltar kun thub pa'o/ /sbyin par byed pa</text></item>
<item><p>98b6</p><section></section><text>la zhes bya ba ni spyod yul de la 'byor pa so sor brtags pas so/ /gang du gnas par khas blang bar bya zhe na/ de'i phyir g.yogs par dge slong gi mdun du'o zhes bya ba smos so/ /gtsug lag khang du mar mi bya'o zhes bya ba la/ gtsug lag khang du mar mtshams su rdzas gcig gis mnan te/</text></item>
<item><p>98b7</p><section></section><text>du mas khas len pa gang yin pa der yang 'di dag bkag pa yin no/ /'dir gzhung ni dge slong gis gtsug lag khang gnyis su dbyar gnas par khas blang bar mi bya'o/ /khas len par byed na 'gal tshabs can du 'gyur ro zhes gsungs pa yin no/ /gang la dge slong med pa nyid dang sgo</text></item>
<item><p>99a1</p><section></section><text>glegs med pa nyid dang bcas par yang mi bya'o zhes bya ba la/ gang la zhes bya ba ni gtsug lag khang la'o/ /gtsug lag khang gang na 'di gnyi ga ma nyam par sbyor ba de yang gnas par khas blang bar mi bya'o zhes bya ba'i don to/ /sbyin bdag dang zhal ta ba dang spyod</text></item>
<item><p>99a2</p><section></section><text>yul gyi grong dang nad g.yog dag yod pa nyid yin na brjod par bya'o zhes bya ba ni gal te de na de dag yod pa nyid na khas len pa'i sngags brjod pa'i tshe yang de skad brjod par bya ste/ zhu ba las kyang brjod par bya zhes bya ba'i don to / /byin gyis ma brlabs par mtshams kyi phyi rol du skya rengs</text></item>
<item><p>99a3</p><section></section><text>'char bar mi bya'o zhes bya ba ni skya rengs las dus sngar mtshams kyi phyi rol du 'da' bar byed pa la ni nyes pa med do / /de lta yang gal te 'gro na de yang gnas par mi bya'o zhes gsungs pa'i phyir ro/ /chos dang ldan pa'i don du zhag bdun byin gyis brlab par bya'o zhes bya</text></item>
<item><p>99a4</p><section></section><text>ba ni chos las mi 'da' ba'i don la'o/ /de 'dir rgyas par bshad pa'i phyir/ 'di lta ste/ dge slong gi kun dga' ra ba 'bul ba dang / gtsug lag khang zhal bsro ba dang / gnas mal 'bul ba dang / bslab pa brtan po bca' ba dang / mchod rten zhal bsro ba dang /</text></item>
<item><p>99a5</p><section></section><text>mchod sdong gzugs pa dang / rgyal mtshan bsgreng ba dang / mchod pa bya ba dang / tshon dang / tsan dan gur kum byug pa skud pa dang / bklag pa dang / 'gyod pa bsal ba dang / lta ba'i rnam pa spang ba dang / phyogs dang mthun pa bsgrub pa dang / bzod pa gsol ba dang /</text></item>
<item><p>99a6</p><section></section><text>yongs su gnas pa la sogs pa bzhi bya ba dang / dbyung ba dang nad pa dbugs dbyung ba dag la'o zhes bya ba smos te/ mchod sdong gzugs pa dang rgyal mtshan bsgreng ba zhes bya ba la/ mchod sdong gi sgras ni gzugs pa dang 'brel ba'o/ /bklag pa zhes bya ba ni mdo sde'i</text></item>
<item><p>99a7</p><section></section><text>mtshan bklag pa dang / ston pa na rnyed pa 'grub pa yod pas longs spyad pa'i don du zhes bya ba 'dir smos te/ klog pa de tsam gyi phyir yang rigs pa yin te/ bzod pa gsol ba zhes bya ba yang bsdu ba'i phyir bklag pa zhes bya ba'i sgras smos so/ /phyogs dang mthun pa zhes bya ba</text></item>
<item><p>99b1</p><section></section><text>ni smon lam gyi lam bya ba dang / gzhi 'ga' zhig so sor gnas pa la'o/ /yongs su gnas pa la sogs pa bzhi bya ba ni spo ba dang / gzhi nas yongs su spo ba dang / mgu bar bya ba dang / gzhi nas mgu bar bya ba'o/ /gzhi nas mgu bar bya ba las tha mi dad do/ /dge slong</text></item>
<item><p>99b2</p><section></section><text>gis zhes bya ba ni chos las mi 'da' ba'i don la zhes bya ba de dang 'brel pa'o/ /dge slong ma'i lci ba'i chos kyi mgu bar bya ba dbul ba la yang ngo zhes bya ba la/ snga ma rnams bsdu ba'i don du yang ngo zhes bya ba'i sgras smos so/ /dge slong ma'i tshangs par spyod pa la nye bar gnas pa'i sdom</text></item>
<item><p>99b3</p><section></section><text>pa dang bsnyen par rdzogs par bya ba la yang ngo / /dge tshul gyi de la'o zhes bya ba ni bsnyen par rdzogs par bya ba la zhes bya ba'i don to/ /dge tshul ma'i bslab pa'i sdom pa sbyin pa la'o/ /khyim bdag dang khyim pa mo'i mgo dkri ba dang / bang bsang ba dang / skra bskyed pa dang /</text></item>
<item><p>99b4</p><section></section><text>skra breg pa dang / gdub kor bskyed pa dag la'o zhes bya ba ni chos las mi 'da' ba'i don la zhag bdun man chad byin gyis brlab po zhes bya ba'i dgongs pa 'dir thams cad du rig par bya'o/ /bsnyen par ma rdzogs pa rnams kyi dge 'dun lhag ma'i skabs ma gtogs pa snga ma dag la</text></item>
<item><p>99b5</p><section></section><text>yang ngo zhes bya ba ni yongs su gnas pa la sogs pa dbyung ba ma gtogs pa gang zhig sngon du kun dga' ra ba 'bul ba zhes bya ba la sogs pa gsungs pa de thams cad bsnyen par ma rdzogs pa rnams la yang rtogs par bya'o/ /khyim pa dang khyim pa mo'i bzod pa gsol ba ni kha bsrang ba'o</text></item>
<item><p>99b6</p><section></section><text>zhes bya ba ni bzod par gsol ba'i gnas la khyim pa pho mo'i lhung bzed kha phub pa dag la kha bsrang bar gsol ba yin par blta'o/ /zas dang sman dang g.yog dag med la de dag med par 'tsho mi nus na de las 'da' bar bya'o zhes bya ba la/ de zhes bya ba ni dbyar gnas par khas blangs ba</text></item>
<item><p>99b7</p><section></section><text>de'o/ /zas la sogs pa rnams med la de dag med par 'tsho ma nus par gyur na de las 'da' bar bya'o zhes bya ba'i don to/ /ji ltar zas med par 'tsho bar mi nus she na/ gang gi phyir 'dir yang bye brag tu 'di rten ni bye brag tu 'di la brten pa yod pa ste/ thams cad du med pa kho na ma</text></item>
<item><p>100a1</p><section></section><text>yin te/ de la mchog med pa la rtsa ba dang 'bras bu la sogs pa gzhan gyis su zhig la nus pa yod snyam du sems pa de bas 'di bye brag tu byas so/ /dge sbyong gi tshul dang srog dang tshangs par spyod pa'i bar chad yod na yang ngo zhes bya ba la / de las 'da' bar bya'o zhes</text></item>
<item><p>100a2</p><section></section><text>bya bar sbyar ro / /bud med dang skyes pa dang ma ning gi mtshan ma rnams sam/ der gnyen 'dun rnams kyi bar chad yod na zhes bya ba de bsdus pa yin no/ /dge 'dun dbye ba'i phyir brtul ba rjes su mi mthun pa'i sems bskyed pa dang sdig pa can gyi tshig brjod pa dag 'byung na'o zhes bya ba ni dbye</text></item>
<item><p>100a3</p><section></section><text>ba'i phyir rjes su mi mthun par gyur pa gnyis po de gang yin pa de la de skad ces smos par rig par bya ba ste/ gang zhig gzhan 'dul ba'i phyir skrod pa de ni ma yin no/ /don ni 'di yin te/ dge 'dun dbye ba'i phyir brtul ba dag yod la gang zhig rjes su mi mthun pa tshul bzhin ma yin pa</text></item>
<item><p>100a4</p><section></section><text>yid la byed pa dang / mtshungs par ldan pa'i sems ston par byed pa/ e ma dge 'dun dbye bar bya'o snyam pa gang yin pa dang / gang yang de dang 'bral ba de lta bu sdig pa can gyi tshig brjod pa de dag la 'byung bar 'gyur na dbyar khas blangs pa las 'da' bar bya ste/ de ral pa'i ltung</text></item>
<item><p>100a5</p><section></section><text>bar mi 'gyur ro zhes gsungs pa yin no/ /de zhi bar bya ba'i phyir mthu yod pa lta na mi 'gro bar mi bya'o zhes bya ba ni dge 'dun dbye ba'i phyir brtul ba dag yod la de zhi bar bya ba'i phyir gang la de nus pa'i mthu yod pa de ni mthu dang bcas pa'o/ /song na mi 'da' bar mi bya'o zhes bya ba ni byin</text></item>
<item><p>100a6</p><section></section><text>gyis brlabs pa'i dus las zhes bya ba'i tshig gi lhag ma'o/ /gal te der song nas zhag bdun las 'das su zin kyang bya ba nyid kyis dge slong gi dbyar ral ba'i ltung bar mi 'gyur ro zhes gsungs pas/ nges par 'da' bar bya'o zhes pa 'dir de la gzhol bar bstan pa'i phyir mdor</text></item>
<item><p>100a7</p><section></section><text>byas pa'o/ /dam bcas na dbyar gnas pa dang gnas su mi 'brel par mi bya'o zhes bya ba ni gnas 'dir dbyar gnas par bya ba'o zhes dbyar gnas par so sor thos na dbyar gnas pa'i don du dbyar gyi gnas su 'brel bar bya ba'i don du gdon mi za bar byas te mi byed na nyes byas so</text></item>
<item><p>100b1</p><section></section><text>zhes bya ba'i don to/ /gso sbyong gcig pa nyid kyis gnas gnyis su de 'byung ba med do zhes bya ba la/ de zhes bya ba ni slar bsnyen nas dbyar gnas pa dang gnas su 'brel par mi byed pa'i nyes pa'o/ /'di skad bstan te/ gso sbyong gcig pa'i gnas gnyis la gcig tu dbyar gnas</text></item>
<item><p>100b2</p><section></section><text>par dam bcas nas/ gzhan du dbyar gnas par khas len par byed du zin kyang de la nyes pa med de/ gang gi phyir gso sbyong gcig yin pas tha dad pa ma yin pa'i phyir ro/ /gnas gzhan du song ba la'o/ /der ma tshang bar byas pa'i gnas khang du ma bzung ba dang 'dra bar ma</text></item>
<item><p>100b3</p><section></section><text>'brel ba 'di la mi gnas par gyur pa ni ma yin no/ /de la gnas gcig par gyur pa nyid kyi phyir/ gnas de dag la de bas na nyes pa mi skyed pa'o/ /rnyed par gcig pa nyid la ni yod do zhes bya ba ni gso sbyong tha dad pa nyid la rnyed pa ni gcig pa nyid yin na gnas dag la tha dad par nyal</text></item>
<item><p>100b4</p><section></section><text>ba 'di la bskyed pa yod pa nyid do/ /gnas pa'i longs spyod tha dad pas gnas kyi byed pa tha dad pa'i phyir ro/ /don len pa la ni ma yin no/ /rnyed pa zhes smos pas yon bdag gam rnyed pa'i tshad las tha dad pa'i phyir ro / /'dir gzhung ni 'di ltar/ dge slong gis gnas 'dir</text></item>
<item><p>100b5</p><section></section><text>dbyar snga ma zla ba gsum gnas par bya'o zhes dam bcas nas gnas de gnyis rnyed pa ni/ gcig la gso sbyong ni tha dad par gyur nas de 'di snyam du 'dir gnas na yang rnyed pa gcig tu zad la/ pha gir gnas na yang rnyed pa gcig tu zad do snyam nas de dam bcas nas mi 'gro zhing dge</text></item>
<item><p>100b6</p><section></section><text>slong de la der dbyar snga ma zla ba gsum yang mi snang phyi ma yang mi snang la dam ni bcas nas nyes byas so zhes gsungs pa yin no/ /gzhir gtogs pa'i dbyar gyi gzhi'o// //sde pa lnga char gyis kyang gnas par khas blang bar bya ba nyid yin no zhes bya ba ni dge slong dang dge slong ma 'ba'</text></item>
<item><p>100b7</p><section></section><text>zhig gis gnas par khas blang bar bya ba nyid du ma zad kyi/ 'di ltar dge slong ma dang dge tshul ma dag gis kyang gnas par khas blang bar bya ba nyid yin no zhes bya ba'i don to/ /dge tshul 'ba' zhig gis ni ma yin no zhes bya ba ni khas blang bar bya ba nyid ma yin no zhes bya bar sbyar ro/ /lo ma tshang</text></item>
<item><p>101a1</p><section></section><text>ba dag gis kyang ngo zhes bya ba ni 'ba' zhig gnas par bya ba ma yin no/ /de dag las khas blang ba mi 'chags pa nyid ni ma yin no zhes bya ba la/ de dag la zhes bya ba ni dbyar gnas par bya ba ma yin pa dang / snga ma de rnams 'ba' zhig khas len pa la'o/ /gnas</text></item>
<item><p>101a2</p><section></section><text>mal mi mnod par bya ba nyid ma yin no zhes bya ba ni de ltar gnas par khas blangs pa rnams la'o/ /stobs pa med pas kyang ma yin no zhes bya ba gnas mal stobs pa med pas na gnas mal mi mnod pa ma yin te/ mnod par bya ba kho na yin pa'o / /ma bskos par bstab par mi bya'o zhes bya ba ni</text></item>
<item><p>101a3</p><section></section><text>gnas mal stobs par ma bskos pa'i gang zag gis bsnyen par rdzogs pa dang / bsnyen par ma rdzogs shing rab tu byung ba su yang bzung ba dang 'jug par mi bya'o zhes bya ba'i don to/ /'gyod pa la sogs pas sde snod 'dzin pa dang / 'thab krol byed pa yod pa dang med pa dag ma bsdus pa ma</text></item>
<item><p>101a4</p><section></section><text>yin no zhes bya ba ni mi skyed pa nyid dang sel ba nyid dag la 'gyod pa zhes bya ba la sogs pa la mdo des sde snod 'dzin pa yod pa dang / 'thab krol byed pa med pa 'di gnyis kyang ma bsdus pa nyid ma yin pa'o/ /ji ltar bsdus she na/ 'di ltar 'gyod pa bsal ba'i sgras ni de la sde snod 'dzin pa tsam</text></item>
<item><p>101a5</p><section></section><text>bsdus pa yin no/ /'gyod pa dang de las gzhan pa'i sdug bsngal dang yid mi bde ba mi skyed pa nyid ces smos pas ni 'thab krol byed pa med pa 'di gnyis kyang ma bsdus pa ma yin no/ /gnas par khas ma blangs pas gnas mi gtong na gnas pa nyid yin no zhes bya ba ni 'dir gzhung kha cig las ni/</text></item>
<item><p>101a6</p><section></section><text>dge slong dbyar gnas par khas mi len pa dag la dbyar ral bar brjod par bgyi'am/ gal te dbyar gyi nang du gnas mi gtong na dbyar ral bar brjod par bya'o zhes gsungs pa de bsdus pa yin no/ /'dis ni gnas par khas ma blangs su zin kyang dbyar gyi nang du gnas mi gtong na phyi rol du 'gro ba'i</text></item>
<item><p>101a7</p><section></section><text>phyir byin gyis brlab par bya dgos so zhes bstan par rig par bya'o/ /nam mkha' la gnas par khas blangs pa mi 'chags so zhes bya ba ni gnas 'dir de lta bas na rten 'di la 'dir blang ba'o/ /gru la nang du 'byam pa nyid du shes na mi 'chags so/ /sa la phyin pa dang / sa la gnas pa brtan po dang</text></item>
<item><p>101b1</p><section></section><text>'brel pa ni ma gtogs so zhes bya ba ni/ gal te gru sa la phyin par gyur nas sa la gnas pa brtan po dang 'brel bar gyur na nye bar 'gro ba pos shes par ma gyur la/ de dbyar gyi nang du 'byam par gyur pa nyid du mi shes na de ltar na dbyar gnas par khas blangs pa 'chags kyi gzhan du ni mi 'chags</text></item>
<item><p>101b2</p><section></section><text>so zhes bya ba'i don to/ /de ltar lo nyi shu ma lon pa bsnyen par rdzogs par byed pa de mi shes pa ma lon par grags/ de ltar ma lon pa'i chos can nyid du mi shes pa la ni khas len pa la rig par bya'o/ /'dir gzhung ni dge slong dag gyur dbyar gnas par khas len par bgyid na/ dbyar ral</text></item>
<item><p>101b3</p><section></section><text>bar brjod par bgyi'am/ ral bar brjod par mi bgyi/ bka' stsal pa/ gal te brjod kyi nang du 'byam par 'gyur ba nyid du shes na dbyar ral bar brjod par bya'o/ /'on te mi shes na ni dbyar ral bar brjod par mi bya'o zhes gsungs pa dang / kha cig las/ btsun pa re zhig dge slong grur</text></item>
<item><p>101b4</p><section></section><text>dbyar gnas par khas len na dbyar gnas par khas blangs zhes bgyi'am/ gal te sa la brten cing gnas pa yin na dbyar gnas par khas blangs zhes bya'o/ /btsun pa phur pa'am zhugs shing dang 'brel pa lags na dbyar gnas par khas blangs zhes bgyi'am/ nye ba 'khor gnas par</text></item>
<item><p>101b5</p><section></section><text>khas blangs zhes bya'o zhes gsungs pa yin te/ de gnyis ka bsdus nas de smos pa yin no/ /de'i lta ba la mngon par zhen nas chos ma yin pa'i phyogs su song nas skya rengs shar na 'jig go zhes bya ba la/ 'jig go zhes bya ba khas blangs pa de'o/ /de lta ba la zhes bya ba ni chos ma yin</text></item>
<item><p>101b6</p><section></section><text>pa'i phyogs de'i lta ba la'o/ /gang gi tshe na 'di nyams pa yin zhe na/ de'i phyir skya rengs shar na'o zhes bya ba smos te chos ma yin pa'i phyogs kyi lta ba la mngon par brten nas chos ma yin pa'i phyogs su mngon par mchis na/ skya rengs shar ba'i dus su khas len pa 'jig pa'o/ /</text></item>
<item><p>101b7</p><section></section><text>'dir gzhung ni/ dge slong bzhi dag las btsun pa re zhig dbyar gyi nang du dge 'dun bye bar gyur la/ de na gal te dge slong bsams bzhin du chos kyi phyogs nas chos ma yin pa'i phyogs su mchi na dbyar ral zhes bgyi'am/ nye ba 'khor gal te de'i lta ba 'dod cing der yang song na skya</text></item>
<item><p>102a1</p><section></section><text>rengs shar na dbyar ral bar brjod par bya'o zhes gsungs pa yin no/ /the tshom za ba nyid la ni mi 'jig go zhes bya ba ni bdag gnas par khas blangs sam 'on te ma blangs snyam du the tshom za ba nyid la ni dbyar gnas par khas blangs pa mi 'jig pa'o/ /mtha'i</text></item>
<item><p>102a2</p><section></section><text>zhag drug la byin gyis brlab pa mi 'chags so zhes bya ba ni gnas par khas blangs nas zla ba gsum gyi mtha'i zhag drug lus pa'i tshe/ phyi rol du 'gro ba'i phyir byin gyis brlab pa mi 'chags pa ste/ dus ha cang yun thung ngu las 'da' ba'i phyir ro/ /ha cang thung ngu nyid la ma rdzogs</text></item>
<item><p>102a3</p><section></section><text>pa rigs pa yin te/ /gang gi phyir skyes pa ngan pa nyid de zhes bya ba ni zhu ba las 'byung bas dgongs pa mthong ba de lta bas na mdo 'di yin no/ /bya ba med par shes nas phyir mi ldog pa dang gnas pa dag la ni 'jig go zhes bya ba ni/ 'bras bu med pa nyid gang gis shes pa de ni 'bras bu shes pa</text></item>
<item><p>102a4</p><section></section><text>nyid shes pa'o/ /byin gyis brlabs te 'gro bzhin pa la bsgrub pa mi dgos pa'i rnyed cing phyir mi ldog par 'gro ba la dbyar gnas par khas blangs pa de 'jig go/ /byin gyis brlabs nas 'gro ba la de smos te/ 'dir gzhung ni gal te shul gyi dbus kho nar don de bag yangs su</text></item>
<item><p>102a5</p><section></section><text>gyur na de mchi bar bgyi'am/ nye ba 'khor mi bya ste/ gal te 'gro na dbyar ral ba'i nyes byas su 'gyur ro zhes gsungs pa yin no/ /'dra ba nyid kyis 'dra ba yang shes pa'o/ /'di la mthar thug pa'i mtha' ni zhag bdun nyid do zhes bya ba la/ 'di la zhes bya ba ni byin gyis</text></item>
<item><p>102a6</p><section></section><text>brlab pa la'o/ /zhag gcig la sogs pa rnams la yang byin gyis brlab tu rung ba nyid du de bstan pa'o/ /gnang ba ma thob pa'i mtha' ni de yin no zhes bya ba ni mtha' zhag bdun yin no/ /gzhan gyi ni zhag bzhi bcu'o zhes bya ba la/ gzhan gyi zhes bya ba ni byin gyis brlab pa gnang ba</text></item>
<item><p>102a7</p><section></section><text>thob pa dag gi mtha' ni zhag bzhi bcu'i mthar thug pa'o/ /gnang ba thob pas dge slong gi bdun du sngags kyis byin gyis brlabs te 'gro bar bya'o/ /gnang ba sbyin pa ni byin gyis brlab pa gnang ba sbyin pa'o/ /byin gyis brlabs pa ma yin pa bsgrub pa ma yin zhes bya ba 'dis byas pa rig</text></item>
<item><p>102b1</p><section></section><text>par bya'o/ /khyed la kho bo cag gis byin gyis brlab pa 'di rung bar byin gyis brlab pa zhes bya ba 'dir gnang ba sbyin pa'i dus la mngon par brten nas de rtse gcig pa nyid du rnam par gnas pa yin no/ /de lta bas na dus ma tshang ba la byin gyis brlab pa 'chags pa ma yin zhes bya bar rig par bya'o/ /</text></item>
<item><p>102b2</p><section></section><text>de sbyin no zhes bya ba ni byin gyis brlab pa'i gnang ba de'o/ /de las lhag par phyi rol du gnas par mi bya ba nyid do zhes bya ba la/ /de las zhes bya ba ni zhag bzhi bcu po de las so/ /lhag par cung zad byin gyis brlabs kyang rung ba yang 'gro ba la cig car byin gyis brlabs kyang rung ste/ de las</text></item>
<item><p>102b3</p><section></section><text>lhag par mtshams kyi phyi rol du 'dug par mi bya'o/ /'dir gzhung ni nye ba 'khor mtshams der ches mang du 'da' bar bya'o zhes gsungs pa de mdo yin no/ /de ni sde pa lnga po dag gi yang yin no zhes bya ba ni/ byin gyis brlabs pa de zhes bya ba'i don to/ /de ni mtshams kyi nang du 'chags so</text></item>
<item><p>102b4</p><section></section><text>zhes bya ba la/ de ni zhes bya ba ni/ gang zhig phyi rol du 'gro ba byin gyis brlab pa de ni sde pa lnga po dag la bya'o zhes smos so/ /dge slong gi mdun du zhes bya ba ni dge slong gi mdun du byin gyis brlabs na 'chags so zhes bya bar sbyar bar bya'o/ /'dir dge slong gi mdun du zhes smos pa ni gang zhig</text></item>
<item><p>102b5</p><section></section><text>dge slong ma rnams kyi gzhan du gsungs pa de bas na 'dir rtags brjod par 'dod pa ma yin pa zhes bya ba rtogs par bya'o/ /bya ba thams cad la dge slong ma la sogs pa rnams la bsnyen par rdzogs pa'i drung du de gtso bo nyid kyi phyir bya ba nyid du rnam par gnas pa yin no/ /de lta bas na 'dir de byed</text></item>
<item><p>102b6</p><section></section><text>pa gang yin pa de ni mi rigs par shes par mi bya'o/ /mu stegs can gyi lta ba dang dbral ba'i phyir dang nye du bya ba dang / bdag nyid kyi lung dang rtogs pa la nem nur za ba bsal ba'i phyir 'gro ba la de bya ba ma bsdus pa nyid du dogs par mi bya'o zhes bya ba la/ de bya ba ma bsdus pa nyid du</text></item>
<item><p>102b7</p><section></section><text>dogs par mi bya'o zhes bya ba ni sngar chos dang ldan pa'i don du zhes smos pa'i mdo des so/ /de bya ba zhes bya ba ni byin gyis brlab pa de bya ba la'o/ /gnas par khas blang ba nyid la gnas pa spang bar mi bya ba nyid do zhes bya ba khas blangs pa nyid la gnas pa'i dge slong spang bar mi bya ba</text></item>
<item><p>103a1</p><section></section><text>nyid do/ /rnam par gzhag pa 'di so sor brten par gyur pas na de shes pa'o/ /'dir gzhung ni dge slong gnas par khas blangs pa spang bar bgyi ba de dang lhan cig gnas par bgyi'am/ bka' stsal pa/ de dang lhan cig gnas par bya'o/ /dgag dbye byas</text></item>
<item><p>103a2</p><section></section><text>nas ni gnas par mi bya'o zhes gsungs pa yin no/ /gnas pa de ni dpe yin no zhes bya ba sngar mdo las/ dam bcas na dbyar gnas pa dang gnas su mi 'brel bar mi bya'o zhes smos pa de ni dpe tsam du zad de/ chos las mi 'da' ba'i don la gnas pa'o/ /gzhan dag la yang</text></item>
<item><p>103a3</p><section></section><text>dam bcas pa sgrub par mi byed na nyes byas su 'gyur ro zhes bya ba'i don to/ /'di skad bstan te/ bcom ldan 'das kyis dam bcas pa sgrub par mi bgyid pa las nyes byas su gsungs na/ btsun pa dam bca' ba du mchis/ nye ba 'khor lnga ste/ lnga gang zhe na/ dbyar</text></item>
<item><p>103a4</p><section></section><text>dam bca' ba dang / lhung bzed dam bca' ba dang / chos gos dam bca' ba dang / bsod snyoms dam bca' ba dang / nad pa'i sman dam bca' ba ste/ de ltar 'di bsdu bar byas pa yin no/ /'dir dbyar gyi tshig ni dpe tsam du zad de/ rnam pa de dag dang dam bcas pa las/</text></item>
<item><p>103a5</p><section></section><text>'dir gzhan yang kha 'og tu lus 'khrus par mi byed na/ yang nyes byas su 'gyur ro zhes sbyar ro/ /gleng gzhi la sogs par gtogs pa'i dbyar gyi gzhi'o/ /dbyar gyi gzhi rdzogs so// //mi smra ba'i yid dam bca' bar mi bya'o/ /'dis dag pa</text></item>
<item><p>103a6</p><section></section><text>dang grol ba thob bo snyam na nyes pa sbom po zhes bya ba la/ 'dis zhes bya ba ni mi smra ba 'dis so/ /dge 'dun 'byed pa la brtul ba'i phyogs la 'di rig par bya'o/ /'dir gzhung ni/ mi gti mug can 'di ni mu stegs kyi rgyal mtshan te/ 'di lta ste mi smra'o/ /de lta bas na dge</text></item>
<item><p>103a7</p><section></section><text>slong gis mi smra ba'i yid dam bcas na nyes pa sbom po'o/ /dge slong mi smra ba'i yid dam bca' bar byed na nyes pa sbom por 'gyur ro zhes gsungs pa yin no/ /dbyar gnas pa'i dge 'dun la mthong ba dang thos pa dang dogs pa dag gis dgag dbye bya'o zhes bya ba ni ji ltar yang rung bas dbyar</text></item>
<item><p>103b1</p><section></section><text>ral ba yang rung dbyar ma ral ba yang rung ste dbyar gyi dus rdzogs par bya'o/ /gang gi phyir dbyar ral ba la dgag dbye mi bya ba ma yin no/ /dus gang gi tshe na de'i phyir dbyar rnams kyi tha ma'i nyi ma la'o/ /spyod yul du brjod par bya'o zhes bya ba smos so/ /gang gi dus nas she na/ de'i phyir gang</text></item>
<item><p>103b2</p><section></section><text>tshun chad nas byi dor byed pa nas so zhes bya ba smos te/ sngar dbyar gyi gzhi'i skabs su zhag bcu'am zla ba phyed kyis 'byung bar 'gyur ba nyid na gtsug lag khang byi dor bya'o/ /kha cig las ni bdun nam brgyad na zhe'o zhes smos pas byi dor byed par rtsom pa'i dus gang yin pa de'i tshe zhes bya</text></item>
<item><p>103b3</p><section></section><text>ba'i don to/ /ji skad brjod par bya zhe na/ de'i phyir deng phyin chad zhag 'di tsam na dgag dbye mdzad par 'gyur ba khyed cag la brjod pa yin no/ /gtsug lag khang brgyan par bya'o zhes bya ba smos te/ gang tshun chad nas byi dor bya ba bstan pa ste/ dbang du byas pas shes par bya'o/ /khang pa</text></item>
<item><p>103b4</p><section></section><text>brtsegs pa dag brtsig go/ /gtsang khang byur bu dag kyang ri mo bri'o/ /mchod rten dag gso ba dang byi byad bya'o/ /seng ge'i khri brgyan par bya'o/ /do mod mtshan thog thag chos mnyan pa 'byung bar 'gyur gyi / der tshe dang ldan pa dag gi tshogs pa sbyin par bya'o zhes spyod yul du brjod</text></item>
<item><p>103b5</p><section></section><text>nas mdo sde dang / 'dul ba dang ma mo 'dzin pa la gsol ba btab pa dag gis tshes bcu bzhi'i mtshan thog thag tu chos mnyam pa sbyin par bya'o zhes bya ba la/ tshes bcu bzhi zhes bya ba ni gzhan zhes bya ba 'og ma'i cho ga brjod pa las shes par bya'o/ /gzhan la ni de dag gis las kyi</text></item>
<item><p>103b6</p><section></section><text>mdun rol tshun chad du chos dang ldan pa'i gtam rnam par gtan la dbab pas mtshan mo 'da' bar bya'o zhes bya ba la/ gzhan la zhes bya ba ni tshes bco lnga la'o/ /de dag gis zhes bya ba ni mdo sde dang 'dul ba dang ma mo 'dzin pa dag gis so/ /mdun rol du zhes bya ba ni dgag dbye las</text></item>
<item><p>103b7</p><section></section><text>so/ /tshun chad du zhes bya ba ni chos dang ldan pa'i gtam rnam par gtan la dbab pas ji srid dgag dbye'i las rtsom pa la thug pa de tshun chad du mtshan mo 'da' bar bya'o/ /de la yang gang gi zhe na/ de'i phyir dgag dbye'i las ni skya rengs 'char ba'i mdun du'o zhes bya ba smos te/ de ltar</text></item>
<item><p>104a1</p><section></section><text>dgag dbye'i las bya'o/ /ji ltar skya rengs dang po ma shar bar las thams cad zin pa de ltar dgag dbye'i las bya'o/ /mthar thug pa'i cha dang ldan pa'i skya rengs kyi las la mi bya ba nyid ces bya ba'i don to/ /dge slong dgag dbye'i byed pa bsko bar bya'o/ /mi nus na du ma'o</text></item>
<item><p>104a2</p><section></section><text>zhes bya ba ni dge 'dun mang ba nyid kyi phyir dgag dbye'i byed pa gcig gis mi nus na dgag dbye byed pa du ma yang shes par bya ba'i don to / /dgag dbye bya ba'i phyir gzhan gyi dge 'dun la gsol bar bya'o zhes bya ba ni gsol ba'i las bya ba'o/ /'di la gral gyi cha las byar rung ngo zhes bya ba ni</text></item>
<item><p>104a3</p><section></section><text>gral gyi tshar gcig la dgag dbye byed pa du ma dag gis las byed par rigs so zhes bya ba'i don to/ /rtswa dUr ba brim pa dang mdun du 'dug pa yang 'di'i yul yin no/ /des rtswa dUr ba brim par bya'o zhes bya ba ni dgag dbye byed pa des nye bar mi gnas pa rnams la brim pa yod pa ma</text></item>
<item><p>104a4</p><section></section><text>yin te/ der brim pa'i rnam par gzhag pa rjes su skyong ba'i don du nges par 'dir nye gnas kyi phyir rtswa dUr ba 'bad pa dang ldan pas gnas par bya'o zhes bya ba'i don gyis thob par bya'o/ /dgag dbye'i phyir gzhan gyis dge 'dun la gsol bar bya'i dgag dbye byed pa pos ni ma yin no zhes bya</text></item>
<item><p>104a5</p><section></section><text>bar dgongs pa'o/ /dgag dbye byas zin gyi bar du dge slong re re'i mdun du 'dug par bya'o zhes bya ba la/ dgag dbye byas zin gyi bar du zhes bya ba ni dgag dbye rjes su bsgrub pa thams cad la khyab pa 'di yin te/ de la ji srid du dge slong des dgag dbye byas par 'gyur ro zhes bya ba'i don to/ /</text></item>
<item><p>104a6</p><section></section><text>mdun du 'dug par bya'o zhes bya ba ni ji ltar gzhan du gnas pa de ltar kho nar ro/ /gzhan rjes su mi mthun pa nyid kyis phyir tshol ba po la'o/ /de la dgag dbye go bar bya ba ni lan gsum mo zhes bya ba ni dgag dbye byed pa mdun na gnas pa de la dge slong re res kyang dgag dbye bya ba'i sngags</text></item>
<item><p>104a7</p><section></section><text>lan gsum brjod par bya'o/ /dge 'dun btsun pa rnams dgongs su gsol zhes bya ba 'dir kha cig 'dir dgag dbye'i sngags rtsom pa na bton nas/ tshe dang ldan pa dgongs su gsol/ gnas gsum gyis dge 'dun la dgag dbye bgyid de zhes bya ba de yang / dge 'dun btsun pa rnams</text></item>
<item><p>104b1</p><section></section><text>la gnas gsum gyis dgag dbye bgyid do zhes bya ba'o/ /der mdun du 'dug pa dgos pa med pa de lta bas na de la mi brten pa'o/ /rgan pa'i mthar 'dug ste/ 'di la 'di ltar rigs pa yin te/ dgag dbye byed pa pos 'di ltar go bar bya bar rigs pa yin te/ de lta bas na de nyid la</text></item>
<item><p>104b2</p><section></section><text>dgongs su gsol zhes bya bar rigs pa yin no/ /de nyid kyis nad pa ngal ba dang gnas mal phan phun du 'gyur ba dang / dus las yol ba dang / gnod pa 'byung na gnyis so zhes bya ba la gnyis so zhes bya ba ni/ go bar bya'o/ /nad pa zhes bya ba ni gzhang 'brum gyi nad la 'dir nad</text></item>
<item><p>104b3</p><section></section><text>par brjod do/ /dus las yol ba zhes bya ba ni/ lo gcig gis dus las yol bar grags pa ste/ chos snyan pa smra ba dang / chos dang ldan pa'i gtam rnam par gtan la 'bebs pa dang / rtsod pa nye bar zhi bar byed pas kyang 'ga' zhig mang du mtshan mo 'da' bar byed pa dang /</text></item>
<item><p>104b4</p><section></section><text>gnod pa 'byung ba ni nyam nga ba 'byung ba ste/ rgyal po dang chom rkun dang grong ba'i mi dang mi ma yin pa'i gdug pa dang rlung dang me dang chu la sogs pa'i gnod pas srog dang dge sbyong gi tshul dang / tshangs par spyod pa'i bar chad kyi gnas 'di la'o/ /der rlung la sogs pa gsum</text></item>
<item><p>104b5</p><section></section><text>gyis kyang 'dug pa las 'da' bar 'gyur ro/ /de 'dir khongs su bsdu bar mi rigs so/ /thams cad nyams par 'gyur bas yang dag par go bar bya ba khongs su bsdu bar rigs pa'o/ /rlung la sogs pas kyang de bsgrub pa yin gyi gzhan du ni ma yin no/ /mthar 'dzin</text></item>
<item><p>104b6</p><section></section><text>pa 'jug pa la dus las 'da' bar bsrung bar bya ba ma yin pa'o/ /chos dang ldan pa'i don la gang gis kyang brtsams te mthar 'dzin pa ni mi rigs pa ma yin no/ /sangs rgyas kyi mchod pa la sogs pa gzhan 'dir thams cad la go bar byed pa ma skyes pa la bar chad</text></item>
<item><p>104b7</p><section></section><text>byed pa yod pa yin te/ tshangs par spyod pa'i gnas rjes su dran pa dang shes bzhin gyi ngo bo la de'i phyir 'dir gnod pa la 'ga' zhig ma bzung ba nyid ni ma yin no/ /'di la rgyu mtshan gzhan sdig pa dang phye ma leb la sogs pa yang yod de/ de bas na 'dir gzhang 'brum la sogs pa'i tshig</text></item>
<item><p>105a1</p><section></section><text>'di dpe tsam du zad de zhes bya bar shes nas 'di ltar mdor byas so/ /de tsam gyis na yang lan gcig go zhes bya ba ni lan gnyis bzlas pa de tsam gyis kyang nad pa ngal ba la sogs pa 'byung bar 'gyur la lta na dgag dbye go bar bya ba'i sngags lan gcig</text></item>
<item><p>105a2</p><section></section><text>bzlas par bya'o/ /des gral rdzogs na gzhan la'o zhes bya ba la/ des zhes bya ba ni dgag dbye byed pa des so/ /gzhan la'o zhes bya ba ni/ dgag dbye byed pa gzhan gcig la dgag dbye go bar byed pa'o/ /gang gi tshe zhe na/ de'i phyir gral rdzogs na zhes bya ba smos so/ /der</text></item>
<item><p>105a3</p><section></section><text>de gzhan la'o zhes bya ba ni dgag dbye byed pa gzhan de med na dgag dbye byed pa des so/ / dge slong gzhan gcig gis mdun du dgag dbye go bar bya'o/ /dge 'dun thams cad kyi dgag dbye byas pa de nyid dge 'dun la go bar bya'o zhes bya ba la/ de nyid ces bya ba ni dge 'dun gyi</text></item>
<item><p>105a4</p><section></section><text>dgag dbye byas pa nyid la dgag dbye byed pa pos go bar bya'o/ /thams cad kyis legs par dgag dbye mdzad do / /shin tu dgag dbye mdzad do zhes bsgrub par bya'o zhes bya ba la thams cad kyis zhes bya ba ni dge slong 'dus pa thams cad kyis so/ /shin tu dgag</text></item>
<item><p>105a5</p><section></section><text>dbye mdzad do zhes bya ba ni kho bo cag gis 'di la the tshom par zhes bya ba de ltar bsgrub pa'o/ /rang gi rdzas gang yang rung ba tha na khab tsam gyis kyang dge 'dun la rdzas kyi dgag dbye ba brtsam par bya ste/ de blangs nas tshig gis so zhes bya ba la/ rang gis zhes bya ba ni dgag dbye</text></item>
<item><p>105a6</p><section></section><text>byed po bdag nyid do/ /ji ltar bya zhe na de'i phyir de blangs nas tshig gis so zhes smos te/ de blangs nas tha na zhes bya ba ni rang gis khab la sogs pa'o/ /gang la zhe na/ de'i phyir dge 'dun la zhes bya ba smos te/ rgan pa'i mtha' logs su 'dug ste zhes bya ba rtogs par</text></item>
<item><p>105a7</p><section></section><text>bya'o/ /tshig ji lta bu zhe na/ de'i phyir btsun pa/ rdzas ji lta bus kyang dbyar gnas pa'i dge slong gi dge 'dun la dgag dbye bgyir rung ngo zhes bya bas so/ /de'i 'og tu dge tshul rnams la dgag dbye bya'o zhes bya ba smos te/ de'i zhes bya ba ni rdzas kyi dgag dbye byas pa de'i 'og tu</text></item>
<item><p>105b1</p><section></section><text>tu'o/ /de'i 'og tu dge slong ma rnams la'o zhes bya ba la/ de'i zhes bya ba ni dge tshul rnams la dgag dbye byas pa'i 'og tu dge slong ma rnams la dgag dbye bya'o/ /rang gi phyogs ma rdzogs par phyogs gzhan la 'jug par mi rigs pa zhes bya ba'i rgyu de mthong ba yin no/ /tshig 'di ni</text></item>
<item><p>105b2</p><section></section><text>phyogs gzhan du gtso bo yin gyi bsnyen par rdzogs pa'i rgyu mtshan du ni ma yin no/ /de lta bas na dge slong ma dang dge tshul ma rnams la 'di ma bsdus pa ma yin no/ /byin gyis brlabs te song bas der sngar dgag dbye byed pa na byas pa nyid yin no zhes bya ba ni/ dge slong gang gzhan</text></item>
<item><p>105b3</p><section></section><text>du song ba de rnams kyi dgag dbye ni de'i 'og tu dgag dbye'o/ /byin gyis brlab par byas nas 'gro bar gyur pa la snga ma gnas par khas blangs pa'i dbang gis sam tshes grangs nor ba'i dbang gis 'am gang zag 'thab kral can 'ong bar grags pa'i dbang gis gnas der dgag dbye'i dus</text></item>
<item><p>105b4</p><section></section><text>pas sngar tshogs te de dag dang lhan cig dgag dbye byas pa yin no zhes bya ba'i don to/ /gang du gnas par khas blangs pa de nyid du dgag dbye nges par 'chags kyi gzhan du na mi 'chags so snyam du dogs pa bsal ba'i phyir mdor byas so/ /'dir gzhung ni/ btsun pa/ re zhig dgag</text></item>
<item><p>105b5</p><section></section><text>dbye'i gdugs kyi lhag ma bcu mchis shing dge slong de yang bskos te/ mtshams kyi slad du mchis na de nas gdugs bdun na dgag dbye byung nas de der dgag dbye bgyid na dgag dbye bgyis zhes bgyi'am nye ba 'khor dgag dbye byas zhes bya'o/ /btsun pa re zhig dgag dbye'i gdugs</text></item>
<item><p>105b6</p><section></section><text>kyi lhag ma bdun mchis shing dge slong de yang byin gyis brlabs te/ mtshams kyi phyi rol du mchis na gang du mchis pa der gdugs bzhi la dgag dbye bgyis na dgag dbye bgyis zhes bgyi'am nye ba 'khor dgag dbye byas zhes bya'o zhes gsungs pa yin no/ /bud med la ni ma yin no</text></item>
<item><p>105b7</p><section></section><text>zhes bya ba ni 'dir dgag dbye byed pa po nyid la nye bar 'bab pa'o/ /bud med la zhes bya ba 'dis kyang bud med la dgag dbye byed pa ma yin pa ni dgag dbye byas pa nyid ces bya ba'i don to/ /dgag dbye byed pa po nyid kyi tshig ni 'di yin te/ dge 'dun la ni ma yin no zhes bya ba'i dang po'i tshig gis</text></item>
<item><p>106a1</p><section></section><text>rtogs pa'o/ /skyes pa'i phyir cho ga ni 'di yin no zhes bya ba shugs kyis bud med kyi mtshan la skyes pa'i dgag dbye byas pa nyid gang yin pa de ni 'gyur ba'i dbang gis mtshan sgrub pa yin te/ de ni dgag dbye byas pa nyid yin no zhes bya ba'i don to/ /'dir gzhung ni/</text></item>
<item><p>106a2</p><section></section><text>dge slong dgag dbye byed pa mtshan gyur na/ dgag dbye byas pa ma yin par brjod par bya'o zhes gsungs pa yin no/ /gnas par mi nus pa nyid yin na spyod yul du gyur pa'i dge slong la tshogs kyi dgag dbyes go bar bya'o zhes bya ba ni 'dir skye gnas 'khrugs pa zhes smos pa yin te/</text></item>
<item><p>106a3</p><section></section><text>rgyal po la sogs pa pha rol gyi gnod pa rnams la 'di yod pa ste/ de'i rigs can gzhan rnams la yang yod pa'o/ /der gnas par rigs pa ma yin te/ de lta bas na 'di la mtshon pa tsam nyid yin te/ de bas na 'di ltar mdor byas so/ /spyod yul du gyur pa zhes bya ba la phan tshun</text></item>
<item><p>106a4</p><section></section><text>du mchod nas 'gro bar bya'o zhes bya ba ni 'dir gzhan dag gi 'dod pa'o/ /de la thams cad kyis phan tshun du zhes don 'di rigs pa yin te/ mi nus pa nyid kyi phyir/ gang gis gang mthong ba des de blta bar bya'o zhes bya ba 'dir don 'di rtogs par bya'o/ /'dir yang spyod yul thob pa nyid la de</text></item>
<item><p>106a5</p><section></section><text>brtan pa zhes bya ba rtogs par bya te/ nges pa ni ma yin no zhes bya ba de nyid 'brel pa'o/ /dge 'dun la rdzas kyi dgag dbye zhes bya ba ni sngags mtshon pa'o/ /sngags 'di la rnam pa gang klags pa des lta bar bya'o zhes bya ba'i don to/ /de la don gyi sngags des zhes bya ba thob pa yin no/ /'dir</text></item>
<item><p>106a6</p><section></section><text>sngags ni tshe dang ldan pa deng ni dge 'dun dgag dbye mdzad de/ bdag de srid du deng dge 'dun la dgag dbye bgyid do zhes bya ba'o/ /skye ba'i gnas 'khrugs pa la sogs pa'i nye bar 'tshed pas mi nus pa nyid la gnas pa'i phyir spyod yul thob pa'i dge slong dge 'dun gyi dgag dbye blta bar bya'o</text></item>
<item><p>106a7</p><section></section><text>zhes bya ba'i don to/ /dbyar gyi nang du bya bas 'gro dgos na dgag dbye bya'o zhes bya ba ni khas blangs pa bsal bar gyur pa de'i ngo bo cung zad skyes par gyur na gnas pa'i phyir mi rigs pa dbyar ral ba rigs pa'i bya ba des 'gro bar byed cing rang dgar 'gro ba ma yin te/ gal te dbyar gyi nang du dgag dbye</text></item>
<item><p>106b1</p><section></section><text>byed pa la mi rigs pa med do zhes bya ba'i don to/ /'dir gzhung ni btsun pa 'di ltar dge slong khrims lugs su bgyi ba 'di lta bu bgyis na dbyar gnas par khas len par bgyid do/ /tshe dang ldan pa bdag gal te bdag dbyar gyi nang du nye du'i gan du 'gro ba'i dgag dbye sbyin pa lta na/ bdag dbyar</text></item>
<item><p>106b2</p><section></section><text>gnas par khas len to zhes 'chi na/ btsun pa/ dgag dbye stsal bar bgyi'am / nye ba 'khor sbyin par bya'o zhes gsungs pa yin no/ /de la rgyu mtshan med par dbyar ral bar mi rigs te/ nye du'i drung du 'gro ba rgyu mtshan gcig pur ni ma zad de rigs pa med par yang dbyar gyi nang du dgag dbye</text></item>
<item><p>106b3</p><section></section><text>ma byas pa nyid la dge 'dun gyi khrims su bya ba mi rigs pa ma yin no/ /de lta bas na ji ltar cho ga 'di la skyed pa ma yin pa de bzhin du rnam par gzhag pa rigs so/ /rnam pa gsum gyis mdor byas pa gnas te/ de'i phyir 'di ltar mdor byas so/ /gzhi'am gang zag gam gnyis ka</text></item>
<item><p>106b4</p><section></section><text>bzhag nas kyang ngo zhes bya ba ni dgag dbye byar rung ste gzhi'i sgras ni ltung ba zhes smos so/ /pham par 'gyur ba las ltung byed kyi sde tshan gzhan du gzhag pa'o/ /de ltar yang 'dir gzhung ni/ gal te dge 'dun lhag ma shes na byin gyis brlabs te dgag dbye bya'o/ /pham par 'gyur bar shes</text></item>
<item><p>106b5</p><section></section><text>na ni bsnyil bar gsungs pas bsnyil te dgag dbye bya'o/ /de las gzhan pa dag shes na ni bshags te dgag dbye bya'o zhes gsungs pa yin no/ /che ge mo la ltung ba bzhag nas dgag dbye bya'o zhes bya ba ni gzhag pa la rim pas so/ /'dir gang zag gang du gtogs pa 'di la cung zad</text></item>
<item><p>106b6</p><section></section><text>'jug par 'gyur ba de ni rigs pa yin te/ de bskul ba po'am gzhan yang rung ste/ gang zag lhag ma yod mod kyi gzhan thams cad la ni 'jug pa'i dbang du bya ste/ dgag dbye'o zhes bya ba 'dir gzhag pa'i rim pa 'di yin no/ /gnyis ka zhes bya ba ni gzhi dang gang zag gnyis ka'o/ /</text></item>
<item><p>106b7</p><section></section><text>de dag mnod par bya'o zhes bya ba ni de lta bu'i rnam pas dgag dbye byed pa'o/ /gzhag par bya ba mtha' ma gtogs pa nyid khas blangs par bya'o zhes bya ba ni pham par 'gyur ba 'dir dang por zhes gsungs pas pham par 'gyur ba de las gzhan pa gzhag par bya ba la khas blangs nas mnod par</text></item>
<item><p>107a1</p><section></section><text>bya'o zhes bya ba'i don to/ / ji ltar khas blang bar bya zhe na/ de'i phyir tshe dang ldan pa kho bo cag ni tshe dang ldan pa ci nas kyang gzhi 'jog par byed cing gang zag 'jog par mi byed pa/ de'i don dang don du 'dus shing 'dug pa ma yin gyi/ 'di ltar bcom ldan 'das kyis tshul khrims</text></item>
<item><p>107a2</p><section></section><text>rnam par dag par bya ba'i phyir ni gso sbyong gsungs la/ chos rnam par dag par bya ba'i phyir ni dgag dbye gsungs pas gal te 'dod na dgag dbye gyis shig ces so zhes bya ba smos te/ /'o na deng zhes bya ba ni 'dir gzhag pa la dgos pa med de/ /'on kyang khyod rnam par dag par bya</text></item>
<item><p>107a3</p><section></section><text>ba'i dgos pa yod pas/ gal te de snyam du sems na bdag la yang dag pa nyid 'don par mi bya ba med de/ de dgag dbye gyis shig ces bya ba'i don shes par bya'o/ /de la bdag cag gzhag pa la dgos pa med de/ de med par gal te dgag dbye byed na/ dgag dbye gyis shig ces</text></item>
<item><p>107a4</p><section></section><text>bya'o/ /chos rnam par dag par bya ba'i phyir zhes bya ba ni kha na ma tho ba med pa tsam ni gso sbyong gi rnam par dag pa'o/ /'di ni cang shes nyid kyang yang dag par zhugs pa nyid la bskul ba dang / gdams ngag dang rjes su bstan pa rnams dang / sa dang sems las byung ba rnams las khyad par du</text></item>
<item><p>107a5</p><section></section><text>'phags pa nyid ces bya ba de ltar brjod pa'i tshig go/ /chos rnam par dag pa'i phyir zhes bya ba ni/ 'dir 'don pa gzhan de 'dir don ni de nyid do/ /gang zag 'jog par byed cing gzhi 'jog par mi byed pa dang / gzhi yang 'jog par byed cing gang zag kyang 'jog par byed pa'i'o zhes bya ba ni</text></item>
<item><p>107a6</p><section></section><text>'on kyang tshe dang ldan pa ci nas kyang de'i don du 'dus shing 'dug pa ma yin gyi/ tshe dang ldan pa 'ga' zhig la gang zag 'jog par byed cing gzhi mi 'jog pa dang / tshul khrims rnam par dag par bya ba'i phyir zhes bya ba ni tshig dang po'o/ /gzhan ni 'on kyang tshe dang ldan pa 'ga' zhig gzhi yang 'jog</text></item>
<item><p>107a7</p><section></section><text>par byed cing gang zag kyang 'jog par byed de/ 'on kyang tshul khrims rnam par dag par bya ba'i phyir zhes bya ba la sogs pa gsungs pa yin no/ /khas blangs pa nyid ni gzhag pa'am/ gzhag pa bsnyon pas ni khas blangs pa nyams par mi 'gyur ro zhes bya ba ni/ dgag dbye byed par khas</text></item>
<item><p>107b1</p><section></section><text>blangs pa la gal te gzhag pa'am gzhag pa snyon par byed pa de bdag gis gzhag pa nyid ma byas te/ cung zad kyang ma bzhag go zhe'am/ yang na gzhag ste bdag gis 'di ma bzhag gi gzhan gzhag go zhes bsnyon na/ de gnyis ka ltar yang dgag dbye khas blangs pa gang</text></item>
<item><p>107b2</p><section></section><text>yin pa de dag nyams par mi 'gyur ro zhes bya ba'i don to/ /de la snga ma'am 'di'i rnam pa de lta bu cung zad kyang med do zhes zer na brdzun nyid do zhes bya ba ni gzhag pa snga ma la de ltar brjod pa la gzhag pa 'di la yang brdzun nyid du shes par mi bya'o/ /de lta bu'i chas smos pa de ni brdzun</text></item>
<item><p>107b3</p><section></section><text>du smra ba nyid ces bya ba'am/ brdzun du smra ba'i rab tu dbye ba the tshom bzlog par bya ba'i don te/ de 'di zhes bya bar yul bstan pa'o/ /sngar bstan ma thag pa'i bsnyon pa de la 'jug pa zhes bya ba'o/ /gal te gnas par khas blangs pa dag gis dge slong 'thab krol byed pa dag 'ong bar</text></item>
<item><p>107b4</p><section></section><text>thos par gyur na gal te gso sbyong gnyis sam gsum thal bar gyur na dgag dbye bya'o zhes bya ba ni gal te de'i tshe khas blangs pa'i tshe/ gal te gso sbyong gnyis sam gsum thal bar gyur pa nyid du shes na/ dbyar gyi nang du dgag dbye bya'o zhes bya ba'i don to/ /thams cad la yang</text></item>
<item><p>107b5</p><section></section><text>phyed byas pa ni byas pa nyid yin no zhes 'jig rten pa'i grags pa yin la/ gang zhig phal cher byas pa ni byas pa nyid yin no zhes grags pa'i grags pa yin pas 'dir yang 'di'am gzhan du ltung ba la'o/ /de med pa la sngar gyi nyid la brten par rig par bya ba 'dis grags pa'i don du</text></item>
<item><p>107b6</p><section></section><text>rnam par rtog pa'o/ /'di la tshes bco lnga smos pa la gnyis pa dang gsum pa 'da' bar byed pa la ltos pa nyid de/ de'i tshe dgag dbye bya ba nyid kyi phyir de lta bas na de nyid 'da' bar byed pa nyid du shes par bya'o/ /ma grub na dkyil 'khor pa lnga'am drug tu blo mthun par ro zhes bya ba ni 'da'</text></item>
<item><p>107b7</p><section></section><text>bar ma gyur tam bar chad kyi rkyen gzhan gyi dbang gis ma grub na 'dir dgag dbye dkyil 'khor ba lnga'am/ drug tu blo mthun pas yang dag par shes par bya'o/ /ngag gis bshes pa'i tshig gis bsu nas lhung bzed dang chos gos blang ba dang / gnas khang dang khyams dang khang pa</text></item>
<item><p>108a1</p><section></section><text>brtsegs pa bsko ba dang / khrus dang snum bag gi rnyed pa bstabs pa dang / chos mnyan pa sbyin pa dang / de lta bu mgu bar bya ba dag bya'o zhes bya ba ni/ skabs der 'thab krol byed pa dag 'ongs na/ de dag la ngag gis bshes pa'i tshig gis bsu nas lhung bzed dang /</text></item>
<item><p>108a2</p><section></section><text>chos gos blang bar bya/ gnas khang skyong bas gnas khang dang khyams dang khang pa brtsegs pa bsko bar bya/ khrus dang snum bag gi rnyed pa bstabs par bya/ /chos mnyan pa sbyin par bya zhing gal te de srid du nus na de lta bu la sogs pa'i bcom gsag mgu bar 'gyur ba'i sbyor ba gzhan dag</text></item>
<item><p>108a3</p><section></section><text>kyang de lta bu'i mkhas pas zhes bya ba de lta bu'i 'don pa la kun nas brten nas 'dir mdor byas so/ /'dir khrus 'di la 'don pa gzhan las sbyar ba las jug pa nyid la kun nas brten no/ /bdag nyid kyi dngos por ma grub na dkyil 'khor ba dag tu gso sbyong bya'o/ /'o na deng khyed kyis</text></item>
<item><p>108a4</p><section></section><text>dgag dbye ma yin nam zhes zer ba dag la tshe dang ldan pa dag sdod cig/ khyed cag glo bur du lhags pa yin gyi / don 'di gnyug mar gnas pa dag gi yin no zhes lan gdab par bya'o/ /dong ba dag na dgag dbye bya'o zhes bya ba ni bya'o zhes bya ba'i khyad par ro/ /gso sbyong gi nyi ma kho na</text></item>
<item><p>108a5</p><section></section><text>la 'di nyid bya'o/ /tha dad pa yod kyang las 'di la gso sbyong rigs mthun pa nyid kyi phyir ro/ /dgag dbye'i gzhi'o// //nang dang bcas pas bzod par ma byas par dgag dbye mi bya'o zhes bya ba la/ 'dis ni bzod par ma byas pa zhes bya ba ste/ bzod pa ma byas pa'o/ /</text></item>
<item><p>108a6</p><section></section><text>nang dang bcas pa zhes bya ba ni thams cad kyis ni ma yin no/ /zhag bcu'am zla ba phyed kyis de 'byung bar 'gyur ba nyid ni de'i dus yin no zhes bya ba la/ de zhes bya ba ni dgag dbye de'o/ /de'i dus zhes bya ba ni de la smos pa'i bzod par bya ba de'i dus yin no/ /kha cig las ni bdun</text></item>
<item><p>108a7</p><section></section><text>nam brgyad na zhes bya ba ni/ nyi ma bdun nam brgyad kyis de 'byung bar 'gyur ba nyid kyi dus na dgag dbye de la bzod par bya ba de'i dus yin no zhes kha cig las 'byung ngo / /'dus pa la ni ma yin no zhes bya ba ni/ de'i tshe 'dus zhes bya bar sbyar te/ 'dir dgag dbye'i don du 'don pa yin mod kyi</text></item>
<item><p>108b1</p><section></section><text>'dus pa gzhan la yang de bzhin du 'di rigs pa ma yin no/ /de'i phyir 'dir bye brag tu ma byas so/ /des bzod par ma byas par mi bya'o zhes bya ba ni nang dang bcas pa des bzod par ma byas par dgag dbye mi bya'o/ /de'i tshe 'dus pa thams cad kyis phan tshun kun dga' bar ma byas par mi</text></item>
<item><p>108b2</p><section></section><text>bya'o zhes bya ba ni phyag la sogs pas phan tshun kun dga' bar ma byas par gang gis de phan tshun kun dga' bar ma byas par mi bya'o/ /gang gi rnams kyis she na/ de'i phyir de'i tshe gnas kyi gzhi der 'dus pa thams cad kyis zhes bya ba smos te/ ci gang zhig nang dang bcas par 'gyur ba</text></item>
<item><p>108b3</p><section></section><text>gang la yang de 'byung bar mi 'gyur ba de nyid yin nam zhe na/ de'i phyir thams cad kyis zhes bya ba smos so/ /ci zhag bcu'am/ zla ba phyed na 'byung bar 'gyur ba nyid na phan tshun kun dga' bar ma byas par mi bya ba'am zhe na/ dgag dbye'i dus so/ /de'i tshe gshe ba la bzod par mi</text></item>
<item><p>108b4</p><section></section><text>gsol bar mi bya'o zhes bya ba smos te/ dgag dbye'i dus 'ba' zhig tu ma zad kyi dus gzhan gyi tshe yang ngo / /sil bu dag las mi 'dod pa las ni ma yin no zhes bya ba la sogs pa dang / ji srid du bzod pa ma yin zhes bya ba la sogs pa ni phran tshegs lhag ma rnams las so/ /</text></item>
<item><p>108b5</p><section></section><text>dge slong mas dge slong la gnas kyi phyi rol du bzod par gsol bar mi bya'o/ /rkang pa gnyis la phyag byas te mi bya'o zhes bya ba ni dge slong mas dge slong la bzod par gsol bar mi bya'o zhes bya bar sbyar ro/ /bzod na phyag bya ste 'gro bar bya'o zhes bya ba ni dge slong gis bzod na dge</text></item>
<item><p>108b6</p><section></section><text>slong mas dge slong gi rkang pa gnyis la phyag bya ste 'gro bar bya'o/ /bzod pa gsol bar byed pa de la dge slong gis ma gus par bya ste 'gro bar mi bya'o/ /'da' bar mi bya'o zhes bya ba ni dge slong ma bzod par gsol bar byed pa de las/ dge slong gis 'da' bar mi bya ste bzod pa dang</text></item>
<item><p>108b7</p><section></section><text>du blang bar bya'o/ /bzod par bya ba la sngar shes pa shad kyis sbyang du gzhug par bya'o/ /mi 'dod na thabs btsal ba la mi 'bad par mi bya'o zhes bya ba la/ mi 'bad par mi bya'o zhes bya ba ni/ bzod pa gsol bar bya ba de bzod par mi 'dod na/ de'i phyir mi bsgyang ngo / /kun nas dkris pa</text></item>
<item><p>109a1</p><section></section><text>dang ma bral gyi bar du mi bsdad par mi bya'o/ /bzod pa gsol bar byed pa la mi bzod par mi bya'o zhes bya ba smos so/ /dgag dbye'i gzhi dang 'brel ba phran tshegs la sogs pa'i skabs so/ /dgag dbye'i gzhi rdzogs so// //sra brkyang gding bar bya'o</text></item>
<item><p>109a2</p><section></section><text>zhes bya ba la/ sra brkyang zhes bya ba ni gtan pa ste/ 'di ltar 'di ni gos gding bar byed cing rkyong bar byed pa mi 'khums par byed pa'i chos can shing la sogs pa las byas pa'i spang leb la gtan pa zhes bya'o/ /de la gang zhig 'dis tshogs de la dge slong gcig tshogs te ma lus pa la khyed</text></item>
<item><p>109a3</p><section></section><text>par byed na tshogs ma lus pa nyid kyis rgyas par 'gyur ba de'i tshogs 'brel pa thams cad la rjes su zhugs pa thams cad la ngo bo gcig pa'i gding bar 'gyur ba dge 'dun mtha' dag la khyab par byed pas de'i ming gtan pa zhes bya ba'o / /de nyid kyi phyir 'dir 'di bya ba la gding ba nges par de zhes</text></item>
<item><p>109a4</p><section></section><text>bya bar brjod pa yin no/ /ci'i phyir gos gsum gding bar bya ba bting ba la 'bras bu ci yod ce na/ de'i phyir gsum po dag ji lta ba bzhin du sra brkyang bting na yang yang za ba dang 'dus shing za ba dang / ma smras par grong du 'gro ba dang gos slong ba la yang nyes pa med la/ de lhag ma dag dang rnyed pa</text></item>
<item><p>109a5</p><section></section><text>thun mong du 'gyur ro zhes bya ba smos te/ re zhig gsum po dag ces bya ba ni 'chang ba dang 'bral ba dang 'jog pa'i bdag nyid ces smos pa kho na ste/ ji ltar bzhi po gzhan 'di thun mong gi mthar thug pa lnga po skyon dang bral ba zhes bya ba'i don to/ /smad g.yogs dang stod g.yogs su byas</text></item>
<item><p>109a6</p><section></section><text>pa'i chos gos kyis ljongs rgyu zhing 'gro ba gang yin pa dang / rung bar byas pa'i gos ji tsam 'dod pa 'chang ba zhes bya ba gang yin pa gnyis po 'di bsdus pa ste/ gsum po bstan pa nyid kyis bsdu ba byas zin pa'i phyir ro/ /gal te de la snam sbyar bskur bas dgos pa med pas des ci</text></item>
<item><p>109a7</p><section></section><text>zhig bya/ ji ltar gang gi phyir stod g.yogs smad g.yogs su bcas pa med na ngo tsha ba'i gnas g.yogs par bya ba'i phyir dang / rab tu 'byung ba'i rtags yang dag par bsrung bar bya ba'i phyir yin gyi/ snam sbyar bskur ba la dgos pa med pa de bzhin du 'di la'o/ /gal te btang na 'chang pa</text></item>
<item><p>109b1</p><section></section><text>la nyes pa med de rnam par rtog pas ci zhig bya zhes bya ba'o/ /'o na bcom ldan 'das kyis/ tshig 'di brjod pa ci zhig brjod ce na/ stod g.yogs kyi khur las thar bar bya ba'i phan yon bstan pa'i phyir ro/ /rung ba ma byas pa'i gos 'chang ba de ni rnam par rtog pa'i bya bas thar pa dang</text></item>
<item><p>109b2</p><section></section><text>bag yangs kyi bde ba'i phan yon yang bstan pa'i phyir ro/ /gsum po dag ces bya ba la ltos pa gang yin zhe na/ de'i phyir gnas par khas ma blangs pa dang / dbyar ral ba dang / dbyar phyi mar gnas par khas blangs pa dag la de mi 'byung ngo zhes bya ba smos te/ sa gzhan na gnas pa</text></item>
<item><p>109b3</p><section></section><text>dag la yang ngo zhes bya ba ni dbyar gnas gzhan du khas blangs pa la sogs pa ste/ dbyar gnas pa phyi mar gnas par khas blangs pa de dang ro gcig par 'dra ba'o/ /dbyar gnas par khas ma blangs pa dang / dbyar ral ba dag la dbyar gyi gtan pa mi 'byung ngo / /dbyar gnas gzhan</text></item>
<item><p>109b4</p><section></section><text>du gnas par khas blangs pa dag la ni gtan pa gding ba dag mi 'byung ba ste/ gtan pa gding ba ni dngos gzhi'i cho ga la brten pa yin pa'i phyir ro/ /dngos gzhi'i cho ga zhes bya ba gtan pa bting ba la bya'o/ /dbyar phyi mar khas blangs pa ni ma yin no/ /dge 'dun gyi dus las 'da'</text></item>
<item><p>109b5</p><section></section><text>bas de brten pa dang ldan pa'i tshogs pa sbyin pa la yang dbyar gnas par khas len pa med pa'o/ /'di ni skal ba mi mnyam pa ste/ rang bzhin gnas pa nyid kyi phyir ro/ /gang zhig sa'i nang du gnas pa nyid ni rang bzhin du gnas pa nyid ma yin pa'o/ /de bas na 'di ltar lhan cig tu ro</text></item>
<item><p>109b6</p><section></section><text>gcig pa 'di la ni rung ba ma yin no/ /gal te skye bar ma gyur na rang bzhin du gnas pa nyid nad par gyur na sra brkyang bting ba dang / bting ba chud zos pa mi skyed pa'o/ /dge tshul dag la ni 'di ltar 'di mi skyed pa'o zhes 'byung ngo / /de dang de'i las la 'di ma zhugs pa la cho ga gang yin pa de nyid</text></item>
<item><p>109b7</p><section></section><text>kyi byas pa zhes gsungs pa de'i phyir 'dir bsdus pa ma yin no/ /de dag nyid thob pa yin na mi 'byung ngo zhes bya ba ni sra brkyang gding ba nyid las gzhan na gnas pa de dag nyid thob pa la ni mi 'byung ba ste/ sra brkyang gding ba mi 'byung zhing sbyar ba ni ma yin no/ /tha ma ma gtogs pa dag dang sa</text></item>
<item><p>110a1</p><section></section><text>gzhan na gnas pa dag dang dge tshul ni rnyed pa dbang ngo zhes bya ba la/ tha ma ma gtogs pa ni tha ma ma gtogs pa ste/ gnas gzhan du gnas pa dang dbyar phyi mar khas blangs pa dang dbyar gnas par khas ma blangs pa la sogs pa rnams so/ /gal te yang gtan</text></item>
<item><p>110a2</p><section></section><text>pa gding ba la 'di rnams mi 'gyur ba de ltar yang de rgyu mtshan can gyi rnyed pa la de rnams la skal ba dang ldan pa nyid ces bya ba'i don to/ /'di ltar de dag gi dbyar gnas pa dag dang don gcig pa nyid yin pas bzlog par mi bya ste de rnams kyi de skal ba dang ldan pa nyid do/ /sa gzhan na</text></item>
<item><p>110a3</p><section></section><text>gnas pa dag ces smos pas spangs pa yang rnyed pa dbang ba nyid du thal bar 'gyur bas de bsal ba'i phyir spangs pa ni mi dbang ngo zhes bya ba smos te/ spangs pa ni dge 'dun las tha dad du gyur pa nyid yin pas de'i phyir na gtan pa bting ba'i rnyed pa mi dbang ba nyid du rig par bya'o/ /de las</text></item>
<item><p>110a4</p><section></section><text>gzhan pa chad pas bcad pa dang sbo ba la sogs pa byed pa ni dge 'dun las tha dad du gyur pa nyid ma yin pas de'i cho ga 'di mi 'jug pa'o/ /bye ba dag ni chos ma yin pa'i phyogs dang mthun pa dag tu song ba ni de nyid kyis thob pa dang 'dra'o zhes bya ba la/ de zhes bya ba'i sgras ni spangs pa la snyegs te</text></item>
<item><p>110a5</p><section></section><text>spang ba'i rnyed pa dang 'dra ste/ bye ba dag na 'dod pa gzhan la dmigs pas chos ma yin pa'i phyogs dang mthun pa dag tu gnas pa rnams ltung ba'o/ / ji ltar spangs pa la med par 'gyur ba de bzhin du 'di rnams la zhes bya ba'i don to/ /gang gi don du sra brkyang gding bar bya zhes bya ba de bsdu</text></item>
<item><p>110a6</p><section></section><text>ba bstan nas/ da ni 'dir dngos po gang gding bar bya ba la de la gtan pa nyid ces pa brjod par bya ste/ dngos po gzhi'i dus su dgag dbye'i mthar dbyar gyi rgyu las byung ba'i gding ba'i nyi ma'i mthar grub pa gos kyi rnyed par bgrang ba'i chos gos gsum mo zhes bya ba la 'dir dbyar dang po rnams</text></item>
<item><p>110a7</p><section></section><text>bzung ba zhes bya ba de ni dbyar phyi ma la brten pa la mi 'byung ngo zhes gsungs pa'i tshig gis shes par bya ste/ ston zla 'bring po'i tshes bcu drug ni gtan pa gding ba'i nyi ma nyid yin par gsungs pa'i phyir ro/ /dngos gzhi'i dus de'i dgag dbye'i zhag man chad gzhan nam rgyu las gzhan pa'i</text></item>
<item><p>110b1</p><section></section><text>rnyed pa byed bzhin pa'i dgag dbye'i tha ma de rnams bsdus pa nas rgyus rnyed pa la mthar thug pa de dag bsdus pa'i rgyu las byung ba yin nam zhe na/ 'di lta ste dbyar gnas pa'i rgyu las byung ba'i rnyed pa gang yin pa'o/ /yang na so so ba ste/ 'di ltar rgyu las byung ba'i rnyed pa gang la yod pa de ni dngos</text></item>
<item><p>110b2</p><section></section><text>gzhi'i dus kyi dgag dbye'i mthar dbyar gyi rgyu las byung bas te/ dus gzhan du 'byung ba ni ma yin te/ gding ba'i zhag rnams kyi mtha' can 'di rnams dang 'brel ba'o/ /de'i dus las dus gang yang rung ba'i sa las bsgrub pa ste/ dus gzhan gyi rgyu las byung ba'i rnyed pa ni ma yin no/ /lag</text></item>
<item><p>110b3</p><section></section><text>gi bla dang rgyan 'dogs pa dang ba glang gi dang ma he dang mal stan dang der gtogs pa'i dgag dbye la sogs pa'i bye brag gi don du sbyin pa ma yin te/ de'i grangs dang ldan pa chos gos gsum zhes bya ba'i don to/ /gtsug lag khang na gos kyi rnyed par nges pa gang yin pa de yang 'dir bsdus par</text></item>
<item><p>110b4</p><section></section><text>shes par bya ste/ de lta bas na gos kyi don du rnyed pa'i rin dag gis rnyed pa bzung ngo / /de lta bas na chos gos gsum du shes par bya ba ma yin te/ gang zhig gos rnyed pa zhes bya ba brjod par bya ba la rin thang sngon du 'gro bas bsgrub pa la skyed par byed pa nyid de de bas na/ gos gsum la</text></item>
<item><p>110b5</p><section></section><text>sra brkyang nyid gding bar bya'o zhes bya ba 'dir dngos su sgrub byed cung zad kyang ma mthong ngo / /rtags ni yod de/ de gang las shes she na/ tshe dang ldan pa dag bdag sang gtan pa gding bar 'gyur gyi khyed cag gis rang rang gi chos gos rnams dbyung bar bya'o zhes gsungs pa'i lung las shes te/</text></item>
<item><p>110b6</p><section></section><text>gang gi phyir gcig pu zhig gding bar bya ba nyid yin na ni de'i tshe rang gi zhes bya ba gcig gi tshig 'thob pa'o/ /gcig cig byin gyis brlabs pa la gsum char gyis dbyung ba yang mi rigs pa'i phyir ro/ /de ltar yang 'dir gzhung ni btsun pa/ gang zag gi snam sbyar gyi gtan la gding du</text></item>
<item><p>110b7</p><section></section><text>rung ngam/ nye ba 'khor mi rung ngo / /gal te dge 'dun la phun na ni rung ngo / /bla gos dang mthang gos kyang de bzhin no zhes gsungs pa yin te/ bla gos dang mthang gos gnyis kyang ngo / /gcig gis gding ba yod par gyur pa la 'di rigs par gyur pa mthong ba yin no/ /gang yang</text></item>
<item><p>111a1</p><section></section><text>gding bar bya zhes bya ba gcig gis tshig de la ni de ltar gnod pa ma yin te/ 'dir dge 'dun rgyas pa bsgrub pa can gyi sra brkyang gi sgras chos gos brjod pa'i phyir dang / gcig pa nyid kyi phyir ro/ /chos gos thams cad gcig pa nyid kyi phyir rgyas par sgrub pa nyid la gnas pa</text></item>
<item><p>111a2</p><section></section><text>med do/ /de lta bas na byin gyis brlab pa thams cad la 'di thams cad ston pa'o/ /de lta bas na dge slong ma rnams kyis chos gos lnga char gtan pa nyid du gding bar bting ba 'dis bstan pa yin no/ /dge 'dun gyi'o zhes bya ba ni chos gos gsum mo/ /chos gos gzhan byin gyis brlab</text></item>
<item><p>111a3</p><section></section><text>par bya ba de nyid yin te/ khas blang bar ma byas par byin gyis brlab pa med do/ /de'i phyir dge 'dun [(]gyil [,]gyi [)]byin pa de la byin gyis brlab par bya ba yin no/ /chos gos gang gding bar 'os pa de bstan pa'i bshad gdab ma byas pa dang / ya yor ma gyur pa dang ma mugs pa dang ma zegs pa'o</text></item>
<item><p>111a4</p><section></section><text>zhes bya ba smos te bkru ba la bshad gdab ma byas kyi bar de srid du bkrus pa mi 'grub pas de srid du 'dir bkru ba la bshad gdab tu 'dod do/ /de las gang zhig lab bzhin du bshad gdab byas pa dang rdung ba de ni bshad gdab bo/ /de ltar ma byas pa gang yin pa de ni bshad gdab ma byas pa'o/ /</text></item>
<item><p>111a5</p><section></section><text>ya yor la sogs zhes bya ba ni sgam bu la sogs pa gzhag pa ni ya yor ro/ /gang zhig grwa dag 'phyang bar 'dug pa ni mi mnyam par 'dug pa'o zhes bya ba'i don to/ /'thag pa'i tshe bar bar du rgyu spun ma bcug cing seng ser por gyur pa'o zhes kyang gzhan dag zer te/ 'di la don de khas len</text></item>
<item><p>111a6</p><section></section><text>pa'o/ /de'i 'dod pa 'dir ya yo ni seng seng por gyur pa'o/ /de las bzlog pa gang yin pa de ni ya yor ma gyur pa'o/ /ma mugs pa zhes bya ba la mugs pa zhes bya ba ni sril rnams dang byi ba la sogs pa'i mchus mugs pa ste/ de ltar ma gyur pa gang yin pa de ni gzhan no/ /ma zegs</text></item>
<item><p>111a7</p><section></section><text>pa zhes bya ba la/ zegs pa zhes bya ba ni shas srab pa ste/ de ltar ma gyur pa ni ma zegs pa zhes bya ba'i don to/ /kha bsgyur ba'o zhes bya ba ni 'dir bkru bshal 'ba' zhig la sogs pas kha bsgyur bar byas pa'o/ /kha bsgyur ba des kun nas sbyar ba ni kha bsgyur ba'o/ /chos gos ma</text></item>
<item><p>111b1</p><section></section><text>bsdams pa rung ba zhes gsungs pa de nyid 'dir bsdus pa yin no/ /'dir gzhung ni/ bram ze'i bu mos zhus pa las/ chos gos ma bsdams pa rung ba gang zhe na/ ma bsdams pa ni ma bcags pa'o / /don de nyid rung ba gang yin pas ma bsdams pa rung ba'o zhes gsungs pa yin no/ /</text></item>
<item><p>111b2</p><section></section><text>smras pa chos gos rung ba gang yin zhe na/ chos gos kha bsgyur ba gang yin pa de yang de yin pas kha bsgyur ba zhes bya ba de 'di yin te/ mi gding bar mi bya'o/ /smras pa bdag nyid 'di zhes bya ba'i don to/ /yongs su ma spyad pa'o zhes bya ba ni/ 'dir gzhung 'di bram ze'i bu mos zhus pa las</text></item>
<item><p>111b3</p><section></section><text>chos gos dengs pa 'chang ba las dge slong rnams kyis yongs su longs spyod pa nyid kyi don du gsungs so/ /ji skad du chos gos rnying pa 'chang bas sra brkyang gding bar mi bya'o/ /ci ji tsam gyis na rnying pa bcang bar bgyi zhe na/ dge slong gis spyad pa'i chos gos gsum gang yin pa'o zhes</text></item>
<item><p>111b4</p><section></section><text>gsungs pa yin no/ /dge slong gis spyad pa'i mi 'os pa nyid la bde blag tu de las gzhan pa yongs su longs spyod pa zhes bya bar thal bar 'gyur ro/ /de lta bas na yongs su longs spyod pa thams cad las dengs pa bsal ba dang 'brel lo/ /sra ba'o zhes bya ba 'dis ni chos gos</text></item>
<item><p>111b5</p><section></section><text>dengs pa bsal ba de bsdus pa yin no/ /bram ze'i bu mos zhus pa las/ de'i don ni longs spyod mi bzod pa zhes gsungs so/ /chos gos dengs pa gang zhe na/ chos gos gang dag slong gi lus las dengs pa'o zhes gsungs pa yin te/ dengs pa ni zad pa las te zhes bya ba 'dir</text></item>
<item><p>111b6</p><section></section><text>gzugs pa 'di yin te/ dengs pa ni zad pa yin pas de ltar ma gyur pa zhes bya ba'i don to/ /mthud ma can dang lhan rings can dang lhan pa can dang chag can dang zungs can ma yin pa'o/ /bya ba 'dir ma yin pa'o zhes bya ba'i sgra 'di lnga char dang so sor sbyar te/ zungs can ma yin te'o zhes bya ba'i</text></item>
<item><p>111b7</p><section></section><text>bar du'o/ /de ltar yang thams cad la thung ba nyid du byas pa nyid do/ /mthud ma can zhes bya ba la/ 'dir gzhung ni/ tshad du mchog pa dge slong mang po dag la mtshams sbyar bar byed cing sra brkyang 'ding bar byed na bting zhes brjod par bgyi'am/ bka' stsal pa/ ma bting zhes brjod par</text></item>
<item><p>112a1</p><section></section><text>bgyi'o zhes bya ba la de las 'dir gding bar bya ba bkag pa'o/ /gding bar bya ba ni gang zhig dum bur bya ste/ btsems par ma yin pa de'o/ /lhan rings can ma yin pa zhes bya ba ni gang du lhan pa ring por glan pa ste/ de lta bus ma glan pa ni lhan rings can ma yin pa'o/ /</text></item>
<item><p>112a2</p><section></section><text>lhan pa can zhes bya ba ni gang la chu bur gyi rnam pa ltar rlob lhan pa gzhan glan pa can ma yin pa'o/ /de ni kha cig gis lhan pa zhes bya bar brjod pa yin te/ 'di la de las don tha dad par shes par bya ba ma yin no/ /g.ya' bar byed pa zhes bya bar dbyar dang byi ba'i rnam pa gsad pa ni 'dir g.ya'</text></item>
<item><p>112a3</p><section></section><text>bar byed pa zhes bya ba'i don to/ /cha ga can zhes bya ba ni chos gos dag gi mtha' thog thag tu cha ga tsam btab pa ste/ gang du de rnams med pa de ni cha ga med pa'o/ /tha ma zegs pa dag la zungs can byad pa de gang du med pa de ni zungs can ma yin pa'o/ /mtha' zegs pa rnams la zungs can</text></item>
<item><p>112a4</p><section></section><text>ma byas pa nyid la yang mi mos pa nyid gtan pa ma yin pa nyid kyi phyir rig par bya'o/ /spangs pa dang rgyu ma btags pa dang bral phrad ma yin pa'o zhes bya ba ni/ 'dir yang ma yin pa zhes bya ba'i sgra so sor sbyor te/ nye bar gnas pa dang mi rung ba bkag pa dag la 'dir spangs pa ma yin pa dang</text></item>
<item><p>112a5</p><section></section><text>bral phrad ma yin pa zhes bya ba grangs ji lta ba bzhin du bsdu ba'o/ /'dir gzhung ni/ bram ze'i bu mos zhus pa las/ rgyu ma btags pa zhes bya ba ni rung ba ma yin pa'o zhes gsungs pa yin te/ spangs pa nye bar gzhag pa zhes bya ba ni 'dir zhu ba las kyang gsungs so/ /chos gos</text></item>
<item><p>112a6</p><section></section><text>gzhag pa gang yin zhe na/ 'dir zhu ba las chos gos gang zhag bcu 'das pa'am zhag gcig bral ba'o zhes gsungs te/ 'di dag gi 'jug pa tsam ni 'di rgyu mtshan du byas te/ gang zhig sngar spangs par gyur pa dang de ltar ni mi rung ba de yin te/ zhag lon par brjod par nges pa'i phyir</text></item>
<item><p>112a7</p><section></section><text>ro/ /bral phrad ces bya ba 'dis phyag dar khyod kyang bkag pa'o/ /'dir bral phrad kyi sgras ni thams cad phyag dar khrod kyi don can te/ sngar bor ba'i tshe na bdag po dang bral ba yin la phyis blangs pa'i tshe na bdag po gzhan dang phrad pa de tsam zhig nye bar blangs pa'o/ /gang zhig phyir 'di ltar</text></item>
<item><p>112b1</p><section></section><text>bram ze'i bu mos zhus pa las/ chos gos bral phrad gang zhe na/ chos gos gang lam ka nas byung ste/ lam du bor ba las rnyed pa gang yin pa'o zhes gsungs pa de'i don mthong ba yin no/ /dras shing drubs pa'o zhes bya ba ni byin gyis brlab tu mi rung ba ni ma yin no/ /de'i phyir sbyar ma nyid</text></item>
<item><p>112b2</p><section></section><text>kyang gang gi tshe byin gyis brlab par gsungs pa gang yin pa de yang 'dis bsdus pa yin no/ /zin pa'o/ /lnga pa'o/ /lhag ma yang ngo zhes bya ba ni khru lnga po dag la 'di la dge 'dun gyis khyab pa yin pa'i phyir/ lus 'ba' zhig la ni ma yin te/ de'i phyir lhag ma la nyes pa med do/ /</text></item>
<item><p>112b3</p><section></section><text>gding ba zhes bya ba'i tshad ji snyed pa de tsam gyi rkyen gyi nang du 'dus pa las lhag ma ni ma yin zhes bya ba'i don to/ /yo byad rnams la der 'byung ba'i phyir bsgrub pa ni dge 'dun gyi gnas su rnyed pa'i phyir 'byung ba'i zhing re re la sra brkyang gding ba bskyed pa'o/ /'dir thams cad du dman pa ni dge</text></item>
<item><p>112b4</p><section></section><text>'dun gyis rnam par gzhag pa rigs pa yin no/ /de lta bas ni 'dir gzhi'i tshad kyi 'byor pa ji snyed pa de'i khungs su bsdus pa de las lhag pa ma yin pa zhes bya ba 'grub ba'o/ /kha cig na re/ chos gos sum phrugs bzhi pas lhag par bting ba la yang don der 'byung ba nyid kyi phyir yo byad</text></item>
<item><p>112b5</p><section></section><text>rnams lhag par 'byor ba mi brlag pa rnams kyis brten par bya ste/ bye brag med pa'i phyir ro/ /yang bde bar gshegs pa'i chos gos shin tu chen po la yang 'phags pa nyid du rig par bya'o/ /sngar ma bting ba'o zhes bya ba ni gang zhig lo gzhan la gtan pa nyid du sngar ma bting ba ni zhes bya ba'i</text></item>
<item><p>112b6</p><section></section><text>don to/ /bting ba'o zhes bya ba ni sprog ma'i nang du bting ba ste bsdus te gzhag pa ni ma yin to / /du ma yang ngo zhes bya ba ni chos gos sum phrugs zhes bya ba'i don to/ /dge 'dun gyi tshogs du ma yod pa'i phyir chos gos sum phrugs du ma yang 'dir mthun pa yin no/ /de ji snyed pa'i 'ding</text></item>
<item><p>112b7</p><section></section><text>bar byed pa'o zhes bya ba la/ de'i sgras ni chos gos sum phrugs la bzung ngo / /chos gos sum phrugs de ji snyed pa de snyed kyi gding bar byed pa'i dge slong bsko bar bya'o zhes bya ba'i don to/ /de ni chos gos gzhan byin gyis brlab pa yin pas de'i phyir byin gyis brlabs pa dag phyung nas so zhes</text></item>
<item><p>113a1</p><section></section><text>bya ba ni tshogs pa la mi brten pas brjod par bya'o zhes bya ba ni/ rang gi rdzas ni don du nges par sbyar ba 'di yin te/ gang gis ni mthun pa'o/ /bdag pos mi 'dor ba'i rdzas don la nges par sbyor ba ma yin te/ de lta bas na bdag po rnams kyis 'dir 'dod pas blang bar bya'o / /</text></item>
<item><p>113a2</p><section></section><text>ci tshogs pa rjes su bgrang bar yin nam zhe na/ de'i phyir zhag ma lon par tshogs pas mos par bya'o zhes bya ba smos te/ tshogs pa khas len pa la rtsom pa 'di'o/ /mngon sum du phyogs pa'i dbang gis tshogs pa 'byor pa'o/ /tshogs pa la tshogs pas mngon du phyogs pa nyid ni shin tu</text></item>
<item><p>113a3</p><section></section><text>stobs dang ldan pa ste/ de lta bas na cho ga 'di gang gi tshe zhe na/ de'i phyir zhag ma lon par zhes bya ba smos te/ zhag ma lon pa ni nyi ma gang la chos gos de 'byor ba'i nyi ma de nyid la bdag po rnams kyis tshogs pa de la 'dod par bya zhes bya ba'i don to/ /'dir gzhung ni/ je dang po kho nar tshogs</text></item>
<item><p>113a4</p><section></section><text>pas chos gos 'di ni dbyar gnas pa'i dge 'dun gyi chos gos kyi rnyed pa grub pa lags te/ gal te dge 'dun bzhed na chos gos 'dis dge 'dun gyi sra brkyang 'ding par 'gyur ro zhes mos par bya'o/ /de'i 'og tu nyi ma gzhan la gnas mal bsham par bya'o zhes gsungs pa yin no/ /</text></item>
<item><p>113a5</p><section></section><text>nyi ma gzhan la mos par bya ba'i nyi ma de nyid dam/ nyi ma gnyis pa la blo mthun par bya ba'i dge slong kho nar nges pa med de/ de'i phyir don 'di la gding ba'i nyi ma gang nyid la brjod pa de nyid la mthun pa'i blo zhes bya ba 'di ltar rtse gcig pa nyid du de ltar gnas pa yin gyi/ gnyis pa nyid la ni ma yin te</text></item>
<item><p>113a6</p><section></section><text>'dir dgos pa med pa'i phyir ro/ /mtshams kyi nang du blo mthun par bya'o zhes bya ba ni bzhed na chos gos sra brkyang nyid bya ba'o/ /gding ba yang ngo zhes bya ba ni mtshams kyi nang du blo mthun par bya'o zhes bya bar sbyar ro/ /dbyar gnas pa la ni mtshams sbyar ba ni gang zhig gding ba yang ngo zhes bya</text></item>
<item><p>113a7</p><section></section><text>ba'o/ /dbyar gnas pa'i zhing las gzhan pa blo mthun pa 'di mi dge ba bskyed pa'o/ /gang gi phyir gding ba byas pa la 'di la mtshams sbyar ba ni ma yin no/ /de thams cad ni gding ba la byed pa nyid de/ de'i phyir brjod pa la yang mtshams kyi nang du bya ba nyid ces bya bar rig par bya'o/ /gang la</text></item>
<item><p>113b1</p><section></section><text>de 'byung ba'o zhes bya ba ni rnam pa gang gis gding ba mi 'byung ba ste / sngar dbyar gnas par khas blangs pa de dag las gzhan gding ba por blo mthun par mi bya zhes bya ba'i don to/ /de la gtad par bya'o zhes bya ba ni gtan pa gding bar blo mthun par byas pa de nyid la'o/ /ji ltar gtad par bya</text></item>
<item><p>113b2</p><section></section><text>zhe na/ de'i phyir gsol bar byas te zhes bya ba smos te/ gsol ba 'ba' zhig gi las bya ste/ gtad par bya'o zhes bya ba'i don to/ /gang gi tshe chos gos mthun par byas pa'i nyi ma de nyid la yang 'ding ba po la gtad par bya'o zhes bya ba de shugs kyis rtogs par bya'o/ /gang gi phyir</text></item>
<item><p>113b3</p><section></section><text>chos gos blo mthun par byas pa nyi ma gzhan du gzhag par rigs pa ma yin pa'i phyir ro/ /bkru ba dang drubs pa dang / kha bsgyur ba dag la des sngon du 'gro bar bya'o zhes bya ba la/ des zhes bya ba ni gtan pa 'ding bar byed pa'o/ /ji ltar sngon du 'gro bar bya zhe na/ de'i phyir gnyis sam gsum</text></item>
<item><p>113b4</p><section></section><text>rjes su bsgrub pas so zhes bya ba smos te/ bya ba gnyis sam gsum gyi las rjes su bsgrub pas so/ /zin pa zhig grub na rang gis khab srubs gnyis sam gsum drub par bya'o zhes bya ba ni/ gal te chos gos de byas zin pa zhig grub na de'i tshe sra brkyang 'ding ba pos de rang gis bya'o zhes</text></item>
<item><p>113b5</p><section></section><text>bya ba'i don to/ /'dir gzhung ni/ dge slong gtan pa 'ding bas gtan pa 'ding ba'i chos gos bkru bar bya ba dang drub par bya ba dang / kha bsgyur bar bya ba la sngon du 'gro bar bya'o/ /gal te zin pa zhig [(]rnyad [,]rnyed [) na de'i 'og tu tha na khab srubs gnyis sam gsum drub par bya'o zhes</text></item>
<item><p>113b6</p><section></section><text>bya ba gsungs pa yin no/ /mnos pa dang rang byed pa dang / de'i mjug dag tu go rims bzhin du 'ding bar 'gyur ro/ /gding ngo / /bting ngo snyam du sems bskyed par bya'o zhes bya ba la/ mnos pa zhes bya ba ni dang po dge 'dun las gtan pa gding ba'i chos gos mnos pa'i tshe'o/ /</text></item>
<item><p>113b7</p><section></section><text>gang zhig der 'di rang gis sgrub par byed pa na sngon du 'gro bar 'gyur ba zin pa zhig grub na de'i rang gi byas pa dang byed pa dang / de'i mjug dag tu go rims bzhin du 'ding bar 'gyur ro zhes bya ba la sogs pa'i sems gsum po rnams bskyed par bya'o/ /dang po nyams na mi 'byung ba ma yin</text></item>
<item><p>114a1</p><section></section><text>no zhes bya ba ni mnos pa'i tshe na 'ding bar 'gyur ro snyams du 'di nyams pa la gzhan 'og ma gnyis rjes su bsgrub pas gding bar byed pa po mi 'byung ba ma yin te 'byung ngo / /tshe dang ldan pa dag bdag sang gtan pa 'dir bar 'gyur gyis khyed cag gis rang rang gi</text></item>
<item><p>114a2</p><section></section><text>chos gos rnams dbyung bar bya'o zhes tshogs pa la brjod par bya'o zhes bya ba ni de nyid kyi tshig gis shes par bya ste/ sang 'ding bar 'gyur ba nyid la 'di brjod pa'o/ /'o na chos gos gzhan byin gyis brlab pa zhes bya ba de 'don pa la 'jug pa grub pa de bas na brjod pa 'di don med do zhe na</text></item>
<item><p>114a3</p><section></section><text>brjod par bya ste/ kha cig mi mkhas pa dang mkhas pa dag dran pa brjed ngas pa 'byung ste de'i don du 'di bya'o/ /'du ba'i skabs rjes su bsgrub par bya'o zhes bya ba ni gding ba'i don du dge 'dun gang 'du ba gang yin pa de'i skabs 'di ni gnas mal bsham pa dang / gaN+DI brdung ba dang dris pa'i</text></item>
<item><p>114a4</p><section></section><text>tshig gis yang dag par bsgo ba rnams la ste 'ding bar byed pa pos bsgrub cing 'ding bar byed pa yang dag par bsko ba dang / de ma thag pa'i blo gding ba 'ding ba'i don du gang zhig ces bya ba der rtogs pa'o/ /dri dang me tog gis mchod cing bdug spos dri zhim pos bdug pa du ma gzeb kyi</text></item>
<item><p>114a5</p><section></section><text>sprog mar lhan cig gzhag pa thogs te/ rgan rims su 'dug pas gding ba bsgrub par bya'o zhes bya ba ni kha cig du ma zhes bya ba ni chos gos gsum mo/ /gcig tu zhes bya ba ni gzeb kyi sprog mar gnas pa thogs te'o/ /du ma ni chos gos phrugs gsum ste gzhan du ni ma yin no/ /dus</text></item>
<item><p>114a6</p><section></section><text>gang gi tshe zhe na/ de'i phyir tshes bcu drug la'o zhes bya ba smos te/ tshes bcu drug gi nang par ro/ /zla ba gang gi tshe na zhe na/ de'i phyir ston zla 'bring po'i 'o/ /lan gsum bzlas pas so zhes bya ba smos te/ ci zhag lan gsum du bzlas pas she na/ de'i phyir gding ngo zhes bya ba smos te/ bting</text></item>
<item><p>114a7</p><section></section><text>ngo zhes bya ba'i sngags 'di mtshon pa tsam mo/ /dge slong re re'i mdun du 'dug ste bting ngo zhes go bar bya ba ni dge slong dge slong gi mdun du 'dug ste bting ngo zhes bya bar rig par bya'o zhes bya ba 'di yang sngags kyi mtshon pa tsam yin no/ /ci'i phyir yang de gding ba ltar lhan cig nyid kyis dge 'dun la</text></item>
<item><p>114b1</p><section></section><text>zhu bar mi bya zhe na/ bye brag tu cher 'byung ba nyid grub pa yod mod ces bya ba mthong ba yin no/ /gzhan gyis ni legs par bting ngo / /shin tu bting ngo / /'di la rnyed pa dang phan yon gang yod pa'i bdag gi yin no zhes so zhes bya ba ni gang gi mdun du gnas pa'i gding ba pos bting ngo zhes bya ba zhus</text></item>
<item><p>114b2</p><section></section><text>pa de ni 'dir gzhan no/ /'di la rjes su yi rang ba ni nyams su myong ba dang 'dra'o zhes bya ba ni ji ltar so sor nyams su myong ba de ni bting ba'i byed pa 'di bskyed pa nyid de / de bzhin du so sor nyams su myong bar ma byas pa nyid 'thob ste/ 'di la rjes su yi rang ba zhes bya ba'i don to/ /'dir gzhung</text></item>
<item><p>114b3</p><section></section><text>ni ma mo las/ de thos nas legs par bting ngo / /shin tu bting ngo zhes rjes su yi rang bar byed pa de dag gis kyang gtan pa bting bar brjod par byas so zhes gsungs pa yin no/ /gang gis de'i rjes su yi rang bar byed pa de ni las nyams su myong ba dang 'dra bar 'gyur zhe na/ de'i phyir mngon</text></item>
<item><p>114b4</p><section></section><text>sum du gyur pas so zhes bya ba smos te/ de bting ba'i phyir tshogs pa byin pas so zhes don gyis shes pa'o/ /gding ba po'i phyir bting ba'i chos gos de ji ltar yongs su brkyang ba'i cho ga bshad par bya ste/ de'i phyir dus dus su bsang bar bya bsrang bar bya sprug par bya'o/ /khyim du ba can dang rdul</text></item>
<item><p>114b5</p><section></section><text>can du gzhag par mi bya'o zhes bya ba'i don to/ /rgyal po'i pho brang du gzhag par mi bya'o zhes bya ba ni gzhag par mi bya'o zhes bya bar sbyar ro/ /de dang bral bar mi bya'o zhes bya ba la/ de dang zhes bya ba ni chos gos sra brkyang ngo / /khyer te gzhan du 'gro bar mi bya'o/ /mi gtsang ba'i skyabs su 'jug par</text></item>
<item><p>114b6</p><section></section><text>mi bya'o/ /bla gab med par 'dug par mi bya'o zhes bya ba ni de dag gnyis ka la yang khyer te zhes bya bar sbyar ba'i tshig go/ /gang du de khyer te 'gro ba dang gnas pa bkag pa der de las bzhag pa yang bkag par shes par bya'o/ /'ding bar byed pa po las gzhan gyis gzhag pa dang / 'chang ba dang</text></item>
<item><p>114b7</p><section></section><text>khyer bar mi bya'o zhes bya ba de yang 'dis byas pa rig par bya'o/ /gding ba de ji ltar brkyang ba bshad zin to/ / da ni dbyung ba bshad par bya ste/ de'i phyir dbyung ba ni rnam pa gnyis te/ rang 'jug pa dang bral ba dang bcos ma'o zhes bya ba smos te/ gang zhig dbyung bar gyur pa na rang 'jug pa</text></item>
<item><p>115a1</p><section></section><text>ste/ gtan pa dbyung ba 'grub par 'gyur ba de rang nyid kyis byed rgyu med par 'jug par nye bar 'gro bzhin pa'o/ /'jug pa ji ltar 'grub par 'gyur zhe na/ de'i phyir rang 'jug pa dang 'bral ba ni gtan pas mtshams gzhan du phyin pa dang / byin gyis rlob par byed pa med</text></item>
<item><p>115a2</p><section></section><text>par mtshams kyi nang du skya rengs 'char ba dang / de'i dkyil 'khor gyi khongs su gtogs pa 'chang pa'o zhes bya ba smos te/ gnas skabs gsum po 'di dag la 'byung ste/ gtan pa mtshams kyi gnas gzhan du phyin pa dang / mtshams gang du de bting ba'i mtshams der byin gyis rlob</text></item>
<item><p>115a3</p><section></section><text>par byed pa'i dge slong thams cad ma lus pa med pa der skya rengs shar ba dang / byin gyis rlob par byed pa'i dge 'dun gyi mtshams kyi dkyil 'khor gyi khongs su gtogs pa de dag gang la rgyun chad pa'i gnas skabs na'o/ /dbyar gyi gnas kyi rjes su 'jug par gyur pa'i gtan pa gding ba gang yin</text></item>
<item><p>115a4</p><section></section><text>pa'o/ /gang gi phyir ji ltar de'i zhing las gzhan pa'i gnas su mi 'byung ba de bzhin du dbyung ba yang zhing gzhan du gnas pa nyid na 'jig par 'gyur ba'o/ /de las thams cad la bag yangs su gnas pa gang yin pa de nyid dang / de'i phyir byin gyis rlob par byed pa med par 'di la rgyun gcod par</text></item>
<item><p>115a5</p><section></section><text>byed pa de la 'bral ba'i spang ba nyid der zhing ma yin pa nyid kyi phyir ji ltar mi 'byung ba de bzhin du 'jig pa'o/ /de rnams la 'di'i rgyas pa nyid gang yin pa de la yang de rnams la 'di 'jig pa ste/ gang zhig dkyil 'khor gyi khongs su gtogs pa des rnam par rgyun chad pa'o/ /de'i phyir ma lta</text></item>
<item><p>115a6</p><section></section><text>bu'i tshig drug ni sbyor bas 'gro ba dang / nges par 'byed pa dang / mthar thug par gyur pa dang / zhig par gyur pa dang / bsam pa'i rgyun chad pa dang / mtshams las 'da' ba'o zhes bya ba smos te/ de dag ni de'i dkyil 'khor gyi khongs su gtogs pa chad pa zhes bya ba de'i bye brag tu bshad</text></item>
<item><p>115a7</p><section></section><text>par gyur pa dag yin no/ /da ni de bshad par bya ste de'i phyir de la de'o zhes bya ba smos te/ gang zag gang de rnam par rgyun chad pa'i rgyu mtshan spyod pa byed pa de bas na 'dir de la de'i dkyil 'khor gyi khongs su gtogs pa rnam par rgyun chad pa la so sor dbyung ba yang dag par gnas pa'o/ /dge</text></item>
<item><p>115b1</p><section></section><text>'dun thams cad la ni de rnam par mi gzhag ste de ltar snga ma rnams la'o/ /de'i phyir mtshams 'das pa na de 'grub pa'o zhes bya ba smos te/ de zhes bya ba ni rnam par 'chad pa'o/ /ci gang yang rung bas mtshams las 'das na 'am zhe na/ ma yin te/ de'i phyir phyir mi 'ong ba'i sems kyis so</text></item>
<item><p>115b2</p><section></section><text>zhes bya ba smos te/ yang phyir 'ong bar bya'o snyam du gnas pa'i sems kyis ni ma yin no/ /mtshams kyi phyi rol du de skyes na yang ngo zhes bya ba ni mtshams kyi phyi rol du son pa nyid na phyir mi 'ong bar nges pa'i sems de skyes na yang / de'i tshe rnam par 'chad par 'gyur ba 'di 'grub pa'o/ /chos</text></item>
<item><p>115b3</p><section></section><text>gos bya ba'i bsam pas rjes su 'brel ba med na de'i tshe nyid na'o/ /yod na byed par 'gyur pa nyid chad na'o/ /chos gos bya'o snyam pa'i bsam pa yod na'o/ /dkyil 'khor de dang 'brel bar gyur pa dang / lhag ma dang bcas par gyur pa dang / rnam par chad pa la yongs su ma btang bar gyur</text></item>
<item><p>115b4</p><section></section><text>pa'o/ /gal te 'dis 'brel pa la rjes su 'gro ba nyid gcig par gyur pa med par gyur pa de nyid kyi tshe/ mtshams las 'da' bar byed pas slar mi 'ong ba'i sems skyes pa'i dus dag nyid du rnam par 'chad par 'gyur ba de 'grub bo/ /'on te med par gyur na gang gi tshe chos gos bya ba'i</text></item>
<item><p>115b5</p><section></section><text>bsam pas rjes su 'brel pa chad par gyur pa de'i tshe/ rnam par chad par gyur pa de rjes su 'grub par 'gyur ram zhe na/ ma yin te/ de'i phyir phyir 'ong na yang ngo zhes bya ba smos te/ gtan pa bting ba'i mtshams su phyir 'ong na yang chos gos byed par 'gyur ba'i bsam pa nyid rgyun chad par</text></item>
<item><p>115b6</p><section></section><text>gyur na de'i tshe rnam par chad par 'gyur ro/ /phyir 'ongs na yang rnam par chad par 'di zhes bya ba de'i phyir dbyung bas 'grub par mi bya'o snyam du 'ga' zhig 'dod par 'gyur ba de'i don du mdo 'di yin no/ /phyir 'ongs pa nyid la yang byed par 'gyur ba nyid chad na'o zhes gang smos pa de la dbyung</text></item>
<item><p>115b7</p><section></section><text>ba nyid yod par 'gyur ro/ /byed par 'gyur ba'i mthar thug pa dang / brtsams pa zhig pa dang / bsam pa'i rgyun chad pa gsum la de gnas so zhes bya ba ni chos gos bya'o snyam du bsams pa gang yin pa de mthar thug par 'gyur ba ste/ de'i re ba chad pa dang / brtsams pa zhig par gyur</text></item>
<item><p>116a1</p><section></section><text>pa dang bsam pa'i rgyun chad par gyur pa zhes bya ba gsum po de la byed bzhin pa nyid du de la rnam par chad pa gnas pa'o/ /yid gnyis ni nges pas 'byin par byed pa dang 'dra'o zhes bya ba ni gang zhig 'di phyir mi 'ongs ba'i sems kyi bdag nyid can gtan pa dbyung ba sgrub par</text></item>
<item><p>116a2</p><section></section><text>byed pa'i nges par smos pa de dang 'dra bar yid gnyis ni ci zhig 'ong bar bya ba'am/ /'on te phyir 'ong bar mi bya snyam pa de lta bu'i sems gcig tu ma nges par mtshams las 'da' zhing 'gro ba dang / mtshams kyi phyi rol du son pa na de lta bu'i sems bskyed pas kyang rnam par chad pa 'grub</text></item>
<item><p>116a3</p><section></section><text>par 'gyur ro/ /ji ltar 'brel ba med pa la rab tu dbye bar gyur par 'di la chos gos bya'o snyam pa'i nges pa gang yin pa 'brel ba med par dbyung ba 'grub par byed pa ma gsungs pa de bzhin du/ 'di lta bu'i blo ci chos gos bya ba'am 'on te chos gos mi bya snyam du de lta bu'i sems gcig tu ma nges</text></item>
<item><p>116a4</p><section></section><text>pas mtshams las 'da' zhing 'gro ba dang / mtshams kyi phyi rol du son pa na de lta bu'i sems skyes pas kyang chos gos bya ba'i bsam pas 'brel ba med par 'grub par 'gyur ro zhes bya ba'i don to/ /'dir gzhung ni/ mtshams kyi phyi rol du 'gro ba na de 'di snyam du ci'i phyir phyir 'ong bar bya</text></item>
<item><p>116a5</p><section></section><text>zhing chos gos bya ba 'am / 'on te mi 'ong bar mi bya snyam du sems pas mtshams las 'das par byed na/ de'i gtan pa dbyung ba 'byung ba rang 'jug pa dang bral ba ni/ mtshams las 'das pa'i mtha' las byung ba yin no zhes gsungs pa yin no/ /gal te yang 'ong ba'i phyir yid gnyis</text></item>
<item><p>116a6</p><section></section><text>kyis 'di la slar 'ong ba'i sems dang ldan pa nyid ni yid gnyis su byed pa'i phyir/ 'brel ba med par ldan pa nyid de de bzhin du 'dir mtshams las 'da' bar byed pa la gtan pa dbyung ba 'grub pa sbyor ba las te/ gzhan du ni ma yin te de ni song zin te/ da ni dbyung ba drug po de rnams 'dir bshad</text></item>
<item><p>116a7</p><section></section><text>par bya ste/ byed pa'i bsam pa med par phyir mi 'ong ba'i sems kyis mtshams las 'da' bar byed na 'gro ba'i mtha' can gtan pa dbyung par bya'o/ /yid gnyis kyis byed pa'i phyir phyir mi 'ong ba'i sems dang the tshom gyi sems sam mtshams las 'da' zhing byed du 'jug pa'i bsam pa med par</text></item>
<item><p>116b1</p><section></section><text>phyir 'ong ba la the tshom za ba'i sems kyi mtshams kyi mthar 'das pa dang / mtshams kyi phyir rol du son pa na phyir mi 'ong ba'i sems bskyed pa'am/ phyir 'ong ba la the tshom za ba'i sems bskyed pa la bsam pas rjes su 'brel ba mi skyed cing mthar thug par gyur pa'i mtha' dang / nges par khas blangs</text></item>
<item><p>116b2</p><section></section><text>pa mthar thug pa zhes bya ba'i don to/ /rjes su 'brel ba yod cing phyir mi 'ong ba'i sems sam the tshom za ba'i sems kyis 'da' ba dang / mtshams kyi phyir rol du 'di dag skyed pa la gal te bsam pa'i rgyun chad pas byed par gyur pa nyid las bsam pa rgyun chad pa la rnam par chad par 'gyur ro/ /</text></item>
<item><p>116b3</p><section></section><text>'o na brtsams pa zhig pa'i ma gang zhe na/ brtsams pa zhig pa'i mtha' can no/ /yang na rdzogs shing zin pa'i mthar thug ces bya ba rang 'jug pa dang bral ba sra brkyang dbyung ba rnam par dbye bar byas so/ /da ni bcos ma brjod par bya ste/ gang yang rung ba'i rnam par bsgrub par bya'o zhes bya ba</text></item>
<item><p>116b4</p><section></section><text>nges par ma byas pa nyid kyi phyir rnam par nges pa brjod par bya ste/ de'i phyir las las gzhan pa'i bya ba rjes su bsgrub par mi bya'o zhes bya ba smos te/ ci slar rnam pa gzhan 'di zlog pa sgrub par byed pa gang gi phyir gzhan byed pa rnams la gzhan smos te/ las la rnam pa gzhan gyis 'di</text></item>
<item><p>116b5</p><section></section><text>bskyed pa ma yin zhes bya ba'o/ /'di ltar sems bskyed pa brtan pos kyang 'grub pa'i phyir ro/ /slar gang zhig dbyung ba'i las 'di la dus nam yin zhe na/ de'i phyir de'i dus ni dpyid zla ra ba'i nya la'o zhes bya ba smos te/ dge slong ma'i rnam par 'byed pa las/ dus ma yin par gtan</text></item>
<item><p>116b6</p><section></section><text>pa dbyung bar mi bya'o zhes gsungs pa yin no/ /gtan pa dbyung ba'i dus ma yin pa gang zhe na ston zla 'bring po'i nya nas dpyid zla ra ba'i nya'i bar du gtan pa dbyung bar chos gos gtan pa gding ba'i dus ma yin pa 'di'o/ /de man chad ni dus te/ dus su gtan pa dbyung bar bya ba smos na sra</text></item>
<item><p>116b7</p><section></section><text>brkyang dbyung ba'i dus gang zhe na/ de'i phyir dpyid zla ra ba'i nya la'o zhes bya ba mngon par brten pa'o/ /de'i rjes la snga ma'i tshes bcu bzhi'i mtha' can dpyid zla ra ba'i mtha' can nyid kyis so/ /mod la'o zhes bya ba ni lo gnyis pa la sogs pa dang 'brel ba'i dpyid zla ra ba'i nya thal bar gyur pa</text></item>
<item><p>117a1</p><section></section><text>bsal ba'i phyir tshig 'di smos te/ dbyar de nyid kyis bar du ma chod pa'i mod la ste/ dbyar gzhan ni yin no zhes bya ba'i don to/ /'dir sngags ni ming de las dus thams cad pa dus kyi gzhung 'dir dge 'dun gyis gsan pa mdzod cig /'di ltar gnas 'dir</text></item>
<item><p>117a2</p><section></section><text>dge slong gi dge 'dun gyis gtan pa bting ba las de'i rjes su 'jug pa'i dus tshes bco lnga lags te/ gal te dge 'dun gyi dus la bab cing bzod na dge 'dun gyis gnang bar mdzod cig dang / gang gi phyir dge 'dun gyis gtan pa 'byin par mdzad do/ /'di ni gsol ba'o/ /dge</text></item>
<item><p>117a3</p><section></section><text>'dun btsun pa rnams gsan du gsol/ ji srid gnas 'di dge slong gi dge 'dun gyis gtan pa bting ba las de'i rjes su 'jug pa'i dus tshes bco lnga lags te/ de'i bslad du dge slong gis gtan pa 'byin no / /gtan pa 'byin par tshe dang ldan pa gang dag bzod pa de dag ni cang ma gsung</text></item>
<item><p>117a4</p><section></section><text>shig gang dag mi bzod pa de dag ni gsungs shig ces lan gsum bzlas pas dge 'dun gyis bzod cing gnang nas dge 'dun gyis gtan pa phyung lags te/ 'di ltar cang mi gsung bas de de bzhin du 'dzin to zhes gsungs pa yin no/ /bcom pa'i don nyid du ni sngar yang ngo zhes bya ba na/</text></item>
<item><p>117a5</p><section></section><text>de dus yin no zhes bya bar sbyar te/ nyi ma de nyid la zhes bya ba'i tshig gis gso sbyong gi nyi ma'i bdag nyid can ni sngar gyi dus kyi de yin te/ sngar ni sngon du bya ba'o/ /der nyams su ma myong ba dang ldan pa la ni ma thos kyi bar du phan yon rjes su 'jug go zhes bya ba la ma thos kyi bar du zhes bya ba ni</text></item>
<item><p>117a6</p><section></section><text>mtshams kyi nang ngam phyi rol du 'dug pas so/ /de ni 'dir gtan pa dbyung ba thos pa'i mtha' las byung ba sngar gyi dus so/ /gtsug lag las/ gang gis de nyams su myong bar ma gyur pa de srid du 'di ma thos kyi bar du 'jug gi thos na ni ldog go/ /ci gnas skabs thams cad du ma thos kyi</text></item>
<item><p>117a7</p><section></section><text>bar du phan yon de rjes su 'jug gam zhe na/ de'i phyir rjes su 'brel ba med na'o zhes bya ba smos so/ /gzhan du ji srid phan yon rjes su 'jug ce na/ de'i phyir yod na ma chad kyi bar du zhes bya ba smos te/ rjes su 'brel ba yod pa nyid ma chad kyi bar zhes bya ba'i don to/ /'dir gzhung ni zhu ba las</text></item>
<item><p>117b1</p><section></section><text>gtan pa dbyung ba thos pa'i mtha' las byung ba gang zhe na/ gang zhig mtshams kyi phyi rol du shan med pa'i rgyud kyi thos pa dang / gos la re ba chad pa dang / shan yod pas gos zin par gyur pa dang / gal te gos la re ba yod pa dang / gos kyang rung ste brtsams pa ni shan gyi rgyun yongs su yang dag</text></item>
<item><p>117b2</p><section></section><text>pas brjod par bya ba ste/ de bzhin du de 'jug go zhes gsungs pa yin no/ /dngos po bsdus ba ni brda bshad kyis chog ste zhes bya ba de'i rnyed pa 'byung ba mthong ba yod kyang rnyed pa brtsams pa nyid la yang gos gnang bzhin pa nyid la 'di ni mthar thug pa'o/ /de gnyis ni mthar thug pa'i mtha'</text></item>
<item><p>117b3</p><section></section><text>las byung ba dang / re ba chad pa'i mtha' las byung ba 'dis rnam pa gzhan gnyis yin no/ /zhig par 'gyur ba mtha' las byung ba'i rnam pa gzhan yang 'dir 'byung bar rig par bya'o/ /ma byung na thams cad kyis de'i dus kyi rnyed pa bgo bar mi bya'o zhes bya ba gtan pa'i chos gos de ma byung na</text></item>
<item><p>117b4</p><section></section><text>ste/ dngos po zhugs pa la ni ma yin no/ /chos gos de ni gzhan dag gi la gter gyi gnas lta bu yin pas/ gang gi tshe 'ding bar byed pa thams cad kyis de phyung bar 'gyur ba de'i tshe na gtan pa bting ba'i dus las byung ba'i rnyed par bgo bar bya'i/ /de ma phyung ba'i sngon rol du ni ma yin no zhes</text></item>
<item><p>117b5</p><section></section><text>bya ba 'dir ston to/ /gzhir gtogs pa'i sra brkyang gi gzhi'o/ /ston zla 'bring po'i zhes smos pas ston zla 'bring po'i tshes bcu drug la gtan pa bting ba'i dus yin na shol gyi zla ba ni rgyal po'i rjes su 'brang bar bya'o zhes smos pas de'i rjes su 'brang ba la mngon par brten par thal ba'i</text></item>
<item><p>117b6</p><section></section><text>brjod par bya ste/ de'i phyir dgag dbye ba ji lta ba bzhin du gding ngo zhes bya ba smos te/ 'dir dgag dbye'i sgras ni dus nye bar mtshon par byed par rig par bya'o/ /ji ltar dgag dbye'i dus su zhes bya ba'o/ /de lta bas na rtsod par byed pa'i dbang gis sngon du dgag dbye byed pa la de'i 'og</text></item>
<item><p>117b7</p><section></section><text>tu gtan pa bting ba 'dis bya ba nyid du ston pa'o/ /de yang 'dir de'i tshe ston zla 'bring po'i tshes bcu drug la zhes bya ba'i tshig gis so/ /gang gi phyir gzhan du dus de la nges par mi 'grub pa'o/ /gso sbyong gi mtha' ma yin pa la mi bya'o zhes bya ba ni/ gtan pa gding ba ni zhes bya bar sbyar te/</text></item>
<item><p>118a1</p><section></section><text>gso sbyong dang nye bar gyur pa'i dus su 'dir ni tha ma'i sgra'o/ /gso sbyong gi mdun rol du gtan pa dbyung bar mi bya'o zhes bya ba'i don to/ /dbyung ba yang ngo zhes bya ba ni gso sbyong tha ma yin pa la mi bya ste/ gtan pa dbyung ba yang gso sbyong nyid byas nas rjes su bsgrub par</text></item>
<item><p>118a2</p><section></section><text>bya'o zhes bya ba la 'dir de byed pa'o/ /tshes bcu drug la yang 'dir nye ba nyid du shes na ni bcu drug gi de'am/ tshes bco lnga gtan pa dbyung bar thal bar 'gyur ba bsal ba'i phyir/ 'di ni nyi ma de nyid kyi'o zhes bya ba smos te/ gtan pa dbyung ba 'di ni gso sbyong gi nyi ma tshes bco lnga la dbyung ba yin</text></item>
<item><p>118a3</p><section></section><text>gyi/ tshes bcu drug la dbyung ba ni ma yin no zhes bya ba'i don to/ brtsams pa 'di ni dus ma yin par dbyung bar ched du byas pa yin par rig par bya ste/ gzhan la ni nges pa yod pa'i phyir ro/ /gso sbyong ma byas par gtan pa gding ba mi 'byung ngo zhes bya ba shes bzhin du gso sbyong gi mtha'</text></item>
<item><p>118a4</p><section></section><text>ma yin pa la zhes bya ba 'di las gso sbyong bya ste gtan pa gding bar bya zhing yang dge slong gzhan byung na yang gso sbyong byed pa la ji ltar bsgrub par bya zhe na/ de'i phyir yang gso sbyong byas na phyung ba nyid yin no zhes bya ba smos te/ 'dis kyang rnam pa gzhan gyis dbyung ba rang 'jug pa zhes bya bar rig</text></item>
<item><p>118a5</p><section></section><text>par bya'o/ /bting nas bye ba dag la ni de tha dad par 'grub po zhes bya ba ni/ gtan pa bting ba nas bye ba dag la ni de dag tha dad par dbyung ba 'di la 'grub po/ /'di la gding ba gcig yin pa'i phyir phyogs gcig gis phyung na phyogs cig shos kyis kyang phyung ba nyid ma yin no/ /gang gis gang</text></item>
<item><p>118a6</p><section></section><text>tshe de la phyung ba'i las byas par 'gyur ba de'i tshe 'di la 'di zhes bya ba'i don to/ /chos smra ba dag yod pas de gding ngo zhes bya ba la/ de zhes bya ba'i sgras ni chos smra ba po bsdus pa ste/ gnas gang na de yod pa'o/ /chos smra ba dang bcas pa'i gnas la chos smra ba po rnams la rang byung ba gding ba</text></item>
<item><p>118a7</p><section></section><text>zhes bya ba 'dir don to/ /chos smra ba po des ni dbang byed pa nyid yin pa'i phyir te/ de rnams kyi gnas kyi rgyu las de'i don gyi phyir bstan pa'o/ /de lta bas na mchog pa dang shin tu mchog pa rnams la mi skyed pa la ma byas pa nyid du'o/ /de ltar na yang byas pa nyid kyang gzhan rnams kyi zhes bya ba'i</text></item>
<item><p>118b1</p><section></section><text>tshig gis so/ /'dir gzhung yang de bzhin du ste/ dbyar gnas pa'i dge 'dun bye na gang gis gtan pa gding bar bgyi/ gang dag chos smra ba dag gis so zhes gsungs pa dang / lam nas drangs pa rnams la rang bzhin du gnas pa'i gnas kyi gtan pa gding bar byed pa de/ spangs pa rnams</text></item>
<item><p>118b2</p><section></section><text>sra brkyang ma bting ba zhes brjod par bya'o zhes gsungs pa yin no/ /dge slong bram ze'i bu mos zhus pa las kyang / dge 'dun bye na sus gtan pa bting bar bgyi bka' stsal pa/ chos smra ba dag gis te/ chos smra ba des ni dbang byed pa nyid yin pa'i phyir te/ thams cad la yang gding ba</text></item>
<item><p>118b3</p><section></section><text>'byung bar ni 'gyur te zhes gsungs pa yin no/ /'di nyid ni dbang du byed pa la dgongs nas de bya ba nyid du gsungs so/ /ma chog pa'i gnas pa la ni ma yin no zhes bya ba brtsams pa de las bsgrub par bya'o/ /der gzhan dag gis byas kyang gnas kyi rnyed pa ni de dag las 'os pa nyid</text></item>
<item><p>118b4</p><section></section><text>yin no zhes bya ba ni/ dus 'dir gnas pa la 'di sbyin par bya'o/ /gnas der gnas pa'i dge 'dun la rnyed pa 'di'o/ /de ltar gnas yongs su dag pa ltar rnyed pa de ni gnas kyi rnyed pa'o/ /chos ma yin pa smra ba gzhan dag gis gtan pa gding ba byas kyang chos smra ba de dag la gnas kyi</text></item>
<item><p>118b5</p><section></section><text>rnyed pa 'os pa nyid yin te/ chos ma yin pa smra ba dag la ni ma yin zhes bya ba'i don to/ /rang bzhin du gnas pa'i gnas su de spangs pa rnams la mi 'byung ngo zhes bya ba ni/ rang bzhin du gnas pa'i gnas su gtan pa gding bar byed pa de byed bzhin pa las spangs pa rnams la mi 'byung ngo zhes</text></item>
<item><p>118b6</p><section></section><text>bya ba'i don to/ bsam pa gnas pa ni bting ba yin no zhes bya ba la/ bsam pa ni bsam pa'o/ /lhan cig tu bya ba la 'dun pa phul ba'i dbang gis lhag ma rnams kyis byas na byas pa nyid yin no zhes bya ba ni bsam pa gnas pa ni bting ba yin la de dang bral ba ni phyung ba yin pas de'i phyir 'dun</text></item>
<item><p>118b7</p><section></section><text>pa phul ba'i dbang gis na 'bul zhes bya ba smos pa la/ 'di dag mi 'byung ba zhes bya bar thal ba'o/ /de la lan ni 'di yin te/ gzhan dag lhan cig bya ba gang yin pa'i bya bar 'gyur ba de gzhan dag gis byas pa la 'dun pa phul bar byed pas kyang de dag byas pa nyid do/ /de 'dun pa rjes su</text></item>
<item><p>119a1</p><section></section><text>phul bas lam la gnas par 'gyur zhes bya ba byas so/ /de bas na thal ba 'di yod pa ma yin no zhes bya ba 'di gleng gzhi dag las drangs pa'o/ /de dang bral ba ni phyung ba yin no zhes bya ba la/ de'i sgras ni bsam pa gnas pa deng gzung ba'o/ /de'i phyir 'dun pa ma</text></item>
<item><p>119a2</p><section></section><text>phul ba la ni 'dug tu zin kyang gnyid log gam snyoms par zhugs na ma thos kyi bar du bting ba dang phyung ba mi 'byung ngo zhes bya ba la/ 'dug tu zin kyang zhes bya ba ni/ dge 'dun gyi nang du'o/ /ma thos kyi bar du'o zhes bya ba ni/ ji srid du gtan pa bting ba'am/ phyung ba ma thos kyi bar du'o/ /</text></item>
<item><p>119a3</p><section></section><text>gang gi phyir bsam pa gnas pa ni bting ba yin la/ de dang bral ba ni phyung ba yin pa de'i phyir 'dun pa ma phul ba la ni gnyid log gam snyoms par zhugs su zin kyang thos pa'i mdun du ni ma yin no/ /'dug tu zin kyang de gnyis yod pa yin te/ de bas na bting ba dang phyung ba 'byung ba kho nar 'gyur</text></item>
<item><p>119a4</p><section></section><text>zhes bya ba'i don to/ /mtshams gcig pa nyid yin na der gnas gzhan du gnas pa rnams kyang bting ba'i phyir gnas pa nyid yin no zhes bya ba la der zhes bya ba gang yang rung ba gcig gi nang na gnas du ma yod na gnas la mngon par brten pa'o/ /de las gnas gzhan du bting ba zhes bya ba ni/</text></item>
<item><p>119a5</p><section></section><text>bting ba'i phyir rnam par gzhag pa 'di'o/ /mtshams gcig pa'i gnas gcig tu der cig car dbyar gnas par khas blangs pa dag lhag ma rnams gnas pa nyid ces bya ba ste rnyed pa la ni ma yin no/ /dbyar rnams la mtshams gcig pa nyid la gnas du ma'i 'og tu dbyar gyi nang du mtshams</text></item>
<item><p>119a6</p><section></section><text>gcig pa nyid dam/ mtshams tha dad pa nyid du gnas gang yang rung bar bting ba'i gnas de thams cad la gtan pa bting ba nyid ces bya ba gang zhig gsungs pa da 'dis bsdus pa yin no/ /de ni bting ba'i tshe de na gnas pa de nyid yin no zhes bya ba ni/ gang yang rung ba'i gnas du ma nyid</text></item>
<item><p>119a7</p><section></section><text>las de'i 'dun pas gnas la mngon par brtan pa'o/ /de nyid gnas 'di yin gyis snyam du gnas gzhan 'di la de dang ldan pa nyid de gding ba'i dus su mtshams gcig na gnas par gyur na gding ba'i phyir gnas gzhan du yang bting bar rig par bya'o/ /der 'di gding bar bya ste/ ji ltar</text></item>
<item><p>119b1</p><section></section><text>gnas gcig pa nyid la mtshams gcad par bya ste/ mtshams 'phel ba la'o/ /gding bar 'gyur ba'i gnas nyid la gding bar bya'o zhes bya bar 'gyur ro/ /de bas na der gnas gzhan na gnas pa so sor nyams su myong bar byed cing mi 'byung ba ma yin zhes bya ba'i don to/ /dbyar gnas</text></item>
<item><p>119b2</p><section></section><text>pa nyid mtshams gcig tu byed pa la du ma'i gnas la gnas gcig tu gtan pa bting ba la gnas lhag ma rnams la yang gtan pa nyid du gsungs pa gang yin pa de 'dis bsdus pa yin no/ /bting nas mtshams tha dad par byas na gang yang rung ba de'i gnas yin no zhes bya ba ni mtshams</text></item>
<item><p>119b3</p><section></section><text>gcig tu bting nas mtshams tha dad par byas na gnas du ma de las gding ba'i las byas pa'i gnas gang yin pa de gnas gang yang rung bar gzhag na yang rang gi gnas kho na gnas pa'i yin no zhes bya ba'i don to/ /gang du bting ba de nyid ni 'di'i gnas so snyam du dogs pa bsal ba'i</text></item>
<item><p>119b4</p><section></section><text>phyir gtan pa gding bar bya ste/ mtshams tha dad du byed pa la thams cad la gtan pa gding ba nyid ces bya ba gang zhig gsungs pa de 'dis bsdus pa yin no/ /tha dad pa nyid yin na gnas so sor de dbyung ngo zhes bya ba ni/ mtshams tha dad pa nyid yin na gnas 'di rnams la gnas so so so</text></item>
<item><p>119b5</p><section></section><text>sor gtan pa de dbyung dgos kyi thams cad kyis gnas gcig tu 'di phyung ba nyid la gnas gzhan dang 'brel ba rnams kyi gtan pa de rang gi gnas su spo bar bya'o/ /yang na rang gi gnas nas 'ga' zhig gtan pa'i drung du gzhag par bya ba ste/ gzhan du na des skya rengs 'char ba'i dus su</text></item>
<item><p>119b6</p><section></section><text>dbyung ba 'grub po snyam du 'di rnam par gzhag par rig par bya'o/ /gang zhig so sor mtshams 'gums par bgyid cing so sor bya ste/ dbyung ba la gnas de rnams thams cad gtan pa phyung bar 'gyur ram/ nye ba 'khor mi 'gyur te/ gang dag 'byin par byed pa de dag gis ni gtan pa</text></item>
<item><p>119b7</p><section></section><text>dbyung bar 'gyur la/ gang dag 'byin par mi byed pa de dag gis ni gtan pa phyung bar mi 'gyur ro/ /mtshams gcig pa nyid du ni phyung na thams cad kyis gtan pa phyung bar 'gyur ro zhes gsungs pa de bas na 'dir mdor byas pa yin no/ /bye ba nyid na phyogs so so'i zhes bya ba ni gnas gcig tu</text></item>
<item><p>120a1</p><section></section><text>gtogs pa nyid yin na dge 'dun bye zhing phyogs gnyis su gyur na phyogs gcig gis phyung ba phyogs cig shos kyis phyung par mi 'gyur ro zhes bya ba'i don to/ /'dir gzhung ni dge slong bram ze'i bu mos zhus pa las gtan pa bting ba'i gnas su dge 'dun bye na/ der</text></item>
<item><p>120a2</p><section></section><text>phyogs gcig gam cig shos kyis gtan pa 'byin par bgyid na de dag thams cad kyis gtan pa phyung bar brjod par bgyi'am/ nye ba 'khor mi bya ste gang dag 'byin par byed pa de dag gis ni gtan pa byung bar 'gyur la/ gang dag mi byed pa de dag gis ni gtan pa phyung bar mi 'gyur ro zhes gsungs</text></item>
<item><p>120a3</p><section></section><text>pa yin no/ /ma bting bas phyung ba ni ma phyung ba ma yin no zhes bya ba ni gnas gzhan du dbyar gnas par khas blangs pa gang dag la gtan pa bting ba med pa dag ni ma bting ba zhes bya ba ste/ de ni ma phyung ba ma yin te phyung ba nyid yin no/ /'dir gzhung ni btsun pa/ re zhig dbyar gnas pa'i dge slong</text></item>
<item><p>120a4</p><section></section><text>gis gtan pa bting nas mtshams kyi slad rol du mchis shing ltos pa ma mchis par gyur na dge slong glo bur ba dag lhags te gtan pa 'byin par bgyid na gtan pa phyung bar brjod par bgyi'am/ nye ba 'khor phyung bar brjod par bgyi'o zhes gsungs pa yin no/ /de mi 'byung ba nyid kyis kha</text></item>
<item><p>120a5</p><section></section><text>bskang du mi rung ba nyid ma yin no zhes bya ba ni gang la dge 'dun gyis gtan pa gding ba la de la kha bskang du mi rung ba nyid ma yin no/ /'dir gzhung ni chos gos kyi gzhi zhu ba las/ btsun pa re zhig dge slong gis gcig tu dbyar gnas par khas len cing des dbyar zla ba gsum po dag 'das</text></item>
<item><p>120a6</p><section></section><text>nas dgag dbye bgyis te dge 'dun la gtan pa gding ba'i chos gos 'bul bar bgyid cing der dge slong glo bur ba dag lhags shing de dag gtan pa 'ding ba'i rjes su zhugs te/ dong na chos gos de sus thob par 'gyur lags/ nye ba 'khor dge slong de nyid kyis so zhes gsungs pa</text></item>
<item><p>120a7</p><section></section><text>yin no/ /ma bting ba nyid kyis dbyung bar mi rung ba nyid ma yin no zhes bya ba ni gang la gtan pa bting bar mi 'gyur ba de la de 'ding bar byed pa'i dge 'dun de la kha bskang du rung ba'o/ /dge slong glo bur ba dag 'ongs te gtan pa 'ding bar bgyid na zhes bya ba 'dir don gyis 'byung ba der mdor byas</text></item>
<item><p>120b1</p><section></section><text>pa'o/ /gtan pa bting ba snam sbyar med par grong du 'jug pa la sogs pa dang sum mdo tshun chad du 'dug pa la yang nyes pa med do zhes bya ba ni ji srid sum mdo tshun chad du 'dug pa dang grong du 'jug pa la sogs pa la yang zhes bya ba'i don to/ /'on kyang 'di ni don las thob pas gsal bar bya</text></item>
<item><p>120b2</p><section></section><text>ba'i phyir mdor byas pa'o/ /'dir gzhung ni/ btsun pa gtan pa bting ba'i gnas na rkyen du dag bag yangs su 'gyur lags/ nye ba 'khor bcu ste/ bcu gang zhe na/ yang yang za ba dang / 'dus shing za ba dang / ma smras par rgyu ba dang / smad g.yogs stod g.yogs dang bcas pas ci</text></item>
<item><p>120b3</p><section></section><text>bder ljongs rgyu ba dang / mtshan mo 'bral ba med pa dang / zhag bcu 'da' bar med pa dang / zla ba 'da' bar med pa dang / /gos ji tsam gyis chog pa slong ba dang gos rung bar byas pa dag ji tsam 'dod pa dag 'chang ba dang / ston zla 'bring po'i tshes bcu drug nas dpyid zla ra ba nya'i bar du dbyar</text></item>
<item><p>120b4</p><section></section><text>gnas pa'i dge 'dun gyi rnyed pa mi bgo ba'o zhes gsungs pa dang / gzhan yang bcom ldan 'das kyis ji skad du dge slong gis khyim gzhan du smad g.yogs dang stod g.yogs kyis 'dug par bya'o zhes gsungs nas/ btsun pa sum mdo dang bzhi mdo dag tu smad g.yogs dang stod</text></item>
<item><p>120b5</p><section></section><text>g.yogs kyis mchis su rung ngam/ nye ba 'khor gtan pa bting par rung ngo zhes gsungs pa de gnyis ka'i 'dir bsdus pa yin no/ /gtan pa'i gzhi zhu ba la sogs pa'i skabs so/ /sra brkyang gi gzhi rdzogs so// //mtshon gyis ma dras pa'i gos spyad par mi bya'o zhes bya ba</text></item>
<item><p>120b6</p><section></section><text>ni/ de lta bas na dge slong dag gis khyim bdag gi gos mtshon gyis ma dras pa dag kha dog ngan par bya ste/ bcang bar gnang ngo zhes gsungs pa yin gyi kha dog ngan par byas pa dang bral ba ltung byed du gsungs pa ni ma yin te/ lhag ma yang 'di dang nye bar sbyar ba'o/ /dras shing</text></item>
<item><p>120b7</p><section></section><text>drubs pa chos gos nyid du byin gyis brlab par bya'o zhes gsungs na/ rnam pa gang gis drubs pa gang zhe na/ de'i phyir snam phran sbrel gzhi nyid dang lhag ma mnyam pa nyid dang / dbus nas gzhan du glengs bu'i 'phro phyogs phyogs su lta ba nyid dang mtha' bskor ba nyid dag gis so zhes bya</text></item>
<item><p>121a1</p><section></section><text>pa smos te/ gding ba sgrub par byed pa'i dum bu rnams la phyed dang gsum gyi dkyil 'khor nyid ces bya ba la sogs pa'i cho ga gsungs so/ /de'i phyir de srid du sgrub par byed pa'i dum bu'i dbang du byas nas mdo 'di byas so/ /glegs bu 'phro bzung pa'i dbus nas snam</text></item>
<item><p>121a2</p><section></section><text>phran rnams la lhag ma gang yin pa de ni 'dir lhag ma nyid du gsungs so/ /phyogs phyogs su zhes zlos bur bya ste / dbus kyi snam phran gzhan rnams mngon par khyab par bsgrub pa'i don du snam phran sbrel gzhi nyid do/ /lhag ma mnyam pa nyid dang dbus nas gzhan glegs bu 'phro</text></item>
<item><p>121a3</p><section></section><text>phyogs phyogs su lta ba nyid ces bya ba de'i dngos po ni de nyid do/ /glegs bu'i 'phro phyogs phyogs su lta ba nyid ces bya ba ni/ rgyud gzhan gyi khongs su gtogs pa'i glegs bu'i 'phro de'i dngos po dang mtha' skor nyid dag gis sbyin pa rjes su song ba nyid de de ltar rnam pa bzhi po 'di rnams kyi zhes</text></item>
<item><p>121a4</p><section></section><text>bya ba ni 'di'i don to/ /ji tsam du gyon pa'i gos gang la chos gos kyi don du rnam pa de lta bur byin gyis brlab par bya zhe na/ de'i phyir mthang gos dang bla gos dang snam sbyar la'o zhes bya ba smos te gsum char la yang zhes bya ba'i don to/ /dge slong mas ni shing dpung chad dang rngul gzan rnam pa gang</text></item>
<item><p>121a5</p><section></section><text>yang rung ba'o zhes bya ba ni 'di dag dang de ma thag pa'i gsum po dge slong mas byin gyis brlab par bya'o/ /rnam pa gang yang rung ba zhes smos pa ni dras shing drubs pa zhes bya ba las bzlog pa'i don du'o/ /'di'i gzhung ni phran tshegs dag las/ bsnyen par rdzogs pa'i cho ga las chos gos</text></item>
<item><p>121a6</p><section></section><text>lnga po rnams byin gyis brlab par bya'o zhes bya ba la sogs pa dang / dge slong ma'i so sor thar pa dang / de'i rnam par 'byed pa dag las / dge slong ma chos gos zin pas gtan pa phyung nas/ gal te chos gos lnga po gang yang rung ba dag las chos gos gcig dang / nub gcig mtshams</text></item>
<item><p>121a7</p><section></section><text>kyi phyi rol du bral na spang ba'i ltung byed do zhes gsungs pa yin no/ /chos gos lnga po dag ces bya ba ni/ snam sbyar dang / bla gos dang / mthang gos dang / shing dpung chad dang / rngul gzan zhes bya ba la sogs pa rnams so/ /brnyan po yang yod cing bdog na'o zhes bya ba ni/ gal te</text></item>
<item><p>121b1</p><section></section><text>chos gos dras shing drubs pa brnyan po yang yod cing bdog na de'i tshe yang byin gyis brlab par bya'o/ /gal te mi bdog na ni dras shing drubs pa ma yin pa la yang byin gyis brlab par bya ste/ chos gos byin gyis ma brlabs par 'dug par mi bya'o zhes bya ba'i don to/ /de dag bzhag ste skya rengs 'char</text></item>
<item><p>121b2</p><section></section><text>ba 'da' bar mi bya'o zhes bya ba ni/ chos gos byin gyis brlabs pa gsum dang 'bral bar mi bya ste/ brnyan po yang yod cing bdog na'o zhes bya ba 'di dang sbyar bas 'brel bar rig par bya'o/ /nyin zhag 'da' bar byed na de lta bu'i rigs can rnams la 'da' bar bya ba nyid du rigs pa de bas na skya rengs</text></item>
<item><p>121b3</p><section></section><text>'char ba zhes bya ba smos te/ gzhan med na kha ma bsgyur ba la yang byin gyis brlab pa 'chags so zhes bya ba ni kha bsgyur ba med na chos gos gsum po 'di kha ma bsgyur ba la yang rnam par rtog pa dor nas byin gyis brlab pa'o/ /de la dor bas dogs pa la go skabs nyid do / /kha bsgyur ba nyid la</text></item>
<item><p>121b4</p><section></section><text>yang 'di 'chags par 'gyur ro zhes bya ba med pas rab tu ma rnyed pa la kha ma bsgyur ba'i don la rung bas ci zhig bsgyur par bya ste/ 'dir yang dogs pa med pa kho na'o/ /gang gi phyir longs spyod pa la kha bsgyur ba nyid dang / yan lag gi ngo bor rung ba la longs spyod pa'i nges pa la yan lag nyid do/ /</text></item>
<item><p>121b5</p><section></section><text>kha bsgyur ba nyid ni rung ba'o/ /de ltar yang dkar po'i bya ba nyid bsal bas don 'di rung ba'i gzhi byed pa ma yin no/ /de lta bas na kha ma bsgyur ba la yang byin gyis brlab pa 'chags pas na don 'di byas so/ /ma dras pa la yang ngo zhes bya ba ni gzhan zin pa la yang byin gyis brlab pa</text></item>
<item><p>121b6</p><section></section><text>'chags so/ /de drang ba'i don du yang gi sgra'o/ /'dir gzhan zin pa ni dras pa gzhan ma zin pa'o/ /de la gal te 'byor na lhan thabs glan no zhes bya ba de la zhes bya ba ni ma dras pa la'o/ /gzhan ma zin pa byin gyis brlab par 'dod pa dang / byin gyis brlab pa la de'i tshe gzhan ma zin pa</text></item>
<item><p>121b7</p><section></section><text>la'o/ /gal te 'byor na zhes bya ba ni lhan thabs glan pa sbyin par bya'o/ /khyim du rung ba'i rnam pa la yang ngo zhes bya ba ni/ gzhan zin pa med na byin gyis brlab pa 'chags pa'o zhes bya ba 'di la yang gi sgras ni dgug pa'o/ /khyim du rung ba'i rnam pa 'di la yod pas na khyim du rung ba'i rnam</text></item>
<item><p>122a1</p><section></section><text>pa'o/ /rung bas kyang dge slong gi chos gos kyi rnam pa nyid du ma red pa zhes bya ba'i don to/ /phying ba dang la ba dang be'u phrug dang klam dang sengs pa rnams ni mi dra bar lhan thabs su klan zhing drub po zhes bya ba ni chos gos nyid du byin gyis brlab par bya'o/ /spu can ni chos</text></item>
<item><p>122a2</p><section></section><text>gos nyid du byin gyis brlab par mi bya'o zhes gsungs mod kyi/ spu can ni la ba dang be'u phrug dag la 'di dag spu byi ba yang srid pas 'dir de gnyis gzung bar rig par bya'o/ /'dir gzhung ni dge slong dag lnga po dag ni mi 'dra ba dag yin te/ /phying pa thams cad dang / la ba thams cad dang /</text></item>
<item><p>122a3</p><section></section><text>be'u phrug thams cad dang / klam thams cad dang / gos sengs pa thams cad dang / lhan thabs glan te bcang bar bya'o zhes gsungs pa yin no/ /de la cung zad kyang nus par bya ba ma yin mod kyi 'dir byin gyis brlab par bya ba nyid kyis khas blangs pa rtogs pa'i phyir zhes bya ba 'di ltar</text></item>
<item><p>122a4</p><section></section><text>shes pa yin no/ /gnas mal mi gtsang bas gos par gyur na de'i mod la sbyar bar bya'o/ /dge 'dun gyi rtswa'i khri dang khri'u ma gtogs pa stan yan chad la de ma yin pa'i gding ba med pa dang gding g.yogs la yang bar chad ma bcug pa nye bar spyad par mi bya'o zhes bya ba la khri dang khri'u ma gtogs</text></item>
<item><p>122a5</p><section></section><text>pa zhes bya ba ni khri dang khri'u las gzhan pa'o/ /rtswa'i khri dang khri'u zhes bya ba ni 'dir rtswa mun dza dang gres ma'i khri dang khri'u la sogs pa'i thags mas brgyus pa la smos so/ /gang zhig 'di phran tshegs rnams las gsungs te/ tshe dang ldan pa gnas mal bsdus sam/ de smras pa/ bdag</text></item>
<item><p>122a6</p><section></section><text>gis gding ba ma bsdus so/ /de rtsa'i khri la nyal zhing ma bsdus pa de bas na de dmigs kyis bsal ba yin no/ /gang gi phyir 'dir gang zag gi rtswa'i khri dang 'u 'di ma bsdus so snyam du yid la bzung ba yin no/ /grol ba las kyang 'di thob pa 'di dag dri ma can du byas pa don med do zhes 'di'i</text></item>
<item><p>122a7</p><section></section><text>rjes su 'brangs pas kyang / rtswa'i khri dang khri'u rjes su gnang ba'i 'jig pa'i chos can dang ldan par gyur pa la yang dri ma can du byas pa don med pa ma yin te/ de lta bas na de dang ldan pa la yang 'di'i rjes su 'brangs pas rtogs par bya'o/ /de zhes bya ba ni dge 'dun gyi ma yin pas so/ /dge 'dun</text></item>
<item><p>122b1</p><section></section><text>las gzhan gyi gding ba ma yin pa zhes bya ba'i don to/ /gding ba med pa dang zhes bya ba ni 'dug pa las ji srid du nye bar longs spyod par mi bya'o/ /'dug pa'i stan yan chad la yang gding ba med par dge 'dun gyi la 'dug par mi bya'o/ /'dir longs spyod pa ni khongs su ma gtogs pa ni ma yin</text></item>
<item><p>122b2</p><section></section><text>no snyam du shes par bya ba'i don to/ /yan lag gis reg pa tsam la yang gding ba gzhug dgos par rig par bya'o/ /'dir gzhung ni ma mo las/ dge slong rnams la bcom ldan 'das kyis 'dug par gnang ste gnas mal sba ba'i don du'o/ /gding ba med par nye bar spyad par mi bya'o zhes</text></item>
<item><p>122b3</p><section></section><text>gsungs pa yin no/ /dge slong bram ze'i bu mos zhus pa las kyang / btsun pa stan khra bo la 'dug tu rung ngam/ bcom ldan 'das kyis bka' stsal pa/ gal te gding ba yod par gyur pa na rung ste/ gang zhig phal cher nyams par 'gyur ro zhes gsungs pa yin no/ /phal cher ma nyams</text></item>
<item><p>122b4</p><section></section><text>pa la zhes bya ba 'dir yang tshig ni 'di nyid yin te/ 'dir gzhung ni/ dge slong bram ze'i bu mos zhus pa las rig par bya'o/ /gding g.yogs la yang zhes bya ba ni steng du g.yogs pa la gding g.yogs su 'dod do/ /gzhan yang bar chad ma bcug pa ni/ dge 'dun gyi gding</text></item>
<item><p>122b5</p><section></section><text>g.yogs pa'o/ /de la yang bar chad ma bcug par longs spyod par mi bya'o/ /thams cad kyi khra bo phal cher ma nyams pa la yang ngo zhes bya ba ni gang zag gi gnas mal la yang gding bar ma byas pa la mi 'dug pa las gding g.yogs la yang bar chad ma bcug par nye bar spyad par mi bya'o zhes</text></item>
<item><p>122b6</p><section></section><text>bya ba ni yang gang gi sgras drangs pa'o/ /de ma yin pa'i ni 'dir khra bo las phal cher ma nyams pa las/ gzhan gyis bya ba don gyis rnam par gzhag pa'o/ /ngan ngon can dang dri ma can gyis mi bya'o zhes bya ba ni yang gding ba la yang bar chad ma bcug pa la zhes bya ba'i rjes su 'brangs nas kyang slar gding</text></item>
<item><p>122b7</p><section></section><text>ba'i cho ga la 'dir bar chad ma bcug pa'i cho ga thob pa'o / /bar chad ma bcug pa'i cho ga las kyang gding ba'i cho ga'o/ /de lta bas na thams cad du 'dis gnyi ga'i khongs su bsdus par byas pa'o/ /gding ba bcang bar bya'o zhes bya ba ni bar chad ma bcug pa bzlog pa'i don du 'di smos so/ /</text></item>
<item><p>123a1</p><section></section><text>de ni stug na tshig rkyang rung ngo zhes bya ba ni gding ba de'o/ /sengs pa ni nyi rim mo/ /khra khra bo mi rung ngo zhes bya ba ni gding ba khra bo bkra ba khra khra bor 'dug pa de bkag pa'o/ /'dir mtshon gyis dras te bcang bar bya'o zhes gsungs so/ /mtshon gyis dras pa'i gos longs spyad</text></item>
<item><p>123a2</p><section></section><text>par bya'o zhes bya ba spyi'i cho ga bsgrub pa nyid kyi phyir 'dir ma bsdus pa'o/ /de la glegs bu'i 'phro bya'o zhes bya ba ni gding ba de la'o/ /phyogs gang du zhe na/ de'i phyir 'og rol gyi sum cha'i dang por ro zhes bya ba smos te/ 'og rol zhes bya ba ni rkang pa'i mtha' logs su sum cha'i gang yin pa de'i</text></item>
<item><p>123a3</p><section></section><text>dang po dang dbus dang tha mar ni ma yin no zhes bya ba'i don to/ /glegs bu gcig pa byin gyis brlab par mi bya'o zhes bya ba ni gding ba ste ma mo las 'dug pa 'di ni 'dir gding ba'o/ /g.yan pa dgab pa de dang ldan pas bcang bar bya'o zhes bya ba la de dang ldan pas zhes bya ba ni g.yan pa'o/ /de zhag</text></item>
<item><p>123a4</p><section></section><text>lnga'am drug cing sbyang bar bya'o/ /srin bal gyi dang / bal gyi dang / sha na'i dang / zar ma'i rung ngo zhes bya ba ni bye brag ma smos pa'i phyir bsam pa'i bye brag go bar byed nus pa med pa'i phyir chos gos gsum po nyid kyis kyang chos gos lhag pa nyid kyang rig par bya'o/ /srog chags kyi yan lag</text></item>
<item><p>123a5</p><section></section><text>rnams byung ba nyid kyi phyir ko lpags la sogs pa bzhin du mi rung ba nyid du dogs pa la/ srin bal gyi dang bal gyi dag ces smos so/ /sha na'i dang zar ma'i rung ba dag la ni rtsub par gyur pa'i phyir gso ma dag gos la sogs pa bzhin no/ /snams su ma byas pa dang gso ma ni mi rung ngo zhes bya ba ni/</text></item>
<item><p>123a6</p><section></section><text>dpag bsam gyi shing las byung ba'i gos la sogs pa dang / gso ma la sogs pa'i gos ni mi rung ngo zhes bya ba'i don to/ /spang pa'i zhu ba las nyes byas byed pa nyid kyi mi rung ba'i khongs su gang zhig ma gtogs pa la go rims byed pa de 'dir bsdus pa'o/ /skra las byas pa dang gcer bu pa dang bya</text></item>
<item><p>123a7</p><section></section><text>'ug pa ba yang dag par len pa yang ngo zhes bya ba yang mi rung ngo zhes bya bar sbyar te/ 'dir so sor yang dag par len pa'i sgra mngon par 'bab bo/ /skra'i la ba yang dag par len pa dang / /gcer bu pa yang dag par len pa dang / bya 'ug pa ba yang dag par len pa dang ni mi rung ngo / /'dir gzhung ni/</text></item>
<item><p>123b1</p><section></section><text>dge slong bram ze'i bu mos zhus pa las/ mu stegs can gyi rgyal mtshan gsum po gcer bu pa nyid dang / bya 'ug ba nyid dang / skra'i la ba 'chang bar byed na nyes pa sbom por 'gyur ro/ /mu stegs can gyi rgyal mtshan gsum po dag ma gtogs pa de las gzhan pa'i mu stegs kyi rgyal mtshan</text></item>
<item><p>123b2</p><section></section><text>'chang na nyes byas su 'gyur ro zhes gsungs pa yin no/ /yang dag par blang ba mngon du gtong bas 'chang na nyes pa sbom por 'gyur ro zhes gsungs pa yin no/ /de la sbom po'o zhes bya ba ni skra las byas pa dang / gcer bu dang / bya 'ug pa ba yang dag par len pa de la ni dge 'dun gyi</text></item>
<item><p>123b3</p><section></section><text>dbyen gyi phyogs su gtogs pa'i nyes pa sbom por gyur par rig par bya'o/ /gzhan bsten pa ni de'i 'o zhes bya ba ni gsum po dag las gzhan pa'i yang dag par blang ba sngon du btang bas bsten pa ni bsten du rung ba ma yin no zhes bya ba'i don to/ /yang dag par blang pa sngon du btang ba'i bsten pa</text></item>
<item><p>123b4</p><section></section><text>la ni nyes byas te da bas na de'i 'di byed pa'o/ /thams cad du mu stegs kyi rgyal mtshan 'chang ba de dag dag pa dang grol bar 'dzin pas 'chang na ni nyes pa sbom por 'gyur ro/ /'dir yang dag par blang ba la tha dad pa nyid yin te/ sbyor ba grub pa nyid ni ma yin no/ /de la yang 'dir sbom po</text></item>
<item><p>123b5</p><section></section><text>nyid du logs shig tu gsungs pas gal te 'dir dag pa dang grol ba nyid las 'dis zhes bya ba la sbom po'o zhes de'i rjes su 'brang bar rtogs par bya'o/ /skra 'bal ba dang / lo ma gyon pa dang / g.yang gzhi'i smad g.yogs stod g.yogs dang bcas pas 'tsho ba dang / gso ras dang yan</text></item>
<item><p>123b6</p><section></section><text>lag gi sbubs dang gos thams cad sngo ba dang / gdengs ka lta bu dang kha tshar ring po dang / ral ka dang gtsug gtor dang mgo dkri ba dang / ra phyar dang rnga bal gyi snam bu dang / mu stegs can gyi rgyal mtshan yang ngo zhes bya ba yang mi rung ngo zhes sbyar ro/ /gso ras zhes bya ba ni 'dab ma las ma</text></item>
<item><p>123b7</p><section></section><text>byas pa'i gos zhes bya ba ni rgya gar ba rnams 'dod do/ /kha che ba rnams ni/ gso ma las byas pa'i gos seng seng po'i gos 'di'o/ /yan lag gi sbubs zhes bya ba ni nu ma la sogs pa g.yogs pa'i gos so/ /gos thams cad sngo ba zhes bya ba'i don to / /'dir kha cig ni thams cad</text></item>
<item><p>124a1</p><section></section><text>ser ba dang thams cad dmar ba dag la yang bkag go zhes zer te/ 'di ni mi rigs pa ste/ de g.yogs pa la mi 'dun pa nyid du ma mthong ba nyid kyi phyir ro/ /ral ga zhes bya ba ni lham sgrog gu can gyi rnam pa'o/ /'dis shing dpung chad rjes su gnang ba 'gal ba</text></item>
<item><p>124a2</p><section></section><text>med de shing dpung chad ni rnam pa gzhan gyi phyir ro/ /dper na lham yu rings kyi rnam pa las lham sgrog gu can gyi rnam pa cung zad zhan pa dang 'dra'o / /mgo dkri ba zhes bya ba ni gtsug tor ma yin pa dang 'dra ba yin te/ de ni rang gi sgras smos pa nyid kyi phyir ro/ /ra phyar zhes bya ba ni ra bal las byas</text></item>
<item><p>124a3</p><section></section><text>pa'i phyar ba'o/ /rnga bal gyi snam bu zhes bya ba ni rnga mo'i bal las byas pa'i snam bu'o/ /mu stegs kyi rgyal mtshan yang zhes bya ba la/ yang gi sgras ni mi rung ngo zhes bya bar sbyar te/ de lta bas na skabs su rdzogs pa rab tu bstan pa'i don du'o/ /lhag ma brtsams pa rnams las mu stegs kyi rgyal mtshan</text></item>
<item><p>124a4</p><section></section><text>'dzin pa sgrub pa'i don du ni de'i sgra'o/ /pu sa la'i 'dab ma gang dang mar me'i snying po tsam des kyang snyoms par bya ba'i phyir bgo bsha' bya'o zhes bya ba ni bza' bar bya ba'i zas ni tha na shing pu sa la'i lo ma gang tsam des dbang ba thams cad la snyoms par bya ba'i phyir bgo bsha' bya'o/ /gos ni tha na mar</text></item>
<item><p>124a5</p><section></section><text>me'i snying po tsam des kyang bgo bsha' bya'o/ /'dir gzhung ni/ phran tshogs dag las de nas brtsams te nges pa ma yin zhes bya ba'i bar du 'di drangs pa'o/ /la ba dang de lta bu dag ni btsongs te'o zhes bya ba ni bgo bsha' bya'o zhes bya bar sbyar ro/ /mi bshigs pa nyid do zhes bya ba ni de las gzhan</text></item>
<item><p>124a6</p><section></section><text>pa'i gos bzhin du mi bshigs pa nyid yin no/ /rnyed pa bgo ba la lnga bya'o/ /rnyed pa bgo ba la bya ba lnga bya ba de dag gang zhe na/ de'i phyir der rnyed pa 'god par 'gyur gyi der khyed cag gis tshogs par bya'o zhes dge 'dun la brjod par bya ba dang / gaN+DI brdung ba dang / tshul shing brim pa dang / bgrang ba</text></item>
<item><p>124a7</p><section></section><text>dang / so so'i skal ba brim pa'o/ /tha ma yan chad byed pa nyid na 'ongs pa dbang ba nyid yin no zhes bya ba ni rnyed pa 'god pa'i dus su bya ba lnga po de dag gi gzhan de srid du bya ba nyid la 'ongs pa la brten pa nyid do/ /re zhig 'dir dbang byed pa nyid la lnga po 'dir nges pa la dbang du bya ba nyid yin nam 'on</text></item>
<item><p>124b1</p><section></section><text>te ci yang ma yin snyam du mi shes pa'i blo can dag la gsungs pa ni/ de'i phyir mjug tu phyin pa nyid ni mi dbang ngo zhes bya ba smos te/ /yongs su rdzogs pa la lnga po mi dbang ngo zhes bya ba'i don to/ /de ni rnyed pa chung ngu la yang ngo zhes bya ba ni lnga rnams zhes bya ba la sogs pa smos te/ de'i ni rnyed pa</text></item>
<item><p>124b2</p><section></section><text>chung ngu la yang bya'i rnyed pa chen po 'ba' zhig la bya bar ma zad do/ /rnyed pa'i bya ba der zhugs nas song ba nyid yin yang mi dbang ba ma yin no zhes bya ba ni dbyar gnas pa la sogs pa'i las gang gis rnyed pa 'grim par byed pa'i bya ba der zhugs par gyur na/ gtsug lag khang gi mtshams las</text></item>
<item><p>124b3</p><section></section><text>'das te song ba yang rnyed pa de mi 'os pa ma yin no/ /de'i phyir 'gro bas nod pa bcol bar bya'o zhes bya ba ni gang gi phyir rnyed pa de 'os pa de bas na 'gro bas rang gi skal ba mnod pa gzhan la bcol bar bya'o/ /khas blangs pa dang ldan pas ma mnos na bsab par bya ba nyid do zhes bya ba ni/ mnod</text></item>
<item><p>124b4</p><section></section><text>do zhes de ltar dam bca' bar byed cing gal te rnyed pa ma mnos na de'i tshe rang gi sgo nas bsab par bya ba nyid yin no zhes bya ba'i don to/ /rnyed pa chung ngu la pa na lnga la sogs pa'o zhes bya ba ni/ rnyed pa chung ngu la yang gal te mngon par khas blangs pa dang ldan pa ma mnos na bgo skal ma sha ka lnga</text></item>
<item><p>124b5</p><section></section><text>'am de las lhag pa yin na de la bsab par bya ba nyid yin pa'o/ /ma bcol na mnod par mi bya'o/ /slob dpon nam mkhan po'i ni mnod par bya'o zhes bya ba ni ma bcol yang rnyed pa mnod par bya'o/ /yid gcugs pa'i gnas kyi don du yang ngo zhes bya ba ni/ yid gcugs pa'i gnas su</text></item>
<item><p>124b6</p><section></section><text>gyur pa gang yin pa de'i don du ma bcol yang mnod par bya ste/ slob dpon dang mkhan por gyur pa nyid la mnod par bya'o/ rang gi phyogs dang mthun pa ma yin pa'i don du mi bya'o zhes bya ba ni bye ba'i phyogs su song ba'i don du yang mnod par mi bya'o/ /de ni gnas mal la yang ngo zhes bya ba ni/ gnas</text></item>
<item><p>124b7</p><section></section><text>mal gnod par bya ba nyid la yang de ma bcol ba zhes bya ba la sogs par rtogs par bya'o/ /'dir gzhung ni/ gnas mal gyi gzhung zhu ba las/ yid gcugs gnas kyi don du zhes bya ba la sogs pa la gang gis bcol ba gang du yang yid ches pa'i don du gyur pa ste/ de'i phyir mngon du</text></item>
<item><p>125a1</p><section></section><text>phyogs par gyur pa'i don la gnas mal mnod par bya'o zhes gsungs pa yin te/ khas blangs pas khas ma blangs pa la ni ma yin no zhes bya ba der don de tsam du gsungs so/ /rnyed pa la yang sbyor ba 'di rnyed pa ma yin par 'brel pa la yang 'dir yang zhes bya ba de ltar smos so/ /</text></item>
<item><p>125a2</p><section></section><text>zas la yang ngo zhes bya ba yang ma bcol na mnod par mi bya'o zhes bya ba la sogs pa rig par bya ba ste/ 'dir gzhung ni/ 'dul byed dag las tha snyad 'di yin no/ /'god pa dang ma byin par len par gtogs pa 'di yang gzhan gyi tshig gi skabs med pa'i phyir te / ma bcol na mnod par mi bya'o zhes</text></item>
<item><p>125a3</p><section></section><text>bya ba de tsam zhig der don gsungs so/ /de thams cad la ma bcol ba nyid la ma yin zhes bya ba la sogs pa 'dir rnam par gzhag pa de'i phyir thams cad de 'dir sbyar bar bya'o/ /gzhan gyi don du mnod par pha rol la go bar bya'o zhes bya ba ni gzhan yang mnod par bya ste/ zas gcig pu ni ma yin no/ /</text></item>
<item><p>125a4</p><section></section><text>'dir gzhung ni 'dul byed dag las/ tha snyad 'di 'gyod pa gcig pu las skabs med par bya ba'i phyir zas mnod pa las gleng gzhi de las byed pa'o/ /tha snyad la ni zas mnod pa ma yin te/ mnod par byed pas gzhan la go bar bya'o zhes bya ba tsam zhig gsungs te gzhan du mnod par bya ba la</text></item>
<item><p>125a5</p><section></section><text>cho ga 'di rnam par gzhag par bya ba ste/ de ltar na bye brag la ma brten pa'o/ /mi dbang bas nang du zhugs te mi bya'o zhes bya ba ni/ rnyed pa mi dbang bas gang dag dbang ba de dag gi nang du zhugs te skal ba mnod par mi bya'o/ /'dir gzhung ni/ de lta bas na dge slong gi gzhan gyi rnyed par</text></item>
<item><p>125a6</p><section></section><text>'jug par mi bya'o zhes gsungs pa yin no/ /'dir dpe gzhan yang tshe dang ldan pa nye dga' mgron du ma bos pas zas zos nas ras yug chen mnos pa bzhin no/ /dbang ba gcig nyid kyis shin tu mang po thob pa la mi dbang ba'i rgyur 'gyur ba med do zhes bya ba ni/ gang zag gang de dag la 'dir</text></item>
<item><p>125a7</p><section></section><text>lung ni rgan zhugs de gnyis 'di snyam du bdag cag gnyis las ras yug chen brgya ji ltar 'byung bar 'gyur te/ gzhan nas 'jug tu gzhug par bya'o snyam du sems pa de bsal ba'i don du de yin te/ gang zhig ded dpon gyis dge 'dun gyi phyir gtsug lag khang du rnyed pa mang po bskur ba nas gtsug</text></item>
<item><p>125b1</p><section></section><text>lag khang de na dge slong gcig pu zhig gnas pa de 'gyod pas mi len nas/ bcom ldan 'das kyis de ni de na gang gnas pa de'i phyir yin no zhes rjes su gnang ba'i bar du gsungs pa de ni dpe gzhan yin no/ /bye ba ni chos ma yin pa'i phyogs dang mthun pa dag tu song ba dge 'dun gyi rnyed pa mi</text></item>
<item><p>125b2</p><section></section><text>dbang ngo zhes bya ba ni/ chos ma yin pa'i phyogs dang mthun pa tha dad pa rnams la chos kyi phyogs dor nas song ba gang yin pa de dge 'dun gyi rnyed pa mi dbang ba'o zhes bya ba'i don to/ /de'i dus kyi rnyed pa la ni ches ring du gnas na gnas pa nyid yin no zhes bya ba la/ de'i dus kyi zhes bya ba ni dbyar gnas pa</text></item>
<item><p>125b3</p><section></section><text>la sogs pa'i don dus der ro/ /de ni 'dir skabs dang mthun pa tha dad pa nyid kyi don zhes bya ba smos so/ /'dir brjod pa yang babs pa dang shi bar gyur pa gnyis la yang mi 'os pa nyid kyi dogs pa yod par 'gyur ba de bas na de'i phyir brjod par bya ste/ babs pa dang shi bar gyur pa gnyis kyang ngo zhes bya</text></item>
<item><p>125b4</p><section></section><text>ba ni 'di gnyis kyang ches ring du gnas pa yin na de'i dus kyi rnyed pa dbang ba nyid yin no zhes bya ba'i don to/ /shi ba'i phyir 'di smos pa la dgos pa ci yod ce na/ gal te su zhig la phul nas shi na bu lon 'di la yod pa'am/ nye bar gnas pas yo byad drug po ma thob na de la sbyin par bya'o/ /gal te</text></item>
<item><p>125b5</p><section></section><text>ma yin na gang rnams kyis de ni shi ba'i yo byad la dbang ba nyid de de rnams la 'dir rnyed pa zhes bya ba 'di bstan pa'o/ /rnyed pa ni ji ltar rnam par nges par byed pa ltar rnam par gzhag go zhes bya ba ni/ gtsug lag khang 'di na gnas pa'i dge slong rnams kyis gnas mal dang bsod snyoms la sogs pa</text></item>
<item><p>125b6</p><section></section><text>'di longs spyod par bya'o zhe'am/ de na gnas pa'i rten pa la rkang pa'i mar bsku ba la sbyar bar bya'o/ /sman gyi rin la sogs pa dang zhes bya ba 'dir spros pa ma byas te/ spros pa ma byas pa ni gnas khang la sogs pa dge slong gi dbang du mdzad nas rnyed pa gnang ba la de lta bur gyur pa nyid kyis longs</text></item>
<item><p>125b7</p><section></section><text>spyad par bya'o/ /gnas khang dang zhing dang khang pa brtsegs pa 'di la nges par de ni gnas pas 'di longs spyod par bya'o zhes spros pa ma byas te/ de na dge slong gi dbang du mdzad nas gnang ba'o/ /gzhan du gnas pas longs spyad par bya'o/ /'dir dgun nam dbyar gnas pa la 'di dbul bar</text></item>
<item><p>126a1</p><section></section><text>bya'o/ /nges par gnas pa nyid kyis der dus der mnod par bya'o zhes bya ba la sogs pa rnam par dpyad par byas nas gang zag la sbyin bar bya ste de nyid la de'o/ /'thob pa rnams kyis kyang ngo zhes bya ba yang / /rnyed pa ni ji ltar nges par byed pa ltar rnyed pa rnam par gzhag pa'o/ /</text></item>
<item><p>126a2</p><section></section><text>gang du de rnams 'gro ba der gtogs pa'i rnam par nges pa la zhes bya ba de ni don gyis rtogs par bya'o/ /gang du yang de rnams 'gro ba ste/ phul ba'i rdzas la khyim che ge mo ni khyed kyi'o/ /khyim che ge mo ni nged kyi'o/ /lam po che 'di ni khyed kyi'o/ /lam po che 'di ni nged kyi'o/ /bzhi mdo'i dbus kyi zhes bya</text></item>
<item><p>126a3</p><section></section><text>ba la sogs pa lta bur khrims su bya ba bcas nas tha dad pa dag la chos kyi 'dod pa khas blangs pa dang ma blangs pa dag gis phyogs gnyis la dbyar gnas par khas blangs pa la gzhi mdo la sogs pa las gnas gzhan las gang gis phyogs gzhan rnam par nges pa'i khyim gyi phyogs gzhan kyi rnyed pa rnyed</text></item>
<item><p>126a4</p><section></section><text>pa'o/ /khyim de nyid du rnam par nges par byas pa'i phyogs kyi rnyed pa de'o/ /de'i phyogs gnyis ka yang gal te khyim de dang ldan pa rnyed pa de dang sbyor ba yin na de ltar yang phyogs de nyid khyim der rnam par nges pa la rnyed pa de yod par 'gyur ro/ /'dir thams cad ston pa la su zhig la dgos pa 'grub</text></item>
<item><p>126a5</p><section></section><text>pa'i phyogs de la yang rnyed pa de la gzhan gyi ci zhig snyam pa de bzlog pa'i don du brjod par bya ste/ de'i phyir thams cad kyi phul na yang ngo zhes bya ba smos te/ de ltar yang ji ltar rnam par nges pa'i rnyed pa rnam par gzhag pa'i dper 'dir dbyar gyi dus su byed pa dag gi phyogs dus gzhan dag la yang sde tshan</text></item>
<item><p>126a6</p><section></section><text>gzhan la yang 'di rung bas/ de'i phyir 'dir spyir mdor bsdus pa'o/ /gal te zas la yang de ltar rnam par nges par byas par gyur na de'i tshe khyim gzhan rnam par ma nges pa la gzhan gyis bza' bar mi bya ste/ rnam par ma nges pa'i phyogs kyi khyim gzhan las rnyed par 'gyur ba cig shos kyis phyogs kyi</text></item>
<item><p>126a7</p><section></section><text>rjes su gnang ba nyid yin na nyes pa med par rig par bya'o/ /dge 'dun yongs su ma bcad na las kyi mtshams kyis yongs su bcad do zhes bya ba ni/ dge 'dun yongs su ma bcad na dge 'dun la rnyed pa rnam par nges pa la gang zhig gnas de la gsol ba la sogs pa'i las kyi mtshams des dge</text></item>
<item><p>126b1</p><section></section><text>'dun yongs su bcad pa de'i mtshams kyi nang du gtogs pa'i sna tshogs pa'i gnas sam gnas gcig pa thams cad la/ glo bur ba dang bcas pa la rnyed pa de zhes bya ba'i don to/ /'di la gcig la sogs pa ni de nyid do zhes bya ba ni 'dir dge 'dun la brten nas phul ba'i rnyed pa la gal te/</text></item>
<item><p>126b2</p><section></section><text>mtshams gcig gi nang du gtogs par gyur pa gnyis sam gsum ni dge 'dun nyid do/ /de la de tsam der 'os pa ma yin no zhes bya ba'i don to/ /skyes pa'am bud med dam ma ning 'ga' zhig la brten nas dbyar gnas par khas len cing gnas med par de na bud med la sogs pas dbul bar</text></item>
<item><p>126b3</p><section></section><text>byed na de gnas che ge mor dge 'dun la phul lo zer la/ gal te de ltar gnas der mtshams gang yin pa'i khongs su chud pa de rnams kyi rnyed pa ni de yin no/ /gal te bdag gis 'di nyid kyi dge 'dun la phul lo zhes zer la/ /gal te de na gang zag gzhan med na ni rnyed pa de mtshams kyis bstabs pa yin</text></item>
<item><p>126b4</p><section></section><text>no/ /gal te 'di khyod kho na la phul lo zhes zer na ni rnyed pa de rten gyis bstabs pa yin te rten gyi dbang gis grub ces bya ba'i don to/ /chos kyi rnyed pa ni de smra ba rnams dbang ba nyid yin no zhes bya ba ni 'dir smra ba rnams la shugs kyis dbang byed pa nyid do/ /de'i sgras ni chos dang 'brel pa'o/ /chos kyi rnyed pas ni ma</text></item>
<item><p>126b5</p><section></section><text>yin no zhes bya bar rig par bya'o/ /'dul ba bye brag tu bshad pa dag las mya ngan las 'das pa dag la phul ba ni mchod rten gyi dang 'dra bar gzhag go zhes gsungs pas/ de'i phyir 'dir chos rin po che ma yin gyi 'on te gzhan yin te/ sil bu dag las kyang der chos gzhan bzung ba zhes bya bar rtogs par</text></item>
<item><p>126b6</p><section></section><text>bya'o/ /rin po che'i go rims 'di ni zhes bya ba gal te yod par 'gyur na ni mi mkhas pa la rin po che'i go rims la brda byas pa la chos kyi ming ngo / /gtsug lag khang gi tshigs su bcad pa gcig 'dzin pa ni 'dir de nyid kyi mtha' yin no zhes bya ba la de nyid kyi zhes bya ba ni chos smra ba po nyid la'o/ /'di zhes bya ba ni</text></item>
<item><p>126b7</p><section></section><text>chos kyi rnyed pa dbang ba 'di la'o/ /mdo 'di ni rtsod pa'i gzhi'i gzhung las 'byung ngo / /mtshan mi mthun pa'i shi ba'i yo byad la cig shos yod na mi dbang ba nyid do zhes bya ba la/ mtshan mi mthun pa'i zhes bya ba ni/ 'dir gzhung ni/ gleng gzhi rnams las/ dge slong dag dge tshul gyi rgyud du gtogs pa de'o zhes</text></item>
<item><p>127a1</p><section></section><text>gsungs pa yin no/ /ci thams cad du rnam par gzhag pa 'di yin nam zhe na ma yin te de'i phyir cis shos yod na zhes bya ba smos te/ cig shos zhes bya ba gong na mtshan mthun pa yod pa de mtshan ma mthun pa mi dbang ngo zhes bya ba'i don to/ /gnas nas phyung ba'i</text></item>
<item><p>127a2</p><section></section><text>yang de bzhin no zhes bya ba ni cig shos yod na shi ba'i yo byad la yang gnas nas phyung ba'i mi dbang ngo zhes bya ba 'dir nye bar gzhag pa'o/ /'dir gnas nas phyung ba'i ni cig shos nyid la mthar thug pa'o/ /'dir gnas nas ma phyung ba la ni cig shos kyi sgra'i rnam par gzhag pa'o/ /med na</text></item>
<item><p>127a3</p><section></section><text>yang ngo zhes bya ba ni cig shos la'o/ /rgyu las sems ma log na'o zhes bya ba ni ltung ba ma mthong ba la sogs pa'i rgyu gang gis de spang ba'i las byas pa'i rgyu de las sems ma log cing bzlog par ma byas pa de la'o/ /'dir gzhung ni/ gang dbang lags/ de dag las gang gis dang por sdig</text></item>
<item><p>127a4</p><section></section><text>pa can gyi lta ba'i rnam pa spong bar byed pa'o zhes gsungs pa yin no/ /gang gis ma btang ba nyid la gzhan gyis kyang zhes bya ba'i 'dir tshig yod pa de de bas na 'dir mdo byas so/ /'dir lta ba dang / 'brel ba spang ba'i rgyu las mngon par zhen par rig par bya ste/ mchog nyid du mthong ba'i rab tu dbye ba nyid kyi phyir</text></item>
<item><p>127a5</p><section></section><text>'di la lta ba nyid du rig par bya'o/ /de'i de mnod par bya ba nyid la de ni tha dad pa nyid ma yin no zhes bya ba ni/ spangs pa de shi ba'i yo byad rnams de mnod par bya ba nyid la spangs pa de ma spangs pa dang tha dad pa nyid ma yin no/ /spangs pa ni dge 'dun las tha dad pa nyid ma yin pa'i phyir 'os pa nyid do/ /de'i shi ba'i</text></item>
<item><p>127a6</p><section></section><text>yo byad la rang bzhin gyis gnas pa zhes bya ba'i don to/ /tha dad pa'i la ni tha dad pa nyid do zhes bya ba ni 'dod pa gzhan la brten pas tha dad pa phyogs gzhan dang 'brel ba la ni/ tha dad pa nyid de phyogs gzhan las tha dad par gyur pa nyid do/ /de'i de mnod pa nyid la gzhan gyi phyogs su gtogs pa'i shi ba'i</text></item>
<item><p>127a7</p><section></section><text>yo byad la gzhan gyi phyogs su gtogs pa la 'os pa nyid ma yin no/ /chos dang mthun pa'i 'dod pa la brten pa rnams la zhes bya ba'i don to/ /'dir gzhung ni/ khas blangs pa rnams kyi gnas su khas ma blangs pa'i dge tshul 'ongs te/ dus byas par gyur na zhes bya ba la sogs pa gsungs pa yin no/ /chos dang</text></item>
<item><p>127b1</p><section></section><text>mthun pa'i phyogs khas blangs pa ni khas blangs pa yin la chos ma yin pa dang mthun pa'i phyogs khas blangs pa ni khas ma blangs pa yin par rig par bya'o/ /rab tu byung ba dang / tshangs pa mtshungs par spyod pa las gzhan pa dag de mi dbang ba nyid yin no zhes bya ba ni rab tu byung ba tshangs pa mtshungs par spyod pa dag las gzhan</text></item>
<item><p>127b2</p><section></section><text>nye du la sogs pa dang / rgyal po la yang rab tu byung ba shi ba'i yo byad de mi dbang ba yin te/ de ni rab tu byung ba dang tshangs pa mtshungs par spyod pa dag kho na dbang ba yin no zhes bya ba'i don to/ /'dir dge slong zhes ma smos pa ni dge tshul dang dge tshul ma yang dbang ba nyid du bstan pa'i phyir ro/ /tshangs pa mtshungs par spyod</text></item>
<item><p>127b3</p><section></section><text>pa zhes smos pa ni gzhan mu stegs can bsal ba'i phyir ro/ /gsol ba'am dang po dang tha mas byin gyis brlabs zin pa na 'ongs pa ni mi dbang ngo zhes bya ba ni shi ba'i yo byad la byin gyis brlabs zin kyang rung ste/ gang zhig zin pa na 'ongs pa de la yang de dag ni mi dbang ba nyid yin no/ /de ltar byung ba byin gyis brlab pa ma zin</text></item>
<item><p>127b4</p><section></section><text>pa ni dbang ba nyid yin no/ /lho phyogs su mtshan mo'i 'og tu 'di la byin gyis brlab par bya ba nyid du gsungs so/ /de la gang zhig mdun rol du byin gyis brlab pa gnyis po 'di byed par 'gyur ba des gzhan rnams la skal ba mi dbang ba nyid du yang mi 'gyur ba las de ma grags pa nyid kyi phyir las kyi cho ga las 'das pa</text></item>
<item><p>127b5</p><section></section><text>zhes bya bar rig par bya'o/ /de las 'ga' zhig dge 'dun gyi rgan pa dang gsar bu gnyis la byin pa ni de zhes bya'o zhes bya ba la/ de las zhes bya ba ni shi ba'i yo byad de las so/ /'ga' zhig ces bya ba ni dngos po 'ga' zhig go/ /dge 'dun gyi rgan pa dang dge 'dun gyi gsar bu gnyis las byin pa ni dang po dang tha ma yin</text></item>
<item><p>127b6</p><section></section><text>pa zhes bya'o/ /'dir gzhung ni/ yo byad gcig btsongs te cung zhig dge 'dun gyi rgan pa dang dge 'dun gyi gsar bu la byin nas gsungs pa yin no/ /de la don gyi dbang gis ni 'dir cung zhig nyid dang / nyo tshong yang nges pa can ni ma yin te/ de bas na 'dir mdor byas so/ /gang na byin gyis brlab par bya ba 'dug pa de'i</text></item>
<item><p>127b7</p><section></section><text>mtshams su gtogs pa rnams byin gyis rlob par byed pa yin no zhes bya ba ni gnas gang na byin gyis brlab par bya ba'i dngos po 'dug pa de'i mtshams su gtogs pa'i byin gyis rlob par byed pa po rnams zhes bya ba'i don to/ /'di la shi ba'i gnas nyid kyi rgyu ma yin no</text></item>
<item><p>128a1</p><section></section><text>zhes bya ba la/ 'di la zhes bya ba ni shi ba'i yo byad byin gyis brlab par bya ba 'di la shi ba'i gnas nyid ni rgyu ma yin pa'o/ /'dir shi ba de'i dbang gis mtshams de na gnas pa rnams kyis shi ba'i yo byad 'dug pa byin gyis brlab tu mi rung ba nyid yin no zhes bya ba'i don to/ /mtshams</text></item>
<item><p>128a2</p><section></section><text>kyi bar na 'dug pa la lus sam gzhan gyis reg pas ji tsam non pa der gtogs pa rnams so zhes bya ba la/ mtshams kyi bar na 'dug pa'i shi ba'i yo byad de la shi ba de'i lus kyis reg gam/ gzhan gyis reg pa'i yo byad byin gyis brlab par bya ba des mtshams ji tsam non cing khyab pa'i mtshams der</text></item>
<item><p>128a3</p><section></section><text>gtogs pa'i dge slong rnams kyis byin gyis rlob par byed pa yin te/ 'di la ni byin gyis brlab par bya ba'i rdzas kyi dbang gis rnam par gzhag gi shi ba'i ro'i dbang gis ni ma yin gyi zhes bya ba de la brjod pa ste/ mdo 'di ni gleng gzhi rnams las so/ /gang na nor dang 'dra ba de 'dug pa'i khongs su yo</text></item>
<item><p>128a4</p><section></section><text>byad gtogs pa nyid yin no zhes bya ba ni nor dang 'dra bar 'gyur ba'i dngos po de la khyim pa'am rab tu byung ba'i nor dang 'dra ba'o/ /de'i khongs su gtogs pa de ni de'i lus su gyur pa ste/ 'di 'dzin pa'i bdag nyid can gyi phyir zhes bya ba'i don to/ /de khas len pa nyid la gang du 'di nor dang 'dra bar</text></item>
<item><p>128a5</p><section></section><text>'gyur ba de'i khongs su yo byad gtogs pa nyid yin no zhes bya ba'i don to/ /de'i phyir nor dang 'dra bas gzhan na 'dug pa byin gyis brlab par bya'o zhes bya ba ni gzhan na 'dug pas kyang shi ba'i yo byad kyi nor dang 'dra ba'i gang zag drung na 'dug pas byin gyis brlab par bya'o/ /bskur ba skur bar</text></item>
<item><p>128a6</p><section></section><text>bya bas ma spangs pa ni de nyid yin no zhes bya ba ni bskur ba'i dngos po ma spangs pa ni gang gis skur bar byed pas bskur bar bya ba ni/ de nyid yin te bskur bar bya ba dang bcas pa nyid do/ /spangs pa ni skur bar byed pa nyid kyi'o zhes bya ba ni skur bar byed pa ni skur bar byed pa nyid de dngos po ni de nyid yin</text></item>
<item><p>128a7</p><section></section><text>no zhes bya ba'i don to/ /des spangs na yang ngo zhes bya ba la/ des zhes bya ba ni skur bar byed pa des so/ /gang la ste gang la skur bar byed pa de ni spang bar 'gyur ro/ /'dir skur bar byed pa spangs pa ni bshad pa la skur bar byed pa spangs bar mi 'gyur ro/ /gal te 'dis snga ma bzung</text></item>
<item><p>128b1</p><section></section><text>na 'dis bdag la ci zhig bya zhes bdag gis 'di spangs so zhes bya ba ste/ de ltar yang skur bar byed pa nyid kyi de dang 'brel pa zhes bya ba'i don to/ /'dir gzhung ni/ dge slong gis dge slong la chos gos dag bskur nas gang la bskur ba des spangs nas/ gang gis bskur ba des kyang</text></item>
<item><p>128b2</p><section></section><text>spang na gang la bskur ba de yir byin gyis rlob na ni byin gyis ma brlabs pa yin no/ /gang gis bskur ba de yir byin gyis rlob par byed na ni byin gyis brlabs pa yin te/ legs par byin gyis brlabs pa yin no zhes gsungs pa yin te/ 'di mi rigs par shes par mi bya ste/ gang gi phyir de lta bur</text></item>
<item><p>128b3</p><section></section><text>gyur pa'i 'jug pa la mi dgos pa'i mi gtsang ba la bdag gis 'di dor ro snyam pa de lta bu'i blo dang 'dra'o/ /de'i dgos pa ni bdag po so so so sor byed cing de la yid brten nas rnam par gzhag pa shi ba'i yo byad du byin gyis rlob pa rnams kyis zhes bya ba la sogs pa'o/ /phyi rol du yang mtshams kyi</text></item>
<item><p>128b4</p><section></section><text>nang du 'du shes pa dag gis 'ba' zhig gis byin gyis rlob pa mi 'chags so zhes bya ba la/ phyi rol du yang zhes bya ba ni nang du ma byas pa la sogs pa byin gyis brlab pa'o/ /mi 'chags so zhes bya ba la yang gi sgra 'di ni ma grags so/ /nang du 'du shes pa dag gis zhes bya ba mtshams</text></item>
<item><p>128b5</p><section></section><text>kyi zhes bya bar sbyar te/ mtshams kyi nang du 'du shes pa dag gis zhes bya ba'i don to/ /'ba' zhig gis byin gyis brlabs pa zhes bya ba 'ba' zhig dag gis byin gyis brlab po/ /mtshams kyi nang du 'du shes pa rnams la phyi rol du yang byin gyis rlob par byed pa ni 'ba' zhig gis zhes bya ba mi</text></item>
<item><p>128b6</p><section></section><text>mthun pa dag gis byin gyis rlob par byed na mi 'chags so/ /mi 'chags par mi bya'o zhes spyir bstan pa des 'di la nyes byas su shes par bya'o/ /yid gnyis za ba la yang yid gnyis ni mtshams kyi nang du de smos pa zhes bya bar rig par bya'o/ / gang zhig phyi rol du mtshams kyi nang du 'du shes</text></item>
<item><p>128b7</p><section></section><text>pa'am yid gnyis za bas rku sems kyis byin gyis rlob par byed na rku sems de la nyes pa sbom por byas par 'gyur ro/ /de'i phyir rku sems la nyes pa sbom por rig par bya'o/ /btsun pa gang zhig mtshams kyi nang du rku sems kyis sngar phrogs pa nyid kyi phyir nyes pa sbom por byas na ni dngos po</text></item>
<item><p>129a1</p><section></section><text>las rnam par gzhag go/ /dbyung ba dang rim gro dang chos mnyan pa dang yon bshad pa ma byas par byin gyis brlab par mi bya'o/ /lhung bzed dang chos gos khyim gzhan na 'dug pa nyid ni khyim bdag gis gang la byin pa de dbang ba nyid yin no/ /gal te dbang zhing des phongs pa</text></item>
<item><p>129a2</p><section></section><text>yin na'o zhes bya ba la/ 'dir gzhung ni/ gleng gzhi rnams las de mthar thug pa'o/ /khyim bdag gis gang la byin pa zhes bya ba ni bye brag yongs su ma smos pas gcig dang du ma zhes bya bar shes par bya'o/ /gal te 'di khyim pa dang mu stegs pa'i rab tu byung ba dang / 'di pa'i rab tu byung ba'am</text></item>
<item><p>129a3</p><section></section><text>mtshams tha dad pa gzhan la byin par gyur na ci de la yang dbang ba nyid dam zhe na/ de'i phyir gal te dbang zhing zhes bya ba smos so/ /gang la rnyed pa de yod na gal te dbang ba de la byin par gyur na ci de la yang rnyed pa tsam gyi dbang gis de dbang ba nyid yin nam zhe na/ phongs pa yin na'o zhes bya ba smos te/</text></item>
<item><p>129a4</p><section></section><text>'dir gzhung ni/ med de 'dir yang cho ga 'di sbyar ba zhes bya ba de bas na de la mngon par brten pa'o/ /gal te khyim bdag sbyin pa'i phyir 'jug par mi byed na/ de'i tshe su dbang ba nyid yin zhe na/ de'i phyir sbyin par mi byed na blangs pa dang ldan pa'o zhes bya ba smos te/ 'dir yang dbang zhing des phongs</text></item>
<item><p>129a5</p><section></section><text>pa'o zhes bya ba dbang du bya ba dang sbyar bar rig par bya'o/ /du ma la yang zhes bya ba ni khyad par yongs su ma bzung bar rig par bya'o/ /de yang 'di cig car blangs pa la shes par bya'o/ /gzhan yang brjod par bya ste/ mthar gyis ni dang po'i zhes bya ba ni blangs pa dang ldan pa'o zhes bya bar sbyar ro/ /</text></item>
<item><p>129a6</p><section></section><text>gang zhig dang por blangs pa de la zhes bya ba'i don to / /gang du yongs su 'dzin pa po med pa nyid de tsam la brten nas/ gang zag gang la yang bye brag tu ma byas par su khyer ba khyer cig snyam du bor bar gyur na de la su dbang ba nyid yin zhe na/ de'i phyir med pa nyid yin zhing ma bsngos par bor na song ba dang</text></item>
<item><p>129a7</p><section></section><text>ldan pa'o/ /de ni mthar gyis dang 'dra'o zhes bya ba smos te/ ji ltar mthar gyis slong ba dang por gang gis blangs pa dbang ba dang 'dra bar zhes bya ba'i don to/ /bu lon pa byung na de la gzhal bar bya ba'i tshad kyi shi ba'i yo byad de dbang ba nyid yin no zhes bya ba la de la gzhal bar bya ba'i tshad kyi zhes bya ba</text></item>
<item><p>129b1</p><section></section><text>ni/ gang zhig bu lon pa de shi ba des gzhal bar bya ba'i rdzas kyi tshad kyi zhes bya ba'i don to/ /de dbang ba nyid yin no zhes bya ba ni bu lon pa nyid dbang ba nyid yin no/ /ma bgos par byung na de la tshangs pa mtshungs par spyod pa rnams kyis de gzhal bar bya ba yin gyi/ bgos pa'i 'og tu byung na ni</text></item>
<item><p>129b2</p><section></section><text>de la mi gzhal bar bya ba nyid do snyam du dogs pa bsal ba'i phyir bgos na yang ngo zhes bya ba smos te/ gzhal bar bya ba nyid do zhes bya bar sbyar ro/ /de dang lhan cig rnam par gzhag pa de la sbyin par bya ba nyid dam blang bar bya ba nyid gang yin pa ste/ de nyid ni ma yin no zhes bya ba ni shi ba de dang bu lon ded pa dang /</text></item>
<item><p>129b3</p><section></section><text>bu lon 'jal bar lhan cig gang zhig gnas pa de la 'dir dge slong rnams kyis gzhal bar bya ba'am/ bslang bar bya ba nyid de de nyid la ni ma yin no/ /gang zhig des bu lon pa'i drung nas blangs pa de bu lon chags pa la sbyin pa'o/ /kAR+ShA pa Na rnams dbul bar bya'o zhes bya bas kAR+ShA pa Na rnams bzung ba de rnams</text></item>
<item><p>129b4</p><section></section><text>nyid gzhal bar bya'o/ /ras yug chen blangs te rin sbyin par bya'o zhes 'thams pa la ni rin sbyin par bya'i ras yug chen dngos sbyin par mi bya ba dang / tha ga pa la ras yug chen gyi don du rgyu spun gtad pa las ni ras yug chen blang bar bya'i / rgyu spun blang bar mi bya ba lta bu'o/ /'dir gzhung ni/ dge slong gis</text></item>
<item><p>129b5</p><section></section><text>phra ba bslangs pa dang / de na re 'phags pa dag bdag gis de la sbom po dbul bar bgyi ba lags so zhes zer nas / bcom ldan 'das kyis bka' stsal pa/ de dag dge slong shi ba ci 'dra ba gtad pa de 'dra ba bslang bar bya'o zhes gsungs pa de ni tha snyad kyi cho gas nges par de blang ba ma yin no/ /de'i phyir 'dir</text></item>
<item><p>129b6</p><section></section><text>'bad par mi bya ste/ de ni 'bad pa'i gnas ma yin no snyam pa de la 'di bstan pa'o/ /gal te tha snyad tsam slob pa de'i phyir 'dir mdor byas so/ /de tshangs pa mtshungs par spyod pa rnams la bu lon chags pa nyid du mi 'gyur ro zhes bya ba ni shi ba la bu lon chags pa des/ de'i don las ma dag pa byas par 'di</text></item>
<item><p>129b7</p><section></section><text>la tshangs pa mtshungs par spyod pa rnams kyis gzhal bar bya ba nyid ni ma yin no zhes bya ba'i don to/ /lag gi blas dkon mchog gi blangs pa nyid yin zhe na de'i phyir ji snyed pa de snyed mnyam par bsab bo zhes bya ba na / sangs rgyas la sogs pa dkon mchog rnams kyi dkor ni dkon mchog gi'o/ /de blangs pa</text></item>
<item><p>130a1</p><section></section><text>ni 'dis bzung ba ste/ de bas na dkon mchog gi blangs pa nyid de/ de'i dngos po ni de snyed mnyam par bsab par bya'o/ /de'i ji snyed pa las zhes bya ba ni dkon mchog gi ji snyed pa las de dang 'brel ba blangs pa nyid ni mnyam par bsab ste/ de snyed pa'i dkon mchog la cha</text></item>
<item><p>130a2</p><section></section><text>mnyam par bya ste mnyam par bsab par bya ste / 'on kyang gal te tha dad par byed pa de dge 'dun gyi ni mchod rten gyir byed/ mchod rten gyi ni dge 'dun gyir byed de de bzhin du chos kyi yang 'dres par byed na lhung bzed dang chos gos las cha gsum du byas te zhes bya ba gsungs so zhe na/ 'on kyang bden mod kyi de ltar</text></item>
<item><p>130a3</p><section></section><text>'dis dkon mchog gi blangs par mi 'gyur ba yin te/ gang gi phyir rang gi 'dod pa byas pas gzhan dang 'brel ba la gzhan dag la ster ba ni ma yin no/ /de ni sbyin bdag tu mi 'gyur te/ mnyam par bsab pa nyid 'di shes par byed pa la de nyid 'di'i dgongs pas rnam par gnas pa yin te/ gang gi phyir</text></item>
<item><p>130a4</p><section></section><text>ma blangs pa la sbyin par rigs pa ma yin no/ /yin na zhes bya ba smos pa gang yin pa de yang drang srong gi ye shes kyis tha snyad ma yin no/ /rab tu grags pa can gyis kyang sdug bsngal te/ de lta bur gyur pa las bsal bar shes pa'o/ /de bas na 'di lta bu'i dbang brtsan kho na de rnam par gnas pa yin</text></item>
<item><p>130a5</p><section></section><text>zhes bya ba'o/ /gang zhig 'dir ji srid du blangs pa de srid du cha gsum bya'o/ /lhag ma ni dge 'dun nyid la zhes bya ba smos so/ /de yang de nyid kyi phyir gzung bar dka' bas zhes bya ba mthong ngo / /de ni gzung bar dka' ba 'dis lhag par phul ba la skyon yon yang med de/ de bas na thams cad blangs pa la</text></item>
<item><p>130a6</p><section></section><text>bgo bsha' byed pa zhes bya'o/ /lag gi blas zhes smos pa ni 'dir mtshon pa tsam du rig par bya'o/ /gzhan du yang 'dis dkon mchog gsum gyi dkor blangs shing khyer ba gnyis yin no snyam du shes nas/ de'i dkor la yang 'bul bar rigs pa'i phyir ro/ /nad g.yog dang bcas pa nyid yin na yo byad</text></item>
<item><p>130a7</p><section></section><text>drug po de bdag dbang ba nyid yin pas byin gyis brlab par mi bya ba nyid yin no zhes bya ba la/ de dbang ba nyid yin pas zhes bya ba ni de nad g.yog de dbang ba nyid yin pas dge slong rnams kyis byin gyis mi brlab par bya ba nyid yin no/ /de'i rab dang 'bring dang tha ma dang bcas pa las so zhes bya ba ni de la kha cig ni dge</text></item>
<item><p>130b1</p><section></section><text>slong gi yo byad dang 'tsho ba'i yo byad rab las sbyin par bya'o/ /kha cig ni 'bring / kha gcig ni tha ma dang ldan pa'o/ /gsum po 'di dang bcas pa drug po sbyin par bya ba nyid yin no zhes bya ba'i don to/ /du ma nyid yin na thun mong ngo zhes bya ba ni nad g.yog gnyis sam gsum mam mang po nyid yin na/ yo byad drug po</text></item>
<item><p>130b2</p><section></section><text>de dag gi thun mong nyid yin no/ /de'i don du song ba nyid yin la nad pa shi na sbyin par bya ba nyid ces bya ba la/ de'i don du zhes bya ba ni nad pa de'i don du'o/ /bcas pa nyid yin na zhes bya ba ni/ gal te nad pa'i don du nad g.yog dang bcas par 'gyur ba de lta bas na yang yo byad drug po 'di sbyin par bya ba nyid yin gyi</text></item>
<item><p>130b3</p><section></section><text>gzhan du ni ma yin no zhes bya ba'i don to/ /dge slong bram ze'i bu mos zhus pa las/ de dag la sogs pa 'dir bsnyen par ma rdzogs pa la thams cad 'os pa nyid ces bya ba'i mthar thug pa gsungs pa'o/ /rdzas de mi dbang ba la ni de mi sbyin no zhes bya ba la/ de zhes bya ba ni drug po de mi sbyin pa'o/ /khyim</text></item>
<item><p>130b4</p><section></section><text>pa la sogs pa rnams la nad g.yog gis bya ba nyid kyi phyir spyi la bya bar bkag pa'o/ /'dir gzhung ni/ btsun pa bro g.yog khyim pa lags na/ de la bro g.yog gi chos gos brtsal bar bgyi'am/ bcom ldan 'das kyis bka' stsal pa/ cung zad kyang sbyin par mi bya ste/ de bzhin du nad g.yog ma dang / dge</text></item>
<item><p>130b5</p><section></section><text>slob ma dang / dge tshul ma la yang sbyin no zhes rgya cher gsungs pa yin no zhes bya ba de 'dis bsdus pa yin no/ /gang la yang mtshan mi mthun pa dag 'ba' zhig yod na mtshan mthun pa dag med pa der mtshan mi mthun pa dag la yang sbyin par bya ba nyid yin par shes par bya'o/ /de la mtshan mi mthun pa dag la 'os pa</text></item>
<item><p>130b6</p><section></section><text>nyid kyi phyir ro/ /gzhan du gnas par khas blangs pa la mi sbyin par mi bya'o zhes bya ba ni/ nad g.yog gnas gzhan du gnas par khas blangs pa la yo byad drug po dag mi sbyin par mi bya zhing sbyin par bya ste/ 'di dang 'di las gzhan du gnas par khas blangs pa ni mi sbyin pa'i rgyu ma yin pa'i phyir ro zhes bya ba'i don</text></item>
<item><p>130b7</p><section></section><text>to/ /'di la bsnyen par ma rdzogs pa ni thams cad dbang ba nyid do zhes bya ba ni so sor skal ba'i cha 'os pa nyid yin pa'o/ /'di yang 'di la sum cha 'bri ba lta bu ma yin no zhes bya ba'i don to/ /nad pas smras pas byin pa phri ba yang ji skad smras pa bzhin bya ba nyid do zhes bya ba ni/ nad pas sbyin pa smras pa la gang</text></item>
<item><p>131a1</p><section></section><text>de la smras pa de des phri bar gyur kyang ji ltar des de la smras pa de ltar kho na bzhin bya dgos par rig par bya'o/ /'dir gzhung ni/ 'dul byed dag las sngar nad pas sbyin pa de bdag nyid shi ba ma yin no zhes bya ba dang / de lta bas na 'di la mi sbyin pa ma yin no/ /nad g.yog gis phyir phri</text></item>
<item><p>131a2</p><section></section><text>yang gang zhig des smras pa/ gzhan gyi phyir yang 'di la bye brag med pas rnam par gzhag pa'o zhes gsungs pa tsam bsdus pa zhes bya ba'o/ /shi ba nyid kyi dus na rdzas nyid bsgrub pa la ni nor bdag mi dbang ngo zhes bya ba ni rang shi ba nyid kyi dus na gnas la rang gi dngos po bsgrub pa la gal te bdag shi bar</text></item>
<item><p>131a3</p><section></section><text>gyur na che ge mo zhig la bdag gi rdzas 'di sbyin par bya'o snyam du 'dir bu lon pa rab tu byung ba mi dbang ba med do/ /rab tu byung ba rnams la 'dir de byin gyis brlab par bya ba nyid do zhes bya ba'i don to/ /khyim na gnas pa ni dbang ngo zhes bya ba ni/ bu lon pa khyim na dbang ba la shi ba'i dus na rang nyid bsgrub</text></item>
<item><p>131a4</p><section></section><text>pa'i phyir de dbang ba'o/ /'dir gzhung ni/ phran tshogs dag las/ khyim bdag ni ltos pa dang bcas pas dus byed la/ rab tu byung ba dag ni ltos pa med par dus byed pa'i phyir ro zhes gsungs pa yin te/ de lta bas na khyim bdag ni ltos pa dang bcas pa'i phyir dbang la/ rab tu byung ba ni ltos pa</text></item>
<item><p>131a5</p><section></section><text>med pa'i phyir mi dbang ngo zhes gsungs pa de bsgrub po/ /khyim pas bu dang chung ma phul nas shi na ci bde bar bya'o zhes bya ba ni khyim pas dge 'dun la bu dang chung ma phul nas khyim pa nyid shi na/ de'i bu dang chung ma dag ci bder byas te/ bdag gir mi bya'o zhes bya ba'i don to/ /glang po che dang rta dang /</text></item>
<item><p>131a6</p><section></section><text>bong bu dang dre'u dang go cha rnams ni rgyal po la dbul lo/ /dbyig dang gser dang gzhan byas pa dang ma byas pa rnams ni gsum la'o zhes bya ba ni dbul lo zhes bya bar sbyar te/ dbyig dang gser dang de dag las gzhan pa ni zangs kyi rang bzhin la sogs pa brdungs su byas pa dang ma byas pa rnams ni dkon</text></item>
<item><p>131a7</p><section></section><text>mchog gsum la dbul lo zhes bya ba'i don to/ /rin po che rnams kyang ngo zhes bya ba ni nor bu dang bai DUr+ya dang g.yas su 'khyil pa la sogs pa rnams kyang dkon mchog gsum la dbul lo zhes bya ba'i rjes snyegs pa'i phyir yang gi sgra'o/ /mu tig rnams ni gzhan yod na de'i skal bas sam lhag pa</text></item>
<item><p>131b1</p><section></section><text>yin yang rung ngo / /gal te med na de bzhin du sangs rgyas la'o zhes bya ba ni gal te mu tig las gzhan pa'i rin po che yod na dkon mchog dag las sangs rgyas de'i skal bas mu tig rnams brjes te/ sangs rgyas la dbul bar bya'o/ /gal te dkon mchog gsum char gyi sku skal las lhag pa nyid yin na/</text></item>
<item><p>131b2</p><section></section><text>de ltar yang de dag thams cad sangs rgyas bcom ldan 'das la dbul bar bya'o/ /gal te mu tig rnams las gzhan pa'i rin po che med na de bzhin du sbyin pa med kyang bla ste/ ji srid du sangs rgyas nyag gcig la dbul bar bgyi'o/ /tshon rtsi chen po rnams kyang ngo zhes bya ba ni/ gang gus dang mtshal dang</text></item>
<item><p>131b3</p><section></section><text>mthing shun dang la sogs pa yang sangs rgyas la dbul lo zhes bya ba'i rjes snyegs pa'i phyir kyang ngo zhes bya ba'i sgra smos so/ /de dag ni btags te dri gtsang khang gi zhal zhal du bya'o zhes bya ba la de dag ces bya ba la de dag ni mu tig rnams so/ /de ma yin pa sangs rgyas kyi ni sku gzugs dang / dri gtsang khang dang mchod</text></item>
<item><p>131b4</p><section></section><text>rten gyi yo byad du bya'o zhes bya ba la/ de ma yin pa zhes bya ba ni mu tig de las gzhan pa rnams so/ /chos kyi ni sangs rgyas kyi bka' zhes bri ba dang seng ge'i khri dag gi'o zhes bya ba ni yo byad du ngo zhes bya bar sbyar te dbul ba'o/ /theg pa ni sku gzugs la'o zhes bya ba ni/ rgyal mtshan de'i srog shing</text></item>
<item><p>131b5</p><section></section><text>dag ni rgyal mtshan gyi don du'o zhes bya ba ni/ rgyal mtshan gyi don du dbul lo/ /de rung ba'i srog shing rnams kyang ngo zhes bya ba ni/ sku gzugs la dbul lo zhes bya ba'i rjes snyegs pa'i phyir/ kyang ngo zhes bya ba'i sgra smos so/ /gzhan dag dang mtshon cha rnams ni dge 'dun la'o zhes bya ba ni dbul lo</text></item>
<item><p>131b6</p><section></section><text>zhes sbyar bar bya'o/ /gzhan dag dang zhes bya ba ni/ rgyal mtshan gyi srog shing du rung ba las/ 'di lta ste thung ngu dag la'o/ /de dag ni khar gsil gyi yu ba dang khab dang gri gur byas te brim mo zhes bya ba la/ de bdag ces bya ba ni srog shing la sogs pa rnams so/ /ji ltar rigs pa de rnams ni yo byad du bya</text></item>
<item><p>131b7</p><section></section><text>bar rig par bya'o/ /srog shing gzhan de dag ni khar gsil gyi yu bar bya'o/ /mtshon cha rnams ni khab dang gri gur byas te dge 'dun la brim mo/ /dge 'dun gyi gzhan rnams ni gzhag pa dang bgo ba dang bza' ba dag tu ci rigs par bya'o zhes bya ba la/ gzhan ni zhes bya ba ni srog shing la sogs pa smos pa'i yo byad</text></item>
<item><p>132a1</p><section></section><text>kyis so/ /zhing dang khang khyim dang tshong khang dang / gnas mal dang mgar spyad dang / gser mgar gyi lag cha dang / 'dreg mkhan gyi lag cha dang / rdza mkhan gyi lag cha dang / shing mkhan gyi lag cha dang / bsil yab mkhan gyi lag cha dang / bran dang bran mo dang / las byed pa</text></item>
<item><p>132a2</p><section></section><text>dang zho shas 'tsho ba dang / ba glang dang ma he dang / ra dang lug dang sman dang / sangs rgyas kyi bstan bcos kyi glegs bam dang / myur du mi grub pa'i dam rgya dag ni/ dang por 'os pa nyid yin no zhes bya ba la myur du mi grub pa'i zhes bya ba ni/ bri bar bya ba gang yin pa dang / gang du bri bar bya ba myur du 'grub par mi</text></item>
<item><p>132a3</p><section></section><text>nus pa'o/ /dang por 'os pa nyid yin no zhes bya ba ni gzhag par 'os pa yin no/ /ras dang ras yug chen po dang be'u ras dang / mchil lham dang / lham sgrog gu can dang / 'bru mar dang 'bru mar gyi snod dang / bya ma bum dang ril ba spyi blugs dang / glegs bam gzhan dang dam rgya gzhan dang / tshon rtsi</text></item>
<item><p>132a4</p><section></section><text>gzhan dag ni gnyis par 'os pa yin no zhes bya ba la/ bya ma bum zhes bya ba ni rdza mkhan gyi snod dmigs kyis bsal ba'o/ gzhan dang zhes bya ba la/ gzhan gyi sgras ni glegs bam la sogs pa gsum po rnams dang 'brel pa'o/ /sangs rgyas kyi bstan bcos kyi glegs bam myur bar 'bri ba ma</text></item>
<item><p>132a5</p><section></section><text>yin pa tshon chen po rnams las glegs bam la sogs pa/ gzhan rnams ni phyi rol pa'i bstan bcos kyi glegs bam mo/ /myur bar bsgrub par bya ste/ myur bar 'bri bar khar gsil gyi yu ba dang / btsag dang rams la sogs pa tshon chen po rnams las nges par grol pa'i kha dog ces bya ba ni 'di rnams</text></item>
<item><p>132a6</p><section></section><text>kyis kha dog gi sgra 'di bsdus par byas kyi / tshon rtsi dang khar gsil gyi yan lag tu gyur pa kha dog byed pa la bsdu ba'i don du ni ma yin no/ /gnyis par zhes bya ba ni go bar 'os pa nyid du'o/ /'bras dang til dang nas dang mon sran sde'u dang mon sran gre'u dang / 'bru gzhan dang bza' ba dang btung ba dag ni gsum</text></item>
<item><p>132a7</p><section></section><text>par 'os pa nyid yin no zhes bya ba la/ gsum par zhes bya ba bza' bar 'os pa nyid do/ /gzhir gtogs pa'i gos kyi gzhi'o/ /glegs bu dang glegs bu phyed pa dag mnyam par bya'o zhes bya ba ni yang 'dir glegs bu rnams kyang so so mnyam pa nyid dang / glegs bu phyed rnams kyang logs shig tu</text></item>
<item><p>132b1</p><section></section><text>mnyam pa nyid ces bya ba rtogs par bya'o/ /glebs bu yang glegs bu phyed rnams dang lhan cig tshad mnyam par bya zhes bya ba'i don to/ /mnyam pa 'di ni mdzes pa nyid du bya ba'i phyir ro/ /gzhal ba'i phyir de'i tshad kyi chag shing bcang bar bya'o zhes bya ba ni/ de'i tshad kyi zhes bya ba ni/ glegs bu dang glegs</text></item>
<item><p>132b2</p><section></section><text>bu phyed kyi tshad la don gyi dbang gis 'chang ba 'di'o/ /de ltar yang gzhal bar bya ba'i phyir zhes bya ba smos te/ de bas na 'di rjes su gnang ba ste/ nges pa ni ma yin no/ /gcig gis dgos pa'i don 'grub par 'gyur na de tsam 'chang ba la nyes byas nyid ni ma yin no/ /de ltar yang gzhan las chag shing</text></item>
<item><p>132b3</p><section></section><text>kho na bcang bar bya'o zhes gsungs te/ bcom ldan 'das kyis bka' stsal pa/ chag shing bya zhing de'i tshad kyi glegs bu bya'o/ /glegs bu'i tshad kyi glegs bu phyed bcang bar bya'o zhes gsungs pa yin no/ /gang zhig 'dir chag shing gi sgra las don tha dad par zhes bya ba ma yin no/ /gang gi phyir</text></item>
<item><p>132b4</p><section></section><text>'dir srog shing ni chag shing du gyur pa nyid du gsungs pa rnam par gnas pa yin no/ /gang du gdong gi chag shing las 'di la shin tu che ba nyid bstan pa'i don du chag shing gi sgra'o/ /tshal bu dag kyang ngo zhes bya ba ni mnyam pa nyid du bya'o/ /de'i tshad kyi chag shing bcang bar bya'o zhes bya ba ni/ gzhag</text></item>
<item><p>132b5</p><section></section><text>pa'i phyir tshal bu'i tshad kyi chag shing bcang bar bya'o zhes bya ba'i don to / /de'i tshad ni sor bzhi'o zhes bya ba la de la zhes bya ba ni tshal bu la'o/ /bya rog gi mtho gang ngo zhes bya ba ni/ mthe bo'i logs su sor mo gang yin pa de'i dbus kyi tshigs kyi logs stengs su mthe bo'i tshigs su gtad de/ gang zhig</text></item>
<item><p>132b6</p><section></section><text>sor bcu gnyis par gyur pa yin pa de ni bya rog gi mtho gang dang 'dra bar brjod pa'o/ /'di'i tshad ni sor bzhi kho na ste/ de bas na de nyid la de rnam pa gzhan gyis bstan pa'o/ /chung tshad ni sor gnyis sam phyed dang gsum mam mtheb sor gcig go zhes bya ba ni/ sor gnyis ni thob pa'o/ /gang gi phyir</text></item>
<item><p>132b7</p><section></section><text>chung ba ni sor bzhi pa dang / chung tshad ni sor phyed dang gsum mo/ /de'i bar ni 'bring tshad du ste de'i bar ni 'bring du'o zhes 'byung ngo / /gzhung kha cig las ni che tshad ni sor bzhi 'am/ bya rog gi mtho gang ngo / /chung tshad ni sor gnyis sam mtheb sor gcig go/ /de'i bar ni 'bring tshad do zhes gsungs</text></item>
<item><p>133a1</p><section></section><text>pa yin no/ /su zhig sbyor ba la thams cad sbyor bar 'gyur ba zhes bya ba bsdus te nye bar btags pa 'di byas so/ /sa la chos gos gding bar mi bya'o/ /de'i don du gtan pa bya'o/ /shing las byas pa'am smyig ma las byas pa gru bzhi pa rtod pa'i phyir thi gu gzhug pa'i bu ga btod pa ni</text></item>
<item><p>133a2</p><section></section><text>de zhes bya ba ni thang bcad cing bcing ba'i phyir tha gu gang yin pa de rtod pa'i bu ga btod par gyur pa de ni gtan pa zhes bya ba'i don to/ /chos gos ji tsam par ro zhes bya ba ni chos gos dang 'tshams pa'i tshad bya'o zhes bya ba'i don to/ /chos gos tshad tha dad pa du ma yod pas gtan pa yang don gyis 'jug pa'i phyir</text></item>
<item><p>133a3</p><section></section><text>zhes bya ba nas so/ /yu ba rtsi can dang khra bo mi bcang ngo zhes du ma bya dgos par rig par bya'o/ /gri gus dra'o/ /de bcang bar bya'o zhes bya ba la/ de zhes bya ba ni gri gu de'o/ /bya rog gi mchu lta bu dang / bya gag gi gshog pa lta bur ro/ /lcags las byas pa las gzhan ma yin no zhes bya ba ni/ lcags</text></item>
<item><p>133a4</p><section></section><text>kyi rang bzhin kho na las bya zhes bya ba'i don to/ /don gyis 'jug pa'i phyir zhes bya ba byas nas so/ /yu ba rtsi can dang khra bo mi bcang ngo zhes bya ba ni/ yu ba mi bcang ngo zhes bya ba'i tshig gi lhag ma'o/ /sor drug gi tshad las lhag pa mi bcang ngo zhes bya ba la/ 'dir gzhung ni/ gri gu ni gsum ste/ chen po dang</text></item>
<item><p>133a5</p><section></section><text>'bring dang chung ngu'o/ /chen po ni sor drug go/ /chung ngu ni sor bzhi'o/ /de'i bar ni 'bring ngo zhes gsungs pa yin no/ /de las mang ba nyid ni spang bar rig pa yin te/ de las chung ba nyid kyis ni dgos pa mi 'grub par brjod pa zhes bya ba 'dir de'i bsdus pa nyid shes nas de ltar smos so/ /kha cig las ni brgyad</text></item>
<item><p>133a6</p><section></section><text>las mi bcang ngo zhes bya ba ni 'don pa'i rnam par rtog pa las 'di nye bar btags pa ste/ 'dir gzhung kha cig las ni/ gri gu sor brgyad kyi tshad las lhag pa mi bcang ngo zhes 'byung ngo / /'dir gzhung chen po ni sor brgyad do zhes gsungs pa yin no/ /shing bu thung ba nyid la de yod par gyur na'o/ /de lta</text></item>
<item><p>133a7</p><section></section><text>bas na mi rigs par gyur pa 'di zhes bya ba mthong ba yin no/ /sor bzhi bas thung ba ni dgos pa med do zhes bya ba ni/ ma lus pa ma yin pa dgos pa la dgongs nas dgos pa med pa nyid bstan par bya ste/ dgos pa tsam ni ma yin no/ /gang gi phyir de las rnam pa thams cad du dgos pa mi 'grub pa ni ma yin</text></item>
<item><p>133b1</p><section></section><text>no/ lci ba'i byug pas bskus par btsem mo zhes bya ba ni dngos po'am rgyud pas btsem par bya ba'i chos gos la gnas gang yin pa de la rdul ldang ba med par bya ba'i phyir lci ba'i byug pas bsku bar bya'o/ /lci ba med na chag chag gdab cing phyags par ro/ /de btsem par bya'o zhes bya ba la de zhes bya</text></item>
<item><p>133b2</p><section></section><text>ba ni chos gos so/ /'dir gzhung ni/ dge slong dag bya gag gi gshog shing ngam/ smyig ma'i tshal bu gang yin pas chos gos dag 'tshem par bya'o zhes gsungs pas de'i phyir mdo 'di byas pa'o/ /khab kyis kyang ngo zhes bya ba la kyang ngo zhes bya ba'i sgras ni bya gag gi gshog shing dang smyig ma'i tshal</text></item>
<item><p>133b3</p><section></section><text>bu 'ba' zhig tu ma zad kyi khab kyis kyang btsem du rung ba'o/ /bya gag gi gshog shing la sogs pa las de dang mthun pa ste khab kyis ni ma yin te/ khab kyis 'tshem pa'i rnam pa ste/ 'dis 'tshem par byed pa'i bshad pa zhes te shes par mi bya'o zhes bya ba'i don to/ /dra ba'i gzhung ni dge slong dag lag</text></item>
<item><p>133b4</p><section></section><text>pa dag gis dral bar byed pa na ma rung bar gyur nas/ bcom ldan 'das kyis bka' stsal pa/ gri gus dra bar bya'o zhes bya ba yin no/ /khab kyi gzhung ni dge slong dag bya gag gi gshog shing dang / smyig ma'i tshal bus chos gos dag 'tshem pa na/ bcom ldan 'das kyis bka' stsal pa/ khab bcang</text></item>
<item><p>133b5</p><section></section><text>bar bya'o zhes gsungs pa yin no/ /de la dra ba nyams pa'i skyon la brten nas nges par shes pa'o/ /khab kyi nyes pa la mngon par ma brten pas 'phags pa ba ku la la gleng gzhi'i rgyu las mi ldog par rjes su gnang ngo / /de bcang bar bya'o zhes bya ba ni khab de'o/ /ra gan dang zangs dang khar ba dang</text></item>
<item><p>133b6</p><section></section><text>lcags las byas pa las gzhan pa mi bcang ngo / /kha cig las zangs dang lcags rno ba dag las byas pa'i zhes so zhes bya ba ni/ 'dir ma mo'i gzhung kha cig las khab rno bzangs dang rno lcags las byas pa bcang ngo zhes 'byung ste/ rno ba zhes bya ba ni de gnyis kyi rigs kyi bdag nyid gzhan zhig</text></item>
<item><p>133b7</p><section></section><text>yod de zhes gsungs pa yin no/ /de'i khab ral spu gu'am chang pa lta bu bcang bar bya'o/ /de ngo tsha med pa dang dge tshul dag la rag las par mi bya'o zhes bya ba la de zhes bya ba ni khab ral de de'i ni ma mo dag las so/ /mi shes pa dang mi dran pa dang / rang bzhin du gnas pa ma yin pa dag la yang zhes bya</text></item>
<item><p>134a1</p><section></section><text>ba ni/ rag las par mi bya'o zhes bya ba ni rjes snyegs pa'i phyir yang ngo zhes bya ba'i sgra smos so/ /khab dang gri gu dag btsas mi zos par bya ba'i phyir spra tshil gyis bskus pa'i ras mar gzhug par bya'o zhes bya ba la/ 'dir gzhung ni/ dge slong rnams kyi khab btsas zos pa dang /</text></item>
<item><p>134a2</p><section></section><text>bcom ldan 'das kyis bka' stsal pa/ ras mal spra tshil gyis bsku bar bya zhing der khab dkris te gzhag par bya'o zhes gsungs pa dang / gzhung gzhan dag las/ khab dang mtshon gzhag par bya'o zhes gsungs pa yin te/ de bas na 'dir mtshon gyi sgra smos so/ /mi 'byil bar bya ba'i phyir</text></item>
<item><p>134a3</p><section></section><text>chos gos la sgrog rten byas te sgrog gzungs gdags so zhes bya ba ni/ mi 'byil bar bya ba'i phyir zhes bya ba ni/ chos gos gyon pa lus las mi 'byil bar bya ba'i phyir ro/ /sgrog gu yang zhes bya ba ni mi 'byil bar bya ba'i phyir chos gos la sgrog rten byas pa la de gdags pa'o/ /gtso blag mkhan la</text></item>
<item><p>134a4</p><section></section><text>gos kha bsgyur ba dang kha ma bsgyur ba 'khrur gzhug par mi bya'o zhes bya ba la/ 'dir gzhung ni/ drug sde dag gtso blag mkhan dag la gos dag 'khrur 'jug pa na/ bcom ldan 'das kyis bka' stsal pa/ dge slong gi gos ngur smrig dag btso blag mkhan dag la 'khrur mi 'jug par gzhong pa 'jam por</text></item>
<item><p>134a5</p><section></section><text>rang gis bkru bar bya'o zhes gsungs pa dang / drug sde dag gos dkar po dag btso blag mkhan dag la 'khrur 'jug pa na/ bcom ldan 'das kyis bka' stsal pa/ de lta bas na dge slong gis thams cad nas thams cad du btso blag mkhan la gos 'khrur mi 'jug go zhes gsungs pa yin no/ /de dang</text></item>
<item><p>134a6</p><section></section><text>'dra par rang gis mi bya'o zhes bya ba ni/ btso blag mkhan de dang 'dra bar mi bya'o / /de'i ngogs su mi bya'o zhes bya ba la/ de'i zhes bya ba ni btso blag mkhan de'o/ /shing gi ngos la mi bya'o zhes bya ba ni/ gos bkru bar mi bya'o/ /gzhong pa 'jam por bkru bar bya'o zhes bya ba la/ 'dir gzhung ni/ gzhong pa</text></item>
<item><p>134a7</p><section></section><text>'jam por rang gis bkru bar bya'o zhes gsungs pa yin no/ /chu bde bas so zhes bya ba la/ de ni dri ma 'dag pa'i thabs bstan pa'o/ /de bas na thabs gzhan gyi gnas su de la ni bsil ba nyid ni ha cang mi grang ba ni ma yin no/ /lag pa gnyis kyis mthar gyis bsgyur zhing ngo zhes bya ba ni bsgyur zhing bkru</text></item>
<item><p>134b1</p><section></section><text>bar bya'o/ /mi nus na rkang pa gnyis kyis so/ /de ltar khyim pas bkrur rung ngo zhes bya ba la/ de ltar zhes bya ba ni ji ltar rang gis bkru ba'i cho ga de bstan pa de ltar ro/ /de gzhan du 'gyur bar spyod pa bsrung bar bya'o zhes bya ba ni/ cho ga ji skad bstan pa las gzhan du khyim pa de'i log par spyod pa bsrung bar bya'o/ /</text></item>
<item><p>134b2</p><section></section><text>'dir gzhung ni/ gzhan gyi lag pa gnyis kyis kyang mi nus la/ rkang pa gnyis kyis kyang mi nus nas/ bcom ldan 'das kyis bka' stsal pa/ de dag gis zhal ta byas te gzhan gyis bkru bar bya'o zhes gsungs pa yin no/ /mi nus na zhes bya ba smos pa ni/ gleng gzhi las byung bas so/ /de bas na</text></item>
<item><p>134b3</p><section></section><text>'dir ma bstan no/ /phyag dar khrod legs par bkrus pa dang / btsems pa dang kha bsgyur ba bcang bar bya'o zhes bya ba ni legs par zhes kun la sbyar bar byas te legs par bkru ba dang legs par btsem pa dang legs par kha bsgyur bar zhes bya'o/ /dang ba bskyed pa ma yin pa nyid bsal ba'i don du</text></item>
<item><p>134b4</p><section></section><text>'di ni 'dul byed dag las 'di dang mdo 'og ma'o/ /mi gtsang bas gos pa'i chos gos mi bcang ngo zhes bya ba ni/ mi bcang ngo zhes bya bar sbyar ro/ /tshon bzang ba nyid du bya ba'i phyir grib ma dang nyi ma 'dres par gdung zhing bskam par bya'o zhes bya ba la gzhung ni rnam par 'byed pa kha cig dang stan gyi bslab pa'i</text></item>
<item><p>134b5</p><section></section><text>gzhi las pib pa la'i tshon blangs te/ cham chom brdung bar bya zhing bskams te bskol bar bya'o zhes gsungs pa yin no/ /gzhan du byas na tshon nyams par 'gyur te/ de ltar byas na 'di gdung bar bya'o/ /de'i phyir 'dir pib pa la zhes smos pa ni tshon gzhan gyi dpe yin te de bas na bye brag med par smos so/ /gos</text></item>
<item><p>134b6</p><section></section><text>dag med par bskol lo zhes bya ba ni/ tshon yin te chos gos dang bcas par ni ma yin zhes bya ba'i don to/ /bye brag gsum yan chad du'o zhes bya bar sbyar ro/ /gang gi phyir / de ltar mang ba nyid du 'dod pa nyid yin na lan gsum du bya'o/ /phyi ma ches ngan pa nyid do zhes bya ba ni dang po bskol pa bas phyis</text></item>
<item><p>134b7</p><section></section><text>bskol ba shos so/ /de'i phyir tha dad par gzhag go zhes bya ba ni bskol ba rnams gzhag pa'o/ /'di ni dang po'i zhes bya ba la sogs pa'i yi ge bri ba'o/ /sngar dang po dang sbyar ro zhes bya ba ni tshon no/ /gos kun nas bsubs pa la'o zhes bya ba ni/ tshon legs par 'dzin pa nyid du bya ba'i phyir tshon gyis bsgo</text></item>
<item><p>135a1</p><section></section><text>ba'o/ /tshon gyis kun nas bsubs pa'i gos de la tshon dang sbyar bar bya'o/ /de bas na de las thun ji tsam ran par bcug cing gzhong par blugs so/ /gsher ches na 'jag la skam ches na 'dris par 'gyur bas de'i phyir ran par ro zhes bya ba ni blugs pa'o/ /gzar thag</text></item>
<item><p>135a2</p><section></section><text>thang bcad nyid la bskams na bzang ngo zhes bya ba ni gzar thag thang bcad cing brgyangs pa la bskams na bzang ba'o/ /ji ltar zhe na/ de'i phyir mtha' dbyar bas so zhes bya ba smos so/ /ji ltar mtha' dbyar bar bya zhe na/ de'i phyir dbang bu dag gis so/ /gzung dka' ba rnams ni rtswa bting bar ro zhes bya ba ni</text></item>
<item><p>135a3</p><section></section><text>skam sar ro/ /tshon phyogs gcig tu mi 'tshigs par bya ba'i phyir yang dang yang bsgyur par bya'o zhes bya ba ni/ tshon phyogs gcig tu song par ma gyur cig snyam du 'di yang nas yang du bsgyur bzlog bya'o/ /tshon sar pa ni sar pa dag la blugs na bzang ngo zhes bya ba ni/ tshon sar pa ni sar pa dag la blugs</text></item>
<item><p>135a4</p><section></section><text>na bzang ngo / /rnying pa ni rnying pa dag la'o/ /sar pa rnams ni nyi ma la bskams na'o/ /rnying pa rnams ni grib ma la'o/ /mi 'dris par bya ba'i phyir nyi ma gzhan la chu'i thun blugs so/ /bang rim dang 'chag sar tshon gyi las mi bya'o/ /gtsug lag khang du mi bya'o/ /de'i steng du mi bya'o zhes bya ba</text></item>
<item><p>135a5</p><section></section><text>la/ de zhes bya ba ni gtsug lag khang gi steng du'o/ /tshon gyi las de byed pa de ni de'i gnas yin gyis bang rim la sogs pa ni ma yin no/ /'thor 'thung bya ba'i nyen kor du mi bya'o zhes bya ba ni tshon gyi las mi bya'o/ /phyogs der zhal zhal bya'o/ /gal te rdo thal gyis byugs pa yin na bkru'o/ /gal te brtsams</text></item>
<item><p>135a6</p><section></section><text>pa na rlung dang char 'ong na khyams su bya'o/ /byas zin nas phyogs der lci ba'am sas byug par bya'o zhes bya ba ni byas zin nas zhes bya ba ni tshon gyi las so/ /bcag pa dang brdabs pas rung bar ma gyur pa spyad pa bsten par mi bya'o zhes bya ba ni gos bcag pa dang / brdabs pas rung bar ma gyur cing ma grub pa</text></item>
<item><p>135a7</p><section></section><text>dang 'dra ba ma grub pa'i gos bsten par mi bya'o/ /yang 'dir rung ba gang yin pa gang du bsten par mi bya zhe na/ de'i phyir 'di la 'tshor ba nyams pa ni rung ba yin no/ /chus brlan pa nyid na'o/ /zil pas brlan nas lag pas mnye bas nyams par bya ba la'o/ /sham thabs bgos pa'i steng du ska rags</text></item>
<item><p>135b1</p><section></section><text>bcing ngo zhes bya ba ni sham thabs bgos pa'i steng du ska rags bcing bar bya'o/ /ci zhig bcing bar bya zhe na/ de'i phyir shur bu'am lcag pod dam/ rgya cang ngam shur bu phre'us so zhes bya ba smos te/ /skud pa mang po las btags pa srab la zheng che ba dang / lhas ma gru bzhir 'dug pa dang / skud pa mang pos</text></item>
<item><p>135b2</p><section></section><text>btags pa nyid la bar khod stong du 'dug pa dang / skud pa phra mo las btags pa mdo mdor bu gu lnga'am drug rim du byas pa btod pa rnams go rims ji lta bzhin du'o/ /ska rags ma bcings par grong du 'jug par mi bya'o zhes bya ba ni/ sham thabs bgos pa'i steng du ska rags ma bcings par grong du 'jug</text></item>
<item><p>135b3</p><section></section><text>par mi bya ba ste / 'di ni sham thabs brlag par 'gyur pa spang ba'i phyir ro/ /khris gcig gis kyang ngo zhes bya ba ni/ gal te ska rags khris gcig gis bcings na de ltar na yang mi rung ba'o/ /tshom bu can dang tshar tshar can dang zla gam can dang gser skud ni rgyan ma yin pa ma yin no zhes bya ba ni/ rgyan thogs pa</text></item>
<item><p>135b4</p><section></section><text>bsten par mi bya'o zhes smos pas de rnams bkag par rig par bya'o/ /khra bor byas pa yang de dang 'dra'o zhes bya ba ni/ rgyan bzhin du'o/ /mdo 'di ni gos kyi don du byas pa yin gyi rtswa las byas pa'am/ de las gzhan pa yang rgyan nyid kyi khongs su gtogs pa'i phyir ro/ /gzhi ma bting ba'i sar chos</text></item>
<item><p>135b5</p><section></section><text>gos bzhag par mi bya'o zhes bya ba ni/ 'dir thams cad bar du gcod pa dang / ma nyams par ras sam lo ma la sogs pa gzhi ma bting ba'i sa la zhes bya ba ste/ de ni ma rung bar 'gyur ba spang ba'i phyir ro/ /'dir gzhung ni rnam par 'byed pa'i stan gyi gzhi las dge slong rnams chos gos dag gyon te/ sa la</text></item>
<item><p>135b6</p><section></section><text>'khod pa na chos gos dag ma rung par gyur pa na/ bcom ldan 'das kyis bka' stsal pa/ dad pas sbyin par byas pa chud gsan par mi bya bar 'di ltar stan nang tshangs can la 'dug par bya'o/ /stan nang tshangs can ji lta bu mi shes nas/ bcom ldan 'das kyis bka' stsal pa/ rtswa'i chun po bcings</text></item>
<item><p>135b7</p><section></section><text>te ras mas dkri bar bya'o zhes gsungs pa yin no/ /'dir stan nang tshangs can ni dpe tsam du zad de/ stan gzhan la yang 'dug par bya'o/ /'di ni chos gos ma rung bar 'gyur ba spang ba'i phyir ro zhes bya ba de ltar smos so/ /mi gtsang ba'i phyogs su mi gzhag go zhes bya ba ni/ sa ma yin par gyur</text></item>
<item><p>136a1</p><section></section><text>pa la yang ngo / /btul ba yod na khur lci bas mi mnan no zhes bya ba ni/ chos gos mnan par mi bya'o/ /gzhan du spyod pas yongs su spyad par mi bya'o zhes bya ba'i gzhung ni/ 'dir ma mo las stod du bgo ba smad du bgo ba dang smad du bgo ba stod du bgo bas yongs su longs spyad par</text></item>
<item><p>136a2</p><section></section><text>mi bya'o zhes bya ba la sogs pa gsungs so/ /bshang ba dang gci ba dang mi gtsang ba'i byi dor bya ba dag tu bla gos bgo ba bsten par mi bya'o zhes bya ba ni bshang ba dang gci ba bya ba dang / mi gtsang ba'i byi dor bya ba dag tu bla gos dag bgo bar mi bya'o/ /der nyal bar mi bya'o zhes bya ba la/ der zhes bya ba ni</text></item>
<item><p>136a3</p><section></section><text>bla gos de'i steng du'o/ /bsod snyoms la rgyu ba dang / mchod ston dang mchod rten la phyag bya ba dang rje sa bya ba dang / dge 'dun tshogs pa dang / gdams ngag dang chos mnyan pa nyams su myong ba las gzhan pa'i bya ba la snam sbyar bgo bar mi bya'o zhes bya ba ni bgo bar mi bya zhes bya bar sbyar ro/ /de la</text></item>
<item><p>136a4</p><section></section><text>'dug pa'am nyal bar mi bya'o zhes bya ba ni de brdzis nas 'dug pa'am nyal bar mi bya'o/ /des na grwa brdzi ba yang 'dir bkag pa yin no/ /ma mo dag las de dag dang mdo 'og ma gnyis so/ /'ga' yang bskur ba la sbyar bar mi bya'o zhes bya ba ni de'i nang du ci yang bcug nas bskur bar mi bya'o zhes bya ba'i</text></item>
<item><p>136a5</p><section></section><text>don to/ /lus la reg par bgo bar mi bya'o/ /mchan khung g.yas pa'i drod kyis de ma rung bar 'gyur ro zhes bya ba ni/ mchan khung gang gi drod kyis 'di nyams par 'gyur ro zhe na / de'i phyir g.yas pa'i zhes bya ba smos so/ /de ltar mi 'gyur bar bya ba'i phyir phyogs der gos glan par bya'o zhes bya</text></item>
<item><p>136a6</p><section></section><text>ba la/ de ltar mi 'gyur bar bya ba'i phyir zhes bya ba ni/ nyams par 'gyur ba mi 'grub pa'i phyir ro/ /phyogs der zhes bya ba ni mchan khung g.yas pa'i phyogs der ro/ /de la zhes bya ba de ni snam sbyar de la'o/ /khru phyed dang do dang mtho gang ngo zhes bya ba ni/ de'i tshad ni srid du khru phyed dang do zheng du mtho gang ngo / /ngos</text></item>
<item><p>136a7</p><section></section><text>gnyis kar skud pa'i zungs kyis sbyar ro zhes bya ba ni ngos gnyis kar mnyam par glan par bya'o zhes bya ba ni de'i don rtogs par bya'o/ /gzhan du ni gnyis ka las/ ngos gnyis kar glan par bya'o zhes bya ba'o/ /skud pa'i zungs kyis sbyar bar bya'o zhes bya ba ni sten pas ni ma yin no/ /dus dus su de bkru</text></item>
<item><p>136b1</p><section></section><text>ba dang kha bsgyur bar bya'o/ /de'i de ni btsag gis so zhes bya ba ni/ gos de'i kha bsgyur ba de ni btsag gis rigs par bya'o/ /gdong phyis bcang bar bya'o zhes bya ba la/ 'dir gzhung ni gnas brtan gyis dris pa rung ram / tshe dang ldan pa rnams bdag ni nad pas te mi rung ngo / /ci khyod sngon gdong phyis</text></item>
<item><p>136b2</p><section></section><text>bcang bar byas na da ltar ci'i phyir mi 'chang / bcom ldan 'das kyis ma gnang ngo / /bar skabs der gsungs pa de bas na gdong phyis bcang bar bya'o zhes rjes su gnang ba'o/ /'dir gdong phyis ni lag phyis la sogs pa dag gi dpe yin te/ shin tu mod pa nyid dang shin tu bzod pa zhes bya ba'o/ /'dir</text></item>
<item><p>136b3</p><section></section><text>gdong pa ni gtso bo nyid du bstan pa'o/ /lus 'dzag pas rnag gzan no zhes bya ba ni bcang bar bya'o zhes bya bar sbyar bar bya'o / /gang gi lus khrag gam rnag 'dzag pa de ni lus 'dzag pa zhes bya ste/ des rnag gzan bcang par bya'o/ /de chos gos kyi nang du bgo'o zhes bya ba la de zhes bya ba ni lus</text></item>
<item><p>136b4</p><section></section><text>sprug pa de'o/ /dbyar ba ni ska ba'i chu'am so phag gi phye ma sbyar ba'i chus spangs te dal bus khad kyis 'gogs par bya'o zhes bya ba la/ so phag gi phye ma sbyar zhes bya ba ni chus so/ /rnag dang khrag kyang ngo zhes bya ba ni ska ba'i chu dang so phag gi phye ma dang sbyar ba'i chus spangs te dal bus khad kyis 'gogs par</text></item>
<item><p>136b5</p><section></section><text>bya'o/ /dus dus su de bkru ba dang skam pa dang kha bsgyur bar bya'o zhes bya ba la de zhes bya ba ni lus kyi rnag gzan no/ /de ni de'i btsag gis bzad do zhes bya ba la/ de ni zhes bya ba ni rnag gzan de kha sgyur bar byed pa ni btsag gi rdul bu gnas 'dzag par spangs pas te / de ltar grang mo de med pa zhes bya ba des shes</text></item>
<item><p>136b6</p><section></section><text>pa'o/ /'di'i de la sa'i snying po bzang ngo zhes bya ba ni/ 'dzag pa de'i skam pa dang / sha bkrar mi 'gyur ba de'i smad du ni sa'i snying po'i phye ma bzang ngo / /chos gos gar bab bab tu mi gzhag go zhes bya ba ni/ skabs 'ga' tsam gzhag pa'i skabs dgag pa ni sngar byas zin pas/ de ni mdzod du gyur pa'i</text></item>
<item><p>136b7</p><section></section><text>gnas gang yin pa de'i dgag pa yin no/ /de'i don du gdang bu bca'o zhes bya ba ni chos gos gzhag pa'i don du'o/ /de'i don du sbubs khung bya'o zhes bya ba ni bca' ba'o/ /de'i don du zhes bya ba ni chos gos kyi gdang bca' ba de'i don du'o/ /gang gi tshe zhe na/ de'i phyir gtsug lag khang rtsig pa'i tshe na'o zhes</text></item>
<item><p>137a1</p><section></section><text>bya ba smos te/ gal te dus de la sbubs khung de gdod par bya'i/ /brtsigs zin pa'i 'og tu mi bya'o/ /rtsig pa'i steng nas dbug par bya ba'am zhe na/ ma yin te/ de'i phyir byas zin na bu gu mi bya'o zhes bya ba smos te/ /gtsug lag khang la zhes bya ba la/ 'di la gtsug lag</text></item>
<item><p>137a2</p><section></section><text>khang brtsigs zin na zhes bya bar sbyar ro/ /gtsug lag khang ni dpe tsam yin te/ khang khyim la yang de bzhin no zhes bya ba ni gdang bu'i sbubs khung bca' ba'o / /de ni shing bu'am thag pas 'grub po zhes bya ba ni / gdang bu de bya ba nyid la 'bras bu ma nyams par gzhag pa la dgon pa rnams su de</text></item>
<item><p>137a3</p><section></section><text>gsungs te/ yod pa tsam nyid las de rnams la bstan pa rnam par gnas pa yin no/ /de rnams kyis sam gzhan rnams kyis kyang byed pa ma yin te/ de la ma yin no zhes bya ba de gtso bo snyam pa la de skad ces smos so/ /gtur bur gos dag bskur na bzang ngo zhes bya ba ni chos dag</text></item>
<item><p>137a4</p><section></section><text>chud za bar 'gyur ba spong ba dang 'brel ba'i phyir de zhugs pa'o/ /de bya'o zhes bya ba ni gtur bu de la'o/ /khru gsum dang phyed dang gsum gnyis bltab tu byas te btsem mo zhes bya ba ni srid du ni khru gsum mo/ /zheng du ni khru phyed dang gsum las gang gi tshad de nyis bltab tu byas pa ni zheng du yin</text></item>
<item><p>137a5</p><section></section><text>gyi/ srid du ma yin pa ni don gyis go bar bya'o/ /dbus su kha gdod do zhes bya ba ni gtur bu de'i'o/ /der kha ran sbu gu can du bya'o zhes bya ba la/ der zhes bya ba ni khar ro/ /kha ran sbug gu can ci las bya zhe na/ de'i phyir tha gu las so zhes bya ba smos so/ /kha rgyun gzhan yang ngo zhes bya ba ni</text></item>
<item><p>137a6</p><section></section><text>tha gus so/ /spyad par bya ba dag steng du gzhug go zhes bya ba ni gos rnams la'o/ /sang 'gro bar 'gyur ba nyid na bla ma la zhus te gnang na 'gro bar bya'o/ /rang gi gnas su chag chag la sogs pa byas te zhes bya ba ni gnas khang na gnas pa de ni 'dir de'i rang gi zhes bya ba smos so/ /der</text></item>
<item><p>137a7</p><section></section><text>gang gis chag chag la sogs pa byas pa de'i ni rang gi gnas der chag chag la sogs pa byas pa'o/ /sogs pa zhes smos pa'i sgras ni phyag dar dang lci ba 'jam pos byug pa dag bsdu'o/ /ma mo las/ 'gro bar 'gyur ba zhes bya ba'i tshig 'di'o/ /lam du chos dang ldan pa'i gtam</text></item>
<item><p>137b1</p><section></section><text>gyis sam/ 'phags pa'i mi smra ba nyid kyis 'gro bar bya'o/ /ngal bso ba'i gnas su gtsug lag gi tshigs su bcad pa gdon no/ /chu bcus par yang ngo zhes bya ba ni gnas su drang srong gis gsungs pa'i tshigs su bcad pa gdon pa'o/ /su'i phyir zhe na/ de'i phyir chu gang gi yin</text></item>
<item><p>137b2</p><section></section><text>pa de'i phyir ro/ /lha rnams kyi phyir yang ngo zhes bya ba ni/ chu bcus pa'i gnas su yang drang srong gis gsungs pa'i tshigs su bcad pa gzhan gdon no zhes bya ba ni chu'i lha rnams kyi phyir zhes bya ba ni chu'i lha rnams kyi phyir zhes bya ba don gyis rtogs pa'o/ /gnas par rgyun chags gsum pa'o zhes bya ba ni zhag tu gnas pa'i gnas su</text></item>
<item><p>137b3</p><section></section><text>rgyun chags gsum pa gdon par bya'o/ /dpyang thag bcang bar bya'o/ /de'i tshad kyi'o zhes bya ba ni khron pa de'i 'o/ /khru brgya yan chad nas brgya lnga bcu man chad do/ /kha cig las ni yul gyi rjes su mthun pa'o zhes so zhes bya ba ni kha cig ni tshigs su bcad pa rnams la 'dod do/ /de med par zhes</text></item>
<item><p>137b4</p><section></section><text>bya ba ni khron pa'i chu de'o/ /khron pa'i chu ma yin pa dkon pa'i yul du kun du rgyu bar mi bya'o zhes bya ba la/ khron pa'i chu ma yin pa la ni 'bab chu la sogs pa'i chu phyogs gang na rnyed par dka' ba de'i khron pa'i chu ma yin pa dkon pa'i yul lo/ /lam du 'gro bas chos gos sprugs shing khrus byas</text></item>
<item><p>137b5</p><section></section><text>pa'am/ rkang lag bkrus te chu thogs nas mchil lham phyis shing chos gos gsum gyon te spyod lam zhi bas gtsug lag khang du 'jug par bya'o zhes bya ba ni sil bu dag las 'di bstan no/ /rgan rims bzhin la phyag byas nas tha mal pa'i phyogs su bsdad par bya'o zhes bya ba ni tha mal pa'i phyogs lkog tu</text></item>
<item><p>137b6</p><section></section><text>gyur pa ma yin pa dge slong thams cad 'dun pa gang yin pa der bsdad par bya'o/ /sgra bskyung ba dang mdzes pa dang shin tu bsdams pa dang spyod lam ran par ro zhes bya ba ni/ shin tu bsdams pa dang spyod lam ran par ro/ /'dir ni ma mo dag las/ tha mal pa'i phyogs su zhes bya ba la sogs pa gsungs so/ /</text></item>
<item><p>137b7</p><section></section><text>mi shes na zhes bya ba ni/ 'dir sil bu dag las/ de la sogs pa bya'o zhes gsungs pa yin no/ /rgyus shes pa dang ldan pas bsu bar bya'o zhes bya ba ni gang gis de'i rgyus shes pa ni de la 'di ni che ge mo zhig nas 'ongs so/ /che ge mo zhig gi lhan cig gnas pa dang nye gnas yin no zhes des bsu zhing</text></item>
<item><p>138a1</p><section></section><text>rang gnas su dal bsor gzhug pa dang cham du dbab par bya'o/ /rgyus kyi sgras ni de shes pa brjod pa yin te/ de gang la yod pa des zhes bya ba'i don to/ /mi shes na mu gcig pa yin yang bsu bar mi bya'o zhes bya ba ni gzhan du mu gcig pa dang bsu bar mi bya ba 'ba' zhig tu ma zad</text></item>
<item><p>138a2</p><section></section><text>do/ /sgo chod cig tshol na ma sbyin cig len na bzlog cig ces bcol ba khas blangs nas yal bar bor ram/ 'di kho bo'i grogs po yin no zhes bya ba la sogs pa'i tshig gis yid gcugs pa'i dngos po nyid du bsgrubs pa la brlag par gyur na gzhal bar bya ba nyid yin no zhes bya ba la/ ji ltar yid</text></item>
<item><p>138a3</p><section></section><text>gcugs pa'i dngos po nyid du bsgrubs pa las yin zhe na/ de'i phyir 'di kho bo'i grogs po yin no zhes bya ba la sogs pa'i tshig gis khas blangs nas yal bar bor na rnam pa 'di gnyis ni gnyug mar gnas pa dang / glo bur du 'ongs pa gnyis ka bye brag med pa nyid du shes par bya ste/ de'i phyir</text></item>
<item><p>138a4</p><section></section><text>yid ches pa la brten par bya'o zhes bya ba smos so ji lta bu zhe na/ de'i phyir gzhan gyis mi shes pa'i bye brag brtag pa ni thabs yin no/ /dbul bar bya ba ltung na'o zhes bya ba ni dbul bar bya ba'i dngos po len par byed pa'i lag tu ma song bar 'bab chu la sogs pa'i nang du lhung nas 'dzin ma nus na zhes bya ba don gyis</text></item>
<item><p>138a5</p><section></section><text>rig par bya'o/ /ci rnam pa thams cad du'am zhe na/ de'i phyir gal te ma blangs par btang na'o zhes bya ba smos te/ gal te gang la dbul ba des ma blangs par 'bul bar byed pas btang na ni des na 'bul bar byed pas gzhal bar bya ba nyid ma yin no/ /de la bag med par mi 'gyur bar bya ba'i phyir dri bar bya'o</text></item>
<item><p>138a6</p><section></section><text>zhes bya ba la/ de la zhes bya ba ni ma blangs pa de la'o/ /khyod kyis zin tam 'on te ma zin ces bya ba'i tshig gis tha snyad du bya ba'o/ /de'i phyir zin tam ma zin ces brjod na zin pa nyid du rnam par gzhag par bya'o/ /brnyas pa mi gtsang bas ma rung bar 'gyur ba bkru ba la sogs pas sems gzung</text></item>
<item><p>138a7</p><section></section><text>bar ma grub na rin sbyin no zhes bya ba ni/ gang gi phyir de son pa la smos te/ gzhan du yang cho ga 'di sbyar ba zhes bya ba bye brag ma smos pa'o/ /zhar la byung ba'i skab song zin to// // rgyus shes pa dang ldan pas bsu bar bya'o zhes gang smos pa de la ji ltar bsu bar bya zhe na lhung bzed dang chos</text></item>
<item><p>138b1</p><section></section><text>gos blang bar bya'o/ /stan gding bar bya'o/ /rkang pa bkru bar 'gron du gnyer bar bya'o/ /chus kyang ngo zhes bya ba ni btung ba'i don du chus 'gron du bsnyen par bya'o zhes bya ba don gyis rtogs par bya'o/ /phyag bya'o/ /spyod pa bde'am 'dri'o / /ci nus kyis yang dag par dga' bar 'gyur bar bya'o/ /</text></item>
<item><p>138b2</p><section></section><text>gnas mal rkyen du 'bab pa sbyin no zhes bya ba ni ma mo dag las mthun pas lhung bzed dang chos gos zhes bya ba la sogs pa'o/ /dge 'dun gyi gnas brtan gyi gan du 'gro bar bya'o zhes bya ba ni glo bur ba'o/ /tshig de ni glo bur ba lam du mi 'gro ba dag gi phyir gsungs pa yin no/ /des de gnas 'cha' ba</text></item>
<item><p>138b3</p><section></section><text>la sbyar bar bya'o zhes bya ba la/ des de zhes bya ba ni dge 'dun gyi gnas brtan des so/ /de la zhes bya ba ni glo bur du 'ongs pa de la'o/ /gal te rgan na de gnas mal bstabs pa'i phyir de'i dge skos la'o zhes bya ba ni dge 'dun gyi gnas brtan gyis gnas mal stobs pa'i dge skol la bsgo bar bya'o/ /</text></item>
<item><p>138b4</p><section></section><text>bab col du gnas mal gsol bar mi bya'o zhes bya ba la/ 'di ni ma mo dag las legs par so sor brtags te mnod par bya'o zhes gsungs pa yin no/ /glo bur du 'ongs pa'i skabs song zin to// //chos gos kyi mtha' zegs na mtha' skor gyis glan zhing phyir bcos so/ /smyung tshams lta bu</text></item>
<item><p>138b5</p><section></section><text>dag gis de'i gzungs gdab bo zhes bya ba ni mtha' skor bsdus pa'o/ /ro'i gos ni bla gab med par zhes bya ba smos na phyogs gang du zhe na/ de'i phyir/ shing ljon pa la sogs pa'i steng du'o zhes bya ba smos so/ /nyi ma bdun nam brgyad dam kha cig las lnga'am drug bzhag ste zhes bya ba smos so/ /de ltar</text></item>
<item><p>138b6</p><section></section><text>ro'i gos la'o/ /gos 'khrur bcug nas spyad par bya'o/ /bdag dur khrod pa'o zhes go bar byas nas zhes bya ba la go bar byas nas zhes bya ba ni brjod na don gang la yin zhe na/ de'i phyir bdag dur khrod pa'o zhes 'bod na'o/ /gtsug lag khang dang khyim bdag tu 'jug par bya'o/ /dur khrod pas bdag</text></item>
<item><p>138b7</p><section></section><text>gir bya ba ma btang ba la yang spyad pa bsten par bya'o zhes bya ba ni gal te de skad ces brjod pa na/ bdag gir bya ba ma btang ba la yang de ltar longs spyod pa nyid kyis bsten par bya ba'i don to/ /khyim gyi sgras ni bram ze dang khyim bdag gi khyim pa gzung bar rig par bya'o/ /gang gis longs spyad par bya zhe na/</text></item>
<item><p>139a1</p><section></section><text>de'i phyir bdag gir bya ba ma btang bar yang zhes bya ba smos te/ de'i lhung bzed la reg pa yongs su ma btang zhing sbyin pa gang yin pa de la zhes bya ba'i don to/ /dge 'dun gyi gnas mal la spyad par mi bya'o zhes bya ba ni dur khrod pas so/ /mchod rten las 'dom gang tsam gyis 'gyed</text></item>
<item><p>139a2</p><section></section><text>do zhes bya ba yang dur khrod pas so/ /sbrang yab bcang bar bya'o zhes bya ba la/ de ji lta bu zhig ce na/ de'i phyir bal las byas pa dang / sha na las byas pa'i ras ma'am 'dab ma'i dog pa'o/ /glang po che dang rta dang ba lang gi spu la sogs pa las byas pa mi rung ngo zhes bya ba/ sbrang bu dag gsod pa'i</text></item>
<item><p>139a3</p><section></section><text>bdag nyid gang yin pa de yang 'dir bkag pa yin no/ /bal la sogs pa ni dpe tsam du zad kyi / de bas na gzhan yang rtogs par bya'o/ /'dir yang sbrang skyabs ni don mtshungs pa nyid de de'i phyir de dang bcas par smos par gyur cig ces bya ba 'dir 'di rnam par gzhag pa'o/ /thams cad du</text></item>
<item><p>139a4</p><section></section><text>gang zag gis 'khar ba rtsi can nyid dang khro bo nyid mi rung ngo zhes bya ba la/ thams cad du zhes bya ba ni sbrang yab kyi yu ba 'ba' zhig tu ma zad kyi/ 'on kyang gzhan thams cad la yang phyogs gcig tu gyur pa dang yan lag tu gyur pa yin pa'i phyir ro/ /sbrang skyabs kyang ngo zhes bya ba yang bcang bar bya'o</text></item>
<item><p>139a5</p><section></section><text>zhes ji lta bu zhig ce na/ de'i phyir/ shing bu'i steng du ras kyis g.yogs pa'o zhes bya ba smos so/ /ji ltar shing bul g.yogs par bya zhe na/ de'i phyir bcings pas so zhes smos so/ /ras ji tsam zhig ce na/ khru bzhi dang do pa'o zhes smos te/ srid du khru bzhi la zheng khru do pa'i tshad gang la yod pa'i</text></item>
<item><p>139a6</p><section></section><text>zhes bya ba'i don to/ /ras khru bcu gnyis pas g.yog go zhes bya ba la/ ji ltar g.yogs par bya zhe na/ de'i phyir 'byar ba dang bcas par ro zhes bya ba smos te/ ras kyi mtha' ma rnams 'byar ba zhes bya ba 'di skabs nyid kyi phyir shes par bya'o/ /de'i mtha' ni mal chas sbyar ro zhes bya ba la/ de'i zhes</text></item>
<item><p>139a7</p><section></section><text>bya ba ni g.yogs ma'i ras de la'o/ /sgo bsegs khar 'dod do zhes bya ba ni/ sbyang skyabs kyi sgo snol mar 'dod pa'o/ /tsha bar ni bsil ba sbyar ro/ /bsil yab bcang bar bya'o zhes bya ba la/ rlung bskyab par bya'o zhes bya ba ni bsil yab bo/ /'dir bcos ma nyid ni gtso bo ste/ gang zag ni ma yin</text></item>
<item><p>139b1</p><section></section><text>no/ /de bas na ma zhen par byas pa ni 'dir ma bsdus pa nyid do/ /bsil yab mkhan gyis byas pa dang / ta la'i chang bu'o zhes bya ba ni skyed pa'i cha byad ni ta la'i lo ma'i tshogs yin pa'i phyir ro/ /khra khra bo mi rung ngo zhes bya ba la/ 'di na dbyig par gtogs pa'i lus spyi la bsnyegs te/ de'i phyir lhag</text></item>
<item><p>139b2</p><section></section><text>ma'i don du 'di'o/ /dge 'dun gyis ni gzhan yang ngo zhes bya ba la/ dge 'dun gyis ni bsil yab mkhan gyis byas pa dang ta la'i chang bu las gzhan ko lpags las byas pa dang rma bya'i gshog pa la sogs pa las byas pa dang / khra khra bo ma yin pa las gzhan pa khra khra bor 'dug pa dang / yu ba</text></item>
<item><p>139b3</p><section></section><text>rtsi can dang khra bo yang bcang bar bya'o zhes te dbyug pa de lta bu ni gang zag la bkag par rig par bya'o/ /nor bu dang rnga ma'i bsil yab rnyed na mchod rten la dbul lo zhes bya ba ni de'i ched du 'di rnyed par gyur pa blangs pa zhes bya bar 'dir rnam par gzhag par rig par bya ste / 'di ni ma mo dag las so/ /mchod</text></item>
<item><p>139b4</p><section></section><text>rten kun la yin nam ci sangs rgyas kho na'i la yin nam zhe na/ de'i phyir nyan thos kyi la yang ngo zhes bya ba smos te/ sangs rgyas kyi 'ba' zhig tu ma zad do/ /'dir gzhung ni dge slong gis rnga ma'i bsil yab nor bu can bcang bar mi bya'o/ /ji ste rnyed na blangs te sangs rgyas kyi mchod rten nam nyan thos kyi mchod rten</text></item>
<item><p>139b5</p><section></section><text>la dbul bar bya'o zhes gsungs pa yin no/ /stan nang tshangs can dang la ba dang sngas nang tshangs can dang gor bu dag bcang bar bya'o zhes bya ba ni ma mo las/ dge slong rnams kyis gnas mal dang / stan gyi rjes su gnang ba ni 'di lta ste/ khri dang khri'u dang stan nang tshangs can dang la ba dang sngas nang tshangs can dang / gor bu dang</text></item>
<item><p>139b6</p><section></section><text>bgo ba'i dge 'dun gyi yang rung gang zag gi yang rung ba'o zhes gsungs pa yin no/ /bu dang chung ma'i rnyed pa ni sbyin par byed pa'i dbang gis bsgrub po zhes bya ba ni sbyin par byed pas ji ltar rnam par nges pa byed pa de bzhin du 'di la rnam par nges par bya ste/ sil bu dag las de dang por byas nas gzhan zhes bya ba'i mthar</text></item>
<item><p>139b7</p><section></section><text>thug pa dang / snod spyad sbed pa zhes bya ba dang por byas te 'dug par bya'o zhes bya ba'i mthar thug pa dang / dkon mchog gi don du zhes bya ba dang por bya ste/ 'khor lo bcang bar bya'o zhes bya ba'i mthar thug pa dang / bcu ston la sogs pa'i rnyed pa zhes bya ba dang por bya ste/ 'chang ba bstan pa zhes bya ba'i</text></item>
<item><p>140a1</p><section></section><text>mthar thug pa'o/ /'dir gzhung ni ma mo dag las/ gleng gzhi rnams las sbyar ba zhes bya ba dang por byas nas sbyin pa zhes bya ba'i mthar thug pa dang / lhung bzed ces bya ba dang por bya ste/ byin gyis brlab par mi bya'o zhes bya ba'i mthar thug par gsungs pa yin no/ /gal te slu</text></item>
<item><p>140a2</p><section></section><text>bar byed na ji tsam du 'dod pa de tsam du btsong ba nyid yin no zhes bya ba la/ gal te slu bar byed na zhes bya ba gal te sbyin par byed pas rang gi bu dang chung ma phul ba phyir slu bar 'dod na'o/ /ji tsam du 'dod pa zhes bya ba la/ de zhes bya ba ni sbyin par byed pa la'o/ /de tsam du btsong bar 'dod pa nyid yin no zhes bya ba ji</text></item>
<item><p>140a3</p><section></section><text>tsam du bu dang chung ma sbyin par 'dod pas slu bar 'dod na/ sbyin par byed pa de rin ji tsam du 'dod pa de tsam du btsong ba nyid yin no/ /yang dang yang 'bul du rung ba'o zhes bya ba ni phul zin pa'i dngos po len pa po nyid la yang dang yang 'bul du rung ba ste/ sbyin par byed pa'i dad pa spel ba'i phyir ro/ /shing ljon pa</text></item>
<item><p>140a4</p><section></section><text>la phul na gal te rgyan yin na gal te dus ston gyi tshe de nyid brgyan pa'i phyir gzhag go zhes bya ba la/ de nyid ces bya ba ni shing ljon pa de nyid do/ /dus ston gyi tshe de nyid brgyan pa'i phyir gzhag go zhes bya ba ni de dang rigs mthun pa gzhan med na rigs mi mthun pa gzhan brgyan brgyan pa'i phyir gzhag pa la ltung ba med do/ /</text></item>
<item><p>140a5</p><section></section><text>yongs su btsal nas ma rnyed na zhes bya ba yang lhag ma za ba la smos pa'i phyir rtogs par bya'o/ /rtsig pa la gal te gnas khang gi ni ri mo bya ba'i phyir ro zhes bya ba la/ gal te gnas khang la phul bar gyur na/ de nas gnas khang gi rtsig pa la ri mo bya ba'i phyir gzhag go zhes bya ba'i don to/ /'dir</text></item>
<item><p>140a6</p><section></section><text>me khang la sogs par gtogs pa'i rtsig pa dang ka ba dag la phul bas las sar pa bya zhes bya ba'i gzhung yang / 'dir rtsig pa gnas khang gi yin la rdzas de gnas khang gi yin na rdzas de gnas kyi rtsig pa'i ri mo bri ba'i phyir spyad par bya'o zhes gsungs pa mthong ba yin te/ de gnas khang gi rtsig pa 'dir</text></item>
<item><p>140a7</p><section></section><text>bye brag tu brjod par rnam par gnas pa yin no/ /gal te de ma yin nam ka ba la ni las sar pa'i phyir ro zhes bya ba ni gal te rtsig pa de gnas khang gi ma yin nam ka ba la phul na mkhar len gyi phyir gzhag par bya'o/ /sa la na'o zhes bya ba 'di ni 'og ma rnams la sbyar bar bya'o/ /me khang gi ni snang bar ro zhes bya ba</text></item>
<item><p>140b1</p><section></section><text>ni me bud pa'i me khang gi sa la phul ba'i rdzas ni dge 'dun gyi snang ba gang dang gang du dgos pa'i rgyur spyad kyi me khang de nyi tsher ni ma yin no/ /yang na snum bag gi rnyed par ro zhes bya ba ni me khang gi sa la phul ba'i rdzas zhes bya bar sbyar ro/ /rung ba'i khang pa'i ni na ba'i sman du gzhag go zhes bya ba ni phul pa'i rdzas de'o/ /</text></item>
<item><p>140b2</p><section></section><text>bkad sa'i ni zas su bya'o/ /skyems mal gyi ni btung bar ro zhes bya ba ni/ skyems mal gyi sa la phul ba'i rdzas ni btung bar bsgyur bar bya'o/ /bsro khang gi gnas kyi ni bsro khang gi lam snum bag gi rnyed par ro/ /'khor gyi khyams dang dpong sa'i ra ba'i ni snum bag gi rnyed par ro/ /yang na skyes pa'i rabs kyi sde bri</text></item>
<item><p>140b3</p><section></section><text>bar ro zhes bya ba ni/ dpong sa'i ra ba'i rnam pa nyid dang / 'khor gyi khyams la chos kyi gnyer la dbang byed pa phal cher de dag gnas pa zhes bya bas skyes pa'i rabs kyi sde bri bar rigs pa yin no zhes bya ba'i dgongs pa'o/ /bang rim dang 'chags dang sgo khang dang / khyams dag la phul ba'i snod sgo'o/ /rdzing</text></item>
<item><p>140b4</p><section></section><text>bu'i yang ngo zhes bya ba ni/ snod sgo khang zhes bya ba 'don pa 'di 'dir 'don par 'dod pa nyid kyis nye bar btags pa'o/ /kha cig las de ni phyogs bzhi'i dge 'dun gyi nyid du gzhag go zhes bya ba la/ de ni zhes bya ba ni rdzing bu la'o/ /kha cig las zhes bya ba ni 'dod pa'o/ /dkon mchog gi don du blang du</text></item>
<item><p>140b5</p><section></section><text>rung ngo / /bsgrag tu yang ngo zhes bya ba ni/ dge slong gi byar mi rung ba ma yin zhes bya ba'i don to/ /gang gi tshe bsgrags par bya zhe na/ de'i phyir len pa'i tshe'o zhes smos te/ rnyed pa 'bul ba len pa'i tshe na'o zhes bya ba'i don gyis so/ /mthong bar bya ba'i phyir 'phang lo bya'o zhes bya ba ni/ gang gi phyir der</text></item>
<item><p>140b6</p><section></section><text>sgrogs par byed pa mthong ba yin no/ /'phang lo gnyis smos pa ni shing rta'i 'phang lo'i rnam pa la 'dir 'khor lor 'dod pa yin no/ /tsha ba dang rlung dang char ba'i gnod pas mi reg par bya ba'i phyir khang pa brtsegs pa sgo bzhi dang ldan pa'o/ /dus ston gyi rjes la 'phang lo brtul lo zhes bya ba ni dus ston la</text></item>
<item><p>140b7</p><section></section><text>'phang lo gang yin pa de la cho ga 'di zhes bya ba 'di las rtogs pa'o/ /snod spyad 'brub pas rnyed pa 'brub par bya'o/ /gnyis ka la ma bsngos pa ston pa mchod pa'i tshe phul ba dge 'dun gyi la dge slong ma rnams kyi 'jug pa med do zhes bya ba la/ gnyis ka la zhes bya ba ni/ dge slong gi dge 'dun dang /</text></item>
<item><p>141a1</p><section></section><text>dge slong ma'i dge 'dun no/ /ston pa mchod pa'i tshe zhes bya ba ni/ byang chub sems dpa'i gnas skabs kyang ston pa yin pas so/ /dge slong byed pa po rnams kyis mchod pa la 'di cho ga zhes bya ba'o / /dge slong ma rnams kyis byas pa'i tshe la bsngos pa'i rnyed pa byung ba gang yin pa de nyid</text></item>
<item><p>141a2</p><section></section><text>kyis rtogs pa'o/ /gnyis ka byas pa na gnyis ka la bsngos pa rnyed pa 'byung ba gang yin pa de la ni rjes su ma brjod par phul ba la thun mong pa nyid kyi phyir ston pa la dogs pa de bzlog pa'i don du 'dir byas so/ /'di la gcig gi nang du de dag gis 'phang lo tha dad pa btsugs na nyes pa sbom po'o zhes bya ba</text></item>
<item><p>141a3</p><section></section><text>la/ 'di la zhes bya ba ni mchod pa la'o/ /kha cig gis zhes bya ba ni gang du dge slong rnams kyis 'phang lo btsugs pa de las gzhan pa dag las dge 'dun gyi dbyen gyi skabs su 'di gtogs par rig par bya'o/ /snod spyad 'gyed pas bgo bar bya'o/ /de bskor bar bya'o zhes bya ba ni/ snod spyad</text></item>
<item><p>141a4</p><section></section><text>'gyed pa po des so/ /des ji ltar bgo bar bya ba zhe na/ de'i phyir btsong bar bya ba rnams btsongs te'o zhes bya ba smos te/ su la btsongs te zhe na/ de'i phyir dge 'dun 'dus pa la'o zhes bya ba smos so/ /ji ltar btsongs te zhe na/ de'i phyir bskyed pas so zhes bya ba smos so/ /de nyid kyis der 'du ba'i</text></item>
<item><p>141a5</p><section></section><text>skabs su rjes su bsgrub par bya'o zhes bya ba ni/ snod spyad 'gyed pa'i gang zag de nyid kyis gnas mal bsham pa la sogs pa 'du ba dang 'brel ba'i las zhes bya ba'i don to/ /dge 'dun gyi gnas brtan gyis rin thang gdab po zhes bya ba ni/ btsong bar bya ba'i dngos po rnams kyi'o/ /rin thang ji tsam du</text></item>
<item><p>141a6</p><section></section><text>gdab par bya zhe na/ de'i phyir ran par ro/ /des ni de la mi dbab pa nyid do zhes bya ba ni/ rin thang btab pa des ni dge 'dun gyi gnas brtan de la rdzas de nyo ba dang de'i rin thang gzhal ba mi dbab pa nyid do/ /yang mi 'byung bar nges par byas nas bskyed pa la dbab bo zhes bya ba ni gal te slar mi bskyed ces bya ba</text></item>
<item><p>141a7</p><section></section><text>nges par gyur na de la yang dbab pa nyid yin no/ /mi nyo bas bskyed par mi bya'o/ /bud med mi bya'o zhes bya ba ni/ rin thang de ltar bskyed par mi bya'o/ /rin ma phul gyi bar du spyad pa dang byi dor yang mi bya'o zhes bya ba ni/ bkru ba dang kha bsgyur ba la sogs pa'i byi dor yang mi bya'o zhes bya ba'i don to/ /bgo</text></item>
<item><p>141b1</p><section></section><text>skal ba rnams mang ba nyid yin na bcu la sogs pa'i tshoms kyis bgo bar bya'o zhes bya ba la/ 'dir bgo skal ba rnams kyi sgra ni tshoms brjod pa'o/ /phog pa ma bgos par tshoms las 'ga' zhig shi na de'i skal ba tshoms de pa dbang ba nyid yin no zhes bya ba ni tshogs la phul ba de'i cha ma bsgos par</text></item>
<item><p>141b2</p><section></section><text>tshogs der 'ga' zhig shi na/ 'ga' zhig shi ba de'i skal ba gang zhig thob pa'i skal ba de la tshogs gang zhig 'byung ba rnams la de dbang ba nyid yin no/ /bgos pa'i 'og tu shi na ni de'i skal ba mtshams su gtogs pa'i rab tu byung ba tshangs pa mtshungs par spyod pa rnams kyis shi ba'i yo byad du byin gyis</text></item>
<item><p>141b3</p><section></section><text>brlab par bya'o/ /mya ngan las 'das ba'i bsam pas rab tu byung zhing tshul khrims dang ldan pa la ni gos stong phrag brgya pa dang / kha zas ro brgya pa dang / khang pa brtsegs pa lnga brgya pa yang 'os so/ /dge 'dun gyi rdzas kyang ngo zhes bya bar yang 'os so zhes bya bar yang sbyar ro/ /dge 'dun gyi rdzas rnam pa</text></item>
<item><p>141b4</p><section></section><text>ji lta bu zhig yin zhe na/ de'i phyir mi slob pa man chad kyi'o zhes bya ba smos te/ mi slob pa'i dge 'dun man chad kyi rdzas de/ ji srid du dgra bcom pa'i dge 'dun dbang ba'i rdzas kyang 'os pa yin no zhes bya ba'i don to/ /rnam pa gang la zhe na/ tshul khrims dang ldan pa la ni zhes bya ba smos so/ /so so'i skye</text></item>
<item><p>141b5</p><section></section><text>bo la yang ngo zhes bya ba la yang ngo zhes bya ba'i sgras 'phags pa 'ba' zhig la 'os par ni ma zad do zhes bya ba bstan to/ /tshul khrims 'chal ba la ni ma yin no zhes bya ba ni dge 'dun gyi rdzas 'os pa ma yin pa'o zhes smos pa'i tshig gi lhag ma'o/ /le lo can la ni blangs pa dang nye bar spyad pa bu lon du</text></item>
<item><p>141b6</p><section></section><text>'gyur ro zhes bya ba ni/ tshul khrims 'chal pa la/ rnam pa thams cad du mi 'os pa'i phyir ro/ /de ni tshul khrims dang ldan pa la rig par bya'o/ /mtshams kyi nang nyid na gang zag gi gtsug lag khang ngam de'i rnyed pas 'tsho ba la ni dge 'dun gyi rnyed pa 'os so zhes bya ba ni gang zag gi gtsug lag khang</text></item>
<item><p>141b7</p><section></section><text>yod pa de rnyed pas 'tsho ba'o/ /gtsug lag khang de'i mtshams kyi nang rol du rnyed pa de 'os pa yin te/ ji ltar 'ga' zhig gtsug lag khang 'di la su gnas pa de la rnyed pa 'di tsam zhig khud par 'bul lo zhes de'i rnam pa na rnyed pa de'o/ /de bas na 'di la dge 'dun gyis bgo bar bya ba ma yin te</text></item>
<item><p>142a1</p><section></section><text>rnyed pa byung na'o/ /nges pa'i gnas khang na yang ngo zhes bya ba ni/ rnyed pas 'tsho zhing dge 'dun gyi rnyed pa la 'os pa'o/ /de re mos bsko'o zhes bya ba ni rnyed pa nges pa'i gnas khang de ji ltar bskyed pa nyid kyis zhes bya ba de 'dir thams cad du ji ltar bskyed pa zhes bya ba 'di las grub pa</text></item>
<item><p>142a2</p><section></section><text>rig par bya'o/ /lcags las byas pa'i snod spyad dag las lhung bzed dang lhung bzed chung ngu dang tsha snod dang zo phor dang lde mig kyog po dang gri gu dang khab dang sen mo gcod pa dang / nal ze dang thal phyags dang ste re dang slang nga dang phor bu dag ni bgo bar bya ba nyid do/ /sa'i snod spyad dag las ni lhung bzed</text></item>
<item><p>142a3</p><section></section><text>dang lhung bzed chung ngu dang slang nga dang bum pa dang bya ma bum dang / gzhong pa dang ril ba spyi blugs dang chu snod rnams so zhes bya ba ni bgo bar bya ba nyid do zhes bya bar sbyar ro/ /khri ni rin po che las byas pa la sogs pa man chad nas lcags las byas pa'i bar dag go zhes bya ba ni/ khri rin po che las byas pa nas</text></item>
<item><p>142a4</p><section></section><text>lcags las byas pa'i bar yan chad bgo bar bya ba nyid yin no/ /ji ltar bgo bar bya zhe na/ de'i phyir zhes bya ba smos te/ rin du btsongs te bgo bar bya ba'i don to/ /shing las byas pa ni yin no zhes bya ba ni khri ni bgo bar bya ba nyid ma yin no/ /tshon rtsi ni lnga las gzhan pa'o zhes bya ba ni tshon chen po lnga</text></item>
<item><p>142a5</p><section></section><text>las gzhan pa dag bgo bar bya ba nyid do/ /tshon chen po rnams thams cad kyi lnga po nyid ni dpe tsam yin te/ 'dir bsdus pa nyid du rig par bya'o/ /ci gnas skabs thams cad dam zhe na/ de'i phyir ma bskol ba'o zhes bya ba smos te bkol ba ni kha bsgyur bar bya ba la sbyar bar bya ba nyid do zhes bya ba'i don</text></item>
<item><p>142a6</p><section></section><text>to/ /kha bsgyur bar bya ba gang la sbyar bar bya zhe na/ de'i phyir/ dge 'dun gyi la'o/ /kun dga' ra ba dang gtsug lag khang dang de dag gi gzhi dang gnas mal dag ni btsong bar bya ba yang ma yin no zhes bya ba smos te/ yang zhes bya ba'i sgras ni bgo bar bya ba yang ma yin par bstan to/ /de dag gi gzhi</text></item>
<item><p>142a7</p><section></section><text>dang zhes bya ba ni kun dga' ra ba dang gtsug lag khang gi'o/ /gzhag par bya ba nyid ma yin no zhes bya ba ni de dag gtar gzhag pa nyid kyang ma yin zhes bya ba'i don gyis shes par bya'o/ /byin gyis brlab par bya ba nyid ma yin no zhes bya ba ni gang zag dang 'brel pa nyid kyis snyam du don gyis shes par</text></item>
<item><p>142b1</p><section></section><text>bya'o/ /pha ma la zas dang gos kyis gtang bar bya'o zhes bya ba smos na/ ji ltar gtang bar bya zhe na/ de'i phyir/ gal te lhung bzed dang chos gos las lhag pa'i rnyed pa med pa na bslangs te'o/ /ma grub na zan gyi skal ba las phyed sbyin no zhes bya ba la/ ma grub na zhes bya ba ni bslangs pa la de rung ba'i gang</text></item>
<item><p>142b2</p><section></section><text>zag ma brjod pa'am/ bslang bar mi nus pa la rnyed pa ste/ phran tshegs kyi gzhi la sogs par gtogs pa'o/ /bye brag shes par bya ba'i phyir chos gos dag la thig le bya'o zhes bya ba ni mi nor bar bya ba'i phyir mtshan ma 'di'o/ /sri Shu sri Shu sri Shu chag chag 'debs par byed pa'o zhes 'dir zur chag</text></item>
<item><p>142b3</p><section></section><text>pa'i khams so/ /'dir gzhung ni dge slong dag khyed kyis/ dge slong mdzes dga' bo'i chos gos dag la thig le byos shig dang 'di ni mdzes dga' ba'o/ /'di ni bcom ldan 'das so zhes shes par 'gyur ro zhes bya ba gsungs pa yin no/ /de dag la mtshan ma gdab bo zhes bya ba la/ de dag la</text></item>
<item><p>142b4</p><section></section><text>zhes bya ba ni chos gos de dag la'o/ /snag tsha'i thig le ni des zhes bya ba'o zhes bya ba la/ des zhes bya ba ni mtshan ma gdab pa de'o/ /lung dag kyang ngo zhes bya ba ni chos gos dag la gdags so zhes par sbyar ro/ /kha tshar dang phun tshar gyi mtha' rang chag bya'o/ /snam sbyar ma yin pa dag la</text></item>
<item><p>142b5</p><section></section><text>dras te byin gyis brlab par nges pa med do zhes bya ba ni/ dras shing drubs pa chos gos nyid du byin gyis brlab par bya'o zhes bya ba las snam sbyar gyi cho ga gang zhig mi 'dod pa 'di dang 'dra ba'i dbye bas so/ /rkyen de lta bu dag la de dang de'i rgyan med na gzhan la dngos gzhi'i rnyed pa ma grub pa la/ gdod</text></item>
<item><p>142b6</p><section></section><text>khas blangs pa dbul ba zhes bya ba ni pha ma dag rung ba'i bsam pas dras shing drubs pa ma yin pa la yang de yod par 'gyur zhes bya ba de bas na de la 'di byed pa'o/ /'dir gzhung ni btsun pa chos gos ma dras pa byin gyis brlab tu rung ngam/ nye ba 'khor mi rung ngo / /rkyen de lta bu dag na ni rung ngo zhes gsungs</text></item>
<item><p>142b7</p><section></section><text>pa yin no/ /'di ltar 'dir chos gos gsungs pa ni snam sbyar kho na yin par rnam par gnas pa'i phyir ro/ /der ji ltar mngon zhe na/ 'di ltar blo gos dang mthang gos gnyis ma dras pa gang yin pa des ni cha lugs rdzogs pa'i phyir ro/ /ma mo las/ snam sbyar 'di dra bar bya'o/ /bla gos ni nges</text></item>
<item><p>143a1</p><section></section><text>pa med pa dang / mthang gos kyang nges pa med do zhes gsungs pa yin no/ /rkyen de lta bu dag med par ma dras pa des grong dang khyim gzhan dag tu 'dug pa dang 'jug par mi bya'o zhes bya ba la/ des zhes bya ba ni snam sbyar des so/ /'dir gzhung ni/ btsun pa chos gos ma dras</text></item>
<item><p>143a2</p><section></section><text>pas grong khyer du 'jug par rung ngam zhes bya ba la sogs pa'o/ /'dir snam sbyar gyi dgongs pa yang lung dang rigs pa 'di dang snga ma gnyis kyis ni 'dir chos gos zhes smos pa ni snam sbyar yin par dgongs par rigs so/ /de bas na 'di ltar 'dir mdor byas pa'o/ /mu stegs kyi 'dug gnas su</text></item>
<item><p>143a3</p><section></section><text>yang de bzhin no zhes bya ba ni rkyen de lta bu med par snam sbyar ma dras pa des mu stegs can gyi 'dug gnas su 'jug pa dang 'dug par mi bya ste/ nye bar zhugs pa'i cho ga 'di 'dug gnas de na mu stegs can dag nye bar mi 'khod kyang mngon par 'dod pa yod bzhin du dper byas so/ /'khod na 'dug pa</text></item>
<item><p>143a4</p><section></section><text>dang 'jug par mi bya'o zhes bya ba ni rkyen de lta bu dag yod kyang mu stegs can gyi 'dug gnas der 'dug par mi bya'o zhes bya ba'i don to/ /'di ltar chos gos ma dras pa ni kun du rgyu la sogs pa mu stegs can rnams kyi gos dang 'dra ba bsten pas der zhugs pa dang 'dug par 'gyur ba gang yin pa de'i</text></item>
<item><p>143a5</p><section></section><text>phyogs kyi nang du bsten pa yin par dogs par 'gyur bas na 'dir de dgag par mdzad do/ /'dir gzhung ni btsun pa kun du rgyu'i 'dug gnas su snam sbyar ma mchis par ma chir rung ngam/ nye ba 'khor mi rung ngo / /gal te kun du rgyu dag phyi rol du byung bar gyur na ni rung ngo zhes bya ba yin no/ /spu can</text></item>
<item><p>143a6</p><section></section><text>chos gos gsum nyid du byin gyis mi brlab bo/ /de bgo ba'i chos gos su mi bsten no zhes bya ba spu can de bgo bar mi bya'o/ /seng bdag bdag gir bya'o zhes bya ba ni rung bar bya ste bcang ba la 'dir bdag gir bya'o zhes bya ba'i sgras gsungs so/ /de'i rnam pa bzhi'o zhes bya ba ni seng ba de'o/ /bzhi</text></item>
<item><p>143a7</p><section></section><text>gang zhe na/ de'i phyir bal las byas pa dang zar ma las byas pa dang du gu la las byas pa dang ras bal las byas pas so zhes bya ba smos te/ 'di la legs par ma yin pa'i ngo bo nyid du tshogs la sogs pa rnams su 'gyur ro/ /de bas na gzhan mi rung ba ni ma yin mod kyi 'dir rnam pa bzhi smos pa</text></item>
<item><p>143b1</p><section></section><text>mthong ba yin no/ /spu dma' ba la sogs pa ras kyi rnam pa yang ba gzhan dag kyang ngo zhes bya ba yang / spu dma' ba la sogs pa'i rnams la yang ngo / /gzhan dag kyang ngo zhes bya ba ni de lta bu'i spu can la sogs pa la 'di ltar brgal bar byas pa rnams la ngo bo bstan par byed de spu dma' ba la</text></item>
<item><p>143b2</p><section></section><text>sogs pa zhes bya ba'i mthar thug pa de bzung ba yin no/ /la ba yang ngo zhes bya ba yang bdag gir byar rung ngo zhes bya ba'i lhag ma'o/ /de spu dma' ba ma yin pa'i phyir brtsams so/ /gnod pa med na spu phyir bstan te bgo bar mi bya ste/ gzhan du na'o zhes bya ba la/ gnod pa med na zhes bya ba ni dri ma dang</text></item>
<item><p>143b3</p><section></section><text>shig la sogs pa rnams kyis so/ /'dir gzhung ni/ /dri ma can dang shig can la ltung ba med do zhes gsungs pa yin te/ de yang dpe tsam du rnam par gnas pa yin no zhes bya ba ni thams cad bsnyegs par byas pa yin no/ /de zhes bya ba ni la bde'o/ /gzhan du na zhes bya ba ni spu med pa gyon</text></item>
<item><p>143b4</p><section></section><text>pa la gnod pa med pa'o/ /de de bzhin du gyon pas 'chag par mi bya'o zhes bya ba la/ de bzhin du zhes bya ba ni phyir bzlog tu'o/ /'di ni gnod pa yod na zhes bya ba dmigs kyis bsal lo/ /'dir gzhung ni/ bcom ldan 'das kyis dge slong gis la ba spu phyir bstan te bgo bar mi bya'o zhes</text></item>
<item><p>143b5</p><section></section><text>gsungs pa dang / dge slong dag gis ba glang rdzi'i khyim nas la ba'i gos dag rnyed nas de dge slong de dag shig mang bas shig dag gis zos pa na mos par ma gyur pa'i skabs de dge slong dag gis bcom ldan 'das la gsol nas bka' stsal pa/ la ba spu phyir bstan te gyon la 'dug par</text></item>
<item><p>143b6</p><section></section><text>bya zhing nyal bar yang bya'o/ /bcag par mi bya'o zhes gsungs pa yin no/ /par sig gi la ba dang / be'u phrug dang / par thang khra bo gang zag gis bdag gir mi bya'o zhes bya ba ni rnyed pa rnyed pa yang bye brag med par rtogs pa'o/ /'chag sar par thang gding ba mnod par bya'o zhes bya ba la/</text></item>
<item><p>143b7</p><section></section><text>gal te khra bo yin na bdag gir mi bya'o/ /gal te ma yin na ci dgar bya'o/ /khra bo bdag gir byed pa bkag pa yin par rtogs par bya'o/ /rtag tu mal gcig tu bcag par mi bya'o zhes bya ba ni par thang gi'o/ /nus pa nyid yin na btsems pa dang lhan pa ring por glan pas phyir bcos par</text></item>
<item><p>144a1</p><section></section><text>bya'o/ /mi nus pa nyid na 'chags pa de nyid du lci ba dang sas byug par bya'o zhes bya ba ni gzhan bcang bar bya'o zhes bya ba ni spu can nas brtsams te 'di rnams las gzhan spu can ji ltar bcang bar bya ba zhe na/ de'i phyir sbyin bdag la yid brten pas so zhes bya ba smos te/ de</text></item>
<item><p>144a2</p><section></section><text>dbang ba'i bsam pas de la yid brtan te longs spyod pa nyid la mngon par brten nas zhes bya ba'i don to/ /snam sbyar dang bla gos dang / mthang gos dang / sham thabs dang / sham thabs kyi gzan dang / rngul gzan dang / rngul gzan gyi gzan dang / gdong phyis dang / rnag gzan dang /</text></item>
<item><p>144a3</p><section></section><text>g.yan pa dgab pa dang / skra bzed dang / gding ba dang / dbyar gyi gos ras chen bcang bar bya'o zhes bya ba ni yo byad bcu gsum po de dag bcang bar bya ste/ chos gos gnang ba de nyid du byin gyis brlabs te bcang bar bya'o zhes bya ba la/ de nyid du zhes bya ba ni gang zhig chos gos de nyid dang / dbyar</text></item>
<item><p>144a4</p><section></section><text>gyi gos ras chen la sogs pa de'i dngos por de gnang ba'o/ /snam sbyar la sogs pa'i gos gnang ba dag snam sbyar la sogs pa de nyid kyi ming du byin gyis brlabs te bcang bar bya'o/ /de dag gi sngags ni/ tshe dang ldan pa dgongs su gsol bdag ming 'di zhes bya ba'i chos gos bgyis</text></item>
<item><p>144a5</p><section></section><text>lags pa rung bar spyad par 'os pa 'di chos gos snam sbyar du byin gyis brlab po/ /lan gsum bzlas/ de bzhin du bla gos nas dbyar gyi gos ras chen gyi mthar thug pa rnams la yang brjod par bya'o/ /yo byad kyi gos kyang ngo / /de ni dkar po nyid dang / kha tshar dang / phun tshar dang bcas pa</text></item>
<item><p>144a6</p><section></section><text>la yang nyes pa med do zhes bya ba la/ de ni zhes bya ba ni yo byad kyi gos 'chang ba de'o/ /dge 'dun gyi yang ngo zhes bya ba ni yo byad kyi gos kyang dkar po dang / khar tshar dang phun tshar dang bcas pa 'chang ba la yang nyes pa med pa'o/ /'dir gzhung ni/ de lta bas na dge 'dun gyis gos dag ni sar pa</text></item>
<item><p>144a7</p><section></section><text>dang / khar tshar dang phun tshar ring po dag kyang bcang bar gnang ngo zhes gsungs pa yin no/ /gzhan du ma yang rung bar bya ste bcang bar bya'o zhes bya ba ni 'dir 'chang ba'i nyes pa med par rjes su gnang bar byas so/ /skyon mang po mthong ba mi rigs pa'i blo la 'bab ste/ de bzlog pa'i don du</text></item>
<item><p>144b1</p><section></section><text>de'o/ /sems mi brtan pa la rung bar mi bya'o/ bsnyen par ma rdzogs pa la mi bya'o zhes bya ba la 'dir gzhung ni/ dge slong dag dge tshul la gos dag tu rung bar byed na/ des gos kyi phreng ba phul ba dang / bcom ldan 'das kyis bka' stsal pa/ bsnyen par ma rdzogs pa la gos</text></item>
<item><p>144b2</p><section></section><text>dag rung bar mi bya'o zhes gsungs pa yin no/ /mngon sum du mi bya'o zhes bya ba ni/ gang la rung bar bya ba de'i mngon sum du rung bar mi bya'o/ /yul gzhan du gnas par gyur pa nyid yin na yang rung ba mi nyams so/ /shin nyams so zhes bya ba ni gang gi ming gis rung bar bya ba de yul</text></item>
<item><p>144b3</p><section></section><text>gzhan du gnas par gyur kyang rung ste/ de mi nyams so/ /gang la rung bar byas pa de shin tu rung bar nyams pa'o/ /ci gang gi tshe shi ba de'i tshe kho na na de nyams sam zhe na/ de'i phyir shes na'o zhes bya ba smos te/ de shi bar shes na'o/ /'di la rung bar byed pa bdag nyid do zhes bya ba ni</text></item>
<item><p>144b4</p><section></section><text>rung bar byas pa'i dngos po 'di la gang zhig rung bar byed pa'o/ /spangs pa bdag gir mi bya'o zhes bya ba ni dge 'dun gyis sam gang zag gis so/ /dge slong la spang bar bya'o zhes bya ba ni dge 'dun la ni ma yin no/ /mi gsal ba la yang mi bya'o/ /ma byin par ni blang ngo zhes bya ba</text></item>
<item><p>144b5</p><section></section><text>ni spangs pa'i gos gang la des phyir ma byin na spong bar byed pas phyir blang bar bya'o/ /mthus kyang dgug go zhes bya ba ni ma byin na zhes rjes snyegs pa'i phyir kyang zhes bya ba'i sgra smos so/ /gos dri ma dag gis gos pa bkrus te bgo bar bya'o/ /phye ma dag gis ni sprugs te'o zhes bya ba ni</text></item>
<item><p>144b6</p><section></section><text>yongs su dag pa'i gos la longs spyad pa'o/ /snum gyis ni rtsub par byas te'o zhes bya ba ni gos snum gyis gos na thal chu la sogs pas rtsub par byas te bgo bar bya'o/ /de dag gi ni mi sdug pa bsal ba yin gyi/ gsog 'jog tu gyur pa ni ma yin te/ mi bden pa de gang zhig 'dir kha</text></item>
<item><p>144b7</p><section></section><text>cig ni 'dod pa de gsog 'jog ni zas dang 'brel pa yin pa'i phyir ro/ /char 'bab pa'i tshe bla gab med par dge 'dun gyi mi bgo'o zhes bya ba ni bgo bar mi bya'o zhes bya bar sbyar ro/ /bkru bshal dang tshon dang lhung bzed kyi las dang shing gsheg pa la sogs pa de'i tshe mi bgo'o zhes bya</text></item>
<item><p>145a1</p><section></section><text>ba ni dge 'dun gyi gos mi bgo ba'o/ /lhan cig nyid la zhes bya ba mi bgo na lhan cig dang bral ba'i phyir 'doms pa la byin pa ni yang dag pa nyid kyi grangs yin no zhes bya ba la/ lhan cig nyid la zhes bya ba ni kho bo cag la 'di sbyin par bya'o/ /'doms pa po rnams</text></item>
<item><p>145a2</p><section></section><text>kyis bya ba ma bsgo na gang zhig der gzhan gcig gam du ma grogs byed pa 'doms par byed pa po de spangs nas 'doms par byed pa la byin pa ni yang dag pa nyid kyi grangs de'o / /'dir gzhung ni/ btsun pa re zhig skye bo bzhis gos gtams par gyur pa gcig gis len na stsal bar bgyi'am/</text></item>
<item><p>145a3</p><section></section><text>nye ba 'khor sbyin par bya'o zhes gsungs so/ /bye brag 'di ma smos te/ shugs kyis 'di la lta ba mthong ba de bas na 'di smos so/ /'doms par byed pa dang bcas pa la mi sbyin no zhes bya ba ni 'doms par byed pa ma yin pa'i gang zag dang lhan cig len du 'ongs na bskur bar mi bya zhes bya ba'i</text></item>
<item><p>145a4</p><section></section><text>don te/ dngos po de bdag po ma yin pa gzhan la yang sbyin par 'gyur ba dang / bskur bar 'gyur ba dang / bdag po la zhes bya ba ni de'i rgyu rig par bya'o/ /smyon pas nye du ma yin pa dang de'i khyim nas blangs pa la blang bar mi bya'o zhes bya ba ni smyon pas rang gi nye du ma yin pa'i khyim nas blangs pa dang /</text></item>
<item><p>145a5</p><section></section><text>de las gzhan pa yang rung ste des gang blangs pa zhes bya ba'i don to/ /'dir gzhung ni gang na pha'am ma'am phu nu'am sring mo mngon par rang gi khyim nas sbyin par byed pa de las blang bar bya'o/ /gang las blang bar mi bgyi/ gang na pha ma la sogs pa mi mngon pa nas so zhes bya ba la sogs pa 'dir</text></item>
<item><p>145a6</p><section></section><text>gsungs pa yin no/ /nye ba dang 'brel ba de la ni sbyin pa'am nye dus gang gis blangs pa'am zhes bya ba yid ches pa'i gtso bo pha ma la sogs par gtams pa yin no/ /gsal mi gsal gyis 'dir bya ba nyid du rnam par gzhag pas de lta bas na de ltar nye bar btags pa'o/ /dge slong bram</text></item>
<item><p>145a7</p><section></section><text>ze'i bu mos zhus pa las/ mdo 'di dang phyi ma gnyis rig par bya'o/ /bu bskrad pa las blang bar bya'o zhes bya ba ni phas bu re zhig bskrad pa'i lag nas rdzas blang bar bya ba ste/ bu de pha'i khyim gyi bdag po las phyir mi ldog pa'i phyir snyam du dgongs pa'o/ /dur khrod nas phyir zlog pa la yang ngo</text></item>
<item><p>145b1</p><section></section><text>zhes bya ba ni zlog pa blang bar bya'o/ /dur khrod pas ni gtsug lag khang du 'jug par bya ba nyid dang bza' bar bya ba nyid ma yin te/ gtsug lag khang du gnas pa rnams kyis zhes bya ba gzhan la blang bar bya ba nyid 'di las bsam par byed pa rnams la 'di smos so/ /phyir 'gugs na sbyin par</text></item>
<item><p>145b2</p><section></section><text>bya'o zhes bya ba ni dur khrod nas phyir bzlog pa rnyed pa la'o/ /dman la mngon par zhen pa 'di lta bu ma yin pa gzhan la de bas na 'di ma grub pa nyid smos par rig par bya'o/ /yang rnyed na blang ngo zhes bya ba ni go skabs dbye ba'am phul ba de blang bar bya ste/ de ni des khro ba mi brtan par byas par</text></item>
<item><p>145b3</p><section></section><text>'gyur ro zhes bya ba 'dir rgyu'o/ /mchod rten gyi dkor dang 'byung khung dang rtsa ba dang / 'bras bu dang bu ram shing las gzhan pa'i zas kyi don dang / bsko bas nye bar 'tsho bar bya ba dang / na ba'i rung ba ni bdag gir bya ba'i phyir bgo bar mi bya ba nyid yin no zhes bya ba la/ mchod rten gyi dkor zhes bya</text></item>
<item><p>145b4</p><section></section><text>bya ni dge 'dun gyis thob par bya ba nyid kyi phyir/ bcom ldan 'das la shi ba'i yo byad 'di la zhes bya ba thob pa la sogs pa'o/ /rnam pa thams cad du dkon mchog tha dad pa yin pa'i phyir/ bcom ldan 'das dang de dag kyang bdag gir bya ba'i phyir bgo bar mi bya ba nyid yin no/ /'byung khung</text></item>
<item><p>145b5</p><section></section><text>zhes bya ba ni bye brag ma smos pas dngos gzhi'i 'jug pa 'di lta ste zhing dang lo thang dang kun dga' ra ba la sogs pa dang / tshong 'dus la sogs pa'i 'jug pa dang dkor gyi 'jug pa dang / 'du ba'i sgo mi zad par nges pa nyid byas gzhan pa dag dang / ba lang dang ma he la sogs pa dang / lha 'bangs dang</text></item>
<item><p>145b6</p><section></section><text>rtse rgod la sogs pa dag la yang bza' bar byed pa rnams yin no/ /rtsa ba dang zhes bya ba ni rtsa ba dang 'bras bu dang bu ram shing las gzhan pa'i zas ni bgo bar bya ba nyid do/ /de dag las gzhan pa zas kyi don du sbyor ba de dag la sogs pa'i dngos po'i kha 'du ba'i sgo dag ces bya ba de tsam 'dir brjod</text></item>
<item><p>145b7</p><section></section><text>de/ gzhan du na 'di rnams la bgo bar bya ba nyid du gsungs so/ /de bas na de gsal ba'o/ /bsko bas nye bar 'tsho ba zhes bya ba ni bsko bas nye bar 'tsho bar 'gyur ba gang yin pa dang / gnas khang gnas mal dang bgo ba la sogs pa'o/ /na ba'i rung ba zhes bya ba ni sman du gyur pa dang / dge</text></item>
<item><p>146a1</p><section></section><text>slong gi lhag ma btang ba dang / gzhan ma grub pa'am/ de'i rin thang la'o/ /bdag gir bya ba'i phyir zhes bya ba ni bdag gir bya ba'i don du mchod rten gyi dkor la sogs pa lnga po de rnams kyis bgo ba bya ba gang yin pa de la bkag pa 'di yin gyi 'dus byas pa'i phrin la</text></item>
<item><p>146a2</p><section></section><text>sogs pa'i don du ni ma yin no/ /rnyed pa las ni dbyar gyi mtshams 'jug go zhes bya ba ni dge 'dun tsam la brten nas rnyed pa gang yin pa de 'bul bar byed de de la dbyar gyi dus su gyur pa'i mtshams 'jug pa ste/ 'dir gzhung ni gtan pa'i gzhi zhu ba las/ dge slong dag dbyar gnas par khas</text></item>
<item><p>146a3</p><section></section><text>blangs nas spyod yul gyi grong gi nyen kor du mtshams bgyid cing de dag gis dgag dbye bgyis nas phyi rol du mtshams bgyis te/ der yang mis dge 'dun gzhan btsud na dge 'dun la chos gos 'bul na gang gis 'thob par 'gyur/ gang dag der dbyar gnas pa dag gis so/ /ci'i</text></item>
<item><p>146a4</p><section></section><text>phyir zhe na/ rnyed pa de gnas kyis bstabs pa yin pa'i phyir ro zhes gsungs pa yin no/ /'on te dge slong gzhan dag gnas der sbyin bdag gis btsud pa la rnyed pa yang ci'i phyir de dag mi dbang zhe na/ kho bos dge 'dun tsam gyi phyir dbul bar bya ste/ 'di dag rang gis dbang ba nyid du rnam par</text></item>
<item><p>146a5</p><section></section><text>'jog cing len grang snyam pa'i phyir te/ 'di dag dang gzhan dag zhugs par byed pa ni rigs pa'i phyir ro/ /gal te yang 'di dag dang gzhan dag la yang rnyed pa de dbul bar bya'o zhes yongs su chad par byed na ni/ de'i tshe gzhan dag kyang dbang bar the tshom med do/ /de'i spyod yul gyi grong zhes bya</text></item>
<item><p>146a6</p><section></section><text>ba nyams par blta bar bya'o/ /rlung dang char pa 'byung bar zhes bya ba de'i dbyar gyi gnas nges par bsgrubs pa'i rnyed pa'i tshogs ni 'dir dbyar gnas pa rnams la rnam par gzhag pa'i phyir ro/ /rnyed pa de gnas kyis bstabs pa yin pa'i phyir ro zhes gsungs pa la 'dir gnas zhes bya ba ni 'dir</text></item>
<item><p>146a7</p><section></section><text>dbyar gyi gnas la brjod do/ /'di la gtso bo bstan pa la dngos gzhir gyur pa'i lus la mngon par brtan pa nyid kyis gnas nyid ces bya ba ste/ dbyar ral ba la ni mi dbang ba nyid ma yin no zhes bya ba la 'dir gzhung ni dge slong bram ze'i bu mos zhus pa las/ gang las sbyin par bya zhe na/ dbyar</text></item>
<item><p>146b1</p><section></section><text>snga ma'am phyi ma gang yod pa las te/ yun ring du gnas pa las so zhes gsungs pa yin no/ /thams cad nyid dam shin tu mang por gnas pa nyid kyis dbyar gyi rnyed pa de'i rgyus dbang ba nyid ma yin no/ /'dir gnas pa tsam rgyu yin gyi/ dbyar ma ral bar gnas pa ni ma yin zhes bya ba'i don to/ /</text></item>
<item><p>146b2</p><section></section><text>gnas nas byung ba nyid ni mi dbang ngo zhes bya ba ni gnas nas phyung ba nyid du gyur pa na thams cad kyis phal cher dbyar gnas pa'i rnyed pa de ni mi dbang ba nyid do/ /rdzas kyis mnan par gnas par khas blangs pa ni skal ba gcig kho na'o zhes bya ba ni mtshams du ma khri la sogs pa'i rdzas gcig gis</text></item>
<item><p>146b3</p><section></section><text>mnan pas khas blangs pa sngon du 'gro bar du ma mnan pa la ji srid du mnan pa nyid ma yin pa de srid du cha dang ldan pa yin no/ /'on kyang skal ba gcig kho na sbyin pa'o/ /de la mnan pa rnams su bdag nyid bgrang ba'i cha nyid do zhes bya ba ni bdag nyid bgrang ba'i cha mtshams gang la yod pa rnams ni</text></item>
<item><p>146b4</p><section></section><text>rang gi grangs kyi cha'o / /mtshams kyi ji snyed khas blangs shing mnan pa rnams de tsam mo/ /grangs kyi cha'i dbye ba gcig gang yin na de ni de las skal ba gcig pa nyid ces bya bar brjod pa la cha mnan pa'i gnas skabs su skal ba sbyin par bya'o zhes bya ba'i don to/ /'dir gzhung ni gtsug</text></item>
<item><p>146b5</p><section></section><text>lag khang cig snyed pa'i thang gang yin pa de des gnas ji snyed mnan pa de snyed nas cha bsdus te/ de las skal ba gcig sbyin par bya'o zhes gsungs pa yin no/ /de bzhin du gnas lhag ma rnams kyang zhes gsungs pa de bas na 'di mdor byas so/ /gzhan pa gcig tu gnas pa khas</text></item>
<item><p>146b6</p><section></section><text>blangs pa la ni yun ring ba nyid kyis rnam par gzhag go zhes bya ba la/ gzhan pa gcig tu gnas par khas blangs pa la zhes bya ba ni mnan pa'i rdzas med par khas blangs pa zhes gzhan la tha dad par khas blangs pa zhes bya ba'i don to/ /de dus yun ring du gnas pa nyid kyis rnam par gzhag</text></item>
<item><p>146b7</p><section></section><text>go / /gang du yun ring bar gnas pa de nyid la rnyed pa 'di sbyin par bya'i gzhan la ni ma yin zhes bya ba'i don to/ /'dir gzhung ni gnas mal gyi gzhi las/ tshe dang ldan pa nye dgas rnyed pa 'dod pas gtsug lag khang gnyis su tshul shing dang gnas mal blangs te/ gnas mal khas blangs pa na des</text></item>
<item><p>147a1</p><section></section><text>gnas gtsug lag khang gcig nas chos gos kyi rin thob la/ cig shos nas ma thob nas / de nas rnyed pa sgrub pa na/ bcom ldan 'das kyis bka' stsal pa/ gang du gang gso sbyong lan mang du byas pa de nas rnyed pa blang bar bya'o zhes gsungs pa yin no/ /dge tshul</text></item>
<item><p>147a2</p><section></section><text>dang dge tshul ma ni rnyed pa la sum cha dbri ba nyid do zhes bya ba la/ sum cha dbri ba nyid do zhes bya ba ni sum cha de cha nyid ma yin zhes bya ba'i don to/ /zas la ni mnyam pa nyid do zhes bya ba la/ mnyam pa nyid ni 'dir cha thob ces bya ba'i don to/ /zang zing gi rnyed pa la ni ma yin no zhes bya bar grags so/ /</text></item>
<item><p>147a3</p><section></section><text>de bas na 'dir mnyam pa nyid thob pa la gsal bar bya ba'i phyir mnyam pa zhes smos par rig par bya'o/ /bsnyen par rdzogs par 'dod pa dang dge slong ma dag kyang ngo zhes bya ba la ni rnam pa nyid do zhes bya bar sbyar ro/ /bsnyen par rdzogs par 'dod pa zhes bya ba smos pa ni dge tshul yang bsdus pa'o/ /</text></item>
<item><p>147a4</p><section></section><text>de med na dge tshul ma la bsnyen par rdzogs par byar med pa'i phyir ro/ /'di ni thams cad kyi don du yin gyi/ yang 'dod pa'i don du ni ma yin zhes bya ba'o/ /'dir gzhung ni sil bu dag las/ dge slong dang dge slong ma dag gis skal ba mnyam par sbyin no/ /dge tshul dang dge tshul</text></item>
<item><p>147a5</p><section></section><text>ma dag la ni sum gnyis sbyin no/ /bsnyen par rdzogs par 'dod pa dang / dge slong ma dag kyang mnyam par sbyin pa zhes gsungs pa yin no/ /dge slong dang dge slong ma rnams kyi skal ba bgo ba ni gang zag las ni yin gyi dge 'dun las ni ma yin no zhes bya ba ni gang zag 'di snyed ni dge slong gi</text></item>
<item><p>147a6</p><section></section><text>dge 'dun la dbul lo/ /'di snyed cig ni dge slong ma'i dge 'dun la dbul lo zhes bya ba de ltar bye brag tu ma byas pa rnyed pa ni dge 'dun gnyis la brten nas phul ba zhes bya ba shugs kyis rtogs par bya'o/ /'dir gzhung na mgo'i shas kyis bgo bar bya'o zhes gsungs pa yin no/</text></item>
<item><p>147a7</p><section></section><text>zas kyi mjug thogs kyi rnyed pa bye brag tu ma bcad pa la de la dge slong ma zos pa nyid dag kyang mi 'jug pa ma yin no zhes bya ba la/ zas kyi mjug thogs zhes bya ba ni zas sngar bcug pa dang lhan cig rung 'di dge slong kho na la 'bul lo zhes sbyin bdag gis bye brag tu ma bcad pa'i zas</text></item>
<item><p>147b1</p><section></section><text>de lta bu'i rnyed pa de dag la ni der zan zos pa'i dge slong ma rnams kyang mi dbang ba ma yin te de rnams la yang rnyed pa dbul bar bya zhes bya ba'i don to/ /'dir lung ni dge slong drug cu rnams bza' ba'i phyir zhugs pa dang / bcom ldan 'das kyis kyang stong nyis brgya lnga bcu'i dge slong gi dge 'dun</text></item>
<item><p>147b2</p><section></section><text>dang bcas pa dang / dge slong drug cu yang ri brags de nyid du lhags nas/ de dag kyang zan zos nas rnyed pa thob pa nyid ces gsungs so/ /stan dang chu dang bsod snyoms dag la dge slong dang dge slong ma dag pas gtso bo nyid ma yin pa ma yin no/ /dge slong ma rnams kyi tshogs pa ni rgan pa'i</text></item>
<item><p>147b3</p><section></section><text>mthar stan dag gzhag go zhes bya ba la 'di ni brgya lam na dge slong 'ga' zhig 'ong srid par 'gyur bas de'i phyir de mdor byas so/ /dge slong dang bcas pa nyid ni de dag gis mi nus na dge slong mas yon bshad par bya'o zhes bya ba la/ dge slong dang bcas pa nyid na zhes bya ba ni mchod rten la yon</text></item>
<item><p>147b4</p><section></section><text>bshad par bya'o zhes smos par rig par bya'o/ /de dag gis zhes bya ba ni dge slong rnams kyis so/ /'drim par byed pas sbyin pa'i phyir zas nye bar gzhag pa ni dge 'dun gyi gnas brtan gyis dang por snyoms par brims shig ces bso bar bya ba ni dang por zhes bya ba ni thog mar ro/ /sbyin</text></item>
<item><p>147b5</p><section></section><text>pa'i phyir zhes bya ba ni brtson 'grus brtsams pa'o/ /brtson 'grus de nyid kyang smos na skyon du mi 'gyur ba nyid do/ /dang por ma smras na de'i 'og tu smra bar bya ba nyid yin te de'i tshe yang ma smras na nyes byas su 'gyur ro/ /'khor la bltas te mang la zas su nyung ba nyid yin no / /de'i tshe snga ma</text></item>
<item><p>147b6</p><section></section><text>brjod cing ji ltar khyed par bya'o zhes bya ba la/ ji ltar khyed par zhes so zhes bya ba ni snyoms par brims shig ces bsgo bar bya'o zhes bya bar sbyar ro/ /'khor la bltas te zhes bya bar sbyar ro/ /gzhan dag 'ongs pa la ni 'di gsungs so/ /go rims bzhin du bos pa la dus gzhan du yang</text></item>
<item><p>147b7</p><section></section><text>'di mthong ba dang thos pa la bza' ba'i tshad kyi blo skyes pa la zas nyung ba nyid dang lhags pa'i dogs pa bya ba nyid rnam par gnas pa yin zhes bya ba bye brag med par smos so/ /mang la zhes bya ba ni 'khor gyi rdzas rnams mang ba la'o/ /zas nyung ba nyid yin na zhes bya ba ni gal te mthong ba'i lam</text></item>
<item><p>148a1</p><section></section><text>na nye bar sdud pa'o/ /'dir mthong ba las yongs su tshang bar 'grub pa'o / /gal te ma yin na thos pa dang dogs pa dang bcas pa la spyod pa'am/ yid gnyis sam thos pa la the tshom brjod pa dang bcas pa nyid do/ /dge slong dag mang la zas nyung gi ji ltar khyed par</text></item>
<item><p>148a2</p><section></section><text>brims shig ces bsgo bar bya'o/ /'on te dge slong dag nyung la zas dag mang ba yin no zhes bya ba brjod cing ci 'byor pa brims shig ces bsgo bar bya'o/ /zas nyung ba nyid du nges pa las zas nyung ba nyid dam mang ba nyid ma yin na de'i tshe snga ma brjod cing de'i 'khor gyi rdzas mang ba nyid dam nyung ba</text></item>
<item><p>148a3</p><section></section><text>nyid na'o/ /de'i don ni 'di yin te/ 'khor gyi rdzas mang ba nyid dang zas nyung ba nyid yin na de'i tshe snga ma brjod pa ni brims shig ces bya ba bsgo ba'o/ /zas 'god par byed pa po nye bar 'god pas dang por dge 'dun gyi gnas brtan par gsol bar bya'o/ /gzhan nyid yin na ci 'byor pa</text></item>
<item><p>148a4</p><section></section><text>zhes so zhes bya ba ni 'khor gyi rdzas rnams ni nyung la zas ni mang ba nyid yin par gyur na 'khor la bltas te/ de'i tshe snga ma brjod cing ji ltar khyed par brims shig ces bsgo bar bya'o zhes bya ba zas nye bar gzhag pa na dang por sbyin pa'i phyir dge 'dun gyi gnas brtan gyis bsgo bar bya'o/ /rgan pa'i</text></item>
<item><p>148a5</p><section></section><text>mthar saM sra ba ta zhes ma brjod par dang por blang bar mi bya'o zhes bya ba ni dang por zhes bya ba'i sgras ni dge 'dun gyi gnas brtan gyi zhes bya bar sbyar ro/ /zas bsdogs pa na bskos pa dag las gzhan pa dag lhags na de la sbran par bya'o zhes bya ba ni gzhan pa'i ma bskos pa dag lhags nas</text></item>
<item><p>148a6</p><section></section><text>sbyin bdag de la sbran par bya'o/ /dge slong chos gos gsum sbyin du gzhug par mi bya'o/ /dge 'dun gyi sos par gyur pa nyid na 'di sbyin no snyam pa las gzhan pa'i yid kyis blang bar mi bya'o zhes bya ba la 'di zhes bya ba ni chos gos gsum po 'di'o/ /sos par gyur pa nyid na zhes bya ba ni gal te</text></item>
<item><p>148a7</p><section></section><text>shi bar dogs pa de'i tshe 'di phyir sbyin no snyam par don gyis rtogs par bya'o/ /dge 'dun gyi zhes bya ba ni 'dir de smos pa zhes bya ba ni bsdus pa'o/ /gang zag la yang de rtogs par bya'o/ /langs pa de nyid la 'di phul bar gyur pa 'di la'o zhes bya ba 'di'i dgongs pas bzung ba la skyon med de</text></item>
<item><p>148b1</p><section></section><text>gzhan du na nyes byas zhes bya ba'i don to/ /stod g.yogs dang smad g.yogs kyi ro dor ro/ /'bring gis so zhes bya ba ni ngan pa yang ma yin bzang po yang ma yin pa'o/ /lhag mas mi bya'o zhes bya ba ni stod g.yogs dang smad g.yogs las gzhan pa'i rdzas lhag mas ro dor bar mi bya ste/</text></item>
<item><p>148b2</p><section></section><text>bkag pa'i phyir 'dir gsungs so/ /lhag ma yang de nyid du bsre bar mi rigs pa yin no/ /ci ro'i rdzas bzung bas zhes bya ba'i blo bsal ba'i don du de'o / /ska rags ma bcings pas grong du 'jug par mi bya'o/ /khris gcig gis kyang ngo / /gos kyi gzhi phran tshegs la sogs</text></item>
<item><p>148b3</p><section></section><text>pa'i zhu ba bcas pa'i skabs so/ /gos kyi gzhi rdzogs so// //mtha' khob nges par shes par bya ba'i phyir yul dbus bstan par bya ste/ de'i phyir yul dbus kyi mtshams so zhes bya ba smos te/ shar du ni li kha ra shing 'phel gyi mdun gyi nags phung po tshang tshing can zhes bya ba'o/ /</text></item>
<item><p>148b4</p><section></section><text>'dir nags kyi cha gzhan mtshams su rnam par gnas pa yin te/ de'i nub kyi cha tshun chad dbus kyi mtshams so/ /lhor ni 'dam bu can gyi lho na chu klung de zhes bya ba'o zhes bya ba la/ de zhes bya ba ni lho phyogs kyi cha la'o/ /de'i lho na chu klung 'dam bu can zhes bya ba yod pa'i byang gi cha tshun chad ni/</text></item>
<item><p>148b5</p><section></section><text>yul dbus kyi lho phyogs kyi mtshams yin no/ /nub tu ni bram ze'i grong ka ba dang / nye ba'i ka ba zhes bya ba gnyis so zhes bya ba ni nub tu bram ze'i grong ka ba dang nye ba'i ka ba zhes bya ba yod pa'i shar gyi cha tshun chad du yul dbus kyi mtshams so/ /byang du ni u shi ra'i ri zhes bya ba'o zhes bya ba ni</text></item>
<item><p>148b6</p><section></section><text>mtshams yin no zhes bya bar sbyar ro/ /ji ltar u shi ra'i ri'i lho phyogs kyi mthar thug pa'o/ /mtha' khob tu mchil lham dag bcang bar bya'o/ /gnas mal bskyab pa'i phyir yang ngo / /mtha' khob ma yin par yang mchil lham dag bcang bar bya'o/ /rkang pa dang bcas pa'i stan la</text></item>
<item><p>148b7</p><section></section><text>'dug pa la gnas mal rkyang pa mi 'grub pa'o/ /gnas gzhan du song bas kyang gnas mal bskyang bar dgos pa med do/ /de bas na lam du 'di dag srel bar bya ba nyid ma yin no/ /gzhan du song bas kyang rkang pa la dgos pas de dag bgo bar shin tu rigs pa yin no/ /'di dag</text></item>
<item><p>149a1</p><section></section><text>lam du song bas kyang rjes su khur ba yang rigs so/ /'di gnyis la yang mtshon par byed pa'i rtags 'dir yang yod de/ de'i phyir 'dir gzhung ni bsod snyoms pa zhig mnyan yod du bsod snyoms la zhugs pa na/ der mchil lham med pas rkang pa dag la ser kha byung</text></item>
<item><p>149a2</p><section></section><text>ba khyim bdag gis mthong nas des de la smras pa/ 'phags pa khyod la mchil lham dag med dam/ med do/ /tshur sheg dang sbyin du gzhug go zhes bya ba la sogs pa gsungs pa yin no/ /ci yang rung ba'i mchil lham gnas mal bskyang ba'i don du mtha' khob dag tu bcang bar bya ba'am zhe</text></item>
<item><p>149a3</p><section></section><text>na/ de'i phyir chig rim mo zhes bya ba smos te/ chig rim gang la yod pa de ni chig rim gcig pa'o/ /de yang 'dir mthil chig pa'i rim can nam rim pa gcig la gnas pa zhes bya ba'i don to/ /sdogs pa gzhug pas bcos par bya'o zhes bya ba ni zad pa nyid la ni rim pa gzhan sdogs pa</text></item>
<item><p>149a4</p><section></section><text>gzhug par 'os pa yin no zhes bya ba su zhig sdogs pa gang zhig gis byas pa de slob ma'i don du nges pa 'dir rig par bya'o/ /de'i don du gsal bar bya ba'i phyir brjod par bya ste/ rim pa gzhan ni mi rung ngo zhes bya ba ni sdogs pa rim pa gzhan gzhug pas bcos par mi bya'o zhes bya bar sbyar ro/ /</text></item>
<item><p>149a5</p><section></section><text>'dir gzhung ni/ gal te rdol na sdogs pa bcug ste bcang bar bya'o zhes gsungs pa yin no/ /rdol na zhes bya ba'i bu ga byung na'o/ /khyim pas tha na gom pa mdun du bgos na rim pa mang yang rung ngo zhes bya ba la/ 'dir gzhung ni/ nye ba 'khor khyim pas tha na gom pa bdun bgos par gyur na'o</text></item>
<item><p>149a6</p><section></section><text>zhes gsungs pa yin no/ /rung ba tsam gyi don nyid du de dang sbyar ba'i dbang du len pa ni/ mi rung ba blangs pa nyid ma yin no zhes bya ba la/ mi rung ba zhes bya ba ni blangs pa nyid ma yin no zhes bya bar sbyor ro / /gang zhig rim pa gcig pa bya ste bcang bar bya'o zhes bya ba ni rim pa dag la dge slong</text></item>
<item><p>149a7</p><section></section><text>gis bdag tu byas pa de'i 'di bsdus pa'o/ /rung ba tsam gyis don nyid do zhes bya ba ni gang zhig der rung ba dang ji snyed par gyur pa de tsam gyis don nyid yod pa dang / med pa dang lhag par gyur pa dang mi rung ba'i bstsags par gyur pa dogs pa la de'i sbyor ba'i dbang gis rung ba dang 'brel ba 'byor ba</text></item>
<item><p>149b1</p><section></section><text>blangs pa ste/ rung ba ma yin pa'i dngos po la bdag gir bya ba mi 'byung ba'i phyir ro/ /khra bo bkra ba dag mi bcang ngo zhes bya ba ni 'di man chad nas 'og gi mdo las sgeg rdzas su gyur pa gzhan dag kyang ngo zhes 'byung ba yan chad mchil lham dag ces bya bar sbyar ro/ /lug ru lta bu dag bcang bar mi</text></item>
<item><p>149b2</p><section></section><text>bya'o/ /a shwad tha dang ka ra bI ra'i 'dab ma lta bu dag mi bcang ngo / /gser dang dngul gyis spras pa dag mi bcang ngo / /thrig thrig zer ba dag mi bcang ngo / /krog krog zer ba dag mi bcang ngo / /tug tug zer ba dag mi bcang ngo / /thrig thrig zer ba dag mi bcang ngo zhes bya ba ni thrig thrig zer</text></item>
<item><p>149b3</p><section></section><text>ba dag mi bcang ngo / /krog krog zer ba dag mi bcang ngo zhes bya ba'i tshig gnyis so/ /de las gzhan pa'i tug tug zer ba dag mi bcang ngo / /thrig thrig zer ba dag mi bcang ngo zhes bya ba'i tshig gnyis bsdu bar byas so/ /de la sgeg rdzas thams cad bkag pa'i gtso bo nyid 'dir rnam par gnas</text></item>
<item><p>149b4</p><section></section><text>pa yin te/ de bas na gnyis ka bsdus pa'o/ /sgeg rdzas su 'gyur ba gzhan dag kyang ngo zhes bya ba ni gang zhig 'di sgeg rdzas thams cad dgag pa'i gtso bo nyid du 'dir rnam par gnas pa de bas na mdo 'di yin no/ /bol ko ba can ni mi rung ba nyid ma yin no zhes bya ba la/ de ni sgeg rdzas su</text></item>
<item><p>149b5</p><section></section><text>gtogs pa ma yin par shes par bya'o zhes bya ba'i don to/ /sna dang rting pa'i sbubs can bcang bar bya'o zhes bya ba ni mchil lham sna'i sbubs can zhes bya ba ni rkang pa'i sna'i sbubs can no/ /rting pa ni rting ba'o/ /'dir gzhung ni/ dge slong rnams bya rgod phung po'i ri la 'dzegs pa na rkang pa'i sna dag</text></item>
<item><p>149b6</p><section></section><text>drud nas/ bcom ldan 'das kyis bka' stsal pa nas / sna sbubs can bcang bar bya'o zhes gsungs pa dang / 'babs pa ni rting ba dag drud nas rting ba sbubs can bcang bar bya'o zhes gsungs pa yin no/ /kha chu chus byung ngo zhes bya ba ni phal cher thams cad rkang pa 'gebs par byed pa</text></item>
<item><p>149b7</p><section></section><text>mchil lham 'di bcang par rig par bya'o/ /lham yu chad kyang ngo zhes bya ba yang bcang bar bya'o zhes bya bar sbyar ro/ /lham yu chad kyang las lham gyi rnam pa gzhan 'byung ba yod pa yin te/ de bas na mchil lham dang kha chu chus byung ngo zhes bya bar rig par bya'o/ /'dir gzhung ni/ gang gi tshe klu'i</text></item>
<item><p>150a1</p><section></section><text>rgyal po sog ma med kyis ser ba dang ba pa'i tshe/ /thog gi char rnams 'bab pa de'i tshe rtsa sna rnams kyang dug dang bcas pa skye bar 'gyur ro/ /der dge slong rnams 'chag par bya ba'i dge slong rnams la rma byung bar gyur pa dang 'gro ma shes par gyur te / bcom ldan 'das</text></item>
<item><p>150a2</p><section></section><text>kyis bka' stsal pa / kha chu chus byung bcang bar bya'o/ /lham yu chad kyang bcang bar bya'o zhes bya ba dang / mchil lham nyid 'di bcang bar bya'o zhes bya ba ni byang phyogs su 'di lta bus grags pa'o/ /'dir kha cig mchil lham gyi tshig byed bzhin pa kha chu chus byung ba dang mchil lham bcang bar bya zhes</text></item>
<item><p>150a3</p><section></section><text>bya ba de klu'i kha chu'i chu las byung ba rgyu mtshan las skyes pa nyid kyi phyir dang de las skyes pa'i phyir dang 'jig rten pas bskyed pa'i phyir zhes bya ba mthong ba yin no/ /rnam pa gzhan bstan par byas par gyur cig ces bya ba lham yu chad rjes su gnang ba'o/ /'dir don tha dad pa yang yod de rnam pa gzhan</text></item>
<item><p>150a4</p><section></section><text>nyid kyi phyir ro/ /su zhig la cung zad bde ba byed pa zhes bya ba 'di yang 'dir rjes su gnang ba'i don to/ /chu la chab rom 'chags pa'i yul du ni zhwa dang lham sgrog gu can yang ngo zhes bya ba ni yul gang du chu la chab rom 'chags pa'i chu yul gang na yod pa de la ni 'di dag bcang bar bya zhes bya</text></item>
<item><p>150a5</p><section></section><text>ba'i don to/ /don 'di la mngon par brten pa yang gzhan yang med pa'i phyir dang 'dir lhag pa'i rigs pa'i ngo bo med pa'i phyir rigs pa'i ngo bo'i don la drang ba bskyab pa'i don du shes par bya'o/ /dus gzhan gyi tshe na 'bab pa gzhan sbyin pa'i phyir dang 'bab pa lhags pa dang bral na dbyar gyi</text></item>
<item><p>150a6</p><section></section><text>gos ras chen bzhin du zhes bya ba 'di lta bu chu med pa'i phyir gzhag par bya'o/ /nad gso ba'i don du ni 'di dag ni nye bar dgos pa'o/ /bcas pa'i kha na ma tho ba thams cad rjes su gnang bas bsdus par rig par bya'o/ /bla ma'i drung du mchil lham bgo ba bsten par mi bya'o zhes bya ba ni ji</text></item>
<item><p>150a7</p><section></section><text>skad du bcom ldan 'das kyis 'di nyid kyi spyan sngar mchil lham gyon zhing 'chag pa'i dge slong smad pa na dge slong dag la yang tshul de nyid smad pa yin pas de'i phyir mdo 'di byas so/ /seng ge dang stag dang gung dang / glang po che cang shes dang rta cang shes kyi yan lag cung zad kyang lus la gdags</text></item>
<item><p>150b1</p><section></section><text>par mi bya ba nyid de zhes bya ba la cung zad kyang zhes bya ba yang 'dir gzhung ni/ phran tshegs dag las seng ge dang de las gzhan pa'i ri dwags gtum po rnams la yang 'dir bsnyegs pa'o/ /de dag gis glang po che phal pa dang rta dmu rgod dang / de las gzhan pa'i gcan gzan dag la 'phangs pa yin no</text></item>
<item><p>150b2</p><section></section><text>zhes bya ba la/ de dag gis zhes bya ba la/ 'dir gzhung ni/ glang po che dang stag dang gung dang glang po che cang shes dang / seng ge la sogs pa rnams kyis so zhes gsungs pa yin no/ /mchil lham dag gdab par mi bya'o/ /ras ma gsher ba dag gis de dag gi rdul med par bya ba'i phyir phyi</text></item>
<item><p>150b3</p><section></section><text>bar bya'o zhes bya ba la/ de dag ces bya ba ni mchil lham mo/ /de bcang bar bya'o zhes bya ba la/ de zhes bya ba ni phyi ba'i ras ma'o/ /de dag brgyu bar bya'o zhes bya ba ni mchil lham de dag go/ /mi mdzes pa'i dngos po dben pa'i phyogs su bya'o zhes bya ba ni/ lhung bzed glan pa la sogs pa mi mdzes</text></item>
<item><p>150b4</p><section></section><text>pa'i dngos po thams cad dben pa'i phyogs su las byed pa zhes bya ba khyad par yongs su ma bzung bar bsgrub pa'o/ /de'i ched du smyung bu dang ko ba bcang bar bya ste/ dra gri ni ma yin no zhes bya ba la/ de'i ched du zhes bya ba ni mchil lham de brgyu ba'i don du'o/ /'dir gzhung ni/ smyung bu dang ko ba bcang</text></item>
<item><p>150b5</p><section></section><text>bar bya'i dra gri ni ma yin no zhes gsungs pa yin no/ /khyim gzhan dang chab khungs las gzhan par shing gi mchil lham bgo bar mi bya ba'o / /smyug ma'i glegs bu mun dza dang / si ri dang dar ba dag gis yang mi bya'o/ /tha gu'i yang ngo / /rlung drag can ma yin pas so zhes bya ba ni gang zag rlung drag</text></item>
<item><p>150b6</p><section></section><text>can ma yin pas tha gu'i mchil lham bgo bar mi bya'o/ /rlung drag can gyi nad pas ni mi 'drul bar bya ba'i phyir chag chag gdab pa la 'dir de'i rjes su mthun par bya'o/ /'di ni gtso bor don mnyams par yin gyi nad gso ba ni ma yin no/ /de lta bas na bcas pa'i kha na ma tho ba 'di ma grub pa ni ma yin te/</text></item>
<item><p>150b7</p><section></section><text>nad pa la rjes su gnang bas 'dir smyug ma'i glegs bu la sogs pa la phal cher dbul bar byed pa nyid dang shin tu mi mthun par byed pa nyid dang shing gi lham ni shin tu skyon dang ldan pa nyid do/ /de bas na 'dir de'i tha tshig go/ /khyim gzhan du gzhan med na ko lpags la 'dug par bya'o zhes bya ba la/</text></item>
<item><p>151a1</p><section></section><text>gzhan zhes bya ba ni stan gzhan na med na'o/ /der yang rkyen de lta bu dag med na nyal bar mi bya ba nyid do zhes bya ba la/ der yang zhes bya ba ni khyim gyi nang du'o/ /de lta bu dag na'o zhes bya ba ni ko lpags so/ /'di ni ma mo las/ mchil lham du gyur pa'i ko lpags</text></item>
<item><p>151a2</p><section></section><text>la ko lpags nyid ma yin te/ de'i phyir phreng thag gi cho ga la yul ma yin par shes par mi bya'o/ /mig la phan par bya ba'i phyir dom lpags bcang bar bya'o zhes bya ba la/ 'dir gzhung ni/ dom gyi pags pa blang bar rjes su gnang ngo zhes gsungs pa yin no/ /rkang pa'i gnas su gding bar</text></item>
<item><p>151a3</p><section></section><text>bya ba'o zhes bya ba ni dom lpags blangs pa de'o/ /sangs rgyas kyi ni dri gtsang khang gi sgor ro zhes bya ba ni sangs rgyas dbang ba'i dom lpags dge slong ngam gzhan gyi dri gtsang khang gi sgor gding bar bcas pa'o/ /mchil lham dag tu bgo bar bya'o zhes bya ba ni mig la phan par bya ba'i phyir zhes bya bar</text></item>
<item><p>151a4</p><section></section><text>sbyar ro/ /rlung nad can gyi ni 'dug pa dang nyal bar yang bya'o zhes bya ba ni dom gyi pags pa de'i steng du'o/ /gzhang 'brum can thams cad kyis kyang de bzhin no zhes bya ba ni rkang pa'i gnas su gding bar bya'o zhes bya ba la sogs pa 'dir de rnams la rlung nad can dang / lhan cig tu 'dug pa dang</text></item>
<item><p>151a5</p><section></section><text>nyal bar yang bya ba smos so/ /'dir gzhung ni phran tshegs dag las/ mchil lham gding bar bya'o/ /de bas na dge slong gzhang 'brum na bas dom lpags kyi mchil lham dag bcang bar rjes su gnang ngo zhes gsungs pa yin no zhes bya ba'i rjes su 'brangs pas rkang pa'i gnas su yang</text></item>
<item><p>151a6</p><section></section><text>bcas pa'o/ /'dir yo byad ces gsungs so/ /de la de ltar sbyar bar bya'o zhes bya ba ni dom gyi pags pa de la'o/ /spu la reg pas phan par byed pa nyid du reg go zhes bya ba ni dom lpags kyi spu las so/ /dge slong dag dom lpags kyi spu dag 'og tu ston par byed pa dang / bcom ldan</text></item>
<item><p>151a7</p><section></section><text>'das kyis bka' stsal pa/ spu dag gyen du bstan par bya'o zhes gsungs pa de 'dis bsdus pa yin no/ /mchil lham dag rim pa mang po nyid kyis kyang ngo zhes bya ba yang phan pa byed pa nyid du rig go zhes bya bar sbyar te/ rim pa gcig pa yang thams cad kyis thams cad du phan par byed pa</text></item>
<item><p>151b1</p><section></section><text>nyid yin pas/ de bas na rab kyi dgongs pa can te zhes bya bar shes par bya'o/ /du ma'i steng du gcig gzhag pas kyang ngo zhes bya ba ni ko lpags bzhin rim pa du ma'i steng du dom lpags gcig gzhag pas kyang phan par byed pa nyid du rig go zhes bya bar sbyar te/ snga ma'i rnam pa med pa la</text></item>
<item><p>151b2</p><section></section><text>gang bsten pa nyid du rig par bya'o/ /'dir gzhung ni/ rim pa mang po dag rnyed pa med nas/ bcom ldan 'das kyis bka' stsal pa/ steng du rim pa gcig bcug par bya'o zhes gsungs pa yin no/ /ash+ma pa ran+ta dag tu ni ko lpags mi bcang bar mi bya'o zhes bya ba ni/ yul ash+ma pa</text></item>
<item><p>151b3</p><section></section><text>ran+ta dag tu ni ko lpags ni dga' mgur bcang du gnang ba'o/ /'dir gzhung ni/ be'u gsod pa pa'i gleng gzhi las/ de lta bas na dge slong gis ko lpags mi bcang bar mi bya'o zhes gsungs pa yin no/ /seng ge la sogs pa'i mi bcang ngo zhes bya ba yang ko lpags zhes bya bar sbyar te/</text></item>
<item><p>151b4</p><section></section><text>seng ge dang stag dang / glang po che cang shes dang / rta cang shes la sogs pa rnams kyis nye bar bsdu ba'o / /de bas na 'dir yang glang po che la sogs pa dag kyang de rnams kyis bsnyegs pa nyid do/ /'di rnams la nye bar gnas par bya ba nyid ma yin pa de bas na de'i byed pa'o/ /gang</text></item>
<item><p>151b5</p><section></section><text>gis ko lpags mi rung ba nyid yin pa de'i rgyus pa dang / rus pa dang so dang sha la sogs pa yang ngo zhes bya ba ni srog chags gang gis ko lpags mi rung ba de'i rgyus pa la sogs pa yang mi rung ba nyid yin pa'o/ /'gro ba dman pa'i de la'o/ /rkyal ba ska ba can bcang bar bya'o zhes bya ba ni/</text></item>
<item><p>151b6</p><section></section><text>chu la rgal ba dang chu 'dzin pa'i don du'o/ /yang na rkyal skya'o zhes bya ba ni/ dkar po rkyal skya nyid du brjod pa'o/ /don gsal ba don gyis thob pa mdzad par bya ste/ de'i phyir khra bo bkra ba mi bcang ngo zhes bya ba ni/ rkyal pa dang rkyal skya'o / /rkyal mi shes pas sta gon ma byas par chu'i gting</text></item>
<item><p>151b7</p><section></section><text>du 'jug par mi bya'o zhes bya ba la/ ma byas par zhes bya ba ni 'dir gzhung ni/ gang rkyal mi shes par des rang gi lus su yongs su dor bar mi bya'o zhes 'don pa gcig las gsungs pa'i de'i 'di bsdus pa yin no/ /dben pa'i phyogs su rkyal bslab par bya'o zhes bya ba ni 'gro ba'i</text></item>
<item><p>152a1</p><section></section><text>don can la rgod bag gi rnam pa nyid kyis rgal ba ni ma yin te/ bslab par bya ba ni rgod bag gi rnam pa nyid de bsal na de bzhin du 'di la rjes su bsgrub pa'i snga rol du gnas par mi 'gyur ro/ /dben pa zhes bya ba ni rab tu dben pa'i sa phyogs su dben pa'i khyams</text></item>
<item><p>152a2</p><section></section><text>kyi dngos po byed pa de bas na de'i spros pa 'di'o/ kha cig las mi 'dod bzhin du rgal bar 'dod pa de na mi bden te/ gang gi phyir stobs la sogs pa med pa'i phyir dang / dmigs kyis bsal ba'i bar med pa'i phyir ro/ /de ma yin pa'i gting du khyu mchog ma gtogs pa'i ba lang la</text></item>
<item><p>152a3</p><section></section><text>brten par mi bya'o zhes bya ba la/ de ma yin pa'i gting zhes bya ba ni ba lang gis rgal mi nus pa'i gting du'o/ /mdor gyur pa la yang bye brag ma bzung bar cho ga 'di'o/ /de la mdor gyur pa 'di la brten nas ni bslab pa'i gzhi 'di las 'gal ba'i nyes byas gcig dang / mo la reg pa'i</text></item>
<item><p>152a4</p><section></section><text>nyes byas gzhan cig dang gnyis su 'gyur ro/ /cho ga 'di 'da' bar gyur pa la zhus pa las/ mo la reg par mi bya'o zhes gsungs pa las shes pa yin no/ /glang po che dang rta dang ma he dang g.yag dag la brten par bya'o zhes bya ba ni kha cig 'dir g.yag gi gnas su rnga mo 'don pa</text></item>
<item><p>152a5</p><section></section><text>yin no/ /'di ni mi rigs te des rgal mi nus pa nyid kyi phyir ro/ /ko lpags kyi gzhi rdzogs so// //sman bsten par bya'o/ /de ni rnam pa bzhi'o/ /dus su rung ba dang / thun tshod du rung ba dang / zhag bdun pa dang / 'tsho ba'i bar du bcang ba nyid do/ /dang po ma yin pa nyid dag</text></item>
<item><p>152a6</p><section></section><text>ni nad pa'i phyir ro zhes bya ba la/ 'dir dang po zhes bya ba ni dus su rung ba ste/ de ma yin pa gzhan thun tshod du rung ba la sogs pa ni dang po ma yin pa nyid do/ /de'i dngos po ni dang po ma yin pa nyid do/ /dus su rung ba'i spangs pa'i thun tshod du rung ba la sogs pa gsum la nad pa'i yul</text></item>
<item><p>152a7</p><section></section><text>la brten par bya ba nyid yin gyi min pa'i yul la ni ma yin no zhes bya ba'i don to / 'dir gzhung ni/ dge slong bram ze'i bu mos zhus pa las/ btsun pa thun tshod du rung ba dang / zhag bdun pa dang / 'tsho ba'i bar du bcang bar bya ba'i sman byin gyis brlabs pa gang dag lags pa de dag bro mi</text></item>
<item><p>152b1</p><section></section><text>'tshal bas yongs su spyad du rung ngam/ nye ba 'khor mi rung ngo / /byin len bgyis pa dang byin gyis brlabs pa de dag bro 'tshal bas yongs su spyad du rung ngam/ nye ba 'khor rung ngo zhes gsungs pa yin no/ /btso tsha dang chu shing gi 'bras bu dang / rgya shug dang a shwad+tha dang / u dum bA ra</text></item>
<item><p>152b2</p><section></section><text>dang rtsub 'gyur dang / rgun chu dang / 'bra go'i btung ba rnams ni thams cad du'o zhes bya ba la thams cad du'o zhes bya ba ni na ba dang / mi na ba'i phyir btso tsha la sogs pa'i btung ba brgyad po 'di rnams la thams cad nyid kyi phyir dang po ma yin pa nyid do/ /nad pa ma yin pa'i phyir te/ nad pa kho na'i</text></item>
<item><p>152b3</p><section></section><text>phyir ni ma yin zhes bya ba'i don to/ /btsos pa'i tsha dang / 'bru'i tsha dang zho ga chu dang / dar ba'i dwangs ma dang / rtsab mo chus btab pa tshags kyis btsags pa shin tu sla ba bzhin snang ba 'dam bu'i nyag ma'i mdog lta bu dag kyang de dang 'dra'o zhes bya ba la de dang 'dra'o zhes bya ba ste btso tsha</text></item>
<item><p>152b4</p><section></section><text>la sogs pa'i btung ba'ang de dang 'dra'o zhes sbyar ro/ /'di rnams kyang zho ga chu'i bye brag dang ldan pa rnams la thams cad kyi phyir dang po ma yin pa dang btung ba'i zhes bya ba'i don to/ /'dir gleng gzhi rnams las mdo 'di gzhung ngo / /spangs pa gdong mthong ba ni zhes bya ba'i tshig</text></item>
<item><p>152b5</p><section></section><text>'di'o/ /thun tshod du rung ba gzhag pa'i phyir/ btung ba ni byed pa'i yan lag nyid la'o/ /de la sil bu rnams las dwangs ma zhes bya ba ste/ 'dir rgyas par bshad par bya ste/ gdong mthong ba ni zhes bya ba'o/ /'dir gzhung ni/ chang btung ba'i ltung byed kyi zhu ba las/ btsun</text></item>
<item><p>152b6</p><section></section><text>pa dus ma yin par bcos pa'i tsha byar rung ngam/ gal te dwangs mar gyur na bye brag tu gsal ba gang la bzhin snang ba'o/ /myos pa dang bral ba zhes bya ba thams cad du btung bar gtogs pa dngas ma de la'o/ /de las rjes su mthun par rnam par gnas pa yin no/ /lhag ma</text></item>
<item><p>152b7</p><section></section><text>rnams la yang tsha la sogs pa 'di smos so zhes gsungs pa yin no/ /de lta bu nyid kyi mdun rol du bsnyen par rdzogs par mtshan mthun pas reg tu mi rung ngo zhes bya ba ni de lta bu'i dngos po ni de lta bu nyid do/ /zho ga chu la sogs pa mdun rol du bsnyen par rdzogs pa gzhan mtshan mthun</text></item>
<item><p>153a1</p><section></section><text>pas de la reg tu mi rung ba ni rigs pa yin no/ /ji ltar dus su rung ba'i rdzas kyang btung ba la mdun rol du ni dus ma yin pa nyid kyi phyir dang / btung bar bya ba ma yin pa'i phyir zhes bya ba'i don to/ /a ru ra la sogs pa lnga yang ngo zhes bya ba ni a ru ra dang skyu ru ra dang / ba ru ra dang</text></item>
<item><p>153a2</p><section></section><text>na le sham dang pi pi ling zhes gsungs pa yin no/ /bu ram yang ngo zhes bya ba ni thams cad du rung ba ste dang po nyid ma yin no/ /de byin gyis brlabs pa bza' ba lam du zhugs pa dang / dge skos dang lag gi bla rnams ni nad pa dang 'dra ba nyid yin no zhes bya ba ni bu ram de zhag bdun pa la sogs</text></item>
<item><p>153a3</p><section></section><text>par byin gyis brlabs pa bza' ba la ji ltar nad pas dus dang dus ma yin par thams cad du bzar rung ba de bzhin du lam du zhugs pa la yang zhes bya ba'i don to/ /zan chad pas kyang de dang dus su rung ba ma yin pa bzar rung ngo zhes bya ba la/ de dang zhes bya ba ni de la bu ram byin gyis brlabs</text></item>
<item><p>153a4</p><section></section><text>pa de yang nad pa de dang 'dra ba nyid du bzar rung la thams cad kyis sam/ gzhan gyis kyang dus su rung ba dang mar dang 'bru mar la sogs pa yang dus ma yin par bzar rung zhing nad pa nyid kyis so/ /de ni rnam pa bzhi po dag brjod par bya ste/ de'i phyir thun tshod du rung ba'i ni btung ba dag go</text></item>
<item><p>153a5</p><section></section><text>zhes bya ba smos te/ 'dir gzhung ni/ thun tshod du rung ba ni khyim pa'am dge tshul gyis sbyar ba tshags kyis btsags pa dag ni thun tshod du rung ba'o zhes gsungs pa yin no/ /kha cig ni thun tshod du rung ba'i btung ba brgyad po zhes kyang zer ro/ /'dir gzhung du byed de btso tsha'i btung ba dang /</text></item>
<item><p>153a6</p><section></section><text>chu shing gi 'bras bu'i btung ba dang / rgya shug gi btung ba'am/ a shwad+tha'i btung ba'am/ u dum bA ra'i btung ba'am/ rtsub 'gyur gyi btung ba'am/ rgun chu'i btung ba'am/ 'bra go'i btung ba rnams ni thams cad du bya'i zhes zer ba de ni mi rigs te/ nad pa ma yin pa la yang de</text></item>
<item><p>153a7</p><section></section><text>rnams 'os pa'i phyir zhes bya ba'o/ /'bras bu brgyad po 'di rnams khyim pa dang dge tshul gyis sbyar ba/ tshags kyis btsags pa 'di dag ni dus sam dus ma yin par yang na ba'am na ba ma yin pas kyang btung bar bya ba dag yin te/ 'di la 'gyod par mi bya'o zhes gsungs pa yin no/ /</text></item>
<item><p>153b1</p><section></section><text>dwangs ma zhes bya ba ni [(]skab [,]skabs [) nyid bsal ba'o/ /shin tu sla ba'o zhes bya ba ni thun tshod du rung ba'i btung ba dag go/ /de'i rdzas de nyid ma yin pa de'i phyir gal te dus su rung ba nyid yin na bsnyen par ma rdzogs pas sbyar zhing tshags kyis kyang btsags par bya'o zhes bya ba dang / de'i rdzas de nyid ma</text></item>
<item><p>153b2</p><section></section><text>yin pa'i phyir zhes bya ba ni btung ba nyid ma yin pa'i phyir ro/ /de'i rdzas zhes bya ba ni btung bar bya ba'i rdzas de'o/ /gal te dus su rung ba yin na zhes bya ba ni rdzas de'o/ /bsnyen par ma rdzogs pas sbyar zhing zhes bya ba ni dus ma yin par rung ba nyid yin no/ bsnyen par rdzogs pas sbyar zhing</text></item>
<item><p>153b3</p><section></section><text>btsags pa la yang nyes pa med do/ /de dag las gzhan bal po se'u dang ma du lung ga la sogs pa'i rdzas kyi zhes bya ba ni btso tsha la sogs pa'i btung ba dag las gzhan pa thun tshod du rung ba'i btung ba las/ bal po se'u dang ma du lung ga la sogs pa'i rdzas gang zhig rtsa ba dang sdong bu dang /</text></item>
<item><p>153b4</p><section></section><text>'dab ma dang me tog dang 'bras bu zas kyi don du khyab par byed pa gang yin pa de dag kyang bsdu ba'i phyir snyegs par rig par bya'o/ /'dir gzhung ni/ sil bu dag las/ 'di dang po byas te sings po zhes bya ba'i mthar thug pa'o zhes gsungs pa yin no/ /de dus su rung ba nyid yin na</text></item>
<item><p>153b5</p><section></section><text>thun tshod kyi mtha' yin no zhes bya ba la/ de zhes bya ba ni btung ba'i rdzas de'o/ /gzhan nyid yin na de'i gang yin pa'o zhes bya ba ni btung ba'i rdzas de dus su rung ba las gzhan pa dus ma yin par rung ba nyid yin na gang zhig rdzas de'i mthar thug pa btung ba de la thun tshod kyi mtha' gzhan bza'</text></item>
<item><p>153b6</p><section></section><text>bar bya ba la dus gang gi tshe bza' bar bya ba nyid skyes par 'gyur ba de'i tshe bza' ba'i phyir dus ma yin par btung ba'i rdzas la dus thams cad pa nyid yin par shes par bya'o/ /byin gyis brlabs pa'i phyir ni thun tshod du rung ba nyid yin par shes par bya'o/ /kha cig na re ma gyur na de yin gyi gyur na gang</text></item>
<item><p>153b7</p><section></section><text>tshun chad de yin pa'o zhes zer ro zhes bya ba ni gang zhig btung ba'i rdzas kyi mtha' yin pa de nyid btung ba la zhes gang smos pa de gcig tu nges par rnam par gnas pa ma yin par shes par bya ste/ 'di ltar ngo bo nyid ma gyur na de ltung ba'i mtha' yin gyi/ gyur na skad cig gang tshun chad kyi 'og tu ngo bo nyid</text></item>
<item><p>154a1</p><section></section><text>du gyur pa'i skad cig de nyid btung ba'i mtha' yin par shes par bya'o zhes zer ro/ /de ni ma yin te dus lhag pa la brten na mi 'chags par 'gyur ba'i phyir dang / de 'byung bar 'gyur ba phal pa rnams kyi bgrod pa ma yin pa'i phyir byin gyis brlab par bya ba nyid ma yin par</text></item>
<item><p>154a2</p><section></section><text>'gyur ba'i phyir ro zhes bya ba ni gyur na gang tshun chad de yin pa'o zhes zer ba ni/ de ni ma yin te/ dus lhag pa la brten na mi 'chags par 'gyur ba'i phyir te/ gang las btung bar gyur par 'gyur na/ de'i phyir dus lhag pa la byin gyis brlab pa brten pa'i byin gyis brlab pa mi 'chags pa ste/</text></item>
<item><p>154a3</p><section></section><text>'dir de tsam gyi dus las ma gnang ba nyid kyi phyir zhes bya ba 'di thob pa'o/ /thob pa de dang mi 'chags pa med pa la shes par bya ba ma yin pa nyid kyi phyir 'byung bar 'gyur ba la tha mal pa rnams la byin gyis brlab pa ma yin pa nyid thal bar 'gyur ro/ /gang gi phyir gang zhig 'byung bar 'gyur ba de ni</text></item>
<item><p>154a4</p><section></section><text>tha mal pa dang / ma thob pa rnams la ma 'ongs pa'i shes pa'i nus pas bgrod par bya ba ma yin no/ /de lta bas na de mi shes pa'i phyir yongs su gzung bar bya ba'i dus gang yin pa de mi shes pas/ des na byin gyis brlab par bya ba nyid btung ba la thob par 'gyur ro/ /thun tshod nyid kyis</text></item>
<item><p>154a5</p><section></section><text>kyang mdun rol du thun tshod kyi tha ma las 'ga' zhig las yongs su gzung bar 'gyur ro/ /'dir ro dang phye ma sbyar ba'i btung ba dag 'dus pa nyid yin no zhes bya ba la/ 'dir zhes bya ba ni thun tshod du rung ba rnams la'o/ /ro dang phye ma sbyar ba'i btung ba la yang thun tshod du rig par bya'o zhes</text></item>
<item><p>154a6</p><section></section><text>bya ba'i don to/ /sman rtsabs shin tu sla ba yang ngo zhes bya ba la/ thun tshod du rung ba'i btung ba dag tu 'dus pa nyid yin no zhes bya bar sbyar ro/ /sman rtsabs zhes bya ba de ji lta bu zhig yin zhe na/ de'i phyir de ni rtsa ba la sogs pa'i sman bkus pa skyur po zhes bya ba smos te/ thun tshod du rung ba bstan</text></item>
<item><p>154a7</p><section></section><text>nas/ de'i phyir zhun mar dang / 'bru mar dang / sbrang rtsi dang bu ram gyi sbu ba dag ni zhag bdun pa'o/ /bu ram dang hwags dang / li kha ra la sogs pa thams cad ni bu ram gyi sbu ba nyid kyis 'phangs so zhes bya ba ni khyim bdag glang bu lta bus dge slong zan chad pa rnams kyis dus ma lags par ci</text></item>
<item><p>154b1</p><section></section><text>zhig 'tshal du rung zhes zhus na/ bu ram dang / zhun mar dang / hwags dang / li kha ra dag dang / btung ba dag go zhes gsungs pa gang yin pa de las 'di ltar shes par bya ba yin no/ /bdud rtsi ni zhun mar dang 'dra ba nyid do zhes bya ba ni bza' bar bya ba nyid dang zhag bdun pa nyid kyi phyir</text></item>
<item><p>154b2</p><section></section><text>te/ zhun mar gyi rnam pa nyid bstan pa'i phyir de ltar 'di smos te/ 'dir gzhung ni/ zhu ba las so/ /zhag bskol zhing btsags pa dag ni 'bru mar dang mar 'dra ba nyid do zhes bya ba yang / de'i tshe de rnams yin par byin len byas pa rnams ni 'bru mar gyi rnam pa nyid las skyes pa nyid do/ /'dir</text></item>
<item><p>154b3</p><section></section><text>gzhung ni/ zhag rnam pa lnga po 'di dag ni dus ma yin par bskol/ dus ma yin par btsags/ dus ma yin par byin len byas/ dus ma yin par byin gyis brlabs na yang yongs su longs spyad par mi bya'o/ /dus su bskol dus su btsags/ dus su byin len byas shing dus ma yin par</text></item>
<item><p>154b4</p><section></section><text>byin gyis brlabs na yang longs spyad par mi bya'o/ /dus su bskol dus su btsags dus su byin len byas/ dus su byin gyis brlabs na 'bru mar nyid du longs spyad pas zhag bdun pas yongs su longs spyad par bya'o zhes gsungs pa yin no/ /gang zhig 'dir bskol ba dang btsags pa</text></item>
<item><p>154b5</p><section></section><text>nyid ni khas len par byed pa de bas na 'dir don 'di rnyed pa'o/ /'dir de dag la dus ma yin par byas pa nyid la bza' bar bya ba ma yin pa nyid du shes par bya ba yin no/ /dus ma yin pa'am dus 'di dag byas pa la dus ma yin par byin gyis brlabs brlabs pa nyid la bza' bar bya ba ma yin pa nyid ces</text></item>
<item><p>154b6</p><section></section><text>bya ba 'dir don de'o/ /byin len byed pa la yang tshul 'di nyid do/ /'dir gnas skabs dang 'brel ba'i bye brag ni 'di yin no/ /byin len 'di la bskol ba dang / btsags pa ltar dus ma yin par byin gyis brlabs pa la gnas skabs nyid yod pa ma yin no/ /zhag rnam pa lnga zhes</text></item>
<item><p>154b7</p><section></section><text>gsungs pa de dag la ni nges pa ni ma yin no/ /'di rnams nyid la 'bru mar dang 'dra ba nyid yin nam 'on te 'dra ba nyid ma yin zhe na/ de bstan pa'i phyir dgos pa brjod par bya ste/ de'i phyir nya dang ri bong gi dang chu srin byis pa gsod kyi dang / dom gyi dang phag gi'o/ /de dag ni nad pa la phal cher</text></item>
<item><p>155a1</p><section></section><text>sbyor bar byed do zhes bya ba smos te/ phal cher zhes bya ba ni lan shin tu mang ba'o/ /rgyu des nye bar zhi bar byed pa'i na ba rnams la phal cher 'jig rten la grags pa'i phyir ro/ /sos pa nyid ni de dag nad pa'i phyir slong na sbyin no zhes bya ba ni de rnams la ni nad sos pas bcang</text></item>
<item><p>155a2</p><section></section><text>bar mi bya'o zhes bya ba de 'dis byas par rig par bya'o/ /de yang de lta bur gyur pa nyid kyis 'di rnams dang mi mthun pa nyid kyi phyir rig par bya'o/ /rgyu med par na ba zhes bya ba gang la zhag gis gnod pa'i nad de la snyam du shugs kyis rtogs par bya'o/ /dge slong gi tshig kyang 'dir 'don pa</text></item>
<item><p>155a3</p><section></section><text>yin te/ gleng gzhi'i mtha' ma'i zhag la der mtshon par gyur pa smos par rnam par gnas pa yin te/ khyim pa nad pa la yang sbyin par rig pa'i phyir/ de bas na 'dir nye bar ma bsdus so/ /de med na sman khang du'o zhes bya ba ni/ slong ba ni med na dge 'dun gyi sman khang du gzhag par bya'o/ /</text></item>
<item><p>155a4</p><section></section><text>sman khu dang mig sman dag kyang ngo zhes bya ba yang / sos pa nyid na de dag nad pa'i phyir slong na sbyin no zhes bya ba dang / de med na sman khang du gzhag go zhes bya bar sbyar ro/ /da ni bzhi pa bshad par bya ste/ de'i phyir 'tsho ba'i bar du bcang ba ni rtsa ba dang / sdong bu dang 'dab ma dang / me tog</text></item>
<item><p>155a5</p><section></section><text>dang 'bras bu zas kyi don du khyab par byed pa ma yin pa'o zhes bya ba smos so/ /kha zas kyi don du khyab par byed pa ma yin pa de dag 'tsho ba'i bar du bcang ba yin no zhes bya ba'i don to/ /de la rtsa ba dag gang zhe na 'di lta ste gla sgang dang shu dag dang / yung ba dang / sge'u gsher dang bong dkar po</text></item>
<item><p>155a6</p><section></section><text>dag go/ /sdong bu dag gang zhe na/ tsan dan dang / sbyi mo dang shug pa dang sre tres dang / thang shing dang skyer pa dag go/ /'dab ma dag gang zhe na/ ba sha ka dang ko sha ta ki dang / pa to la dang nim pa dang / sap+ta par+Na'i 'dab ma dag go/ /me tog dag gang zhe na/ me tog ni ba sha ka dang / nim pa</text></item>
<item><p>155a7</p><section></section><text>dang / ha da ki dang / klu shing dang pad+ma'i ze ba dag go zhes bya ba smos te/ ze ba de dag kyang mtshon pa tsam du zad kyi/ me tog las phal cher sman zas kyi don du khyab par byed pa ma yin pa gzhan dag tha dad du byas nas bsdus pa'o/ /'bras bu dag gang zhe na/ a ru ra dang / skyu ru ra dang / ba ru ra</text></item>
<item><p>155b1</p><section></section><text>dang / na le sham dang / pi pi ling dag go zhes bya ba smos te/ rtsa ba dang sdong bu dang 'dab ma dang me tog dang 'bras bu rnams bshad nas/ gzhan 'tsho ba'i bar du bcang bar bstan pa'i phyir bya'o zhes bya ba smos so/ /de nyid bstan pa'i phyir spyil ba'o/ /'di lta ste shing shun dang phra rtsi dang rgya skyegs</text></item>
<item><p>155b2</p><section></section><text>dang spra tshil dang shing ma zho'o zhes bya ba smos te/ 'di lta ste zhes bya ba'i sgras ni 'og ma rnams la yang dper bstan pa'i phyir ro/ /rgya skyegs ni rgya skyegs so/ /spra tshil ni spra tshil lo/ /shing ma zho zhes bya ba ni/ rgya skyegs las gzhan pa'i shing dag gi shing ma zho dag ste/ shing dag las</text></item>
<item><p>155b3</p><section></section><text>'byung ba'o/ /'gyur byed do zhes bya ba ni 'di lta ste / til gyi dang rgya skyegs kyi shing dang / sa tshur gyi dang / nas kyi dang / nas kyi dra ma'i dang / ba sha ka'i dang thal ba'i 'gyur byed do zhes bya ba smos so/ /lan tshwa'o zhes bya ba ni/ 'di lta ste rgyam tsha dang / kha ru tsha dang / tsha dmar dang / rgya mtsho'i</text></item>
<item><p>155b4</p><section></section><text>tsha dang / ba tsha'o zhes bya ba smos so/ /sman khu'o zhes bya ba ni/ 'di lta ste/ shing a mra dang nim pa dang ko sham pa dang shi ri sha dang 'dzam bu dag go zhes bya ba smos so/ /ji tsam gyis chog pa bstan no/ /bkrus nas yang ngo zhes bya ba ni/ ji tsam gyis chog pa bsten to zhes bya bar sbyar</text></item>
<item><p>155b5</p><section></section><text>ro/ /mi mnye ba lan cig bkru'o zhes bya ba ni de la reg pa med pas na reg pa med pa'o/ /sman khu de ltar bstan no zhes bya ba ni rnam pa de ltar zhes bya ba'i don to/ /skam sngo la sogs pa la yang de bzhin no/ /sman smos pas dug sman ma bsdus pa nyid ma yin no zhes bya ba ni de yang sman zhes bya</text></item>
<item><p>155b6</p><section></section><text>bas dug sman yang bsdus par rig par bya'o/ /de ni 'tsho ba'i bar du bcang ba nyid do zhes bya ba la/ de ni zhes bya ba ni dug sman de la'o/ /'dir gzhung ni/ gang zhig bu ram shing dang bu ram gnyis bsregs pa'i thal ba ni 'tsho ba'i bar du bcang ba'o zhes gsungs so/ /sil bu rnams</text></item>
<item><p>155b7</p><section></section><text>las kyang 'di gsungs so/ /nu zhos 'tsho ba'i be'u rnams kyi lci ba dang / gcin dag ni de zhes bya'o zhes bya ba la/ de zhes bya ba ni dug sman de la'o/ /'dir gzhung ni/ gang zhig de zhes bya ba ni dug la phan no zhes bya ba ni/ lci ba dang gcin la sogs pa dug sman zhes bya ba ji skad</text></item>
<item><p>156a1</p><section></section><text>bstan pa de dag ni dug zos pa la phan no/ /thal ba'o zhes bya ba ni shing ka tsa na dang / ka bi ka la dang / a shwad+tha dang / u dum bA ra dang / n+ya gro d+ha rnams kyi zhes bya ba smos te/ de'o zhes bya ba ni dug la sman pa'o/ /sa ni sor bzhi'i 'og gi bzang ngo zhes bya ba ni rlung dang nyi ma</text></item>
<item><p>156a2</p><section></section><text>la sogs pa rnams kyis steng gi la gnod pa'i phyir ro/ /'dir gzhung ni/ dge slong dag dug sman zhes bya ba ni lci ba dang gcin dang thal ba dang sa ste/ de la lci ba ni be'u 'brengs nas ring po ma lon pa ma'i nu zhos 'tsho ba gang dag yin pa rnams te gcin yang de dag nyid kyi'o zhes bya ba la</text></item>
<item><p>156a3</p><section></section><text>sogs pa gsungs pa yin no/ /de dge bsnyen dad pa can las blang ngo zhes bya ba la de ni zhes bya ba ni dug sman de'o/ /'di ni sil bu dag las des byin len yang ngo / /des byin len bstab par bya'o zhes bya ba ni byin len yang dge bsnyen dad pa can des bstab par bya'o/ /sha'i bdag nyid</text></item>
<item><p>156a4</p><section></section><text>kyi sman de yang ngo zhes bya ba yang / sha'i bdag nyid kyi sman de la des byin len bstab par bya'o/ /thams cad shan pa'i gnas nas blang ngo zhes bya ba ni sha rlon pa 'ba' zhig tu ma zad kyi sha'i sman thams cad dge bsnyen dad pa can gyis shan pa'i gnas nas blang ba'o/ /de ni bya ba nyid yin</text></item>
<item><p>156a5</p><section></section><text>no zhes bya ba ni sha'i sman blang ba de ni shan pa'i gnas nas blang ba nyid do/ /de la bya ba'i cha ma yin par dogs pa mi bya'o zhes bya ba'i don to/ /gal te dus ma yin par nas las byas pa'i sman dgos pa nyid yin na de'i don du ba lang rgan po'i lci ba'i nas kyis chog par bya'i gzhan bza' bar mi</text></item>
<item><p>156a6</p><section></section><text>bya'o zhes bya ba la/ de'i don du zhes bya ba ni nas las byas pa'i sman de'i don du'o/ /gzhan zhes bya ba ni nas gzhan dag go/ /gal te skyo ma tshags kyis btsags nas te gzhan ni ma yin no zhes bya ba ni dus ma yin par za bar bya ba nyid la gang zhig sman du byas pa de'i don du bya'i nas las byas</text></item>
<item><p>156a7</p><section></section><text>pa gzhan du ni ma yin no/ /de rnams la yang ba lang rgan po'i lci ba'i nas kyis chog par bya'i gzhan bza' bar mi bya'o/ /gal te sha'i sman dgos pa nyid yin na mtsha'i rtug pa'i shas so zhes bya ba dus ma yin par dgos pa nyid la mtsha'i rtug pa'i nang nas byung ba'i shas de'i don du chog par bya'i</text></item>
<item><p>156b1</p><section></section><text>sha gzhan longs spyad par mi bya'o/ /gal te khu ba tshags kyis btsags nas te/ gzhan ni ma yin no zhes bya ba ni/ dus ma yin par sha las byas pa'i sman dgos pa nyid yin no / /de'i don du mtsha'i rtug pa'i nang nas byung ba'i shas chog par bya ba de yang sha des byas pa'i khu ba gal te tshags</text></item>
<item><p>156b2</p><section></section><text>kyis btsags na des chog par bya ba yin gyi/ de las gzhan pa'i tshags kyis ma btsags pa dag ni bza' bar mi bya'o/ /gzhan dag bcas pa la de lhag par spyod pa yod do/ /de'i phyir de las bcas pa la cho ga snga mas 'jug par bya'o zhes bya ba ni gang gi phyir gzhan dang bcas pa de la lhag</text></item>
<item><p>156b3</p><section></section><text>par spyad pa lhag par mi spyod par 'gyur ba de bas na gang zhig 'dir dus dang dus ma yin pa la sogs pa cho ga snga ma de dang des phyi ma bcas pa nyid la 'jug par bya'o zhes bya ba'i don to/ /thun tshod du rung ba dang zhag bdun pa dang / 'tsho ba'i bar du bcang ba dang dus su rung ba dang 'dres ba gang dag ni dus</text></item>
<item><p>156b4</p><section></section><text>kho nar longs spyad par bya'i/ dus ma yin par longs spyad par mi bya'o/ /zhag bdun pa dang / 'tsho ba'i bar du bcang ba thun tshod du rung ba dang / 'dres pa dag gis thun tshod du kho nar yongs su longs spyad par bya'i/ /thun tshod kyi mtha' las yol bar yongs su longs spyad par mi bya'o/ /'tsho</text></item>
<item><p>156b5</p><section></section><text>ba'i bar du bcang ba dang zhag bdun pa dang / 'dres pa ni zhag bdun pa kho nar yongs su longs spyad par bya'i/ 'tsho ba'i bar bcang bar yongs su longs spyad par mi bya'o zhes bya ba de la mdo 'di byas pa'o/ /rang bzhin gzhan du ma gyur pa ni sngon gyi rang bzhin ma yin pa nyid ma yin no/ /de'i</text></item>
<item><p>156b6</p><section></section><text>phyir gzhan dang ma 'dres pa la ni rang gi cho gas rung bar bya ba mi 'grub pa ma yin no zhes bya ba la/ rang bzhin gzhan du ma gyur pa ni gang dang ma 'dres pa de'i bag chags su 'gyur ba'i ngo bo nyid gzhan no/ /sngon gyi rang bzhin ma yin pa zhes bya ba ni gang gi sngon du rang gi rigs tsam du gyur pa ngo bo yod</text></item>
<item><p>156b7</p><section></section><text>par gyur pa de las rnam pa gzhan nyid ni sngon gyi rang bzhin ma yin pa nyid ma yin no/ /gang gi phyir rang bzhin gzhan du ma gyur pa ni sngon gyi rang bzhin ma yin pa nyid ma yin pa de'i phyir/ gzhan dang ma 'dres pa'i zhes bya ba ni/ gang gis 'di dang 'dres pa yang dag par 'byung bar 'gyur ba de las tha</text></item>
<item><p>157a1</p><section></section><text>dad par gyur pa la rang gi cho gas rung bas bya ba mi 'grub pa ma yin pa de 'grub pa kho na yin no/ /dus su rung ba'i nang na 'dug pa'i 'tsho ba'i bar du bcang ba la dus su rung ba nyid dang / rang bzhin gzhan du ma gyur pa dang / gzhan dang ma 'dres pa la ni dus su rung ba de las 'tsho</text></item>
<item><p>157a2</p><section></section><text>ba'i bar du bcang bas rung ba bya ba mi 'grub pa ma yin te/ rang rang gi cho ga 'di la 'jug par byar rung zhes bya ba'i don to/ /bu ram bsgong ba'i phyir 'bras phye'i nang du gzhag pa ni bkru bas rang kho na'i grangs nyid du 'grub po zhes bya ba ni zhag bdun pa nyid ces bya ba'i don to/ /'gor gyi zungs ni bu ram</text></item>
<item><p>157a3</p><section></section><text>nyid du shes par bya'o zhes bya ba ni bu ram bskol ba'i dus su 'gor dang lings nyid du bya ba'i phyir 'bras kyi bag phye la sogs pa blugs pa de ni bu ram nyid yin pas/ de la dus su rung ba nyid ni ma yin par shes par bya'o/ /de'i phyir de la 'di bstan pa'o/ /byin gyis brlabs pa la ni gsog</text></item>
<item><p>157a4</p><section></section><text>'jog mi 'byung ngo zhes bya ba la 'dir gzhung ni/ btsun pa bro 'tshal bas byin len bgyis pa dang / byin gyis brlabs pa yongs su longs spyod du rung ngam/ nye ba 'khor rung ngo zhes gang zhig gsungs pa de bas na mdo 'di byas so/ /bro 'tshal ba zhes bya ba ni na ba la rung ba nyid du bstan pa nyid</text></item>
<item><p>157a5</p><section></section><text>yin no/ /nad pa'i ched du yongs su longs spyod pa'i phyir rang gi dus kyi mtha'i bar du byin gyis brlab par bya'o zhes bya ba la/ dus su rung ba'i ni de'i yul ma yin te/ byin gyis brlabs pa don med pa'i phyir ro/ /thun tshod du rung ba dang / zhag bdun pa dang 'tsho ba'i bar du bcang ba dag rang rang</text></item>
<item><p>157a6</p><section></section><text>gi dus kyi mtha' tshun chad du byin gyis brlab par bya'o/ /dus gang gi tshe byin gyis brlab par bya zhe na/ de'i phyir zas snga ma'i tshe'o zhes bya ba smos te/ 'dir cho ga'i gzhir gyur pa zhes bya ba yin pas/ dus su bza' bar bya ba la brten pa'o/ /bza' bar bya ba'i dus 'di la gzhir gyur pa nyid</text></item>
<item><p>157a7</p><section></section><text>kyi phyir zhes bya bas de shes pa'o/ /thun tshod kyi don las kyang 'di'i nges pa rnam par gnas pa byin gyis brlab pa med par phyis zas byin len byas pa la thun gcig gi mthar ji srid du rung ba nyid ces bya ba de nyid du 'di la don dang bcas pa nyid do/ /ji ltar zhe na/ de'i phyir byin len byas te'o/ /byin</text></item>
<item><p>157b1</p><section></section><text>len ma byas pa dang gsog 'jog dang 'dres pa bsrung bar bya ba yin no/ /de'i phyir lag pa gnyis ka bsnyal nas so zhes bya ba ni gang gi phyir lag pa gnyis ma bsnyal ba la byin len ma byas pa dang / gsog 'jog dang 'dres pa bsrung bar bya ba yin no/ /lag nyar blangs pa dang gsog</text></item>
<item><p>157b2</p><section></section><text>'jog byas pa dang / byin len ma byas pa dang / nang du zhag lon pa dang / nang du btsos pa dang dge slong gis btsos pa dag la byin gyis brlabs pa mi 'chags so zhes bya ba la btsos pa'i sgras kyang nang du'i sgra dang 'brel pa'o/ /'dir gzhung ni zhu ba las/ nang du btsos pa zhes bya ba la sogs</text></item>
<item><p>157b3</p><section></section><text>pa gsungs pa yin no/ /ro dang sla ba nyid yongs su gyur na ni gsog 'jog byas pa nyid yin no zhes bya ba ni ro mi snang ba nyid du yongs su gyur pa ni de'i tshe gsog 'jog byas pa nyid yin no/ /'dir ni 'di gnyis kyi ni ngo bo nyid gyur par bstan te/ de bas na de gnyis smos pa yin no/ /de lta</text></item>
<item><p>157b4</p><section></section><text>bas na gcig la yang de las yongs su gyur na gsog 'jog nyid do/ /'dir gzhung ni sil bu dag las/ bu ram gyi btung ba'i skabs nas/ btsun pa btung ba btsags nas dgung bdun par byin gyis brlab tu rung ngam/ nye ba 'khor mi rung ngo / /btsun pa yun ji srid cig tu gzhag</text></item>
<item><p>157b5</p><section></section><text>par 'tshal bar bgyi/ nye ba 'khor shin tu sla zhing mi sgyur la rang gi ngo bo nyid mi spong ba de srid du'o zhes gsungs pa yin no/ /'dir zhu ba bya ba ma yin pa nyid gsungs te/ 'di la gsog 'jog las gzhan pa'i btung bar bya ba ma yin pa nyid la rgyu rnam par mi gnas pa de bas na gsog 'jog</text></item>
<item><p>157b6</p><section></section><text>nyid du shes pa'o/ /byin gyis brlab pa 'og ma dang lhan cig yongs su longs spyad par mi bya'o zhes bya ba ni 'dir bye brag tu bcad pas byin gyis brlabs pa dang / gsog 'jog gi dus la ma bab pa dang lhan cig ces bya bar shes par bya'o/ /'dir gzhung ni/ maud gal gyi bu la thun tshod</text></item>
<item><p>157b7</p><section></section><text>du rung ba gang yin pa dang / zhag bdun pa gang yin pa dang / 'tsho ba'i bar du bcang ba gang yin pa de dus su rung ba dang 'dres na yongs su longs spyad par mi bya'o/ /zhag bdun pa gang yin pa dang / 'tsho ba'i bar du bcang ba gang yin pa de thun tshod du rung ba dang 'dres na yang yongs su longs spyad</text></item>
<item><p>158a1</p><section></section><text>par mi bya'o/ /'tsho ba'i bar du bcang ba gang yin pa de zhag bdun pa dang 'dres na yang yongs su longs spyad par mi bya'o zhes gsungs pa yin no/ /sman gyi go rims ni dpe'o zhes bya ba ni sngar de ni rnam pa bzhi'o zhes smos pas/ sman rnam pa bzhi smos pa'i go rims de ni dpe</text></item>
<item><p>158a2</p><section></section><text>tsam du zad de/ de bas na 'dis mig sman la sogs pa dag kyang ma 'phangs pa nyid ma yin no/ /de bas na cir 'gyur zhe na/ de'i phyir mig sman bsten par bya'o/ /sman ma yin pa'i don du mi bya'o zhes bya ba'i sgeg pa'i don ni sman ma yin pa'i don te de'i don du mig sman bsten par mi bya'o/ /'di</text></item>
<item><p>158a3</p><section></section><text>ni dris byug pa dang kha dog 'chang ba'i phyogs nyid du dogs pa de bas na 'di spangs pa'o/ /'dir gzhung ni ma mo dag las mig thur bcang bar bya ste/ ji snyed du rang 'khrungs dag go zhes bya ba'o/ /de'i snod rigs pa'o zhes bya ba smos te/ gang gi snod ci yin zhe na/ de'i phyir mig sman skyer</text></item>
<item><p>158a4</p><section></section><text>khaN+Da'i ni za ma tog go zhes bya ba smos te/ bcang bar bya ba nyid kyang de la sogs pa dang skyer khaN+Da la sogs par don gyis rig par bya'o/ /mig sman ri lu'i ni sge'u 'o/ /mig sman du ba dang sbrus pa dang / phye ma rnams kyi ni dong bu'i thur ma bcang bar bya'o/ /zangs ma dang lcags dag gi</text></item>
<item><p>158a5</p><section></section><text>bzang ngo / /ci mig thur thams cad rung ngam zhe na/ de'i phyir rang 'khrungs dag go zhes bya ba smos so/ /nad pas sman gzhug pa'i phyir mchan khug bcang bar bya'o/ /der ma shong ba nyid yin na brubs sam thum po byas te bcer ro shes bya ba la/ der zhes bya ba ni mtshan khug der brubs</text></item>
<item><p>158a6</p><section></section><text>sam thum po byas te bcer ro/ /bcug pa mi 'drul bar bya ba'i phyir dus su skam mo zhes bya ba la gang du bskam par bya zhe na / de'i phyir nyi grib la'o/ /bskams na mthu 'bri'o zhes bya ba ni skabs 'dir bsgrub pa 'di bsdus pa yin no/ /gos la sogs pa bskam pa la yang cho ga 'di yin</text></item>
<item><p>158a7</p><section></section><text>gyi de nyid la ni ma yin zhes bya ba bstan pa'i don du'o/ /ma rung bar 'gyur ba'i rgyu byung na rang gis brub par bya'o zhes bya ba ni/ rlung dang char ba la sogs pas sman ma rung bar gyur pa'i rgyu byung na de bskams pa'i gnas nas rang gis bsdu zhing brub par bya'o/ /ci gnas skabs thams cad</text></item>
<item><p>158b1</p><section></section><text>du'am zhe na/ de'i phyir bsnyen par rdzogs pa med na'o/ /sman phor bcang bar bya'o zhes bya ba ni nad pas zhes bya bar sbyar ro/ /phran tshegs dag las/ 'dir dang por byas te phyis longs spyad pa zhes bya ba'i mthar thug pa'o/ /sman gyi nal ze yang ngo zhes bya ba yang / nad pas bcang bar</text></item>
<item><p>158b2</p><section></section><text>bya'o zhes bya bar sbyar ro/ /'gror mi btub pas phul ba'i btung phor ro zhes bya ba yang bcang bar bya'o zhes bya bar sbyar ro/ /'gror mi btub pas zhes bya ba la 'gro ba zhes bya ba ni mid pa'i tshe nang du 'gro ba'o/ /mi btub pa zhes bya ba ni mid pa'i tshe nang du 'gror mi btub cing mgul bar</text></item>
<item><p>158b3</p><section></section><text>thogs shing snang ba ste/ gang gis der 'gror mi btub pa de ni 'dir mgul pa'i nad ces bya ba'i don to/ /phul ba'i btung phor zhes bya ba ni gang zas zos na mgul par thogs pa de 'phul bar byed pa'i phyir/ phyi nas skom 'thung bar byed pa'i snod chung ngu ma la bya'o / /'dir gzhung ni/ gnas</text></item>
<item><p>158b4</p><section></section><text>brtan khyod ci bsnyung / tshe dang ldan pa 'gror mi btub ba'o/ /khyod kyis sngon ci bgyis phul ba'i btung por bcangs so/ /de ci'i phyir mi bcang / bcom ldan 'das kyis ma gnang ngo zhes zer ba'i skabs de nas ji srid du bka' stsal pa/ de lta bas na phul ba'i btung phor bcang bar rjes su gnang ngo zhes</text></item>
<item><p>158b5</p><section></section><text>bya ba'i bar du gsungs pa yin no/ /'dir de la ltos pa'i gleng gzhi'i dbang gis rjes su gnang ba de rigs pa yin te / de'i phyir 'dir mdor bsdus pa byas so/ /nad pas lan tshwa bcang bar bya'o zhes bya ba ni 'gror mi btub pas zhes bya ba bsal ba'i phyir 'dir nad pa zhes bya ba smos so/ /</text></item>
<item><p>158b6</p><section></section><text>de'i snod ni rwa'i sbubs bzang ngo zhes bya ba ni lan tshwa de'i'o/ /rwa ji lta bu bzang zhe na/ de'i phyir lci bas kun nas bskor pa'o/ / de med pa'i nyis par mi 'gyur bar bya ba'i phyir kha gab gzhug go zhes bya ba ni kha gab dang bral ba'i nyes pa gang yin pa de'o/ /ci las byas pa zhe na/ de'i phyir de nyid las byas pa'o</text></item>
<item><p>158b7</p><section></section><text>zhes bya ba smos te/ rwa lci bas kun nas bskor ba las byas pa'i kha gab gzhug pa'o/ /dris bsgos pa'i sa'o zhes bya ba ni nad pas bcang bar bya'o zhes bya bar sbyar ro/ /chu sro ba'i phyir lcags kyi gar bu'o zhes bya ba yang nad pas bcang ngo zhes bya bar sbyar ro/ /thams cad kyis spyad par bya'o/ /</text></item>
<item><p>159a1</p><section></section><text>zhes bya ba ni nad pa 'ba' zhag gis spyad par ma zad kyi na ba dang mi na ba thams cad kyis spyad du rung ba'o/ /'dir gzhung kha cig las ni/ bcom ldan 'das kyis bsro khang bya'o zhes gsungs pa dang / gnas par bya ba'i dge slong dag chu dron bskol bas ngal bar</text></item>
<item><p>159a2</p><section></section><text>gyur nas/ bcom ldan 'das kyis bka' stsal ba/ lcags kyi gar bu bsreg par bya zhing lcags thag gis gdags par bya'o zhes gsungs pa de mdo 'dir bsdus pa yin no/ /de lta bur gyur pa'i dogs pa dang / 'os pa dge 'dun gyis 'chang ba la mi rigs pa med do/ /de lta bas na</text></item>
<item><p>159a3</p><section></section><text>dge 'dun gyis kyang bcang du rung par rig par bya'o/ /bsregs pa gdags pa'i phyir de la lcags thag gdags so zhes bya ba la de la zhes bya ba ni lcags kyi gar bu de la'o/ /tsha ba'i dus nas gsher bas de mnan no zhes bya ba la/ de mnan to zhes bya ba ni lcags thag de mnan pa'o/ /bsregs</text></item>
<item><p>159a4</p><section></section><text>pa ni zas dang 'phags pa'i gnas med do zhes bya ba ni/ lcags kyi gar bu bsregs pa na de la zas dang 'bags pa'i gnas med pa'o/ /de bas na lcags kyi bar du de rung bar bya ba'i phyir 'bad pa ni don med do/ /de'i phyir de la 'di brjod do/ /rung ba sngar bsro ba'o/ /longs spyad pa phyis so zhes bya ba</text></item>
<item><p>159a5</p><section></section><text>ni 'di gnyis ni gtsang sbra'i phyir de bsgrub bo/ /mdoms kyi gso ba bsten par bya'o zhes bya ba ni nad pa zhes bya bar don gyis gyur pa dang sbyar ro/ /'dir gzhung ni sil bu dag las/ mas btang bar bya'o zhes bya ba la sogs pa gsungs pa yin no/ /gzhan gyis 'tsho bar nus pa nyid na de la sbom</text></item>
<item><p>159a6</p><section></section><text>po'o zhes bya ba ni sman gzhan bya ba'i thabs kyis nad de las 'tsho bar nus pa nyid yin na mdoms kyi gso ba bsten pa de las nyes pa sbom por 'gyur ro/ /'dir gzhung ni ma mo las/ de las gzhan pa'i sman dag gis 'tsho na dge slong gis mdoms kyi las byed du mi gzhug go/ /gang byed du</text></item>
<item><p>159a7</p><section></section><text>'jug na nyes pa sbom por 'gyur ro/ /mi 'tsho ba nyid yin na byed du gzhug go zhes gsungs pa yin no/ /'di la zangs ma'am khar ba'i sbu gu bzang gi lcags kyi ni mi rung ngo zhes bya ba la/ 'di la zhes bya ba ni mdoms kyi gso ba 'di la'o/ /mtshon gyis gso ba yang de dang 'dra'o zhes bya ba la/</text></item>
<item><p>159b1</p><section></section><text>de dang 'dra'o zhes bya ba ni mtshon gyis gso ba bsten par bya ba la'o/ /gzhan gyis 'tsho bar nus pa nyid na de sbom po'o zhes bya ba'i don to/ /'dir gzhung ni ma mo las/ rtul ba gzhan yod na dge slong gis mtshon gyi las byed du mi gzhug go/ /gang byed du 'jug na nyes pa sbom po'o/ /</text></item>
<item><p>159b2</p><section></section><text>rtul ba gzhan med na byed du gzhug go zhes gsungs pa yin no/ /gdong bu rtsa'i rgyun las gzhan par de mi bsten no zhes bya ba ni gdong bu rtsa'i rgyun las gzhan par mtshon gyis 'tsho ba de mi bsten pa'o/ /'dir gzhung ni/ phran tshegs dag las/ dge slong gi gdong ni me long lta bu yin pas/</text></item>
<item><p>159b3</p><section></section><text>de'i phyir sman pa gdong du mtshon gyi las byed du mi gzhug go zhes gsungs pa yin no/ /gzhang 'brum bcad par mi bya'o zhes bya ba ni de mi bsten no zhes bya bar sbyar ro/ /de'i phyir gcig tu gyur pa ni gdong du mtshon gyi las byed pa dang / gzhang 'brum gcod pa yin te 'di gnyis yin pas 'di</text></item>
<item><p>159b4</p><section></section><text>gnyis la yang sbom por rig par bya'o/ /mtshon las gzhan pas kyang ngo zhes bya ba la gzhan gyis kyang zhes bya ba ni sen mo la sogs pas kyang zhes bya ba'i don to/ /de gsang sngags dang sman dag gis gso'o zhes bya ba la/ de zhes bya ba ni gzhang 'brum rnams so/ /zhe 'gras pa gsor</text></item>
<item><p>159b5</p><section></section><text>mi gzhug go zhes bya ba ni gzhang 'brum rnams so/ /gso ba'i phyir nub mo za ba ni tshul dang mi mthun pa ma yin no zhes bya ba ni/ sil bu dag las mdo 'di dag dang 'og ma gnyis so/ /'di la byin len ma byas pa gsog 'jog byas pa dag mi rung ba nyid du dogs par mi bya'o zhes bya ba ni gso</text></item>
<item><p>159b6</p><section></section><text>ba 'di la'o/ /gso ba'i phyir reng bu'i du bas bdug par bya'o zhes bya ba ni phran tshogs dag las/ 'di dang por byas te 'di bza' bar bya ba ma yin pa ma yin zhes bya ba'i mthar thug pa'o/ /de ni sman gce'us 'grub pa'o zhes bya ba la/ de zhes bya ba ni du bar bdug pa de'o/ /lcags las byas pa'o zhes bya ba ni</text></item>
<item><p>159b7</p><section></section><text>sman gce'u'o/ /sor bcu gnyis pa bzang ngo / /rno ba dang rtsub pa mi bya'o zhes bya ba ni sman gce'u'i sbubs so/ /zhun mar ram bu ram gyis bskus te shubs su gzhug go/ /de ni zung ngam chos gos kyi gdang bu la gdags so zhes bya ba ni shubs de'o/ /dri ma med par bya ba'i phyir mer gzhug</text></item>
<item><p>160a1</p><section></section><text>go zhes bya ba ni sman gce'u'o/ /snar blugs pa'i las bya'o/ /de ni snar ldugs pa spyad kyis 'grub po zhes bya ba la/ de ni zhes bya ba ni snar ldugs pa'i las byas pa de'o/ /mchu gnyis mi rna ba bzang ngo zhes bya ba ni snar ldugs pa'i spyad ni kha brag mchu gnyis pa mi rno ba bzang</text></item>
<item><p>160a2</p><section></section><text>ngo / /de bya'o zhes bya ba ni snar ldugs pa'i spyad de'o/ /de ni bza' bar bya ba ma yin pa ma yin te/ byin len byas te/ snar blugs pa'i las bya'o/ /gal te 'tsho ba'i bar du bcang ba smin par 'gyur na/ des rang nyid kyis bzung ste/ sbyangs te sbyin par bya zhes smos te/ de la dri ma med</text></item>
<item><p>160a3</p><section></section><text>pa'i rigs pa'i gnas la sogs pa dang lhan cig tu de lta bus bsdu ba 'di'o/ /sman gyi go rims ni dpe'o zhes smos te des mtshon pa gzhan bstan pa'i phyir/ sman gyi phyir sha rlon pa bsten par bya'o/ /de za mi nus na thabs bya'o/ /ras kyis mig gnyis dgab po/ /mi rgal bar bya</text></item>
<item><p>160a4</p><section></section><text>ba'i phyir dri zhim pos bsgo'o/ /sha med pa nyid na mdun du bza' ba dang bca' ba yid du 'ong ba gzhag ste dgrol lo zhes bya ba la/ dgrol lo zhes bya ba ni mig ras kyis g.yogs pa de'o/ /gzhan gyi don der na sbom po'o zhes bya ba la/ de zhes bya ba ni sha rlon pa de sman gyi don las gzhan</text></item>
<item><p>160a5</p><section></section><text>par za ba la nyes pa sbom por 'gyur ro/ /mi'i sha ni thams cad du'o zhes bya ba ni sman gyi don du yang mi sha zos na nyes pa sbom por 'gyur ro/ /sman gyi phyir za ba yang bcom ldan 'das kyis smad pas de dgag pa de'i phyir thams cad du'o zhes mdor bsdu ba byas so/ /sha bsngos par shes na</text></item>
<item><p>160a6</p><section></section><text>bza' bar mi bya'o zhes bya ba ni/ za ba po la brten nas bsngos par za ba pos mthong ba dang thos pa dang dogs pa'i sgo nas shes na des sha za bar mi bya ste/ rnam par rtog pa yongs su skyes pas bza' bar bya ba ma yin pa nyid du smos pa gang yin pa de 'dis ma bsdus pa yin no/ /gal te rnam par rtog</text></item>
<item><p>160a7</p><section></section><text>pa de nges na ni shes pa kho na yin no/ /gal te yid gnyis su gyur na 'du shes pa ltar yid gnyis so snyam du nges pa'i phyir des 'di bsdus pa'o/ /stag gi god ma'i sha mi bza'o zhes bya ba ni/ shar shes na za bar mi bya'o/ /'di ni phran tshegs dag las dge slong dag stag ni rul sbed pa yin pas</text></item>
<item><p>160b1</p><section></section><text>de'i phyir dge slong gis stag gi god ma'i sha bza' bar mi bya'o zhes bya bar sbyar ro/ /glang po che dang / rta dang / klu rnams kyi mi bza'o/ /mig gcig pa dang / wa dang / spre'u dang / shing rta mo dang / bya rog dang / bya rgod dang / chu skyar dang / khyi dang / bya khra dang / 'ug pa dang / de dag</text></item>
<item><p>160b2</p><section></section><text>las gzhan pa'i bya mi ro za ba dag dang / bya gar dang / pha bang dang / skyin gor dang / dre'u srin dang / srin bu rnams kyi yang mi bza'o zhes bya ba ni/ de dag gi sha yang shes na bza' bar mi bya'o zhes bya bar sbyar ro/ /de las gzhan pa'i zhes bya ba ni gang du mi ro za ba'i bya sngar bstan pa de dag las gzhan</text></item>
<item><p>160b3</p><section></section><text>pa'i la'o / /zhu ba'i gzhung kha cig las/ srin bu rnams kyi tshil 'tshal bar bgyi'am/ 'tshal bar mi bgyi/ bka' stsal pa bza' bar mi bya'o/ /nad dang bral ba'i phyir lus bsku bar ni bya'o zhes gsungs pa yin no/ /gzhan dang skya la sogs pa rnams ni dge slong bram ze'i bu mos zhus</text></item>
<item><p>160b4</p><section></section><text>pa las so/ /lhag ma rnams ni sil bu dag las so/ /sha'i byin len stobs pa la bcad pa las byung ba nyid ma yin nam zhes dri bar bya'o zhes bya ba ni mi la sogs pa'i sha bcad pa gang yin pa de byung ba nyid ma yin nam zhes bya ba dang / bcas par dri bar bya'o/ /de mi la sogs pa ma yin nam zhes</text></item>
<item><p>160b5</p><section></section><text>bya ba la sogs pas so/ /du ma nyid yin na dang pos so zhes bya ba dang / za ba po du ma nyid yod na dang pos dri bar bya ba ste/ dge 'dun gyi gnas brtan gyi chos nyid kyis gsungs pa de 'dir rnam par gnas pa yin no/ /de bas na de ltar nye bar sbyar ba'o/ /nyams na 'og mas so zhes bya ba ni sha'i</text></item>
<item><p>160b6</p><section></section><text>skabs dri'o zhes bya bar sbyar te/ dang pos dri ba nyams na 'og mas dri bar bya zhes bya ba'i don to/ /glang po che dang mi'i 'o ma dag btung bar mi bya'o zhes bya ba ni glang po che zhes bya ba gzhan du rigs tsam po'i gtso bo la brten nas mo'i rkyen ma bskyed pa ste/ de lta bu'i sbyor ba yang mthong ste rigs kyi'o zhes bya</text></item>
<item><p>160b7</p><section></section><text>ba lta bu'o/ /zhu ba'i gzhung kha cig las/ btsun pa glang mo'i 'o ma 'am zho longs spyad du rung ngam/ nye ba 'khor mi rung ngo / /gang zhig longs spyod par byed na ltung ba cir 'gyur/ nyes byas su 'gyur ro zhes gsungs pa yin no/ /gzhan du mi'i bud med kyi 'o ma btung du rung ngam mi rung / bka'</text></item>
<item><p>161a1</p><section></section><text>stsal pa/ mi rung ngo / 'on kyang lus la bsku bar bya'o zhes gsungs pa de gnyis ka bsdus nas smos pa yin no/ /pags pa dang rmar bsku ba dang snar blugs pa dang / mig skud cing bza' btung mi byed pa la ni skyon chags pa med do zhes bya ba ni de dag gis pags pa skud pa dang / rma skud</text></item>
<item><p>161a2</p><section></section><text>pa dang / snar blugs pa dang mig skud cing bza' btung mi byed pa la ni skyon chags pa med do zhes bya ba'i don to/ /'dir gzhung ni/ dge slong bram ze'i bu mos zhus pa las/ btsun pa sman rung ba ma lags pa dag dang bskol ba'i 'bru mar 'tshal du rung ngam nye ba 'khor mi rung ngo / /lus skud pa de</text></item>
<item><p>161a3</p><section></section><text>dang / rma'i bsku mnye bya ba dang / snar ldugs pa'i las bya ba ni ltung ba med do/ /btsun pa bud med kyi 'o ma 'tshal du rung ngam/ nye ba 'khor mi rung ngo / /mig la skud pa la ltung ba med do zhes gsungs pa yin no/ /lus skud pa la ltung ba med do/ /sngar zhu ba las gsungs so/ /nad pas</text></item>
<item><p>161a4</p><section></section><text>ni zhun mar dang 'bru mar chang dang 'dres pa btung bar bya ba nyid do/ /chang ma yin pa nyid ni nyes pa med pa nyid do zhes bya ba la/ nad pa zhes bya ba ni 'dir btung ba po'i yul la zhu ba las/ 'di ni dang po ste bskol na rung ngo zhes bya ba'i mthar thug pa'o/ /chang ma yin pa nyid na zhes bya ba ni chang ma yin pa nyid</text></item>
<item><p>161a5</p><section></section><text>du gyur na nyes pa med do/ /btung du mi rung ba nyid ma yin no zhes bya ba'i don to/ /de'i dri dang ro dag kyang gang du bral ba nyid de ni 'dir chang ma yin pa nyid du gsungs so/ /de'i phyir chang gi dri dang ro myang ba myos par mi byed pa dag ces gsungs pa las shes par bya'o/ /de ni bskol ba las 'grub po zhes bya</text></item>
<item><p>161a6</p><section></section><text>ba la/ de ni zhes bya ba la ni chang ma yin pa nyid de ni bskol ba las chang ma yin par 'gyur ro zhes bya ba'i don to/ /'dir gzhung ni/ btsun pa myos par 'gyur ba'i btung ba zhugs kyis bskol nas 'tshal du rung ngam nye ba 'khor rung ngo zhes gsungs pa yin no/ /gos kyi gzhi las smos pa'i tsha nyid du sgrub</text></item>
<item><p>161a7</p><section></section><text>par byed pa'i chang gi cho ga brjod pa'i phyir/ de ni nas rngos pas gdab cing sa'i steng du bcug pa tsha nyid du 'gyur ro/ /rgun gyi khu ba ni bskol na chang nyid du mi 'gyur ro zhes bya ba smos te 'dir gzhung ni/ bskol te gzhag par bya zhing dge 'dun gyi dus ma yin pa'i btung bar 'gyur ro zhes gsungs</text></item>
<item><p>161b1</p><section></section><text>ba'i dgongs pa la 'di smos pa yin no/ /tha dad pa ma yin pa nyid la ni yod pa nyid ma yin no zhes bya ba ni gang zhig tha dad pa ma yin pa de ni tha mi dad par gyur pa'o/ /dper na til rnams la til mar dang / bu ram shing la khu ba dang / de la yang bu ram yod pa nyid ma yin pa lta bu'o/ /de lta bas na</text></item>
<item><p>161b2</p><section></section><text>til la byin len byas pas til mar la byin len byas par mi 'gyur la/ bu ram shing la byin len byas pas bu ram byin len byas par mi 'gyur bar shes par bya'o/ /bag chags su gyur pa nyid ni yod pa nyid do zhes bya ba ni/ 'dir gzhung ni/ zhag rung ba ma lags pa dag bskol ba'i dbon tsha 'tshal</text></item>
<item><p>161b3</p><section></section><text>du rung ngam mi rung bka' stsal pa/ nad pas ni bzar rung la min pas ni mi rung ngo / /sha la yang de bzhin no zhes gang zhig zhus pa las rdzas rung ba ma yin pa dang 'bags pa bza' bar bya ba nyid ma yin zhes gsungs pa de 'dir bsdus pa yin no/ /chang gi srid pa dang bral bar bya ba'i phyir rtsa ba</text></item>
<item><p>161b4</p><section></section><text>dang / sdong bu dang / 'dab ma dang / me tog dang / 'bras bu'i sman skam po'i phye ma chang gi dris bsgos pa chu dang sbyar ba btung ngo zhes bya ba ni chang gi dris bsgos pa'i rtsa ba la sogs pa'i sman rnams la skam po'i phye ma dang sbyar ba'i chus so/ /'dir gzhung ni/ sil bu dag las/ de lta bas na chang</text></item>
<item><p>161b5</p><section></section><text>du rung ba'i rtsa ba dang sdong bu la sogs pa'i rdzas skam po gang dag yin pa de dag phye mar byas te/ ras ma dkar pos phul te chang gi shugs dang bral ba'i snod ma gang bar bcang bar bya zhing de nas phyung ste/ byi dor byas nas zas dang ma 'bags pa'i chu dang lhan cig sbyar zhing btsags te btung bar rjes</text></item>
<item><p>161b6</p><section></section><text>su gnang ngo zhes bya ba la sogs pa gsungs pa yin no/ /chang dang bcas pa'i snod du sbyangs te gzhag par bsgo bar bya'o/ /reg pa bsrung ngo zhes bya ba ni phye ma'i phur ma de chang dang reg par mi 'gyur bar bya ba'i phyir bsrung bar bya'o/ /de'i phyir ma gang ba dang shugs dang bral ba nyid du'o zhes bya ba ni</text></item>
<item><p>161b7</p><section></section><text>chang gis ma gang ba'i snod dang bcas pa la chang gi shugs dang bral ba nyid ni de'i snod du gtogs pa'i chang la'o/ /gzhan du na gyen du btung bas reg par 'gyur ba'i phyir ro/ /de bzhin du ro med par byed pa dang / dus ma yin par btung ba la zas dang yang ngo zhes bya ba ni ji ltar phye ma chang dang rag pa bsrung</text></item>
<item><p>162a1</p><section></section><text>ba de bzhin du ro med par gyur pa'i rdzas kyis kyang dus ma yin par btung bar 'dod pa'i zas dang reg pa bsrung bar bya'o/ /mdzes pa yang bzang ngo zhes bya ba ni phye ma skam po chang gi dris bsgos pa dang sbyar ba'i chu bzang ba'o/ /gang gi phyir de ltar bsrung bar bya ba nyid mdzes</text></item>
<item><p>162a2</p><section></section><text>pa yin te/ de'i phyir ras ma dkar pos btsags par bya'o/ /nad pas chang ni rtswa mchog gis kyang mi btung ngo zhes bya ba 'di ni bcas pa'i kha na ma tho ba dang bcas pa thams cad gnang ba'i yul la rjes su gnang ba de ni dmigs kyis bsal ba yin te/ ji ltar bcom ldan 'das kyis shAkya na bar</text></item>
<item><p>162a3</p><section></section><text>gyur pa dag la de nyid ma gnang bar gsungs pa yin no/ /de ltar dge slong dag nga la ston pa zhes zer ba khyed cag gi tshang rtswa mchog gis kyang mi blud mi btung ngo zhes gsungs pa de bas mdo 'di byas so/ /dge bsnyen yan chad kyis mi blud cing zhes bya ba ni 'dir yan chad kyi sgra bris par rig par bya'o/ /</text></item>
<item><p>162a4</p><section></section><text>dge bsnyen gyi mtha' yan chad chos 'di pa bslab pa ma blangs pa thams cad kyis kyang chang blud par mi bya'o/ /dge bsnyen gyis mi bya ba'i las drug ste/ sems can 'tshong ba dang / chang 'tshong ba dang / mtshon cha 'tshong ba dang / dug 'tshong ba dang / rgya skyegs kyi las dang / til 'tshong ba'i</text></item>
<item><p>162a5</p><section></section><text>las so zhes bya ba 'dis bsdus pa yin no/ /rang bzhin gyi kha na ma tho ba dang bcas pa las gzhan pa thams cad la gso ba'i don nyid ma gtogs so zhes bya ba'i lhag ma'o zhes bya ba ni bcas pa'i kha na ma tho ba dang bcas pa bza' ba thams cad bkag pa las gzhan du yang dgag pa'i phyir gang</text></item>
<item><p>162a6</p><section></section><text>yin pa de thams cad la gsol ba'i don nyid du ni ma gtogs so zhes bya ba'i lhag ma 'di shes par bya'o/ /phran tshegs dag las 'di dang por byas te gtsang bar byas pa dang spos kyis bsgo bar bya'o zhes bya ba'i mthar thug pa'o/ /sgog skya dang kun dong ke'u bza' bar mi bya'o/ /nad pas ni dben</text></item>
<item><p>162a7</p><section></section><text>pa'i phyogs su'o zhes bya ba ni bza' bar bya ba'o / /zos nas sgog skya ni zhag bdun/ kun dong ni zhag gsum/ ke'u ni zhag gcig ma lon par gtsug lag khang du 'jug par mi bya'o zhes bya ba ni/ zos nas zhes bya bar sbyar ro/ /sgog skya zos nas ni zhag bdun no/ /de bzhin du kun dong zos</text></item>
<item><p>162b1</p><section></section><text>nas ni zhag gsum mo/ /ke'u zos nas ni zhag gcig go/ /gnas mal la mi bya'o zhes bya ba ni longs spyad par mi bya'o/ /bshang ba'i sar 'jug par mi bya'o/ /gci ba'i sar mi bya'o/ /dge 'dun gyi nang du 'gro bar mi bya'o/ /mchod rten gyi nyen kor du mi bya'o/ /de'i thag ni 'dom gang ngo zhes</text></item>
<item><p>162b2</p><section></section><text>bya ba ni mchod rten gyi nyen kor de'i 'o/ /'dir gzhung ni/ mchod rten gyi nyen kor 'dom gang spang bar bya ste/ dge slong dag mchod rten ni lha mngon par dad pa can dag gis kun nas gang ba yin la/ lha rnams ni gtsang sbra 'dod pa yin pas dri de ni de dag dang mi mthun pa'i phyir mchod rten la phyag mi bya'o zhes</text></item>
<item><p>162b3</p><section></section><text>gsungs pa yin no/ /'di ni mi rigs par gyur pa ste / gang gi phyir de lta bur gyur pa'i gnas skabs rnams la mchod rten la phyag bya bar mi rigs pa kho na yin no/ /khyim bdag dag la chos bstan par mi bya'o/ /khyim dag tu 'gro bar mi bya'o/ /skye bos gang ba'i sa phyogs su mi bya'o/ /</text></item>
<item><p>162b4</p><section></section><text>mjug tu khrus bya'o/ /gos dag gi dri ni bkru ba dang / du ba dag gis bsal lo/ /rung ba nyid du byin gyis brlabs par btsos pa dang gnas pa dag ni phyi rol dang 'dra'o zhes bya ba ni dper na dge slong gis gnas nyen kor 'dom gang dang bcas pa nas phyi rol du gyur pa'i btsos pa dang gnas pa dag gis</text></item>
<item><p>162b5</p><section></section><text>zas la rten nyid du 'gro zhing mi rung ba nyid byed pa po ma yin pa'i zas de la de bzhin du rung ba nyid du byin gyis brlab pa'o/ /der yang nyes pa de dag mi 'byung ba nyid byin gyis brlabs pa las gsungs so/ /'di byed par rigs pa ma yin pa'am/ 'on te yin snyam pa de bstan pa'i phyir/ byin gyis brlab</text></item>
<item><p>162b6</p><section></section><text>par bya'o/ /shing drung dang glang po che'i ra ba dang / mu stegs can gyi 'dug gnas dang / rgyal po'i pho brang sa dang / dge slong ma'i dbyar khang dang / gtsug lag khang gi bang rim dang / sgo khang dang / khyams dang / bsro khang dang / dpong sa'i ra ba dag tu mi bya'o zhes bya ba ni byin gyis brlab par bya</text></item>
<item><p>162b7</p><section></section><text>zhes bya bar sbyar ro/ /gtum phug can dang bsnyon thabs mkhan dang / zil gyis gnon par byed pa dang / khang pa dang / khyams su mi byed pa dang / don nyams pa dang gus pa nyams pa zhes bya ba de rnams yongs su spang ba'i phyir de rnams 'dis dgag pa ste bsgrub pa la sogs pa la yang ngo / /kha</text></item>
<item><p>163a1</p><section></section><text>cig las bla gab med pa dang / me khang dang / mchod rten gyi gzhi dang / khyim bdag gi sa gzhi yang zhes bya ba ni/ gzhung kha cig las 'di rnams dang sngar smos pa dag tu rung ba'i khang pa byin gyis brlab par mi bya'o zhes bya ba ni gzhan gyi 'dod pa'o/ /der g.yos dang btso ba</text></item>
<item><p>163a2</p><section></section><text>yang mi bya'o zhes bya ba la der zhes bya ba ni shing drung la sogs pa dang bla gab med pa der ro/ /kun du spyod pa 'di ni khyim pa dang 'dra ba ste/ g.yos dang btso ba byed pa de'i phyir shin tu dben par 'di bya bar rigs pa yin no/ /'dir ma sbas par gnas pas mi bya bar rab tu byung ba'i pham par gyur pa'i don</text></item>
<item><p>163a3</p><section></section><text>'dis gzhan rnams la yang 'gyur ro/ /shing drung la sogs pa rnams la 'di shin tu ma sbas pa nyid dang / gus pa nyams pa'i mtha' ma can gyi nyes pa rnams la 'ga' zhig tu zhes bya ba las g.yos pa dang btso ba dag las 'di rnams bkag pa dang / tshos pa'i byi dor yang mi bya'o zhes bya</text></item>
<item><p>163a4</p><section></section><text>ba la/ tshos pa'i byi dor ni tshos pa'i byi dor ro/ /de mi bya ba sum cha bangs pa na tshos pa yin te/ tshos pa de dag dge slong rang gis byi dor bya ba ni shing drung la sogs pa'i gnas de rnams su mi bya'o zhes bya ba'i don to/ /de ni klog pa ma yin te/ shin tu sdig pa bsrung ba la sogs pa de lta</text></item>
<item><p>163a5</p><section></section><text>bas na nye bar bsdus pa'o/ /'di la dus bzhi yod do zhes bya ba ni 'dir rung ba'i khang pa byin gyis brlab pa 'di la dus bzhi yod pa'o/ /de dag kyang gang zhe na/ dang po so phag 'grems pa'o/ /phyis las sar pa dang bcas pa nyid do zhes bya ba ni dang po so phag bkram pa'i 'og tu rung ba'i khang pa byin</text></item>
<item><p>163a6</p><section></section><text>gyis brlab pa ni dus gcig go/ /dang po so phag bkram pa'i 'og tu deng phyin chad nas ji srid du las sar pa yod pa nyid 'di ni gzhan no/ /gzhan gyi tshe dge slong gnas pa nyid dang ma bral ba'o zhes bya ba ni dge slong gnas pa nyid dang ma bral ba 'di la yod pas na 'di ni dge slong gnas pa nyid dang ma bral</text></item>
<item><p>163a7</p><section></section><text>ba'o/ /de'i dngos po ni de nyid do/ /de las sar pa nyid kyi phyir dus gzhan gyi tshe na gal te dge slong rnams kyis lhag par gnas pa dang mi 'bral bar 'gyur na/ de nas byin gyis brlab par bya ba nyid ces bya ba 'di ni dus gsum pa'o/ /de dag med pa na gnas pa'i phyir dge slong dag phyin pa na</text></item>
<item><p>163b1</p><section></section><text>zhes bya ba ni/ de na dge slong sngar gnas pa gnas khang na med pa de ni de ma yin pa de gang yin pa de la dge slong gnas pa med par gyur pa la lhag par gnas pa'i phyir/ dge slong rnams kyis phyin pa gang yin pa de ni byin gyis brlab pa'i dus bzhi pa'o/ /phyin pa'i dus de nyid du byin gyis brlab</text></item>
<item><p>163b2</p><section></section><text>par bya'o/ /bya ba gzhan brtsams pa dang ngal bso ba ma byas pa tshun chad ni de nyid do zhes bya ba ni ji srid du de rnams phyin pa bya ba gzhan brtsams pa ma byas pa tshun chad zhi bar mi 'gyur ro/ /'dug pa la sogs pa gnas par gyur pa re zhig brtag par mi bya ste/ de nyid ni phyin pa nyid do/ /phyin pa'i gnas</text></item>
<item><p>163b3</p><section></section><text>skabs su rig par bya zhes bya ba'i don to/ /thams cad la dge 'dun gyi las kyis so zhes bya ba ni dus bzhi po de rnams la dge 'dun gyi las kyis byin gyis brlab par bya'o/ /dang po gnyis la ni gang zag gis kyang ngo zhes bya ba ni dang po so phag 'grems par gyur pa dang / phyis las sar pa dang</text></item>
<item><p>163b4</p><section></section><text>bcas par gyur pa nyid ni gang zag gis kyang byin gyis brlab par bya'o/ /gang zag ji lta bus she na/ de'i phyir lag gi blas so/ /dang po shos la ni 'ba' zhig gis kyang ngo zhes bya ba smos te/ dang po'i dus la dang po'i so phag 'grems pa nyid na lag gi bla 'ba' zhig gis kyang byin gyis</text></item>
<item><p>163b5</p><section></section><text>brlab tu rung ba'o/ /dge slong rab tu mang po rnams kyis sems bsdu ba 'ba' zhig tu ma zad kyi 'di'i sngags ni/ tshe dang ldan pa dag sems sdus shig ces bya ba'i don to/ /dang por 'ba' zhig la 'dis ji ltar byin gyis brlab par bya zhe na/ de'i phyir brjod pas so zhes bya ba smos so/ /</text></item>
<item><p>163b6</p><section></section><text>ji ltar yang de dge slong lag gi blas rdo brteg pa na/ de'i phyir dang por gzhi 'di ni dge 'dun gyi rung ba'i khang par 'gyur ba'o snyam du sems bskyed par bya zhing tshig tu yang brjod par bya ste/ gzhi 'di ni dge 'dun gyi rung ba'i khang pa 'byung bar 'gyur zhes gsungs pa yin no/ /gnyis pa la ni dge</text></item>
<item><p>163b7</p><section></section><text>slong rab tu mang po dag gis sems bsdus pas so zhes bya ba ni byin gyis brlabs pa'i dus gnyis pa ste/ phyis las sar pa dang bcas pa nyid do zhes bya ba'i dus der ni dge slong rab tu mang po dag gis rung ba'i khang par sems bsdus par byin gyis brlab par bya ba ste/ de'i tshe na yang gtsug lag</text></item>
<item><p>164a1</p><section></section><text>khang byed pa srid pa'i phyir ro/ /gsum pa la ni las kho nas so zhes bya ba ni byin gyis brlab pa'i dus gsum pa ste/ gzhan gyi tshe dge slong gnas pa nyid dang ma bral ba'o zhes bya ba'i dus kyi de'i tshe na dge 'dun gyis gsol ba dang / gnyis kyi las kyis byin gyis brlab</text></item>
<item><p>164a2</p><section></section><text>pa kho nar byas pa'o/ /dus gsum par byin gyis brlab pa'i rung ba'i khang pa 'di'i ming ni las kyi mtha' las byung ba'i zhes bya ba'o/ /bzhi pa la ni ji snyed phyin pa de snyed kyis rung ba'i khang pa nyid du bsgrag pa'i tshig cig car brjod pas so zhes bya ba la/ ji snyed phyin pa zhes bya ba ni bye brag ma thob pa</text></item>
<item><p>164a3</p><section></section><text>rnams la mang po nyid du 'jug par 'gyur bas/ mnyam pa srid pa la byin gyis brlab par 'gyur zhes bya ba'i don to/ /bzhi pa la ni zhes bya ba ni dus la'o/ /de ma yin pa la lhag par gnas pa'i phyir dge slong rnams phyin pa zhes bya ba de la'o/ /cig car zhes bya ba la dge slong phyin pa thams cad kyis</text></item>
<item><p>164a4</p><section></section><text>gzhi 'di ni dge 'dun gyi rung ba'i khang par 'gyur ro zhes tshig mthun par cig car bar brjod par bya'o zhes bya ba'i don to/ /'dir cho ga dang sngags ma brjod pa de bas na 'di ltar smos so/ /'di'i ming ni 'phral la byung ba'i gnas zhes bya'o/ /dus gzhan gyi tshe na dge slong gnas pa nyid dang ma bral</text></item>
<item><p>164a5</p><section></section><text>lo zhes bya ba'i dus gsum pa 'di la las gcig pa nyid kyis zhes bya ba de gnas par rig par bya'o/ /gcig gis gtsug lag khang du ma'i bya ba byed pa la mi mdzes pa med pa zhes bya ba la gcig gis zhes bya ba ni rung ba'i khang pa'o/ /'dir gzhung ni/ ba lang gi gnas pa lta bu gang zhe na/ gtsug</text></item>
<item><p>164a6</p><section></section><text>lag khang tha dad pa na gnas pa'o zhes bya ba'i don de 'dis shes pa'o/ /de ni tha dad par gyur pa'i gnas te tha dad pa du ma dag tu rung ba'i khang pa gcig tu gtsug lag khang du ma'i de gnas rnams kyis bya ba byed pa gang yin pa de ni mi mdzes pa ma yin par shes par bya'o/ /de ni tha dad par gyur</text></item>
<item><p>164a7</p><section></section><text>pa'i rung ba nyid du ma bstan to zhes bya ba ni don gzhan 'dis dogs pa yin la 'brel bar gnas pa'i gzhi tha dad par gyur pa gang yin pa des so/ /byin gyis ma brlabs par yang rung ba zhes bya ba gzhung 'dis smos pa de bas na de'i 'di bkag pa'o/ /'dir ni de ma gsungs so zhes bya ba yang ci'i</text></item>
<item><p>164b1</p><section></section><text>phyir nges pa 'dir yin zhe na/ de'i phyir gal te gnas kyi gzhi yin na/ de'i phyir tha dad par gyur pa'o/ /'di byin gyis brlab pa med pa rung ba nyid la mi sbyar ro/ /gal te ma yin na 'dir mi rung ba nyid du thal ba med pa'o/ /gsog 'jog tu gyur pa za ba de bsal ba'o/ /gnas pa ma yin pa'i</text></item>
<item><p>164b2</p><section></section><text>gzhi la mi spro ba 'di mthong ba ma yin zhes bya ba'o/ /yang kha cig ni 'di skad ces zer te/ ba lang gi gnas zhes bya ba 'di ltar brjod pa yin te/ ji ltar yang mtshams gcig tu gtsug lag khang rab tu mang po tha dad pa dag tu bkod par gyur cing / de rung ba'i khang pa gcig la blo mthun</text></item>
<item><p>164b3</p><section></section><text>par byas nas gtsug lag khang de dag thams cad kyi rung ba'i khang pa gcig kho na yin te ba lang gi gnas lta bu zhes gsungs pa ni khang pa gcig kho na yin no/ /pad ma'i zhes bya ba yan chad mu ge'i tshe'o/ /mu ge'i tshe dge slong gis btsos pa dag dang lag nyer blangs pa dang / byin len ma</text></item>
<item><p>164b4</p><section></section><text>byas pa dag bza' bar bya'o/ /nang du btsos pa dang zhag lon pa'o/ /snga dro ba'i zas so zhes bya ba de dag ni zas spangs nas bza' ba dang yang yang za ba'i gnang ba'o/ /btung ba ni dus thams cad du'o zhes bya ba ni lo legs pa'i dus su yang bza' bar bya ba'o / /'dir gzhung ni sil bu las de</text></item>
<item><p>164b5</p><section></section><text>lta bas na tshe dang ldan pa gro bzhin skyes rna ba bye ba nyi shu pa la brten te/ de dge 'dun thams cad kyis gang zhig btung ba btung bar rdzas su gnang ngo zhes gsungs pa de yis bsdus pa 'di yin no/ /de yang spangs pa za ba dang yang yang za ba bag yangs su gnang bar rnam par gnas pa yin no/ /sngar</text></item>
<item><p>164b6</p><section></section><text>byin len byas pa spangs te langs pas so zhes bya ba ni sngar byin len byas pa gang yin pa de spangs te langs pas bza' bar bya'o/ /de blang bar bya ba'i phyir ldang bar bya'o zhes bya ba ni sngar byin len byas pa de blang bar bya ba'i phyir ro/ /'di ni zas brtsams pas blang bar mi bya'o zhes bya ba ni de'i bag</text></item>
<item><p>164b7</p><section></section><text>yangs su bya ba yin no/ /lhag ma'o zhes bya ba ni des bza' bar bya ba'i phyir sta gon byas pa gang yin pa de las lhag ma yod pa de gang yin pa de dge slong spangs te langs pas bza' bar bya'o/ /mngon par bsgrub po zhes bya ba ni gzhag pa'i gnas pas drangs pa spangs te langs pas bza' bar</text></item>
<item><p>165a1</p><section></section><text>bya'o/ /lhag ma de 'byung ba gang gis mi rigs pa gang zhig gi 'dod pa de la brjod par bya ste/ des bsgrub par bya'o/ /gzhan yang gnang ba de'i phyir nags kyi rus pa'o zhes bya ba smos te/ spangs te langs pa las bza' bar bya'o/ /nags kyi rus pa zhes bya ba ni dper</text></item>
<item><p>165a2</p><section></section><text>na sha'i rus pa ni rus pa dag yin pa de bzhin du nags kyi shing dag ni rus pa can dag yin pas de'i phyir shing thog rus pa can ni nags kyi rus pa yin no/ /sha gan d+ha la sogs pa ltar gzhan gyi gzugs so/ /yang nags kyi rus pa zhes bya ba ci zhig yin zhe na/ de'i phyir 'di lta ste rgun</text></item>
<item><p>165a3</p><section></section><text>dang bal po se'u dang / 'bra go dang star ka dang pa ta ma dang / u ru ma'i ka dang ku ru ma'i ka dang kham bu dang rgya shug dang sa ra dag ni de zhes bya ba'o/ /pad+ma'o zhes bya ba smos te/ de yang nags kyi rus pa yin te/ spangs te langs pas bza' bar bya'o/ /'dir thams cad du lhag ma'o zhes bya ba la</text></item>
<item><p>165a4</p><section></section><text>sogs pas spangs te langs pas zhes bya ba dang sbyar ro/ /pad+ma zhes bya ba de ci zhig yin zhe na/ de'i phyir 'di lta ste pad+ma'i rtsa ba dang / pad+ma'i rtsa lag dang be Ta dang / ut+pa la'i rtsa ba dang pad+ma'i snying po dag ni de zhes bya'o zhes smos so/ /gzhir gtogs pa'i sman gyi gzhi'o// //de la</text></item>
<item><p>165a5</p><section></section><text>re zhig 'brel pa bstan par bya ste/ bkres pa dang skom pa dag ni nad dang 'dra ba ma yin te/ de bas na de dag gi gnyen por gyur pa 'tsho ba tsam sgrub par byed pa bza' bar bya ba dang / btung bar bya ba dus su rung ba'i sman gyi chos khongs su gtogs pa nyid gang yin pa de dag gi 'du ba'i sgo bstan</text></item>
<item><p>165a6</p><section></section><text>pa'i phyir/ rgyal srid dang de'i phyed nod par mi bya'o zhes bya ba smos te de'i zhes bya ba ni rgyal srid de'o/ /dge 'dun gyi ched du grong mnod pa'o/ /zhing yang ngo zhes bya ba ni mnod par bya'o zhes bya bar sbyar te/ zhing ni grong gi phyogs gcig pa yin pa'i phyir grong med pa'i phyir dgon pa dang / 'bad</text></item>
<item><p>165a7</p><section></section><text>rtsol med pa'i gnas dang 'brel pa zhes bya ba lhag mas shes par bya'o/ /de yal bar mi dor ro zhes bya ba ni zhing de'o/ /de'i 'og shas mnod do/ /thog shas brtsal lo/ /mnod pas de gtsug lag khang du dbul bar bya ba nyid do zhes bya ba smos te/ nam gyi tshe gang zhe na/ de'i phyir bdag</text></item>
<item><p>165b1</p><section></section><text>nyid kyi bas dang por ro/ /bsrung ba'i phyir dge slong dag bsko'o zhes bya ba ni thog shas mnod pa la sogs pa la'o/ /'du ba dang 'god pa dang gnyis ka las gang yang rung ba mi mngon pas rtsis gdab par mi bya'o zhes bya ba ni/ 'du ba dang 'god pa dang / 'du 'god gnyis las gang yang rung</text></item>
<item><p>165b2</p><section></section><text>ba zhes bya ba'o/ /'di rnams las gzhan pa'i dag 'dun gyi gnas gcig las gdags par mi bya ste/ der rtsis gdab par mi bya zhes bya ba'i don to/ /gzhan la dran pa dang shes bzhin sngon du btang ste de la 'jug par bya'o zhes bya ba la/ gzhan la zhes bya ba ni gang du gnyis ka gdags</text></item>
<item><p>165b3</p><section></section><text>pa byed pa la der rtsis byed pa la dran pa dang / shes bzhin sngon du btang ste 'jug par bya'o/ /dge 'dun gyi ched du g.yog 'khor nye bar gzhag go zhes bya ba la 'dir gzhung ni ma byin par len pa'i pham par gyur pa las 'dir las kyi mthar/ bcom ldan 'das kyis bka' stsal pa/ dge 'dun gyi</text></item>
<item><p>165b4</p><section></section><text>ched du g.yog blang bar bya'o zhes gsungs pa yin no/ /gang nas gtsug lag khang du sgra mi 'byung ba der lha 'bangs kyi khyim byed du gzhug go/ /ji snyad dgos par 'jug par bya'o/ /zas dang gos sbyin par bya ba nyid do zhes bya ba ni/ gtso bor dge 'dun gyi g.yog dag la'o/ /gal te</text></item>
<item><p>165b5</p><section></section><text>gzhan med na de'i don du sbyin pa shugs kyis rtogs pa'o/ /gal te las byed pa na'o zhes bya ba ni gal te g.yog dag las byas na de dag la zas dang gos sbyin par bya ba nyid do/ /na ba rnams la g.yog bya'o zhes bya ba ni g.yog dag gal te na na de rnams la yal bar mi dor de sman la sogs pas</text></item>
<item><p>165b6</p><section></section><text>bsnyen bkur bya'o/ /ba glang dang ma he dang ra dang lug dang / glang po che dang rta dang rnga mo dang bong bu dang / 'bru tsam pa dang snod kyang ngo zhes bya ba yang dge 'dun gyi ched du blang bar bya'o/ /gleng gzhi rnams las 'bru tsam pa gnang ba rjes su gsungs pa yin no/ /phran tshegs dag las ni snod rnams</text></item>
<item><p>165b7</p><section></section><text>la'o zhes gsungs pa yin no/ /'di yang 'dir gzhung ni btsun pa dge slong gis longs spyod dang / longs spyod mchog blang du rung ngam ka ta ya na dge 'dun gyi ched du blang du rung ngo / /de la longs spyod ni grong dang zhing dag go/ /longs spyod mchog ni ba lang dang ra dang lug dang ma he'o/ /yo</text></item>
<item><p>166a1</p><section></section><text>byad ma yin pa dag gang zhe na glang po che dang rta dang rnga mo dang ba lang dang / bong bu dang ra dang lug dang ma he bcom ldan 'das kyis rjes su gnang ba mchod rten gyi yang rung ba dag go zhes bya ba ni/ ma mo las de bsdus nas gsungs pa yin no/ /gang zhig phul nas khyim pa shi</text></item>
<item><p>166a2</p><section></section><text>na glang po che la sogs pa rnams rgyal po la dbul lo zhes gsungs so/ /rdzas 'di nyid rnyed pa la yang khyim pas rgyal po dbang ba nyid ces bya ba de'i dgongs pa ni 'di yin gyi / de bdag tu byed pa la mi rung ba nyid ma yin no zhes bya ba rten rtogs par bya'o/ /de dag mchod rten gyir yang mi rung</text></item>
<item><p>166a3</p><section></section><text>ba ma yin no zhes bya ba ni/ grong la sogs pa dge 'dun gyi ched du blang du rung ba de dag mchod rten gyi ched du yang rung / dge 'dun gyi ched du yang rung ba de dag go zhes bya ba ma mor gtogs pa de bas na mdo 'di'o/ /de'i rjes su 'brangs nas 'dir lhag ma bsdus pa'o/ /kha gzar dang tshwa khug</text></item>
<item><p>166a4</p><section></section><text>bcang bar bya'o zhes bya ba la de gnyis zhes bya ba ni kha gzar dang tshwa khug dag go/ /de gnyis dang phul ba'i btung phor las gzhan ba'i khar ba'i snod gang zag gis bcang bar mi bya'o/ /kun dga' ra ba pa nye bar gzhag par bya'o zhes bya ba la/ 'dir ma mo las dge 'dun gang gis kyang ngo / /</text></item>
<item><p>166a5</p><section></section><text>bsrung ba'i phyir byis pa mtshan mthun pa 'bul ba dag blang bar bya'o zhes bya ba ni dge 'dun nam gang zag gis kyang blang bar bya'o/ /'dir gzhung ni/ bcom ldan 'das la 'phrog ma skyabs su song zhing bslab pa'i gzhi dag la bzhag nas/ des bu de dag gnod sbyin gdug pas 'jigs</text></item>
<item><p>166a6</p><section></section><text>pa bsrung ba'i phyir dge 'dun la phul ba thos nas/ de dag 'di snyam du des bsrung ba'i phyir dge slong rnams la bu re zhig 'bul bar byed na bdag cag gis kyang ci'i phyir mi dbul snyam nas/ de dag gis bu dbul bar brtsams pa dang / dge slong dag mi len nas/ bcom ldan 'das kyis</text></item>
<item><p>166a7</p><section></section><text>bka' stsal pa/ blang bar bya'o zhes gsungs pa yin no/ /'dir tshul ni rjes su 'gro ba ni dge 'dun gyis blangs te/ kun dga' ra ba'i g.yog tu rnam par gnas pa yin no/ /de lta bas na bye brag med par brten pa yin no/ /de dag gi cha lugs ni mgul par chos gos btags pa nyid do/ /</text></item>
<item><p>166b1</p><section></section><text>skyed par yang rung ngo zhes bya ba la/ de dag gi cha lugs ni mgul par chos gos kyi tshal bu re re btags pa yin no/ /phan gdags pa'i sems kyis so sor bskyang bar bya'o/ /de'i nye dus phul ba blang par bya'o/ /mjug tu rin nyid du yang ngo zhes bya ba la/ de'i nye du dag gis mjug tu byis pa</text></item>
<item><p>166b2</p><section></section><text>phyir len pa'i tshe de'i dus phul ba blang bar bya'o zhes bya bar sbyar ro/ /de ltar yang de rnams kyis phul bar gyur pa la dad pa'i dbang du byas pa nyid yin pas 'di la log pas 'tsho ba nyid yin par dogs par mi bya ste/ de bas na de la 'di bstan pa'o/ /de dag gis byas pa shes pas kyang ngo zhes bya ba</text></item>
<item><p>166b3</p><section></section><text>ni/ byis pa de dag gis byas pa shes pas phul ba yang blang bar bya'o/ /de'i rin gdab par mi bya'o zhes bya ba ni/ dge slong gis byis pa de dag yongs su bskyangs pa'i rin dang rngan pa blang bar mi bya'o/ /shing thog gi rnyed pa bdag gir bya'o zhes bya ba la / 'dir gzhung ni rnam par 'byed pa las</text></item>
<item><p>166b4</p><section></section><text>te/ 'og ma gsum gyis yang ngo / /'dir sil bu dag las/ bza' bar bya ba nyid ni ma yin no zhes gsungs so/ /zhun mar dang 'bru mar dang sbrang rtsi dang bu ram gyi lbu ba'i bum pa yang ngo zhes bya ba ni/ zhun mar la sogs pas gang ba'i bum pa ni blang bar bya'o zhes bya bar sbyar ro/ /'dir</text></item>
<item><p>166b5</p><section></section><text>gzhung ni/ zhun mar dang 'bru mar dang sbrang rtsi dang bu ram gyi/ lbu ba'i bum pa dge 'dun la phul na bum pa'i tshad tsam po de rnams zhes bya ba nas/ ji srid bcom ldan 'das kyis bka' stsal pa/ blang bar bya zhing blangs pas dge slong dag gam khyim bdag gis brim par bya'o zhes gsungs pa</text></item>
<item><p>166b6</p><section></section><text>yin no/ /dge 'dun du gtogs pa'i tshig ni 'di yin te/ 'dir dge 'dun nam gang zag gis ni ma yin no zhes bya ba rnam par dpyad la ma byas te/ 'di ni gang zag la mi rigs pa'i ngo bo ma mthong ngo / /de bas na skabs kyi dbang gis tshig 'dir blangs so snyam du rnam par nges nas bye brag tu</text></item>
<item><p>166b7</p><section></section><text>ma smos so/ /de dag gi snod kyang ngo zhes bya ba ni/ zhun mar la sogs pa de dag gi snod de bum pa ni bum pa'o/ /de dag gzhag par bya'o zhes bya ba ni zhun mar la sogs pa'i snod bum pa dag go/ /zhun mar la sogs pas gang ba'i bum pa zhes bya ba 'dir shugs kyis zhun mar gyi bum pa la</text></item>
<item><p>167a1</p><section></section><text>sogs pa'i don shes pa'o/ /gang du gzhag par bya zhe na/ de'i phyir gzhi la'o zhes bya ba smos so/ /bshang ba dang gci ba dang chang gi bum pa dag ni mi mkho ba nyid do/ /dge 'dun gyi phyir yang g.yos dang 'tshed pa gang yin pa dag gi zhal ta bya'o zhes bya ba ni/ byed du 'jug pa zhal</text></item>
<item><p>167a2</p><section></section><text>ta byed pa ste/ rang gis bya ba ni ma yin no/ /'dir gzhung ni sman gyi gzhi las/ 'dir dang por byas nas lhung bzed kyi kha g.yogs bcang bar bya'o zhes bya ba'i mthar thug pa gsungs so/ /lhung bzed du bsod snyoms ma blugs pa'i mdun rol du ma bzung ba nyid kyis bsod snyoms la 'jug</text></item>
<item><p>167a3</p><section></section><text>par bsten par mi bya'o zhes bya ba la/ ma blugs pa'i mdun rol du zhes bya ba ni/ mdun rol du lhung bzed blos ma bzung ba'i phyir ro/ /lhung bzed kyi kha g.yogs bcang bar bya'o zhes bya ba ni/ /lhung bzed kyi nang du bsod snyoms blugs pa gang gis g.yogs par byed pa de ni lhung bzed kyi kha</text></item>
<item><p>167a4</p><section></section><text>g.yogs zhes bya'o/ /'di dang 'khar ba'i snod bcang ba la thun mong ma yin pa nyid du dogs par mi bya'o zhes bya ba ni/ lhung bzed kyi kha g.yogs bcang bar bya'o zhes bya ba 'di dang 'khar pa'i snod bcang ba dag las de la phul ba'i btung phor las gzhan pa'i 'khar ba'i snod gang zag gis</text></item>
<item><p>167a5</p><section></section><text>bcang bar mi bya'o zhes bya ba thun mong ma yin pa nyid du dogs par mi bya ste/ gnyis po de dge slong ma la ma yin snyam du rtog par mi bya'o zhes bya'o zhes bya ba'i don to/ /nad pas zhwa bcang ba la ni mi rung ba nyid du yang ngo zhes bya ba yang dogs par mi bya'o zhes sbyar bar bya'o/ /nye ba 'khor rang bzhin</text></item>
<item><p>167a6</p><section></section><text>gyi kha na ma tho ba dang bcas pa ma gtogs pa zhes bya ba gsungs pas/ nad pa la zhwa bcang bar rjes su gnang ba gang yin pa de dge slong ma la mi rung ba nyid du dogs par mi bya'o/ /'dir gzhung ni skye dgu'i bdag mo chen mo glad pa na nas/ bcom ldan 'das kyis bka' stsal pa/ zhwa bcang</text></item>
<item><p>167a7</p><section></section><text>bar bya'o zhes gsungs pa yin no/ /don 'di la bud med kyis kyang zhwa bcang du rung ngo zhes bya ba 'dis bstan par 'gyur ro/ /de lta bas chu la chab rom chags pa'i yul du yang de rjes su gnang bar shes par bya ste/ de'i phyir mdo 'di ni dpe tsam du rig par bya'o/ /sil byed kyi sgra</text></item>
<item><p>167b1</p><section></section><text>ma phyung bar bsod snyoms la khyim du 'jug par mi bya'o/ /de bcang bar bya'o zhes bya ba ni sil byed de'o/ /'byung ba dang 'jug pa la mkhas par 'bad par bya'o zhes bya ba ni bsod snyoms pas so/ /ji ltar zhe na de'i phyir mtshan mar byas pas so/ /mtshan ma gdab pa ci zhig gis she na/</text></item>
<item><p>167b2</p><section></section><text>de'i phyir bsod snyoms kyi bram ze la sogs pas so zhes bya ba smos so/ /chos btsongs pas 'tsho ba sbyar bar mi bya'o zhes bya ba la/ 'dir gzhung ni ma mo las de dag chos kyi sgo nas rnyed pa yongs su 'tshol zhing chos 'tshong bas 'tsho ba sbyor bar byed pa na/ bcom ldan 'das kyis bka'</text></item>
<item><p>167b3</p><section></section><text>stsal pa/ chos kyi sgo nas rnyed pa yongs su btsal bar mi bya zhing chos 'tshong bas 'tsho ba sbyar bar mi bya'o zhes gsungs pa yin no/ /'dir sil bu dag las de byed pa zhes bya ba dang por byas te bza' bar bya'o zhes bya ba'i mthar thug par gsungs pa yin no/ /gleng gzhi rnams las de spang</text></item>
<item><p>167b4</p><section></section><text>ba 'dug pa zhes bya ba dang por byas nas dge slong ma'i zhes bya ba'i mthar thug par gsungs pa yin no/ /chu med na zho ga chu la sogs pa'i khu bas rkang pa dag bkru'o zhes bya ba ni 'di ni 'og nas zas rkang pas brdzi bar mi bya'o zhes 'byung ba'i dmigs kyis bsal ba yin no/ /rtswa bam la</text></item>
<item><p>167b5</p><section></section><text>'dug par bya'o zhes bya ba ni stan gzhan med pa'o/ /bla gab med pa'i mtha' gcig tu gzhag go/ /spungs te yang ngo zhes bya ba ni so sor gzhag pa 'ba' zhig tu ma zad kyi/ spungs te gzhag tu yang rung ba'o/ /mjug tu 'dor ro zhes bya ba ni/ bya ba zin pa'i mjug tu rtswa bam dor bar bya'o/ /</text></item>
<item><p>167b6</p><section></section><text>mang ba nyid yin na bya'o zhes bya ba ni dge slong mang ba nyid yin na'o/ /gral gyi tshar du ma nyid kyang ngo zhes bya ba ni/ tshar du dge slong mang ba nyid yin na/ gral gyi tshar du ma nyid kyang byar rung ba'o zhes bya ba'i don to/ /tshad ji tsam zhe na/ de'i phyir lnga brgya'i tshar ro zhes bya ba smos te/ gral tshar</text></item>
<item><p>167b7</p><section></section><text>gcig la dge slong lnga bkod pa man chad kyi tshar ring po byar rung ba'o/ /rgan pa'i mthar re rer spyi bungs bya'o zhes bya ba ni byin gyis brlab par bya ba rnams la bsko'o zhes 'byung ba dang sbyar ro/ /gang du bsko ba yin zhe na/ de'i phyir 'drim pa dag rku ba nyid na spyan pa dag bsko'o zhes smos so/ /zas</text></item>
<item><p>168a1</p><section></section><text>kyi las byed pa dag gis dang por bza' bar bya'o/ /'dus pa chen po'i tshe rgan rims su 'khod du gzhug pa'i phyir dang / 'drim du gzhug pa'i phyir dge slong dag bsko'o/ /'di la dge slong mas ni gnyis sam gsum gzhag ste ci dgar 'khod par bya'o zhes bya</text></item>
<item><p>168a2</p><section></section><text>ba ni 'dus pa chen po 'di la dge slong mas ni rgan pa gnyis sam gsum spangs nas so/ /sgra bskyungs te zan gyi ched du 'gro bar bya'o zhes bya ba ni/ ma mo las 'di dang por byas nas gnas par bya'o zhes bya ba ni mthar thug pa dang / dran pa nye bar bzhag nas zhes bya ba dang por bya ste/ mngon</text></item>
<item><p>168a3</p><section></section><text>par bsdu bar bya'o zhes bya ba'i mthar thug pa dang / mthar langs pas gshegs par mi bya ba dang por byas nas lto ba dang blo rnams zhes bya ba'i mthar thug pa'o/ /khyim pa'i drung du 'ongs pa bod pa la dad pas sbyin pa las sbyin par bya'o zhes bya ba 'dis kyang ngo / /zas rkang pas brdzi bar mi bya'o</text></item>
<item><p>168a4</p><section></section><text>zhes bya ba 'di sman kyi gzhi las so/ /bzhon pas 'gro bar mi bya'o zhes bya ba dang por byas nas bkag pa ni ma yin no zhes bya ba'i mthar thug pa dang / nges par ma byas pa zhes bya ba de yang 'dul ba la zhes bya ba gang zhig bcom ldan 'das kyis legs par 'ongs pa lhung bzed lhag pa gzhag pa</text></item>
<item><p>168a5</p><section></section><text>zhes bya ba rnam par 'byed pa las klog pa dang / sil bu rnams las ni de nas gcig tu 'dod par bya zhes gsungs pa yin no/ /shin tu bsdams pa dang spyod lam mdzes pas so/ /mdzes pas so zhes bya ba yang zan gyi ched du 'gro bar bya'o/ /de bzhin du 'dug par bya'o zhes bya ba dang /</text></item>
<item><p>168a6</p><section></section><text>sgra bskyungs pa dang / shin tu bsdams pa dang / spyod lam mdzes pas zan gyi ched du 'dug par bya'o/ /zas rkang pas brdzi bar mi bya'o/ /lhung bzed kyi gzhi la rkang pas reg par mi bya'o/ /dran pa nye bar bzhag ste bsod snyoms blang bar bya'o zhes bya ba ni rtse gcig pa'o/ /bya ba</text></item>
<item><p>168a7</p><section></section><text>gzhan dang 'brel ba'i bsam pa yang sems gtod pa'i rtse gcig pa las gzhag par yod par 'gyur ba de bzlog pa'i phyir/ sems rnam par ma g.yengs pas bsod snyoms blang bar bya'o zhes bya ba smos so/ /mi 'phrogs pa dang 'tsho ba tsam dang / de ma 'dres pa dang mi dkrug pa dang / shin</text></item>
<item><p>168b1</p><section></section><text>tu dben pa dang dus las mi yol bar bsgrub par bya'o/ /gang la mgron du bos pa de las gzhan rnyed pa bdag gir byed pa mi rigs pa nyid med do zhes bya ba la/ 'dir gzhung ni 'dreg mkhan rab tu byung bas dge 'dun thug pa la spyan drangs nas ro bsod pa sta gon byas pa dang / dge slong dag</text></item>
<item><p>168b2</p><section></section><text>zas gzhan la mgron du bos pas de ni mi len pa dang / bcom ldan 'das kyis bka' stsal pa/ zas gzhan la mgron du bos pas gzhan rnyed pa bdag gir byed pa la mi rigs pa med do zhes gsungs pa yin no/ /rang gis zas las gzhan mnos pa las nyes pa med do zhes bya ba ni rang</text></item>
<item><p>168b3</p><section></section><text>gis zan za ba'i tshe gal te gzhan gyis sbyin par byed na de mnos pa la nyes pa med ces bya ba'i don to/ /gzhan gyis mgron du bos nas 'dug pa la des gnang na/ gzhan gyis byin pa na de'i khongs su gtogs pa dang 'dra'o zhes bya ba ni gang zhig gzhan gyis mgron du bos na ni 'dug pa la</text></item>
<item><p>168b4</p><section></section><text>sbyin bdag des gnang na sbyin bdag gzhan gyis sbyin pa'o/ /'di lta ste sdig byung ba'i gyad rnams kyis mgron du bos pa'i dge slong rnams la gyad kyi sna chen po la gtogs pa snang byed kyis bca' ba dang btung ba dag brims pa sbyin bdag gis gnang ba de ni sbyin bdag gzhi bo'i khongs</text></item>
<item><p>168b5</p><section></section><text>su gtogs pa dang 'dra'o/ /de la ni dam bca' ba las 'das pa dang yang yang za ba'i nyes par mi 'gyur ro/ /bsams pa'i don gyis sgra'i sbyor bar rnam par gzhag gi grags pas ni ma yin no zhes bya ba ni sangs rgyas tshur shog ces bya ba la sogs pas 'bod cing ci'ang rung ba sbyin</text></item>
<item><p>168b6</p><section></section><text>par byed pa na/ smra ba po'i bsams pa'i don gyis de rnam par gzhag gi grags pa ni ma yin te/ gal te de skad du 'bod pa de sangs rgyas nyid du bsams pa yin na ni de nyid la de phul bar 'gyur ro/ /ji ste grags pa nyid du bsams pa yin na ni grags pa nyid la phul ba yin no/ /blangs</text></item>
<item><p>168b7</p><section></section><text>ba spang bar mi bya'o zhes bya ba la/ blangs pa ni byin len byas pa ste slar sbyin par mi bya'o/ /'di ltar bsod snyoms la de skad gsungs pa yin mod kyi gzhan la yang de rung bar gnang bas de rigs par bya'o/ /lta ba dang tshul khrims phun sum tshogs pa dag las blangs pa gzhan go rims</text></item>
<item><p>169a1</p><section></section><text>bzhin la sbyin pa dang / 'tsho bar byed pa lhag ma kham gcig yan chad len pa dang za ba ni dad pas sbyin par bya ba chud gson pa yin no zhes bya ba la/ go rims bzhin la zhes bya ba ni lta ba phun sum tshogs pa las blangs pa lta ba nyams pa la sbyin pa dang / tshul khrims</text></item>
<item><p>169a2</p><section></section><text>phun sum tshogs pa las blangs pa tshul khrims 'chal pa la sbyin pa la ni dpe tsam du zad de/ mchog las blangs pa mchog ma yin pa la yang sbyin pa zhes bya ba de la 'di bstan par reg par bya'o/ /mchog dang mchog ma yin pa ni 'di ltar shes par bya ste/ ting nge 'dzin thob pa ni ma thob pa bas</text></item>
<item><p>169a3</p><section></section><text>mchog go/ /'phags pa ni ma 'phags pa ma yin pas so/ /chos kyi tshogs rab tu 'phel ba'i byang chub sems dpa'i so so'i yang nyan thos las so/ /de ltar 'dzam bu'i grib ma la bzhugs pa'i byang chub sems dpa' shAkya thub pa'i dbang du mdzad nas gsungs pa ni de la phul bas bsod</text></item>
<item><p>169a4</p><section></section><text>nams ches mang du 'phel bar 'gyur gyi dgra bcom pa bye ba rnams la ni ma yin no zhes gsungs pa yin no zhes gsungs so/ /kham gcig yan chad ces bya ba ni 'dir yan chad kyi sgra dang rab tu 'brel bar rig par bya ste/ kham gcig yan chad ces bya ba'o/ /kham gcig yan chad za ba ni</text></item>
<item><p>169a5</p><section></section><text>'tsho bar byed pa tsam las lhag par lan pa dang / za ba ni dad pas sbyin par byed pa chud gson pa yin no zhes bya ba'i don to/ /pha ma dang nad pa dang rab tu byung bar 'dod pa dang sbrum pa dag dang / gdul ba dang 'dod pas bsod snyoms la reg pa dang khyim pa 'ongs pa la ni de las bgo bsha' bya'o/ /</text></item>
<item><p>169a6</p><section></section><text>zhes bya ba ni de bsod snyoms chud zos par byed pa de las dad pas sbyin par bya ba chun gson pa'i tshig tu rig par mi bya'o/ /kham changs gcig za ba po rnam par mi bcad par gzhag par bya'o zhes bya ba ni/ 'ga' zhig tu mid pa la yang kham changs gcig za ba pos zhes bya ba'i don to/ /'dir</text></item>
<item><p>169a7</p><section></section><text>gzhung ni ci nas kyang lhag mar ma gyur pa'i kham changs gcig gzhag par bya'o zhes gsungs pa yin no/ /bza' ba'i phyir nye bar dud 'gro la yang sbyin par bya'o zhes bya ba ni/ kham changs gcig gzhag pa de'o/ /'dir gzhung ni dge slong gis zos nas dud 'gro la kham gcig mi gzhag par</text></item>
<item><p>169b1</p><section></section><text>mi bya'o zhes gsungs pa yin no/ /bza' ba'i phyir nye bar gzhag pa las ma rdzogs par sbyin par mi bya'o zhes bya ba la/ ma rdzogs par zhes bya ba ni zas ma rdzogs pa la'o/ /dad pas sbyin par bya ba de nyid kyis mgron du bos pa la yang mi bya'o/ /lhung bzed kyi gzhi ni lhag ma za ba rnams la</text></item>
<item><p>169b2</p><section></section><text>ci bder bya'o/ /gnyug mar gnas pa rnams la gtor ma sbyin no zhes bya ba ni gtsug lag khang na gnyug mar gnas pa mi ma yin pa'i gnas pa rnams la 'bad pas de sbyin pa bsgrub par bya'o zhes bya bar shes par bya'o/ /de dag gi cho ga'i rjes su 'brangs pas snga rol la sogs par ro</text></item>
<item><p>169b3</p><section></section><text>zhes bya ba ni gang zhig gnyug mar gnas pa de dag gi cho ga'i rjes su 'brang bas snga dro la sogs pas gtor ma sbyin par bya ba'i don to/ /cho ga tha dad pa nyid yin na tha dad par ro zhes bya ba ni/ gang du kha cig cho ga yang gzhan yin la/ kha cig gi cho ga yang gzhan yin na der cho ga de rnams thams</text></item>
<item><p>169b4</p><section></section><text>cad so sor sbyin par bya ba zhes bya ba'i don to/ /a mra rus pa ma chags pa dag gi gnas skabs su bza' bar mi bya'o zhes bya ba ni ze 'bru chags pa nyid kyi sman pa rnams la rjes su gnang ba gang yin pa de la ni 'di las lhag par 'gyur ba ma yin te/ de'i tshe ze 'bru chags pa nyid la nges pa nyid</text></item>
<item><p>169b5</p><section></section><text>kyi phyir ro/ /dang po nyid du ze 'bru las rus pa ma chags pa sgrub pa'i phyir de bas na ma sbyar ro/ /rtsa ba dang sdong bu dang 'dab ma dang me tog dang 'bras bu dang bca' bar bya ba dang / 'bras chan dang zan dron dang 'de gu dang sha dang / snum khur dang 'o ma dang zho dang mar dang nya sha dang sha skam dag ni</text></item>
<item><p>169b6</p><section></section><text>mi rung ba nyid ma yin no zhes bya ba ni tshod ma nyid du yang sha la sogs pas bza' ba'i don du zhes bya ba ni bstan pa'i phyir nya sha dang sha skam dag bzung ba'o/ /snga ma la ni sha'i 'o/ /'dir 'o ma la sogs pa ni tshod ma dag bstan to/ /'bras chan la sogs pas ni bza' ba dag bstan to/ /rtsa</text></item>
<item><p>169b7</p><section></section><text>ba la sogs pas ni bca' ba dag bstan to/ /gso ma dang yungs kar dang rtsa ba dang / sdong bu dang 'dab ma dang me tog dang 'bras bu la sogs pa'i thug pa dag bsten par bya ba dag ma yin par dogs par mi bya'o zhes bya ba ni/ 'di dag sman nyid kyi skabs yin mod kyi/ 'tsho ba tsam gyi don</text></item>
<item><p>170a1</p><section></section><text>du gzhan la yang sbyar ba de bas na bye brag med par smos so/ /sil bu dag las rkyal par blugs pa 'di yang zhes gsungs pa yin no/ /chus kyang sbangs nas 'tshag tu 'gyur ba nyid do zhes bya ba ni/ lhag mar gyur pa des 'o ma la sogs pa tshod ma'i rnam pa gang yang rung</text></item>
<item><p>170a2</p><section></section><text>bas sbangs nas rnam pa gang rung bas na sbangs nas yang 'tshag tu 'gyur ba nyid bstan to/ /rkyal par blugs na ni mi rung ba ma yin no/ /snod du zan bzar rung ngo / /yol gor ro/ /rdo las byas pa yang ngo zhes bya ba ni/ zas bzar rung ba'o/ /zas byas par yang ngo / /lcags kyi lhung bzed</text></item>
<item><p>170a3</p><section></section><text>la sogs pa bzhin bkrus te'o/ /bkru bshal ni gnas pa'i las yin no zhes bya ba ni 'o na lhung bzed la de smos te/ de nyid la ni 'di la dpe gnyis kyis grub po zhe na/ de ltar ni ma yin te/ grub pa la ngos kyi tshig ni skyon yin te/ 'di la shin tu gsal ba nyid kyi phyir ro/ /zos nas kyang</text></item>
<item><p>170a4</p><section></section><text>ngo zhes bya ba ni/ lhag ma ma yin pa la lhung bzed bkru ba la sogs pa rigs pa yin te/ de zlog pa'i don du 'di'o/ /'dir gzhung ni mkhan po dang slob dpon dag gi snod dag gnas pa dag gis bkrus te dbul bar bya'o/ /zos nas kyang gnas pa dag gis snod dang bya ma bum bkrus te bskur bar bya'o</text></item>
<item><p>170a5</p><section></section><text>zhes gsungs pa yin no/ /gzhan dang lhan cig snod gcig tu bza' bar mi bya'o/ /lam du snod dag med na bza' bar bya'o zhes bya ba ni gang du phongs pa'i phyir med na/ rim gcig gi phyir za ba de la ni med pa ma yin te/ yod pa dang med pa'i rnam par gzhag pa ni 'bras bu'i dus la</text></item>
<item><p>170a6</p><section></section><text>ltos pa nyid kyi phyir ro/ /de lta bas na 'dir yang de byas pas shes par mi bya'o/ /'dir su dang lhan cig tu bza' bar bya zhe na/ de'i phyir dge slong dang ngo / /gzhan gyi lag bteg nas rang gis gzhug go zhes bya ba smos te rang gis zhes bya ba ni lag pa'o/ /dge tshul dang ni 'og ma bzhin no/ /</text></item>
<item><p>170a7</p><section></section><text>mi ldan na lhan cig tu'o zhes bya ba ni gzhan nyid mi ldan na gang zhig 'dir rung bar byed pa la bya ba bcangs te sbyin par gal te rkyen gyi dbang gis 'dir bya bar mi rigs na/ de nas lam du snod gzhan med na dge tshul dang lhan cig tu bza' bar bya ba'i don to/ /rab tu byung ba nyid kyis 'di la rigs mthun</text></item>
<item><p>170b1</p><section></section><text>par yod pa de bas na thams cad kyis thams cad du smad pa ma yin no/ /'dir gzhung ni dge tshul dag la snod dag med nas/ bcom ldan 'das kyis bka' stsal pa/ de dag la bcangs te lag tu sbyin par bya'o/ /lam du 'jigs pa dang bcas shing 'gron pa dag kyang thal lam zas bcang du</text></item>
<item><p>170b2</p><section></section><text>mi rung na lhung bzed byin gyis brlabs pa mi gtong bar de dag dang lhan cig bza' bar bya'o zhes gsungs pa yin no/ /g.yog rnams la bcangs te sbyin no/ /nye du bcugs pas gsol na thams cad du dben pa'i phyogs su'o zhes bya ba ni/ bcugs pas lhan cig bza' bar gsol na</text></item>
<item><p>170b3</p><section></section><text>de'i lam 'ba' zhig tu ma zad kyi/ gnas thams cad du yang dben pa'i phyogs su lhan cig bza' bar bya'o/ /de gnyis la byin len byas pa 'jig pa dang byin len ma byas pa dang 'dres pa bsrung ba nyid do zhes bya ba la/ de gnyis zhes bya ba ni snod dag la'o/ /gang zhig 'dir dge tshul dang</text></item>
<item><p>170b4</p><section></section><text>nye du dag nyis dang de dag dang lhan cig bgo bar bya ste/ gang yang nye du dang lhan cig byin gyis brlabs te'o/ /lhung bzed byin gyis brlabs te lag pa dag bsnyal du bcug nas so zhes bya ba la/ de ni don gyis thob par rig par bya ste/ de'i phyir 'di don gyis brjod pa'o/ /'dir nye du</text></item>
<item><p>170b5</p><section></section><text>rnams la lag pa bsnyal du bcug pa 'dir gzhung ni phyogs dben par 'dug ste/ lag pa dag bsnyal du bcug nas snod mi btang bar bza' bar bya'o / /'di la 'gyod par mi bya'o zhes gsungs pa yin no/ /mchil lham dang bcas bzhin du bza' bar mi bya'o zhes bya ba ni gso ba'i</text></item>
<item><p>170b6</p><section></section><text>don nyid ma gtogs par rang bzhin gyi kha na ma tho ba dang bcas pa ma yin pa lhag ma thams cad la zhes bya ba 'dis/ nad pa mchil lham dang bcas pa la bza' ba yongs su thob pa la bye brag tu smos pa ni/ nad pas ni mnan te'o zhes bya ba la/ mchil lham phud pa'i steng du mnan par rig</text></item>
<item><p>170b7</p><section></section><text>par bya'o/ /'dir nad pa zhes bya ba ni nad pa gang la rkang pa sa la gzhag na mi 'phrod pa de nad pa yin no snyam du don gyis shes par bya'o/ /sgren mo dang gos gcig pas mi bya'o zhes bya ba ni mi na bar mi bya'o zhes bya bar sbyar ro/ /nad pa la ni ltung ba med do zhes bya ba la/ 'dir nad pa'i tshad ni mi nus</text></item>
<item><p>171a1</p><section></section><text>pa la bya ste/ de lta bas na mi nus pa la rnam par gzhag go zhes bya bar shes par bya'o/ /de g.yog dag gis skyor bar bya'o zhes bya ba la/ de zhes bya ba ni nad pa de'o/ /'dir gzhung ni/ bcom ldan 'das kyis bka' stsal pa/ sgren mos bza' bar mi bya'o/ /nad</text></item>
<item><p>171a2</p><section></section><text>pas sbyor bar mi bzod nas/ bcom ldan 'das kyis bka' stsal pa/ nad pa la ltung ba med do/ /de g.yogs gos kyis skyor bar bya'o zhes gsungs pa yin no/ /nus na rngul gzan la brten par bya'o zhes bya ba ni nad pas nus na/ chos gos steng ma med par bza' bar mi bya ste/ 'di la cho</text></item>
<item><p>171a3</p><section></section><text>ga 'di snyam du shugs kyis rtogs par bya'o/ /gsang ba'i phyogs kyang ngo zhes bya ba ni nad pas nus na 'khor gsum khebs pa'i mthar thug pa'i sham thabs la brten par bya ste/ gnyis kar gtogs pa yin par rig par bya ste/ 'dir gzhung ni 'khor gsum khebs pa'i tshad 'dis phyag 'tshal</text></item>
<item><p>171a4</p><section></section><text>ba na 'og ma'i cha sba bar bya ba'am nye ba 'khor gang zhig gos dag 'khor gsum khebs pa zhes bya ba 'di'i rjes su 'brangs nas shes par bya'o/ /zas kyi phyir 'dug pas 'di'am 'di nas byin ces 'dri ma mkhan la bsgo bar mi bya'o/ /nad pas 'phrod pa la ltung ba med do zhes bya ba ni nad pas</text></item>
<item><p>171a5</p><section></section><text>nad pa la 'phrod pa la khams snyoms par 'gyur ba'i zas 'di byin cig ces mi nus pa la/ 'dir rnam par gnas pa'o/ /'dir gzhung ni nad pa la gal te khams snyoms par 'gyur na ltung ba med do zhes gsungs pa de 'dis bsdus pa yin no/ /gzhung kha cig las de'i dpe</text></item>
<item><p>171a6</p><section></section><text>bstan pa'i phyir/ dper na drod chung bas tshos pa dang / drod che bas rlon pa lta bu'o zhes bya ba smos te/ go bar bya ba la zhes bya ba de go bar byed pa la zhu bar 'gyur ba la tha dad du nye bar gnas pa'o/ /bdag nyid la nad pa'i 'du shes dang / zas la sman gyi 'du shes nye bar gzhag ste/ bza'</text></item>
<item><p>171a7</p><section></section><text>bar bya'o zhes bya ba la/ bdag nyid la zhes bya ba ni rang la'o/ /'di ni ma mo las/ mar dang chu dang por byas te/ de ma yin no zhes bya ba'i mthar thug pas so/ /dran pa yang ngo zhes bya ba yang ngo / /zas la nye bar gzhag ste bza' bar bya'o/ /ji ltar zhe na de'i phyir 'byung ba dang 'dra ba</text></item>
<item><p>171b1</p><section></section><text>dang 'gyur ba dang phyir rgol ba nyid dang rgyu mthun pa dang brten pa dang rnam pa dang btsal ba dang / gzhan la rag las pa nyid dang / so sor 'gro ba dag gi mi mthun pa nyid du gzhag pa'o zhes bya ba smos te/ 'byung ba la sogs pa rnam pa bcu po de dag gi zas las mi mthun pa'i dran pa nye bar</text></item>
<item><p>171b2</p><section></section><text>gzhag ste/ bza' bar bya'o zhes bya bar sbyar ro/ /de la 'byung ba zhes bya ba ni zas ni mi gtsang ba dang / lud pa la sogs pa dag las 'byung ba'o/ /'dra ba zhes bya ba ni 'di lta ste/ 'bras chan ni srin bu dang 'dra la/ phye dag ni rus phye dang 'dra ba la sogs pa'o/ /'gyur ba zhes</text></item>
<item><p>171b3</p><section></section><text>bya ba ni zas zos na bad kan dang snabs dang rnag dang khrag la sogs par 'gyur ba'o/ /phyir zhes bya ba ni zas kyi phyir rgol ba rnams dang rjes su 'brel ba ste/ zas kyi rgyu las/ ma ni bu dang lhan cig 'thab par byed/ bu ni ma dang lhan cig 'thab par byed pa la sogs pa'o/ /rgyu mthun</text></item>
<item><p>171b4</p><section></section><text>pa zhes bya ba ni zas ni bshang dang gci la sogs pa shin tu smad pa dag dang rgyu mthun pa yin no/ /rten pa'i rnam pa zhes bya ba ni rten cing 'brel par 'byung ba ste/ zas 'di ni rten cing 'brel par 'byung ba ste/ zhing la sogs pa la brten te 'byung ba dang / de dag la brten nas sred pa la</text></item>
<item><p>171b5</p><section></section><text>sogs pa'i nad mang po du ma 'byung ba'i phyir ro/ /btsal ba zhes bya ba ni de tshegs chen pos bsgrub dgos pa'o/ /gzhan la rag las pa nyid ces bya ba ni tshegs chen pos 'bru la sogs pa grub kyang de g.yo ba la sogs pa med na mi ldan pa'i phyir gzhan la rag las pa nyid du 'gyur ba'o/</text></item>
<item><p>171b6</p><section></section><text>nad dang bcas pa nyid ces bya ba ni zas log par zhu bas rims la sogs pa'i nad mang po du ma dag 'byung ba'i phyir ro/ /so sor 'gro ba nyid ces bya ba ni/ zas 'di rnam bzhir 'gro ba ste/ de'i cha gcig ni lus kyi mes sreg par byed pa dang / gnyis pa ni bshang ba dang gci bar gyur pa dang /</text></item>
<item><p>171b7</p><section></section><text>gsum pa ni srin bu dag gis bza' bar 'gyur ba dang / bzhi pa ni lus brtas par byed pa'o/ /dran pa nye bar gnas pas so zhes bya ba ni zas la sems gtad pas so zhes bya ba'i tha tshig go/ /sems rnam par ma g.yengs pas so zhes bya ba ni sems thams cad kyis zas la rtse gcig pas</text></item>
<item><p>172a1</p><section></section><text>gtad pa ste/ cha shas kyis ni ma yin pa zhes bya ba'i don to/ /shes bzhin gyis sgra bskyung zhing ngo / /de mi sbyar bar ro zhes bya ba la/ de zhes bya ba ni sgra mi bya ba de'o/ /mi 'byung bar thug pa dag go zhes bya ba ni sgra zhes bya bar sbyar ro/ /khrum khrum mi bya bar ro zhes</text></item>
<item><p>172a2</p><section></section><text>bya ba ni sgra khrum khrum mi bya bar ro/ /sgra 'byung ba dag chu la sogs pas snye bar bya'o zhes bya ba ni bza' bar bya ba rnams la'o/ /bza' ba de'i don du rol mo byed du mi gzhug go zhes bya ba ni/ zas za ba de'i don du glu gling dang / sil snyan la sogs pa'i rol mo byed du gzhug cing bza'</text></item>
<item><p>172a3</p><section></section><text>bar mi bya'o/ /'dir gzhung ni a mra skyongs kyis rang gi mgron du bos pa'i dge 'dun za ba na rol mo bya bar brtsams pa dang / bcom ldan 'das kyis bka' stsal pa/ dge slong gis rol mo byed du gzhug bzhin du bza' bar mi bya'o/ /za na 'gal tshabs can du 'gyur ro/ /khang</text></item>
<item><p>172a4</p><section></section><text>pa'i dus ston dang mchod rten la rol mo byas pa la nyes pa med do zhes gsungs pa yin no/ /kha nas rol mo byed pa la ni yongs su ma rdzogs pa nyid kyi phyir de la byas pa la ni shin tu na smad pa'i phyir nyes byas phra mor 'gyur ro/ /bshad pa byed pa nyid na mi bya'o zhes bya ba ni chos bshad pa dang</text></item>
<item><p>172a5</p><section></section><text>yon bshad pa las 'dir klog pa yin te/ chos bshad pa la yang 'di ni mi rigs pa zhes gsungs pa de'i phyir 'dir bye brag mi skyed pa'o/ /de so sor rig par bya'o zhes bya ba ni yon bshad pa la'o/ /'dir gzhung ni dge slong rnams kyis yon bshad par byed par gyur pa de na bza'</text></item>
<item><p>172a6</p><section></section><text>bar mi bya'o zhes gsungs pa yin no/ /dus yol bar 'gyur na tshigs su bcad pa gnyis sam gsum du bya'o zhes bya ba la 'dir gzhung ni bshad pa byed du bcug ste/ bza' bar bya'o zhes gsungs pa yin no/ /gal te dro'i dus yol bar dogs pa yod na/ de'i tshe tshigs su bcad pa gnyis</text></item>
<item><p>172a7</p><section></section><text>sam gsum bshad pa byed kyi bar du bza' bar mi bya'o/ /rkyang pa 'chad na tshig gnyis sam gsum 'chad kyi bar du bza' bar mi bya ba yang 'di'i rjes su 'brangs pas shes par bya'o/ /gzhan la ni ltung ba med do/ /zos na gtsug lag gi tshigs su bcad pa gdon to/ /zos nas mgron du 'bod pa la</text></item>
<item><p>172b1</p><section></section><text>yon bshad pa dang chos bshad pa dag bya'o zhes bya ba ni/ mdo sde'i gzhung las/ lag pa bsnyal la lhung bzed bzhag nas zhes gsungs pa bzhin du shes par bya ste/ kha'i nang yang bkrus nas zhes bya ba de lta bus 'dir tshigs su bcad pa gdon pa ni mdzes pa bskyed pa'o/ /thams cad kyis zos</text></item>
<item><p>172b2</p><section></section><text>zin pa nyid du nges par shes nas so zhes bya ba ni yon bshad pa dang chos bshad pa dag bya'o/ /ji ltar nges par shes par bya zhe na/ de'i phyir kun du lta bas so zhes bya ba smos so/ /gang gis de dag bya zhe na/ de'i phyir du ma nyid yin na dang pos so zhes bya ba smos te/ gal te dge slong dag du ma nyid yin</text></item>
<item><p>172b3</p><section></section><text>na de'i tshe de dag gi gral gyi dang po pas de dag bya'o/ /mi nus na nus pa gzhan la bcol lo zhes bya ba ni gal te dang pos de dag mi nus na du ma nyid yod pa'i stobs dang ldan ba gzhan la bcol bar bya'o/ /gal te ma byas par dge slong rnams la 'gro ba'i rkyen byung na 'khor tha na bzhi yan chad sbyin no zhes</text></item>
<item><p>172b4</p><section></section><text>bya ba ni gal te yon bshad pa dang chos bshad byed pa na'o/ /gal te 'gro dgos pa'i rkyen byung na de'i tshe 'chad par byed pa'i tha na dge slong bzhi yan chad gzhag ste 'gro bar bya'o zhes bya ba'i don to/ /de la rkyen byung na byin pa la zhus te bltas nas so zhes bya ba la de la zhes bya ba ni 'khor la'o/ /bltas</text></item>
<item><p>172b5</p><section></section><text>nas so zhes bya ba ni chos bshad pa dang / chos bshad par byed pa'i bshad pa po gang la da 'khor du sbyin par 'gyur ba de la bltas nas zhes bya ba'i don gyis shes par bya'o/ /yon 'chad pa na dga' bo dang nye dga' dag gi ming smos par bya'o zhes bya ba ni/ 'dir rnam par 'byed pa'i gzhung kha cig las</text></item>
<item><p>172b6</p><section></section><text>yon 'chad pa'i tshe na klu'i rgyal po dga' bo dang nye dga' bo gnyis kyi ming yang smos par bya'o/ /smos par mi byed na 'gal tshabs can du 'gyur ro zhes gsungs pa yin no/ /mid pa gnyis pas dus ma yin pa'i sgregs pa dag byung na/ dang por gnyis sam gsum por te kha bkrus nas mid par bya'o zhes bya ba</text></item>
<item><p>172b7</p><section></section><text>ni/ kha chu la sogs pa gnod pa nyid sgregs pa dag bor ba'i rgyus sgregs pa por ba'i lhag ma bsal ba'i phyir bkrus nas bor da gsum po 'di dag la rnam par gzhag pa de bas na 'di la mi rung ba nyid du rig par bya'o/ /de ni zas ma yin pa ma yin no zhes bya ba la de zhes bya ba ni sgregs pa byung ba'o/ /de'i</text></item>
<item><p>173a1</p><section></section><text>phyir gzhan gyis dus ma yin pa dang spangs pa'i tshe sgregs pa byung na kha bkru bar bya'o zhes bya ba la/ gzhan gyis zhes bya ba ni rtse gcig pa sgregs pa'o/ /'di man chad ni rgyu mthun pa dag gang yin pa de dag brjod par bya ste/ de'i byir ma bshams pa'i phyogs su mchil ma</text></item>
<item><p>173a2</p><section></section><text>dor bar mi bya'o/ /byi dor byas par yang mi bya'o zhes bya ba ni dge 'dun gyi phyogs ma yin pa yang rung ste zhes bya ba rtsom pa'i shugs kyis shes par bya'o/ /ma mo las/ de'i skabs zhes bya ba'i mthar thug pa can no/ /sos lce btsir te yang mi bya'o zhes bya ba ni sos lce btsir te mchil ma brlan de la sgra</text></item>
<item><p>173a3</p><section></section><text>tsid ces kyang phyogs der dor bar mi bya'o/ /de dang de'i sgra gnas brtan gyi mdun du mi bya'o zhes bya ba la/ de zhes bya ba ni mchil ma dor ba'o/ /de'i sgra zhes bya ba ni mchil ma dor ba de'i sgra'o/ /za ba'i drung du yang mi bya'o zhes bya ba ni de dang de'i sgra mi bya'o/ /lhag ma'i drung du yang dang yang mi bya'o zhes</text></item>
<item><p>173a4</p><section></section><text>bya ba ni gnas brtan dang za ba'i lhag ma de'o/ /mi nus na gzhan du 'gro bar bya'o zhes bya ba ni gal te mchil ma dor ba de mi nus na phyogs gzhan du 'gro bar bya'o/ /gzhan la mi bde ba mi bya'o/ /sngur sgra can gyis nyal bar mi bya'o zhes bya ba ni lhag ma rnams kyi mdun du yang nyal bar mi bya'o/ /des sngur sgra spang</text></item>
<item><p>173a5</p><section></section><text>ba'i phyir ji lta zhe na/ de'i phyir da bcag pa'am gzhan du 'gro bar bya'o/ /de'i snod glang po che'i rmig mthil lta bu'am brtsegs ma'o zhes bya ba la/ de'i zhes bya ba ni mchil ma de'o / /de med na phyi ma shos so/ /de nye bar gzhag par bya'o zhes bya ba ni mchil ma'i snod de'o/ /der so phag gi phye ma'am</text></item>
<item><p>173a6</p><section></section><text>thal ba dag gi gcal blugs so zhes bya ba ni mchil ma'i snod der ro/ /der sbrang bu 'du ba'i gnyen po gang zhe na/ de'i phyir sbrang bu bskrad pa gnyen po yin no zhes bya ba smos te/ sa'am lo ma la sogs pas dgab pas so/ /dri nga bar mi 'gyur ba dang / srog chags 'byung bar mi 'gyur bar bya ba'i phyir dus</text></item>
<item><p>173a7</p><section></section><text>dus su bkru ba dang bskam par bya ba'o zhes bya ba ni dri nga bar mi 'gyur ba'i phyir dang srog chags 'byung bar mi 'gyur ba'i phyir ro/ de'i dus kyi ched du gzhan nye bar gzhag go zhes bya ba ni bkru ba dang bskam pa de'i dus kyi ched du mchil ma'i snod 'theb nye bar gzhag par bya'o/ /mi brel bar bya ba'i phyir gtsug lag</text></item>
<item><p>173b1</p><section></section><text>khang gi grwa'i ka ba bzhi po dag gi ngos su yang mchil ma'i snod dag gzhag par bya'o zhes bya ba la/ bzhi po dag gi zhes bya ba ni grwa'i ka ba bzhi po dag gi ngos la'o/ /rlung las sgra dang bcas par mi bya'o zhes bya ba la/ 'di ni ma mo las gsungs pa yin no/ /dkon mchog dang bla ma'i mdun du mi gtong ngo / /</text></item>
<item><p>173b2</p><section></section><text>gzhan gyi drung du yang dang yang du mi gtong ngo / /shing ljon pa'i drung du bshang ba dang gci ba dag mi bya'o zhes bya ba ni mi bya'o zhes bya bar sbyar ro/ /dgon par de dag gi skabs med pa nyid yin na ma gtogs so zhes bya ba ni tsher ma can gyi yang ngo zhes bya ba ni/ shing tsher ma can gyi drung yang ma gtogs te/ der skye bo dag mi</text></item>
<item><p>173b3</p><section></section><text>sdug pa'i phyir ro/ /bshang ba'i skyabs bya'o/ /gal te gtsug lag khang du na nub bam byang gi phyogs su'o zhes bya ba ni/ sgo shar phyogs nyid dang nges pa la smos par rnam par gnas pa yin no/ /'dir nub dang byang zhes bya ba ni nyi ma shar nub kyi 'gros kyi phyogs la ltos pa ni ma yin no/ /phyogs</text></item>
<item><p>173b4</p><section></section><text>su'o zhes bya ba ni/ dpung pa gcig gam gzhan gyi mtshams la ma yin no zhes bya ba'i don to/ /gsong ldong ngam phug rdugs so zhes bya ba ni mi gtsang ba'i las shod dam khang steng nyid du bya'o/ /'og tu shing tsher ma can dag bskyed par bya'o/ /steng du bu gu'i nyen kor du rkang rten dag gzhug go zhes bya</text></item>
<item><p>173b5</p><section></section><text>ba ni/ bu ga'i nyen kor du rkang pa gnyis rten pa'i rkang rten dag gzhug par bya'o/ /ril ba spyi blugs gzhag par bya'o/ /sgo bsnol mar gdod do zhes bya ba ni gang gi rnam pa chab khungs sa'i ra ba'i de lta bu'i sgo byed pa bsnol ma gdod do/ /sgo glags gzhug go/ /yang mig dang sgo gtan dag kyang ngo / /</text></item>
<item><p>173b6</p><section></section><text>zhes bya ba ni gzhug pa'o/ /'jug par 'dod pas sgra bya'o/ /der zhugs pas kyang thos na'o zhes bya ba ni/ chab khungs der sngar zhugs pa'i sgra byas pa de thos na mi 'byung ba'o/ /gos legs par brdzes pas shes bzhin du 'dug par bya'o zhes bya ba ni ma mo las/ de'i drung na gnas par mi bya'o</text></item>
<item><p>173b7</p><section></section><text>zhes bya ba'i mthar thug pa'o/ /dkyil du 'dug par bya'o/ /rkang rten gnyis la mi gos par khyad kyis bya'o zhes bya ba ni bshang bas zhes bya bar don gyis khong du chud par bya'o/ /mi 'ong na bsdad par mi bya'o zhes bya ba ni bshang ba'i shugs par mi 'byung na mthus btsir bar mi bya'o/ /'ong na dgag</text></item>
<item><p>174a1</p><section></section><text>par mi bya'o zhes bya ba ni shugs 'byung na de phyir dgag par mi bya'o/ /de dang 'brel ba'i don las gzhan pas de'i drung du 'dug par mi bya'o zhes bya ba la/ de dang 'brel ba'i zhes bya ba ni chab khungs de dang 'brel ba las so/ /'dir gzhung ni dge slong gis bshang ba'i sa'i nyen</text></item>
<item><p>174a2</p><section></section><text>kor du 'greng bar mi bya 'dug par mi bya/ bcag par mi bya kha ton mi bya'o zhes bya ba la sogs pa gsungs pa yin no/ rkang pa bkru ba dang 'thor 'thung bya ba dag tu yang de bzhin no zhes bya ba ni/ de dang 'brel ba'i don las gzhan pas de dag gi drung du 'dug par mi bya'o/ /'dir rkang pa bkru ba zhes bya ba</text></item>
<item><p>174a3</p><section></section><text>ni rkang khrus kyis dang gci ba'i skabs gnyis ka bstan to/ /'thor 'thung zhes bya ba ni kha gdong bkru ba dang lag pa bsnyal ba'i sa bstan to/ /dge sgos kyis nyi ma re re zhing byi dor bya'o zhes bya ba ni/ gang zhig 'dir sa dag gi phyogs sbyang bar 'os pa dag sbyang bar bya'o/ /sa dang lo ma gzhag pa yang</text></item>
<item><p>174a4</p><section></section><text>ngo zhes bya ba ni/ dge skos kyis bya'o zhes bya ba'i rjes snyegs pa'i phyir yang ngo zhes bya ba'i sgra smos so/ /lo ma ni phyi bar bya ba'i bong rdog la sogs pa'i dpe yin no/ /phyogs ma yin par gci bar mi bya'o zhes bya ba ni ma mo las khung skor gzhug go zhes bya ba'i mthar thug pa gsungs pa yin</text></item>
<item><p>174a5</p><section></section><text>no/ /du mar mi bya'o zhes bya ba ni phyogs du mar gci ba mi bya'o/ /rgyun gyi khung sgor gzhug go/ /gci ba rgyun gyi zhes bya ba ni rgyun no/ /gci ba'i skyabs bya'o / /de'i glor ro zhes bya ba ni 'chag khang de zhes bya ba'i don to/ /phug rdugs la wa gzhug par bya'o zhes bya ba ni gci ba'i zhes bya ba'i phyir ro/ /gzhan</text></item>
<item><p>174a6</p><section></section><text>ni 'dra'o zhes bya ba ni 'og tu shing tsher ma dag bskyed do zhes bya ba la sogs pa thams cad bshang ba'i skyabs dang 'dra ba'o/ /sa dang lo ma gzhag pa yang ngo zhes bya ba ni 'dir mi dgos pa'i phyir bzlog par bya ba'o / /'khru ba'i nad can la ni khri'u'i bu gu bya'o zhes bya bar smos na/ de ji ltar bya zhe na/ de'i phyir</text></item>
<item><p>174a7</p><section></section><text>thag ma bshugs pas so/ /ma btub na bcad do zhes bya ba ni/ gal te bshug tu mi btub na bu gu sgrub par mi nus nas/ de'i tshe thag ma de gcad par bya'o / /gal te na ni than kor du lo ma'i chang bu dag gzhug go zhes bya ba ni gal te bu ga'i than kor du zhugs shing bshang ba bya ba'i phyir 'dug pa na reg pas</text></item>
<item><p>174b1</p><section></section><text>bshang ba'i lam gyi than kor na ni de'i tshe lo ma'i chang bu dag 'dir gzhug par bya'o/ /sa smad par bsrung bar bya'o/ /de'i phyir 'og gzhir gyo mo bya'o zhes bya ba ni de'i 'og gzhir gyo mo gzhug par bya'o zhes bya bar sbyar ro/ /ha cang mi mtho ba bzang ngo zhes bya ba ni gyo mo'o/ /dri nga bar mi 'gyur bar bya ba'i</text></item>
<item><p>174b2</p><section></section><text>phyir dus su bkru ba dang skam pa dang yungs mar gyis bsku bar bya'o/ /de'i dus kyi ched du gzhan bsgrub po zhes bya ba ni bkru ba dang bskam pa dang yungs mar gyis bsku ba de'i dus kyi ched du gyo mo'i 'theb gzhan bsgrub par bya'o / /ma 'byor na gzhi nyid du lo chun gzhag par bya'o zhes bya ba ni/ gyo mo gzhan ma</text></item>
<item><p>174b3</p><section></section><text>'byor na de nyid kyi steng du lo chun gzhag par bya'o / /de'i steng du bshang ba bya'o/ /de nyid dang lhan cig dor bar bya zhing dus gzhan gyi tshe na yang lo chun gzhan gzhag par bya'o/ /gyo mo de nyid bkru ba la sogs pa'i don 'grub par 'gyur ro/ /bshang ba byas nas de byed pa'i bshang ba'i lam phyi bar</text></item>
<item><p>174b4</p><section></section><text>bya'o zhes bya ba la/ de byed pa'i zhes bya ba ni bshang ba de byed pa'i lam mo/ /ci zhig gis de phyi bar bya zhe na/ de'i phyir rnon po dang rtswa'i chang bu ma yin pas so zhes bya ba smos so/ /'o na ci bzang zhe na/ de'i phyir 'di la ras ma dang lo chun dang lo ma'i chang bu dang / shing dang bong rdog dag bzang ba</text></item>
<item><p>174b5</p><section></section><text>nyid do zhes bya ba smos te/ 'di la zhes bya ba ni bkru bar bya ba la'o/ /sa gnyis kyis bkru bar bya'o zhes bya ba ni bshang ba'i lam zhes bya bar sbyar ro/ /sngar gzhag pa'i sa ma 'dres pa dag gis phyis bkru bar bya'o zhes bya ba la/ sngar zhes bya ba ni bshang ba byas pa las dang po nyid du 'khru ba zhes bya'o / /</text></item>
<item><p>174b6</p><section></section><text>'thor 'thung gi rkang rten dag zer ma dag gis mi nyams pa nyid du khad kyis dal bu dal bus so zhes bya ba de ni ma mo las so/ /bdun pa dag gis g.yon pa'o zhes bya ba ni/ lag pa g.yon pa bkru ba'o/ /bdun gyis ni gnyis ka'o zhes bya ba ni lag pa gnyis ka bkru bar bya'o/ /lag ngar</text></item>
<item><p>174b7</p><section></section><text>gnyis kyang bkru bar bya'o zhes bya ba ni lag pa gnyis bkrus pa de'i rjes la'o/ /yang lag pa gnyis so / /gzhan gyis ril ba spyi blugs so zhes bya ba la/ /gzhan gyis zhes bya ba ni sas so/ rkang pa gnyis bkru ba'o/ /lto 'dzag pas ni mdun dag tu phyi ba tsam byas te 'dug pa la nyes pa med do</text></item>
<item><p>175a1</p><section></section><text>zhes bya ba la/ tha ma'i mdun du zhes bya ba 'dzag pa'i tha ma las mdun rol du bya'o/ /de las gzhan pas ni chu yod na 'thor 'thung ma byas par yang 'dug par mi bya'o zhes bya ba la/ de las zhes bya ba ni ltos 'dzag pa las so/ /'thor 'thung ma byas pas zhes bya ba ni khrung ma byas</text></item>
<item><p>175a2</p><section></section><text>pas te de ni ma mo las so/ /sman gyi gzhi phran tshegs la sogs pa'i skabs so/ /sman gyi gzhi rdzogs so// //cho ga las 'das na las mi 'chags so zhes bya ba ni cho ga gang dag las gang zhig byed pa cho ga las 'das na gzhan du na de mi byed pa la phyi rol gyi de 'bad pa tsam de'i</text></item>
<item><p>175a3</p><section></section><text>chos 'dul bar gtogs pa'i las byas par mi 'gyur zhes bya ba'i don to/ /'dir cho ga ni dge 'dun tshang ba dang las brjod pa dang las byed pa nyid do zhes bya ba ni cho ga'i rnam pa bstan to/ /dge 'dun lhag ma'i ltung ba dbyung ba la ni dge slong nyi shu la sogs pa'o/ /yul dbus su bsnyen par</text></item>
<item><p>175a4</p><section></section><text>rdzogs pa la ni bcu la sogs pa'o/ /mtha' 'khob tu ni gzhan med na 'dul ba 'dzin pa dang lnga la sogs pa'o/ /dge slong ma dge 'dun lhag ma las dbyung ba la ni mtshams kyi dge 'dun gnyis ka tshogs pa'o/ /dge slong ma'i sdom pa sbyin pa dang / tshangs par spyod pa la nye bar gnas pa'i</text></item>
<item><p>175a5</p><section></section><text>sdom pa sbyin pa dang / 'khor nye bar 'jog pa dang / 'khor mang po nye bar 'jog pa'i gnang ba sbyin pa la ni yul dbus su dge slong ma bcu gnyis la sogs pa'o/ /bsnyen par rdzogs pa la ni dge slong bcu dang dge slong ma bcu gnyis la sogs pa'o/ /las gzhan thams cad la ni bzhi la sogs</text></item>
<item><p>175a6</p><section></section><text>pa'o zhes gsungs pa'i grangs de bzhin tshang ba'o/ /las brjod pa zhes bya ba ni gsol ba 'ba' zhig gi las dang gsol ba dang / gnyis kyi las dang / gsol ba dang bzhi'i las brjod pa dag las gang la gang bya bar gsungs pa de las ma chad pa ste/ lhag ma la ni nyes pa med do/ /las byed pa zhes</text></item>
<item><p>175a7</p><section></section><text>bya ba ni bsnyen par rdzogs pa'i las byas pa la sogs pa'o/ /las ni gsol ba dang brjod pa dang so sor thar pa 'don pa dang / dgag dbye'o zhes bya ba ni las brjod pa'o/ /so sor thar pa 'don pa zhes bya ba ni gso sbyong ngo / /dgag dbye zhes bya ba ni las brjod pa zhes bya ba'i don to/ /thos par bya</text></item>
<item><p>175b1</p><section></section><text>ba ma yin pas thos pa ni mi 'chags par mi 'gyur ro zhes bya ba ni/ gang zhig de ma yin pa la sogs pa'i dbang du bya ste/ smos pa de ni dag gis de thos par bya ba ma yin pas de 'da' bar byed pa la ltung ba tsam du 'gyur gyi mi 'chags par mi 'gyur ro/ /de ltar yang kun dga' bo khyod kyis rgyal po</text></item>
<item><p>175b2</p><section></section><text>gso sbyong gi phyir/ so sor thar pa 'don pa nyan du ma bcug pa nyes byas so zhes gsungs pa yin no/ /mi 'chags pa mi bya'o zhes bya ba ni las gang 'di la 'chags pa med pa de ni mi 'chags pa ste las de mi bya'o/ /gang zhig chos ma yin pa'i las rnams la des ni dge 'dun la yang 'gal</text></item>
<item><p>175b3</p><section></section><text>tshabs can du 'gyur ro zhes bya ba 'dod pa bas na mdo 'di'o/ /da ni cho ga las 'das na las mi 'chags so zhes smras pa gang yin pa 'di brjod par bya ste/ chos ma yin pas mi bya'o zhes bya ba la/ chos ma yin pa zhes bya ba ni gleng bar ma byas dran par ma byas par mthus mngon sum du ma gyur pa ni chos</text></item>
<item><p>175b4</p><section></section><text>ma yin par rig par bya'o/ /ma zhi ba'i gzhi la brten nas skul ba bos dam bcas pa la mngon sum du rtog par byed de/ smon lam gyi las byed pa la sogs pa las kyi gzhi las gzhan pa la gsungs pa'i cho ga de bsdus pa'i mdo 'di'o/ /mi mthun pa dag mi bya'o zhes bya ba ni las rnams mi</text></item>
<item><p>175b5</p><section></section><text>bya'o/ /tshogs kyi mi bya'o zhes bya ba ni las rnams mi bya'o/ /bzhi la sogs pa'i las dag byed na dge 'dun gyi dbyen nyid du 'gyur ba'i phyir ro/ /de lta bas na 'di sun phyung ba'o/ /dge 'dun du ma gyur pa dag gis mi bya'o zhes bya ba ni las mi bya'o zhes bya bar sbyor ro / /las gang la du dag dge 'dun</text></item>
<item><p>175b6</p><section></section><text>nyid yin zhe na/ de'i phyir dbyung ba la ni nyi shu la sogs pa nyid dge 'dun yin no/ /bsnyen par rdzogs pa la ni bcu la sogs pa'o/ /mtha' 'khob dag tu med na ni 'dul ba 'dzin pa dang lnga la sogs pa'o zhes bya ba ni dge 'dun bcu la sogs pa ma rnyed pa la cho ga 'di'o zhes bya ba ni bsgrub pa ni dngos</text></item>
<item><p>175b7</p><section></section><text>gzhi'i cho ga la brten pa nyid rigs pa dang mthun pa'o/ /dge slong ma rnams la yang cho ga 'di yin te/ de rnams la ni yul mtha' 'khob tu 'dul ba 'dzin par gtogs pa'i drug la sogs pa'i tshogs la bcu gnyis kyi tshogs ma rnyed na shes par bya ba nyid do/ /lhag ma la ni bzhi la sogs</text></item>
<item><p>176a1</p><section></section><text>pa'o zhes bya ba ni dbyung ba dang bsnyen par rdzogs par bya ba'i las ma gtogs pa de dag gi lhag ma'i las la ni dge slong bzhi la sogs pa dge 'dun nyid do/ /dge slong ma rnams kyi las ni tha dad pa nyid do zhes bya ba ni de ltar yang dge slong rnams kyi las dag kyang tha dad la</text></item>
<item><p>176a2</p><section></section><text>dge slong ma rnams kyi las kyang tha dad do zhes bya ba de'i bsdu ba 'di'o/ /dgag dbye ni dge slong gi dge 'dun la yang ngo zhes bya ba ni dge slong ma'i dge 'dun 'ba' zhig tu ma zad kyi/ gnyis ka'i dge 'dun tshogs pa dge slong dgag dbye byed pa po mdun du gnas pa la dgag dbye byed pas de rnams</text></item>
<item><p>176a3</p><section></section><text>kyi dgag dbye zhes bya ba rnam par gzhag pa'o/ /gso sbyong ni de dang mthun par 'grub pa rnams kyis so zhes bya ba la/ de dang zhes bya ba ni dge slong gi dge 'dun de dang ste/ dge slong ma rnams kyi gso sbyong tha dad pa yin mod kyi gal te dge slong gi dge 'dun dang mthun par gyur pa rnams kyi 'grub kyi ma</text></item>
<item><p>176a4</p><section></section><text>gyur pa rnams kyi ni mi 'grub bo zhes bya ba'i don to/ /dge slong ma rnams kyis ni gso sbyong tha dad pa bya'o/ /dge slong ma rnams kyis kyang tha dad pa dge slong ma 'dun pa dang gso sbyong 'bul ba dag gis dbyung bar bya zhes bya ba de tsam zhig 'dir gsungs so/ /'dun pa dang gso sbyong 'bul ba dag gis</text></item>
<item><p>176a5</p><section></section><text>dbyung bar bya zhes bya ba tshig de las shes par gyur pa'i don la mdo de byas pa ste/ gang gi phyir tshogs pa mi mthun pa las gzhan 'dun pa 'bul ba las dgos pa med de gso sbyong gi las 'dir gso sbyong gis gsungs pa/ gso sbyong 'bul ba la yang tshogs pa de nyid mi mthun pa'i bdag nyid can gyi dgos</text></item>
<item><p>176a6</p><section></section><text>pa zhes bya bar shes par bya'o/ /ji ltar de dag gis dge slong gi dge 'dun dang gso sbyong mthun par bya zhe na/ de'i phyir 'dun pa dang gso sbyong 'bul bas de bsgrub par bya'o zhes bya ba smos te/ 'bul ba zhes bya ba ni stobs pas so/ /'dun pa dang gso sbyong dge slong ma'i dge 'dun gyi 'dun pa dang / gso</text></item>
<item><p>176a7</p><section></section><text>sbyong dge slong gi dge 'dun la dbul bar bya ba ni kun nas thob par bya ste/ de ltar na de'i tshogs la mthun pa 'grub par 'gyur ro/ /'di la gnyis kyis bya'o zhes bya ba la/ 'di la zhes bya ba ni 'dun pa dang gso sbyong 'bul ba 'di la'o/ /gnyis kyis zhes bya ba ni/ dge slong ma gnyis kyis</text></item>
<item><p>176b1</p><section></section><text>bstabs par bya'o zhes bya ba'i don to/ /de gnyis nus pa nyid kyis so zhes bya ba ni 'dun pa dang gso sbyong 'bul bar byed pa dag la'o/ /med na gcig go zhes bya ba ni dge slong ma gnyis kas nus pa nyid med na ni gcig gis nus pa nyid la ni 'bul bar brten par bya ba kho na yin no zhes bya ba'i don to/ /</text></item>
<item><p>176b2</p><section></section><text>dge slong gis dge 'dun gyi len pa'i dge slong bsko bar bya'o zhes bya ba ni gang gi phyir 'dun pa dang gso sbyong dag len par byed pa de bsko bya'o/ /des sgo khang du bsdad par bya'o zhes bya ba la/ de zhes bya ba ni len par bskos pa'i dge slong des so/ /'bros pa shad kyis sbyang ngo zhes bya ba ni len par</text></item>
<item><p>176b3</p><section></section><text>bskos pa'i dge slong de 'jigs pa dang bcas pa'i phyir 'bros par byed na de la dge slong ma de gnyis kyis shad kyis sbyang bar bya'o/ /des kyang de bzhin no zhes bya ba ni dge slong ma de gnyis 'bros nas dge slong des kyang de bzhin du shad kyis sbyang bar bya'o/ /'bros par mi bya'o zhes bya ba ni dge slong de</text></item>
<item><p>176b4</p><section></section><text>dang 'dun pa dang gso sbyong 'bul ba'i dge slong ma de gnyis kyis 'bros par mi bya'o/ /mi shes na ming rus dri'i zhes bya ba ni len par byed pa'i dge slong de mi shes na 'bul bar byed pa'i dge slong ma de gnyis kyis de'i ming rus dri bar bya'o/ /mgu ba dang dbyung ba ni gnyis ka tshogs pa la'o zhes bya ba</text></item>
<item><p>176b5</p><section></section><text>ni dge slong ma gnyis kyis mgu bar bya ba dang dbyung ba ni dge slong ma'i dge 'dun 'ba' zhig la bya bar ma zad kyi/ gnyis ka'i dge 'dun tshogs pa dus gcig tu gnas gcig na 'khod pa dag la bya'o/ /bsnyen par rdzogs par byas pa yang ngo zhes bya ba ni de yang gnyis ka'i dge 'dun tshogs</text></item>
<item><p>176b6</p><section></section><text>pa la bya'o/ /'di la de dag gi tshogs ni bcu gnyis so zhes bya ba ni dge slong ma bsnyen par rdzogs par bya ba 'di la dge slong ma de dag gi tshogs bcu gnyis yan chad do/ /sngon rol gyi sdom pa gnyis dang / 'khor dang 'khor mang po nye bar gzhag pa'i gnang ba sbyin pa dang bcas pa'i dge 'dun gyi</text></item>
<item><p>176b7</p><section></section><text>mtha'o zhes bya ba ni de ni dge slong ma bsnyen par rdzogs pa'i sngon rol gyi sdom pa gnyis po bslab pa'i sdom pa dang / tshangs par spyod pa la nye bar gnas pa'i sdom pa sbyin pa'o/ /yang 'khor nye bar 'jog pa'i gnang ba dang lhan cig tu 'khor mang po nye bar 'jog pa'i gnang ba dang lhan cig tu des 'dir</text></item>
<item><p>177a1</p><section></section><text>bsnyen par rdzogs pa dang bcas pa'i dge slong ma'i grangs kyi mtha' yin no/ /'di yang sdom pa bzhi po sbyin pa la de rnams la tshogs bcu gnyis yan chad kho nas so zhes bya ba'i don to/ /lhag ma dag gi tshogs ni bzhi'o zhes bya ba ni dge slong ma'i las lnga po ji skad bstan pa</text></item>
<item><p>177a2</p><section></section><text>de dag gi lhag ma dge slong ma'i dge 'dun gyi las gzhan thams cad la ni dge slong ma bzhi'i tshogs yan chad kyis las byar rung ngo / /de ltar yang 'dir gzhung ni/ dge slong ma rnams kyi tshogs bzhis las dag bya'o zhes bya ba la sogs pa yin no/ /las byed pa pos ma nus na des dge slong gis</text></item>
<item><p>177a3</p><section></section><text>byas pa'i tshig nges par brtags na rung ngo zhes bya ba ni dge slong ma las byed pa las byed mi nus na des dge slong gis las byed pa'i tshig nges par brtags shing thos na des las byas pa nyid du rung bar 'gyur ro zhes bya ba'i don to/ /ji tsam yan chad ce na/ de'i phyir 'di ltar cang mi gsung bas zhes bya ba'i</text></item>
<item><p>177a4</p><section></section><text>gong yan chad do zhes bya ba smos te/ dge slong 'phags ma rnams kyis bzod cing gnang nas zhes bya ba de nas ji srid du 'di ltar cang mi gsung bas de de bzhin du 'dzin to zhes bya ba'i bar du dge slong ma las byed pa nyid kyis nges pa kho nar brjod par bya dgos so/ /'dir gzhung ni/ mgu ba dang dbyung</text></item>
<item><p>177a5</p><section></section><text>bar gtogs pa'i dge slong ma'i so sor thar pa dang / de'i rnam par 'byed pa las 'khor nye bar 'jog pa dang / 'khor mang po nye bar 'jog pa'i gnang ba sbyin pa dang / dge slong ma'i rnam par 'byed pa las/ so so'i dge 'dun gyi tshad gzhan du de tha ma'o zhes gsungs pa dang / 'dir phran tshegs las</text></item>
<item><p>177a6</p><section></section><text>tshig nges par btags na zhes bya ba la sogs pa gsungs so/ /dge slong ma'i rnam par 'byed pa las/ bslab pa'i sdom pa sbyin pa dang so so'i dge 'dun gyi grangs kyang gsungs so/ /dgag dbyer gtogs pa'i dgag dbye'i gzhi ni dge slong ma'i so sor thar pa dang / de'i rnam par 'byed pa</text></item>
<item><p>177a7</p><section></section><text>dag las kyang ngo / /gso sbyong du gtogs pa'i dge slong ma'i so sor thar pa dang / de'i rnam par 'byed pa dag las kyang ngo / /mi sdug par 'greng ba ni kha skong ba nyid ma yin no zhes bya ba la/ mi sdug par 'greng ba gang yin pa de ni dge 'dun kha skong bar byed pa po ma yin pa zhes bya ba'i don to/ /</text></item>
<item><p>177b1</p><section></section><text>gang la las bya ba yang ma yin no zhes bya ba ni/ de nyid kyang khang skong ba nyid ma yin no/ /de'i phyir 'dun pa dang yongs su dag pa'i cho ga las ma yin pa nyid do zhes bya ba ni/ gang zhig 'dun pa dang yongs su dag par gtogs pa 'bul bar byed pa dang / brjod pa'i cho ga tshogs pa mi mthun pa'i don</text></item>
<item><p>177b2</p><section></section><text>du rjes su gnang ba de'i dbang gis kha skong ba nyid du ma yin no/ /de 'bul ba po las skyes par mi 'gyur ba de lta bas na/ gsum gyis 'dun pa dang yongs su dag pa dag blangs nas gso sbyong dang dgag dbye dag mi bya ste/ las kyi 'dun pa gzhan ma blangs par zhes bya ba'i don to/ /de gnyis dbul</text></item>
<item><p>177b3</p><section></section><text>bar bya ba dag ma yin no zhes bya ba ni kha skong ba la 'dun pa yongs su dag pa de gnyis 'os pa nyid ma yin te/ dge 'dun gyi kha skong bar byed pa pos 'dun pa dang yongs su dag pa gnyis dbul bar bya ba nyid ma yin no zhes bya ba'i don to/ /dgag dbye byed pa nyid du mi bsko'o zhes bya ba ni kha skong bar byed pa</text></item>
<item><p>177b4</p><section></section><text>zhes bya bar sbyar ro/ /bsnyen par ma rdzogs pa dang nyams pa dang mtshams med pa byas pa dang / sdig pa'i lta ba can dang sa gzhan na gnas pa dang / tha dad par gnas pa rnams ma yin no zhes bya ba ni de dag kyang kha skong ba nyid ma yin no zhes bya ba'i dbang du byas pa'o/ /de la nyams pa zhes bya ba</text></item>
<item><p>177b5</p><section></section><text>ni pham pa'o/ /'di la bsnyen par ma rdzogs pa zhes bya ba smos so/ /nyams pa zhes bya ba smos pa yang mtshams med pa byas pa'i tshig go/ /gang gi phyir ma nyams par 'gyur la mtshams med pa byas pa por yang 'gyur ba de ni 'di lta ste/ de bzhin gshegs pa'i drung du ngan sems kyis khrag</text></item>
<item><p>177b6</p><section></section><text>'byin pa dang / dge 'dun gyi dbyen no/ /lta ba'i rnam pa drug cu rtsa gnyis po dag las gang yang rung ba lta ba ma yin par gtogs pa de ni sdig pa'i lta ba can no/ /'dis ni thams cad lta ba mthun pa tshul khrims yongs su dag pa 'dus pa 'khod pa dag gis gso sbyong dang / dgag dbye dang gsol</text></item>
<item><p>177b7</p><section></section><text>ba dang / gnyis dang gsol ba dang bzhi'i las bya'o zhes gsungs pa de bsdus pa yin no/ /sa gzhan na gnas pa zhes bya ba ni spo ba la sogs pa chad pa ni las byed pa'o/ /'dis ni bzhi'i tshogs kyis las byas te/ spo ba byed pa dang las bzhis byed pa chos ma yin pas las byed pa yin no/ /</text></item>
<item><p>178a1</p><section></section><text>gzhi nas spo ba byed pa dang / mgu ba spyod pa dang gzhi nas mgu ba spyod pa spangs pa dang bzhis byed na chos ma yin pa byed pa yin na zhes bsdus pa yin no/ /'dir chos ma yin pa'i las byed pa dpe tsam yin te/ spo ba byed pa rnams la spangs pa'i tshig tu rnam par gnas pa yin</text></item>
<item><p>178a2</p><section></section><text>no/ /spo ba byed pa la sogs pa smos pa ni bslab pa byin pa yang bzung bar grub ste/ bslab pa byin pa ni chos dman pa yin pa'i phyir ro/ /tha dad par gnas pa zhes smos pa ni 'dir chos dang mthun pa'i phyogs khas blangs pa yin par shes par bya ste/ chos ma yin pa'i phyogs dang mthun par khas</text></item>
<item><p>178a3</p><section></section><text>blangs pa'i tha dad par gnas pa ni khongs su bsdu ba bsgrub pa'i don du chos ma yin pa'i phyogs dang mthun par khas blangs pa'i tha dad par gnas pa ni sdig pa'i lta ba can zhes smos pa nyid kyis bsdus pa'i phyir ro/ /'khrul pa dang bcas pa yang ngo zhes bya ba yang / kha skong ba nyid ma yin no zhes</text></item>
<item><p>178a4</p><section></section><text>bya ba ni rjes snyegs pa'i phyir yang ngo zhes bya ba'i sgras smos te/ thams cad tshul khrims yongs su dag pa zhes gsungs pas de'i phyir mdo 'di byas so/ /'di tshul khrims yongs su dag pa ni ltung ba thams cad yongs su dag pas yongs su dag pa yin gyi pham par 'gyur ba nyid tsam gyis ni ma</text></item>
<item><p>178a5</p><section></section><text>yin no/ /rang bzhin du gnas pa ma yin pa de nyid kyis kha skong bar 'os pa nyid ma yin no/ /'dir gzhung ni sil bu dag las/ btsun pa/ ji tsam gyis rang bzhin du gnas pa ma lags par 'gyur/ nye ba 'khor ji tsam gyis lhag par spyad pa ma yin pa lhag par spyod cing dge slong gi bslab pa</text></item>
<item><p>178a6</p><section></section><text>la mi bslab pa ste/ nye ba 'khor de tsam gyis rang bzhin du gnas pa ma yin par 'gyur ro zhes gsungs pa yin no/ /'dis ni gang yang rung bas 'khrul par gyur cing dge slong gi rang bzhin las nyams par 'gyur ba nyid ces bya ba'o/ /de nyid kyis rang bzhin du gnas pa yin pa de bstan to/ /</text></item>
<item><p>178a7</p><section></section><text>rang bzhin du gnas pa ma yin pa de nyid kyis ni phyir zlog par 'os pa nyid ma yin par gsungs te/ de ltar yang 'dir gzhung ni/ btsun pa/ gang zag du dag gis slar bzlog pa mi chags/ nye ba 'khor bcu gnyis te/ byis pa dang rmongs pa mi gsal ba dang / mi mkhas pa dang ngo tsha med pa dang /</text></item>
<item><p>178b1</p><section></section><text>nad dang bcas pa dang / mtshams kyi phyi rol na gnas pa dang / gnas nas phyung ba dang tshig yang dag par ma bsdams pa dang / spyod lam las nyams pa dang / rang bzhin du gnas pa ma yin pa dang / bslab pa byin pas so zhes gsungs pa yin no/ /'dir dge slong nyams pa la rang bzhin du</text></item>
<item><p>178b2</p><section></section><text>gnas pa ma yin pa de'i don to/ /su zhig 'khrul pa ma yin pa la ni dge slong gi rang bzhin du gyur pa nyid ma yin no/ /gang gis 'khrul pa dang bcas pa yin zhe na/ de'i phyir bsdams par byas pas kyang yin gyi bshags par bya ba 'ba' zhig gis yin par ma zad do zhes bya ba smos te/ 'dir</text></item>
<item><p>178b3</p><section></section><text>gzhung ni dgag dbye'i gzhi las/ gal te des bsdam par bya ba rnams zhe na bsdam par bya ste/ dgag dbye bya'o zhes gsungs pa yin te/ deng dang por bya ste/ de nyid kyi mthar gzhung ni rang bzhin byed pa dang / rnam pa du mas zhes gsungs pa yin no/ /rang bzhin du gnas te sems pa</text></item>
<item><p>178b4</p><section></section><text>la 'dug par bya'o zhes bya ba 'di la gzhan pham pa byed pa rnams bstan pa'i phyir 'khrul pa dang bcas pa zhes bya'o/ /'dir 'khrul pa yo byad 'di byed bzhin la 'khrul pa ma yin pa ltar blta bar bya ba nyid ces bya ba de la brjod par bya ste/ byin gyis brlabs pas dag pa nyid du 'gyur ro zhes bya ba smos te/</text></item>
<item><p>178b5</p><section></section><text>dge 'dun lhag ma dang spang pa'i ltung byed ni byin gyis brlabs te 'dug par bya'o/ /lhag ma bsdam par bya ba len par byed na byin gyis brlabs pa bsko ba 'di la kha skong ba ma yin pa nyid ces bya ba de mthun pa nyid do/ /nus pa nyid yin na mi 'gyur ro zhes bya ba ni 'chags nus pa nyid yin na/</text></item>
<item><p>178b6</p><section></section><text>byin gyis brlabs pas dag pa nyid du mi 'gyur ba'o/ /gang gi phyir 'di skad bstan te/ gal te pham par 'gyur ba dag shes na bsnyil te dgag dbye bya'o/ /gal te dge 'dun lhag ma dag shes na byin gyis brlabs te dgag dbye bya'o/ /gal te spong ba shes na byin gyis brlabs te dgag</text></item>
<item><p>178b7</p><section></section><text>dbye bya'o/ /gal te ltung byed de dag shes na bshags te dgag dbye bya'o/ /gal te so sor bshags par bya ba dag shes na so sor bshags te dgag dbye bya'o/ /gal te bshags par bya ba'i nyes byas dag shes na bshags te dgag dbye bya'o/ /gal te bsdam par bya ba'i nyes</text></item>
<item><p>179a1</p><section></section><text>byas dag shes na bsdams te dgag dbye bya'o zhes gsungs pa yin no/ /gang zhig skabs 'dir lhung bzed la sogs pa rnams kyi tshig 'dis byas par 'gyur bar nus pa nyid yin na byin gyis brlabs pas dag pa 'grub pa nyid du mi 'gyur ro zhes bstan pa yin no/ /</text></item>
<item><p>179a2</p><section></section><text>yang nus pa nyid gang zhe na/ de'i phyir/ de'i tshe len pa yod na ltung byed 'ba' zhig tu gyur pa dang / so sor bshags par bya ba dang phyir bcos par bya ba'i nyes byas ni nus pa nyid yin te bshags pa tsam yin pa'i phyir ro zhes bya ba smos te/ de'i tshe len pa yod na zhes bya ba ni nyi ma de nyid la</text></item>
<item><p>179a3</p><section></section><text>las byed pa de'i tshe phyir bcos par nus pa nyid do/ /gang dag bshags pa la len pa gang gi phyir de rnams la de'i mdun du bshags pa tsam gyis phyir bcos pa dag yin pa'i phyir ro/ /ltung ba chung ba la ni 'du shes ji lta ba bzhin du bsgrub par bya'o zhes bya ba ni lhag ma dang bcas par 'du</text></item>
<item><p>179a4</p><section></section><text>shes pa rnams kyis ni byin gyis brlab tu gzhug pa'am/ phyir bcos pa byed du bcug nas de dang lhan cig las bya'o/ /lhag ma med par 'du shes pa rnams kyis ni de med par las bya'o/ /gcig la de ltar bsnyil ba dang / mi bsnyil ba dang phyir bcos pa rnam pa du ma ni rigs pa kho</text></item>
<item><p>179a5</p><section></section><text>na'o zhes bya ba ni/ lhag ma med par 'du shes pa rnams kyis ni de bsnyil bar bya'o/ /lhag ma dang bcas par 'du shes pa rnams kyis ni bsdu bar bya'o/ /bshags par bya ba 'du shes pa rnams kyis ni/ bshags pa'i bdag nyid kyi phyir bcos par byed du gzhug go/ /bsdam</text></item>
<item><p>179a6</p><section></section><text>par bya bar 'du shes pa rnams kyis ni bsdams pa'i bdag nyid kyis zhes bya ba la sogs pa gcig la mi rigs par 'gyur ba zhes bya ba'i don to/ /de dag ni byed pa po nyid ma yin no zhes bya ba ni bsnyen par ma rdzogs pa la sogs pa rnams las kyi byed pa po ma yin no/ /'dir gzhung ni</text></item>
<item><p>179a7</p><section></section><text>gleng gzhi dag las/ btsun pa/ bslab pa brtsal bas las dag bgyis na bgyis zhes brjod par bgyi'am 'on te ma bgyis zhes brjod par bgyi/ nye ba 'khor ma byas zhes brjod par bya ste/ yang bya ba dag yin no/ /btsun pa za ma dang ma ning dang dge slong ma sun phyung ba dang / ma bkum pa dang</text></item>
<item><p>179b1</p><section></section><text>pha bkum pa dang dgra bcom pa bkum pa dang / dge 'dun gyi dbyen bgyis pa dang / de bzhin gshegs pa la ngan sems kyis khrag phyung ba dang / mu stegs can dang mu stegs can zhugs pa dang / rku thabs su gnas pa dang tha dad par gnas pa dang gnas par mi bgyi bas las dag</text></item>
<item><p>179b2</p><section></section><text>bgyis na bgyis zhes bgyi'am/ 'on te ma bgyis zhes brjod par bgyis / nye ba 'khor ma byas zhes brjod par bya ba ste/ yang bya ba ma yin no zhes gsungs pa yin no/ /gang tshogs kyi kha skong bar mi 'os pa de dang / des las bya bas thag ring du spang ba kho na yin te/ las byed</text></item>
<item><p>179b3</p><section></section><text>pa ni tshogs kyis kha skong ba gzhan dag pas ches gces pa yin pa'i phyir dang dge 'dun gyi gtso bor gyur pa yin pa'i phyir ro/ /dge 'dun gyi sgor gyur pa nyid kyis las kyi yan lag gzhan las las kyi yan lag 'di la gleng gzhi las gsungs pa'i bslab pa brtsal ba la sogs pa rnams</text></item>
<item><p>179b4</p><section></section><text>la gzhan rnams ni lhag ma'o/ /'dir de rnams la las byed pa po nyid bkag pa la yongs su bsdu ba'o/ /lhag ma dang bcas pa'i phyir bcos pa la zhugs pa ni 'don par byed pa nyid yin no zhes bya ba ni sngar de dag ni byed pa po nyid ma yin no zhes smos pa de'i dmigs kyis bsal ba</text></item>
<item><p>179b5</p><section></section><text>yin te/ dge 'dun lhag ma'i ltung ba phyir 'chos pa la zhugs pa spo ba la sogs pa dang / dbyung ba la sogs pas gso bar zhugs pa'i gang zag gis ni so sor thar pa'i mdo 'don du rung ba nyid yin pa'o/ /bsko ba po gzhan yod na nyes byas tsam gyi mi 'chags pa ni ma yin no/ /</text></item>
<item><p>179b6</p><section></section><text>de las gzhan de dag gis ni thos pa dang bcas par mi bya'o zhes bya ba la/ de las gzhan zhes bya ba ni lhag ma dang bcas pa phyir 'chos pa la zhugs pas so/ /gzhan pa de dag gis ni zhes bya ba ni bsnyen par ma rdzogs pa la sogs pa rnams kyis so/ /thos pa dang bcas par mi bya'o</text></item>
<item><p>179b7</p><section></section><text>zhes bya ba ni las so/ /de dag las kha cig dmigs kyis bsal ba bstan pa'i phyir/ ma spangs pa dang ma log pa ma gtogs so zhes bya ba smos te/ ma spangs zhes smos pas ni spangs pa tha dad pa dang gnas nas phyung ba gnyis dmigs kyis bsal ba'o/ /nyams pa dang mtshams</text></item>
<item><p>180a1</p><section></section><text>med pa byed pa gnyis bral ba'i bsnyen par rdzogs pa rnams spongs pa'i phyir log pa ni 'dir log par mngon par 'dod pa'o/ /nyams pa dang mtshams med pa byed pa gnyis ni log pa yin te/ gang las she na/ bde 'gror 'gro ba dang rang bzhin du gnas pa'i rjes</text></item>
<item><p>180a2</p><section></section><text>su mthun pa nyid las so/ /bsnyen par rdzogs pa dang bral ba ni/ yang bsnyen par rdzogs pa las log pa yin no/ /ma spangs pa dang ma log pa ma gtogs pa de las gzhan pa 'di rnams kyis thos pa dang bcas par las mi bya'o zhes bya ba 'dis ni bslab pa dang / de'i ngo bo nyid tshol</text></item>
<item><p>180a3</p><section></section><text>ba byin pa dang / bsdigs pa dang smad pa dang bskrad pa dang spangs pa rnams bstan par rig par bya ste/ de rnams kyis thos pa dang bcas bar las byed pa la nyes pa med do/ /gnas nas phyung ba ni rang gis las yang ngo zhes bya ba yang ma gtogs so zhes bya ba rjes snyegs pa'i phyir yang ngo</text></item>
<item><p>180a4</p><section></section><text>zhes bya ba'i sgra smos te/ gnas nas byung ba de'i rang gis bzod pa gsol ba de ni des thos pa dang bcas par bya ba las gzhan ni ma yin no zhes bya ba'i don to/ /'o na tha dad par gnas pa rnams kyis zhes bya ba bye brag med par 'di rnams spang bar smos so zhe na/ bden mod kyi 'on</text></item>
<item><p>180a5</p><section></section><text>kyang yongs su ma bzung ba'i tha dad pa'i gnas la dgongs nas nges zhes bya bar shes par bya ste/ yongs su bzung ba la yongs su spangs par mi rigs pa'i phyir ro/ /gnas nas phyung ba dag la thos pa'i nyen kor spangs te mthong ba'i nyen kor du bzhag nas/ gzhan 'don pas ma</text></item>
<item><p>180a6</p><section></section><text>yin pa'i 'dir lung du rig par bya'o/ /nang du dri ba'i phyir gsol ba la sogs pa bsnyen par rdzogs par bya ba la yang ngo zhes bya ba yang ma gtogs so zhes bya ba'i rjes snyegs pa'i phyir yang ngo zhes bya ba'i sgra smos so/ /nang du zhes bya ba ni dge 'dun gyi nang du bar chad kyi chos gang dag dri</text></item>
<item><p>180a7</p><section></section><text>ba ste de'i phyir ro/ /gsol ba zhes bya ba ni de dang po'i las la bsnyen par rdzogs bzhin spangs nas zhes bya ba'i don to/ /bsnyen par ma rdzogs pas thos pa dang bcas pa'i las de bya'o/ /de las gzhan thos pa'i nyan kor dor bar byas nas mthong ba'i nyen kor du bzhag ste zhes bya ba'i tshig</text></item>
<item><p>180b1</p><section></section><text>ni 'dir lung las so/ /ci thos par bya ba ma yin pa las mngon sum du byas pa dang / rjes su bsgrag par bya ba dang / de bya ba'i las la bsnyil lam 'on te rnam pa gang gis gzung bar bya zhe na/ de'i phyir de dag bya ba la lta ba'i nyen kor du gzhag pas ni mngon sum du bsgrub bo/ /go bar bya bas</text></item>
<item><p>180b2</p><section></section><text>ni rjes su bsgrag pa'o zhes bya ba smos te/ de dag bya ba las zhes bya ba ni mngon sum du bya ba dang rjes su bsgrag par bya ba la'o/ /mngon sum du bya ba ni gang zhig thos par bya ba yin pa'i las byed pa der lta ba'i nyen kor du gzhag pas mngon sum du bsgrub par bya'o/ /rjes su bsgrag pa ni thos</text></item>
<item><p>180b3</p><section></section><text>par bya ba ma yin pa'i las bya ba la sogs pa'i bya bas rjes su bsgrag par bsgrub par bya ste/ khyod la gsol ba dang bzhi'i las bya ba las gsol ba ni byas zin to zhes bya ba la sogs pa go bar bya bas so/ /smyos pa'i gnang ba dang phyag mi bya ba dang mi smra ba dang / longs mi spyod pa dang</text></item>
<item><p>180b4</p><section></section><text>gtsug lag khang gi sdom pa dag ni mngon sum du ma gyur par ro zhes bya ba ni/ gtsug lag khang la sogs pa re re la sdom pa'i sgra sbyar bar bya ste/ gtsug lag khang gi sdom pa dang smyos pa'i sdom pa dang phyag mi bya ba'i sdom pa dang / longs mi spyod pa'i sdom pa zhes bya ba'o/ /'dir</text></item>
<item><p>180b5</p><section></section><text>gzhung ni ma mo las/ mngon sum du ma gyur par bya ba'i las bcu gang zhe na/ lhung bzed kha sbub pa dang / lhung bzed kha sbub bag yongs su bya ba dang / bslab pa'i sdom pa dang bslab pa'i sdom pa yongs su bya ba dang / gtsug lag khang gi sdom pa dang / dge tshul gyi sdom pa dang /</text></item>
<item><p>180b6</p><section></section><text>smyos pa'i sdom pa dang / phyag mi bya ba'i sdom pa dang / mi smra ba'i sdom pa dang / longs mi spyod pa'i sdom pa'o zhes gsungs pa yin no/ /ci ste ci'i phyir lhung bzed kha sbub pa la sogs pa nas dge tshul gyi sdom pa'i bar gyi sdom pa lnga po rnams 'dir ci'i phyir 'dir ma bsdus she na/ de rnams</text></item>
<item><p>180b7</p><section></section><text>ni bsnyen par ma rdzogs pa'i yul yin pas de dag la mngon sum du gyur pa'i dogs pa med pa'i phyir ro/ /de lta bas na mdo 'dir ma smos so/ /'di na rang la nges pa byed pa ste/ gzhan dag bskrad pas ni ma yin no/ /de bas na de rnams la mngon sum du ma gyur pa nyid la bya ba nyid do/ /'di ni smra</text></item>
<item><p>181a1</p><section></section><text>bar mi bya ba dang / de ni longs spyod par bya ba ma yin pa dang / de'i gtsug lag khang du 'gro ba ma yin pa zhes bya ba'i don de rnams la go rims ji lta ba bzhin du mi smra ba dang / longs spyad par mi bya ba dang / gtsug lag khang gi sdom pa rnams rig par bya'o/ /smyos</text></item>
<item><p>181a2</p><section></section><text>pa'i sdom pa ni smyos pa dang rtse gcig pa dang / smyos pa dang rtse gcig pa ma yin pa'i grub pa'i don du sbyin pa yin no/ /phyag mi bya ba'i sdom pa ni dge slong bsnyil ba la/ dge slong ma rnams kyis bya ba'o/ /sdom pa 'di rnams ni bsnyen par rdzogs pa mngon sum du ma gyur pa ma yin pa rnams</text></item>
<item><p>181a3</p><section></section><text>la byed pa yin gyi/ las gzhan thams cad ni mngon sum du gyur pa rnams la'o/ /gsol ba ma byas par de'i don du brjod par mi bya'o zhes bya ba ni gang gi don du las brjod pa de ma shes pa la las brjod par mi bya'o/ /sngar mi mthun pa dag mi bya'o zhes smos pa de'i mi mthun pa'i ngo bo</text></item>
<item><p>181a4</p><section></section><text>nyid bstan pa'i phyir/ de'i mtshams kyi khongs su gtogs pa'i kha skong bar 'os pa lus sam de la 'dun pas rjes su ma zhugs pa nyid dang / phyir zlog par byed pa yang gang la las de byed pa de las gzhan pas gal te mi mthun pa dang chos dang ldan na spyod lam ma nyams pa dang / rang</text></item>
<item><p>181a5</p><section></section><text>bzhin du gnas pa dang / ngag yang dag par bsdams pas mngon par mi shes pa dang / nad dang bcas pa ma gtogs pas ni mi mthun pa nyid do zhes bya ba smos te/ mi mthun pa nyid ni rnam pa gnyis te/ 'dus par rjes su zhugs pa nyid dang / phyir zlog par byed pa'o/ /gang</text></item>
<item><p>181a6</p><section></section><text>du bye brag gang dang lhan cig pa'i 'dug pa la rjes su ma zhugs pa nyid ces bya ba de dang por bstan pa'i phyir/ de'i mtshams kyi khongs su gtogs pa zhes bya ba smos te/ mtshams gang du las de byed pa de'i khongs su gtogs pa'i dge slong ngo zhes bya ba'i don to/ /kha skong bar 'os pa</text></item>
<item><p>181a7</p><section></section><text>zhes bya ba ni bsnyen par ma rdzogs pa dang / nyams pa la sogs pa gzhan la zhes bya ba'i don to/ /'dir lung ni ji srid du dge slong dag mtshams thob pa dang bya ba thob pa zhes bya ba'o/ /de bas na bya ba thob pa'i tshig go/ /gang gi phyir de ni bya ba thob pa nyid yin te/ gang zhig bskang ba'i phyir</text></item>
<item><p>181b1</p><section></section><text>'os pa nyid do/ /rnam pa gang gis 'dus par rjes su ma zhugs pa nyid ce na/ de'i phyir lus sam de la 'dun pa zhes bya ba smos te/ phyir zlog par byed pa'i mtha' ma can mi mthun pa nyid ces bya ba 'di dang 'di 'brel ba'o/ /gang du de rjes su ma zhugs pa nyid smos pa de'i mtshams kyi</text></item>
<item><p>181b2</p><section></section><text>khongs su gtogs pa kha skong ba'i phyir 'os pa de nyid la chos de bzhin no snyam du shes par bya ba'i phyir yang gi sgra'o/ /phyi rol gyi mtshams su gnas pa la ni phyir zlog par byed pa skye ba ma yin te/ phyir zlog par byed pa zhes bya ba ni phyir zlog par byed pas yang zhes bya ba ston te/ de la</text></item>
<item><p>181b3</p><section></section><text>mi mthun pa nyid yin no zhes bya bar sbyar ro/ /gang gi phyir zlog par byed ce na/ de'i phyir gang la las de byed pa de las gzhan ni zhes bya ba smos te/ de'i phyir bzlog pa 'chags kyi gang la las de byed pa nyid kyis phyir bzlog pa ni mi 'chags so/ /ci las thams cad la gang la byed pa</text></item>
<item><p>181b4</p><section></section><text>brtsal bar bya ba'am zhe na/ de'i phyir gal te mi mthun pa dang chos dang ldan na zhes bya ba smos te/ gal te las de lta bu yin na las de lta bu de la brtsal ba'o/ /gzhan mi mthun pa'i de 'chags pa yin zhes bya ba'i don to/ /chad pa las gsol ba'i grangs su gzhug pa dag ni gang la byed pa</text></item>
<item><p>181b5</p><section></section><text>des phyir bzlog pa ni mi 'chags so/ /sbyin pa dang dbyung ba dang bzod pa dang bsko ba dag la ni de bas na de byed pa'o/ /'dir gzhung ni gleng gzhi dag las/ btsun pa bcom ldan 'das kyis gang la las byed pa des phyir bzlog pa mi 'chags so zhes gsungs pa de la/ btsun pa gang la</text></item>
<item><p>181b6</p><section></section><text>tshogs ma lags pas las bgyis pa des slar zlog pa ni mi 'chags sam/ nye ba 'khor 'chags so/ /btsun pa/ re zhig gang zag bcu gnyis po de dag bsko ba na/ de dag 'di skad ces bdag cag ma bsko cig ces mchi na/ de dag gis slar bzlog pa yang mi 'chags sam/ nye</text></item>
<item><p>181b7</p><section></section><text>ba 'khor 'chags te/ mi 'chags so zhes bya ba de ni ngas chad pa'i las la dgongs te gsungs pa yin no/ /gang zag gi rnam pa ji lta bus phyir bzlog pa 'chags she na/ de bstan pa'i phyir spyod lam las ma nyams pa dang / rang bzhin du gnas pa dang / ngag yang dag par bsdams pa</text></item>
<item><p>182a1</p><section></section><text>mngon par mi shes pa dang nang dang bcas pa ma gtogs so zhes smos te/ de lta bu'i rnam pa thams cad las 'chags par 'os pa nyid du thal ba bstan pa'i phyir/ mngon par mi shes pa dang nang dang bcas pa ma gtogs pa zhes bya ba smos te/ 'dis mngon par mi shes</text></item>
<item><p>182a2</p><section></section><text>pa zhes bya ba 'dis ni byis pa dang rmongs pa dang mi mkhas pa dang / rigs ngan pa'o zhes gsungs pa gang yin pa de'i 'di bsdus pa yin no/ /de ni 'dir mi shes pa ste/ 'di la phyir bzlog pa de la gtogs pa'i rigs pas smra ba nyid 'byung bar 'gyur zhes bya ba gzung bar bya ba ma yin pa'i tshig</text></item>
<item><p>182a3</p><section></section><text>spangs pa 'di nyid la gang zhig de rnams 'chags pa'o/ /nang dang bcas pa zhes bya ba ni zhe 'gras pa'i dngos por rigs pa rjes su gzung bar bya ba ma yin pas/ de rjes su bzung ba 'di la yang rigs pa dogs par bya ba ma yin te/ yid ches pa la brten pa ma yin pa nyid de bas na 'di la</text></item>
<item><p>182a4</p><section></section><text>tshig tu ma bsdus pa nyid do/ /gzhung las btsun pa du dag gis slar zlog pa 'chags / nye ba 'khor bzhi ste/ rang bzhin du gnas pa dang / de'i mtshams na gnas pa dang / spyod lam las ma nyams pa dang / ngag yang dag par bsdams pas so zhes gsungs pa la/ 'dir ngag yang dag</text></item>
<item><p>182a5</p><section></section><text>par bsdams pa nyid kyis gnong bar mi shes pa dang / nang dang bcas pa gnyis gsal bar rig par bya'o/ /nang dang bcas pa la du ma yin pa nyid kyi phyir brjod pa mi rigs pa yin no/ /mngon par mi shes pa la ni mi rung ba nyid kyi phyir ro/ /de lta bas na tshig 'di dag la bsdams pa'i</text></item>
<item><p>182a6</p><section></section><text>dbang gis so/ /de zhes bya ba ni ma bsdams pa nyid de dag la 'di smos so/ /'o na mdo las ci'i phyir 'di dag btang bar byas pa yin zhe na/ de'i phyir shin tu gsal bar bstan pa zhes gsungs pa yin no/ /ma nyams pa zhes bya ba la/ 'dir nyams pa ni gang yin/ gang zhig</text></item>
<item><p>182a7</p><section></section><text>med pas ma nyams pa nyid do/ /ci rang bzhin du mi gnas pa nyid dam/ ma bsdams pa ni gang yin/ gang zhig zlog pa dang ldan pas bsdams pa nyid ni rang bzhin du gnas pa nyid do snyam pa la/ sil bu dag las/ btsun pa ji tsam gyis na ngag yang dag par ma bsdams pa lags nye ba</text></item>
<item><p>182b1</p><section></section><text>'khor gang tshun chad brdzun du smra ba'am/ phra ma can nam/ ngag rtsub po can nam/ tshig 'khyal pa can yin na'o zhes bya ba la sogs pa dag bsdu ba'i phyir/ brdzun du smra ba'i rjes su mthun pa nyid ni ngag yang dag par ma bsdams pa'o zhes bya ba smos te/ brdzun du smra ba'i rjes su mthun pa nyid ces</text></item>
<item><p>182b2</p><section></section><text>bya ba ni/ brdzun du smra ba las sems phyir ma bsdams pa nyid de/ de ni ngag yang dag par ma bsdams pa yin gyi/ dran pa nyams pa gang yang rung bas brdzun du gyur pa ni ma yin no/ /ci de 'ba' zhig gis ngag yang dag par ma bsdams pa yin nam zhe na/ de'i phyir phra ma dang / ngag rtsub mo</text></item>
<item><p>182b3</p><section></section><text>dang tshig 'khyal pa'i yang ngo zhes bya ba smos te/ rjes su mthun pa nyid ni ngag yang dag par ma bsdams pa'o zhes bya ba'i rjes snyegs pa'i phyir yang ngo zhes bya ba'i sgra smos te/ de dag re re'i rjes su mthun pa nyid kyang 'dir ngag yang dag par ma bsdams pa yin par blta bar bya'o/ /rang bzhin du</text></item>
<item><p>182b4</p><section></section><text>gnas pa ma yin pa nyid kyang de dag gi'o zhes bya ba ni brdzun du smra ba la sogs pa de dag gi rjes su mthun pa nyid yin te de bas na ngag yang dag par ma bsdams pa de ni rang bzhin du gnas pa ma yin pa zhes kyang bya'o/ /gzhan yang bya ba ma yin pa'o zhes bya ba ni ltung bar 'gyur ba dag lhag par spyod</text></item>
<item><p>182b5</p><section></section><text>pa'i rjes su mthun pa nyid kyang rang bzhin du gnas pa ma yin pa zhes bya'o/ /bya ba mi byed pa zhes bya ba ni gang zhig bya ba gang yin pa de mi byed pa la ltung ba bskyed pa ni mi mthun pa nyid de/ bslab pa thams cad la brtson pa btang zhing spro ba bor ba nyid ces bya ba'i don to/ /de brtsams pa 'gro ba'i</text></item>
<item><p>182b6</p><section></section><text>sems kyis btang ba ni spyod lam las nyams pa yin no zhes bya ba ni 'dug pa zhes bya ba'i spyod lam de brtsams shing sngar 'dug par gyur pa gzhan du 'gro ba'i sems kyis btang ba ni spyod lam las nyams pa yin no zhes bya ba'i don to/ /gang la 'jug pa zhe na/ de'i spyod lam 'di la zhes bya ba'i</text></item>
<item><p>182b7</p><section></section><text>don to/ /dge 'dun gyi nang nas stan las langs pa ni spyod lam las nyams pa yin gyi/ de nas gzhan du ma yin no/ /'dir gzhung ni nye ba 'khor gang tshun chad dge 'dun gyi nang nas langs par gyur pa'o zhes bya ba 'di gsungs pa yin te/ stan las langs pa nyid dang dge 'dun gyi nang</text></item>
<item><p>183a1</p><section></section><text>nas langs pa nyid ma song ba nyid ces bya ba 'di la 'dir don rnam par gzhag pa dang 'dra ba de ni 'di'i don to/ /gnas su song ba don gzhan gtso bo la zhugs pa zhes bya ba ni chags pa'o/ /lta ba dge 'dun la brjod par bya'o zhes bya ba ni dge 'dun gyi bya ba dogs pa la lta ba'i blo ni</text></item>
<item><p>183a2</p><section></section><text>lta ba zhes bya ba'i sgra brjod pa yin no/ /gzhan la ni mi bya'o zhes bya ba ni dge 'dun las gzhan pa'i tshogs dge 'dun ma yin pa la lta ba brjod par mi bya na/ gang zag la lta smos kyang ci dgos/ bsnyen par ma rdzogs pa la mi bya'o zhes bya ba ni dge tshul gyi dge 'dun la yang ma yin zhes bya ba'i</text></item>
<item><p>183a3</p><section></section><text>don to/ /kha skong bar 'os pa ma yin pa la yang ngo zhes bya ba ni/ bsnyen par rdzogs pa yin yang dge 'dun gyi kha skong ba'i 'os ma yin pa rnams la yang lta ba brjod par mi bya'o/ /lhag ma ma lus pa nyid mi bya'o zhes bya ba ni bsdus pa'i gang zag tu gtogs pa'i gzhi la ma bsdus pa'i gang</text></item>
<item><p>183a4</p><section></section><text>zag las/ de'i rgyus gnod pa 'byung ba spang ba'i phyir/ lta ba brjod pa nyid mi bya'o/ /'dir gzhung ni ma mo las/ chos dang ldan pa ma yin pa'i lta ba brjod pa lnga gang zhe na/ gnas par mi bya ba la lta ba brjod pa dang / tha dad par gnas pa la lta ba brjod pa dang / bsnyen par ma rdzogs pa la</text></item>
<item><p>183a5</p><section></section><text>lta ba brjod pa dang / tshogs la lta ba brjod pa dang / lhag ma ma lus pa'i dngos po'i lta ba brjod pa ste/ lnga po de dag ni chos dang ldan pa ma yin pa'i lta ba brjod pa dang / de las bzlog pa lnga ni chos dang ldan pa'i lta ba brjod pa yin no zhes gsungs pa yin no/ /'dir tshogs zhes smos</text></item>
<item><p>183a6</p><section></section><text>pa ni dge 'dun du mar gyur pa rnams bzung ngo / /gang rnams kyi mdun du chos dang ldan pa 'byung ba smos pa de rnams ni dge 'dun du gyur pa rnams la zhes bya bar shes par bya'o/ /lhag ma ma lus pa'i dngos po'i lta ba brjod pa bkag pa ni de'i phyir/ gang zag de las de'i rgyus gnod pa</text></item>
<item><p>183a7</p><section></section><text>'byung ba spang ba'i phyir/ 'dir gzhung ni zhu ba las/ sngon ltung ba byung ba las lta ba brjod na nyes byas so/ /rku thabs su gnas pa dang / dang po 'khrug pa dang bslab pa byin pa dang / dge tshul la lta ba brjod na nyes byas su 'gyur ro/ /de bzhin du gnas nas phyung ba la lta ba brjod na</text></item>
<item><p>183b1</p><section></section><text>yang nyes byas su 'gyur ro zhes gsungs pa yin no/ /de 'dir bsdus nas smos pa gang rjes su gnang ba la dbang ba de la ni 'byung ba 'di rigs pa yin no zhes bya ba 'di/ gnas par mi bya ba la sogs pa rnams kyi mdun du 'byung ba dgag pa 'di yin te/ de bas na thams cad du yang kha skong bar 'os pa</text></item>
<item><p>183b2</p><section></section><text>ma yin pa bkag par shes par bya'o/ /bskos pa rjes nas ches legs pa dang ches mang du byed pa bsko bar bya'o zhes bya ba ni/ sngar bskos pa'i gang zag rjes nas bya ba de la 'di 'byung ba 'di gang zhig ches legs par byed pa dang / ches mang du byed pa'i gang zag gzhan yang yin pa de bsko bar</text></item>
<item><p>183b3</p><section></section><text>bya'o/ /'dir gzhung ni ma mo las de dang por byas te/ de spang bar mi bya'o zhes bya ba'i bar du gsungs pa yin no/ /dus nges par bya ste mi bya'o zhes bya ba ni bsko bar ro/ /gang la dus nges par bya ste bsko bar mi bya zhe na/ de'i phyir yang dang yang du'am gzhan la'o zhes bya ba smos te/</text></item>
<item><p>183b4</p><section></section><text>de'i gzhan du yang dgos pa 'byung ngo cog tu khyod 'ba' zhig bsko'o zhes de ltar dus nges par bya ste/ mi bsko'o / /gzhan la'o zhes bya ba ni dgos pa gzhan dag la khyod kho na bsko'o zhes de ltar dus nges par bya ste/ yang mi bsko'o/ /gzhan la yang ji tsam gyis chog pa na spang ba sbyin no</text></item>
<item><p>183b5</p><section></section><text>zhes bya ba las mthun pa gcig la ji srid du dgos pa spong bar byed pa de las bskrad par mi bya'o zhes bya ba'o/ /bskos pa med na mdung dor bar bgo'o zhes bya ba ni gang zag re re la bye brag gzhan dang gzhan ni mdung dor ba'i gang zag bsko ba pas mtshan ma'i bye brag mi shes pas so/ /'dir</text></item>
<item><p>183b6</p><section></section><text>mtshan ma'i zhes kyang gcig tu bya ste/ des mig bkab ste/ mdung re rdzas re'i steng du gzhag par bya'o/ /bsko ba po med na gang zag re re la cha re re'i phyir tha dad par bye brag gzhan dang gzhan bya ste/ bye brag tu mtshan ma'i dbye ba shes pa rnams kyis shes pa la 'dir gcig tu bya ste/ bkab</text></item>
<item><p>183b7</p><section></section><text>ste bzhag nas lag tu byin nas gzung bar bya ba de bzhin du gang la gang zhig mtshan ma gzhag pa de ni de'i skal ba yin no/ /gang zhig 'jig rten na rgyan 'gyed pa'i cho gar grags pa de 'dir rnam pa gzhan gyis smos pa ste/ mi mthun pa la rnam par gzhag pa 'di'o/ /yod par gyur pa gang zhig</text></item>
<item><p>184a1</p><section></section><text>des skal ba sbyin pa de'i zhes bya bar rnam par gzhag par bya'o/ /bskos pa med na snod spyad 'gyed pa'i rnam par gzhag pa 'di lta ste/ cha gang zhig des gang la ster ba de de'i zhes bya bar rnam par gzhag go/ /bgo'o zhes bya ba ni gos kyi gzhi las gsungs so/ /</text></item>
<item><p>184a2</p><section></section><text>gos de dag ji ltar bgo bar bya zhe na/ nye ba 'khor mdung dor bas so zhes bya ba smos so/ /'dra ba nyid do zhes bya ba ni rnam pa thams cad du shes par bya ste/ 'di gos kyi gzhi zhu ba las gsungs pa yin no/ /gang kha skong bar mi 'os pa de mdung dor bar yang zhes bya ba la/ de yang ngo zhes bya ba</text></item>
<item><p>184a3</p><section></section><text>ni de yang las byed pa'i cho ga kho na rjes su 'jug pa zhes bya ba 'dir rnam par gzhag ste/ gleng gzhi dag las so/ /dge 'dun gyi dbyen la yang 'os pa ma yin pas tshul shing brim pa mi 'chags so zhes bya ba ni sangs rgyas kyi gdul bya dang ldan pa'i las kyi ldang bar rnam par gzhag go/ /</text></item>
<item><p>184a4</p><section></section><text>sangs rgyas kyi gdul bya las nyams par shes par mi bya'o/ /de bas na 'di sangs rgyas kyi gdul bya dang ldan pa'i las kyi cho ga la yan lag nyid ma yin no zhes bya ba bstan pa'i don du 'di rtsom pa'o/ /sangs rgyas dang dge 'dun du gtogs pa la tshul 'di'o/ /gzhan du sangs rgyas dang</text></item>
<item><p>184a5</p><section></section><text>chos kyi rnam par gzhag pa mi gnas so zhes bya ba las cho ga 'di ni sil bu dag las gsungs pa yin no/ /las kyi gzhir gtogs pa'o// //brjod pa lhag pa dag gis ni ma byas pa nyid ma yin no zhes bya ba ni gang la las brjod pa dag lhag par byed pa de la cho ga las 'das nas</text></item>
<item><p>184a6</p><section></section><text>las mi 'chags so zhes bya ba'i nyes par 'gyur ba'i dogs par mi bya'o/ /rang gi don ni bral ba dang stong pa dang ldan par smos pa zhes bya ba la sogs pa'i tshig rnams 'dir las brjod pa'i tshig gis bsdus par rig par bya'o/ /ma mo las/ 'dir dang por byas te/ rjes su bsgrags pa</text></item>
<item><p>184a7</p><section></section><text>zhes bya ba'i bar du gsungs pa'o/ /nyams na ma byas pa nyid do zhes bya ba ni gang la las brjod pa ji snyed gsungs pa de las nyams na ni las de ma byas pa nyid do/ /byed pa nyid ni song na tshig ma rdzogs pa rnam par 'khrugs pa nyid do zhes bya ba ni las byed pa dag song na gang de'i tshe gsol ba'i</text></item>
<item><p>184b1</p><section></section><text>bdag nyid kyi tshig ma rdzogs pa gang yin pa de rnam par 'khrugs pa nyid yin te/ gang zhig yongs su rdzogs par byed pa de la ni ma yin pa byas pa nyid ma yin gyi/ rdzogs par byas pa gang yin pa de ni byas pa kho na yin no zhes bya ba'i don to/ /las de la dge 'dun gyi tshad dag tu ma langs pa rnams</text></item>
<item><p>184b2</p><section></section><text>ma lus pa nyid na rdzogs pa'o zhes bya ba ni rtsom par byas par gyur pa nyid la ni byed par 'gyur ba'o/ /las de dge 'dun gyi mtha' bcu'i tshogs la sogs pa de'i tshad dag tu de nas ma langs pa rnams ma lus pa nyid yin na ni/ tshig rdzogs pa dag kyang rnam par 'khrugs pa nyid yin no/ /'dir</text></item>
<item><p>184b3</p><section></section><text>langs pa ni stan las 'phags par rig par bya'o/ /lus pa nyid na mi 'gyur ro zhes bya ba ni lus pa nyid na de'i las dang dge 'dun gyi tshad ma langs pa dag de'i tshe/ las kyi tshig sngar brjod pa rnam par 'khrugs par mi 'gyur ba dag go/ /gal te de yang byed par 'dod na tshig gis rnam</text></item>
<item><p>184b4</p><section></section><text>par dkrug cing gsol bas dge 'dun la btsun pa dag yang gsol bar bgyi'o/ /zhi'am / rjes su bsgrag go zhes bya bas so zhes bya ba la/ de yang byed par 'dod na zhes bya ba ni tshig rnam par ma 'khrugs pa de la'o/ /ji ltar tshig gis rnam par dkrug par bya zhe na/ gsol bas so/ /</text></item>
<item><p>184b5</p><section></section><text>'dis su la gsol bar byed na/ dge 'dun la gsol bas so/ /rnam pa gang gis she na/ de'i phyir btsun pa dag yang gsol bar bgyi'o zhes bya ba la sogs pa rnam par dkrug cing las de slar bya ste/ rnam par ma dkrugs pas ni ma yin te/ de bas na de byed pa'o/ /'di ni bstan</text></item>
<item><p>184b6</p><section></section><text>pa yin te de lus pa'i tshig gnyis rdzogs zin pa'i dbang du byas te'o/ /gsol ba tsam rdzogs zin pa de las gsol bar bgyi'o zhes bya ba'i bar brjod par bya ba nyid du rig par bya'o/ /gsol ba ma byas pa'i tshig dag la de spangs te/ des na gang zag la lhung bzed la sogs</text></item>
<item><p>184b7</p><section></section><text>pa byin gyis brlab pa'i tshig de yang rang bzhin dang bral ba nyid la nyams par 'gyur ro/ /de lta bas na 'dir dge 'dun la zhes bya ba smos pa de ni dpe tsam du zad de/ bzlog pa'i phyir bsgo ba dang / bsnyil ba dang / de'i ngo bo nyid tshol du gzhug pa dang / bslab pa dang mthun pa dang / de'i</text></item>
<item><p>185a1</p><section></section><text>gso sbyong dang / mu stegs can gyi gnas pa dang / de las gzhan pa'i spo ba dang / mgu ba dang / yang gzhi nas bslang ba dang dran pas 'dul ba dang / ma myos par 'dul ba sbyin pa dang / bsnyen par rdzogs par bya ba dang / mtshams dgrol ba dang / nan tur gyi</text></item>
<item><p>185a2</p><section></section><text>las dang / dbyung ba dag la ni brjod pa gsum mo zhes bya ba la/ de las bzlog pa'i phyir bsgo bas zhes bya ba ni dge 'dun 'byed pa'i phyir brtul ba la sogs pa de rjes su 'jug pa rnams kyi 'dun pa la sogs pas 'gro ba nyid las kyis brjod par gyur pa la bdag nyid brjod par bya ba ma</text></item>
<item><p>185a3</p><section></section><text>yin pa byed cing dge slong dang dge tshul sdig pa can gyi lta ba'i rnam pa mi gtong ba gnas nas phyung ba rjes su 'jug pa'i dge slong ma dkon mchog dag gtong ba la sogs pa gzhi la zhugs pa dag bzlog pa'i phyir bsgo ba ste/ dge tshul sdig pa can gyi lta ba'i rnam pa mi gtong ba de'i ngo bo nyid</text></item>
<item><p>185a4</p><section></section><text>tshol du gzhug pa sbyin pa dang gang gi bslab pa sbyin pa por gyur pa dang / mthun pa sbyin pa dang / mthun pa'i gso sbyong sbyin pa dang / mu stegs can gyi gnas pa sbyin pa zhes bya bas ni/ mu stegs can rab tu dbyung bar 'dod pa la/ zla ba bzhi'i bar du mkhan pos sbyar ba'i gos kyi gnas</text></item>
<item><p>185a5</p><section></section><text>pa sbyin pa'i las gcig bstan to/ /de las gzhan pa'i spo ba sbyin pa zhes bya ba ni mu stegs can la zla ba bzhi'i bar du mkhan pos sbyar ba'i gos kyi gnas pa sbyin pa las gzhan pa/ dge 'dun lhag ma'i bcabs pa la spo ba sbyin pa'i las yin pa'o/ /mgu ba sbyin pa zhes bya bas ni/ dge</text></item>
<item><p>185a6</p><section></section><text>'dun lhag ma'i ltung ba'i phyir mgu ba sbyin pa dang / lci ba'i chos kyi ltung ba'i mtshan ma mgu ba la'o/ /yang zhi nas bslang ste sbyin pa zhes bya ba ni/ spo ba dang mgu bar bya ba byed pa'i skabs su lhag ma'i ltung ba byung na gzhi nas spo ba dang / gzhi nas mgu bar bya ba dang / yang gzhi nas</text></item>
<item><p>185a7</p><section></section><text>bslang ste / spo ba dang / yang gzhi nas bslang ste mgu bar bya ba dag gis 'dir gzhi nas bslangs pa'i sgra rig par bya'o/ /yang gzhi nas bslangs par gyur pa zhes bya ba la sogs pa zhes bya bas yang gzhi nas bslangs pa la sogs pa bzhi po rnams kyang yang gzhi nas bslangs te</text></item>
<item><p>185b1</p><section></section><text>mgu bar bya ba sbyin pa la sogs pa'i sgras brjod do zhes bya ba la dgongs pa'o/ /dran pas 'dul ba sbyin pa zhes bya bas ni dran pas dang ma myos pas 'dul ba sbyin pa gnyis bstan to/ /bsnyen par rdzogs par bya ba dang mtshams dgrol ba zhes bya bas mtshams dgrol ba'i las gcig</text></item>
<item><p>185b2</p><section></section><text>bstan to/ /nan tur gyi las zhes bya ba ni 'di lta ste/ bsdigs pa dang / smad pa dang / bskrad pa dang / phyir 'gyed pa dang ma mthong bas gnas nas dbyung ba dang / phyir mi 'chos pas gnas nas dbyung ba dang / sdig pa can gyi lta ba'i rnam pa mi gtong bas gnas nas dbyung ba dang / dbyung</text></item>
<item><p>185b3</p><section></section><text>ba dag la ni brjod pa gsum mo zhes bya ba ni las lan gsum du brjod pa'o/ /de ltar 'dul ba'i gzhung las bgrang ba dang / bshung ba byed pa dang / khyim gyi bslab pa'i sdom pa sbyin pa dang / phyag mi bya ba'i bslab pa'i sdom pa sbyin pa dang / rtsod pa spong bar byed pa bsko ba dang / bzod</text></item>
<item><p>185b4</p><section></section><text>pa gsol ba zhes bya ba'i las drug po 'di rnams la lan gsum rjod par byed pa zhes bya ba 'di ston par byed pa mthong bar byed pa de dag ni 'dir gsol ba dang bzhi'i las su ma byas so/ /de ltar gang las shes she na/ gtam gyi gzhi las/ las kyi grangs brjod pa las 'byung ste/</text></item>
<item><p>185b5</p><section></section><text>btsun pa las rnam pa du mchis/ nye ba 'khor brgya rtsa gcig go/ /btsun pa las du rnams kyis las rnams bsdus/ nye ba 'khor gsum gyis te gsum gang zhe na/ gsol ba'i las dang / gsol ba dang gnyis kyi las dang / gsol ba dang bzhi'i las kyis so/ /de'i</text></item>
<item><p>185b6</p><section></section><text>dbye ba rnams ni gtam gyi gzhi de nyid las lta ba rnam pa gsum du gsungs so/ /btsun pa las brgya rtsa gcig po gang lags pa de rnams la gsol ba'i las rnams ni du/ gsol ba dang gnyis kyi las dag ni du/ gsol ba dang bzhi'i las rnams ni du mchis/ bka' stsal</text></item>
<item><p>185b7</p><section></section><text>pa/ nye ba 'khor gsol ba'i las rnams ni nyi shu rtsa bzhi'o/ /gsol ba dang gnyis kyi las ni bzhi bcu rtsa bdun no/ /gsol ba dang bzhi'i las ni sum cu'o zhes gsungs pa yin no/ /las kyi gzhi nyid las dbye ba'i tshad de lta bu rnams la las rnam par gzhag pa'i skabs su</text></item>
<item><p>186a1</p><section></section><text>ngo bo nyid brjod pa yin no/ /de'i phyir/ gsang dang nang du dri phyir dang / /gso sbyong de la ltung bcas dang / /de la dge 'dun yid gnyis dang / /rtsod dang nges nyid ma yin dang / /de yi don du lnga po dag /thams cad dgag dbyer gtogs pa yin / /dbyer</text></item>
<item><p>186a2</p><section></section><text>gnas khas blangs nyid dang ni/ /shi ba'i rdzas dang nor 'dra dang / /chos gos sra brkyang gtad pa dang / /gnas ngan len ni brjod pa dang / /chos gos sbyin par bya ba dang / /grangs su gzhug pa'i gzhi dag dang / /khyim gyi sdom dang de gzhig dang / /lhung bzed kha sbub bya ba dang / /de</text></item>
<item><p>186a3</p><section></section><text>nyid bzlog par bya ba dang / /gsol ba 'ba' zhig las yin no/ /gnas dang mtshams kyi gnyis po dang / /mi 'bral myos dang dgag dbye dang / /gnas mal stobs par byed pa dang / /rung ba'i sa gzhi bsko ba dang / sra brkyang dang ni de gding dang / /spong dang lag gi bla dang ni/ /</text></item>
<item><p>186a4</p><section></section><text>gnas khang bsko la sogs pa dag /gzu dang gsol dang sbed pa dang / tshul shing 'dri ma par byed pa dang / khang pa khang chen bstan pa dang / /gleng dang 'bral bar mi 'gyur dang / /stan dang lhung bzed 'drim pa dang / /ma dad go bar bya ba dang / /ston pa dang ni nags nyul dang / /phyag mi</text></item>
<item><p>186a5</p><section></section><text>bya dang mang phyir dang / /khar ba dra ba'i phyir dang ni/ /rnyed pa gcig tu bya phyir dang / /bslab pa sbyin dang nyer gnas dang / /bu dang nye du'i phyir 'gro ba/ /gsol dang gnyis kyi las yin no/ /bsnyen par rdzogs par bya ba dang / mu stegs gnas dang mtshams dgrol dang / /mthun sbyin</text></item>
<item><p>186a6</p><section></section><text>gso sbyong bdun po dang / brgyad dang dran dang ma myos dang / /de nyid tshol du gzhug pa dang / /bgo bar bya ba brgyad dang ni/ /nyams pa sbyin par bya ba ni/ /gsol dang bzhi yi las yin no/ /da ni bsdu ba'i tshigs su bcad pa de dag bshad par bya ste/ de la/ gsang dang nang du dri phyir dang / /</text></item>
<item><p>186a7</p><section></section><text>zhes bya ba la de la gsang ste dri ba'i phyir zhes bya ba ni gsang ste ston pas bar chad kyi chos rnams gsang ste dri ba'i phyir/ gsol ba 'ba' zhig gi las bya'o/ /nang du dri ba'i phyir zhes bya ba ni las byed pas bar chad kyi chos rnams dge 'dun gyi nang du dri ba'i phyir gsol ba 'ba' zhig gi las</text></item>
<item><p>186b1</p><section></section><text>so/ /gso sbyong zhes bya ba ni so sor thar pa'i mdo 'don pa'i phyir gsol ba 'ba' zhig gi las bya ba'o/ /de la zhes bya ba ni gso sbyong de la'o/ /de la ci zhe na/ de'i phyir ltung bcas dang zhes bya ba smos te/ ltung ba ni ltung ba zhes bya ba brjod do/ /dge 'dun thams cad ltung ba dang bcas par gyur na gsol ba 'ba'</text></item>
<item><p>186b2</p><section></section><text>zhig gi las gyis byin gyis brlabs te gso sbyong bya'o zhes bya ba smos te/ de ni 'di yin no/ /yid gnyis dang zhes bya ba ni dge 'dun la'o/ /de la zhes bya ba ni ltung ba de la'o/ /rtsod dang nges nyid ma yin zhes bya ba ni der gtogs pa'i rtsod pa dang ma nges pa nyid la'o/ /de yi don du lnga po dag /ces bya ba ni gso</text></item>
<item><p>186b3</p><section></section><text>sbyong zhes bya ba la sogs pa gsungs pa la gso sbyong gsungs pas dgag dbye la sbyar ro/ /shi ba'i rdzas dang zhes bya ba ni shi ba dang 'brel pa'i rdzas bgo ba la'o/ /chos gos sra brkyang gtad pa dang / /gnas ngan len ni brjod pa dang / /chos gos sbyin par bya ba dang / /zhes bya ba ni gal te gtan pa phul na</text></item>
<item><p>186b4</p><section></section><text>de bas na nye bar sbyar ba'o/ /grangs su gzhug pa bzhi dag dang / /zhes bya ba ni ngor 'phya ba'i grangs su gzhug pa la sogs pa'o/ /khyim gyi sdom dang de gzhig ces bya ba ni gang zhig ces bya ba 'da' byed cing longs spyod 'gribs pa las de gzhig pa'o/ /lhung bzed kha sbub bya ba dang / /de nyid bzlog par bya ba</text></item>
<item><p>186b5</p><section></section><text>dag /gsol ba 'ba' zhig las yin no/ /zhes bya ba ni las nyi shu rtsa bzhi po gsungs pa rnams la'o/ /gnas dang zhes bya ba ni/ gso sbyong gi gnas la gsol ba dang / gnyis kyi las kyis bsko ba'o/ /mtshams gnyis po dang zhes bya ba ni/ mtshams chen po dang / dkyil 'khor ba'i</text></item>
<item><p>186b6</p><section></section><text>mtshams bsko ba'o/ /ma 'brel zhes bya ba ni mtshams chen po bcad pa'i nang du gsol ba dang / gnyis kyi las kyis chos gos dang 'bral bar mi 'gyur ba'i bsko ba'o/ /smyos dang zhes bya ba ni mi 'bral bar bsko ba dang / myos pa'i bsko ba dang / dgag dbye bsko ba dang / gnas mal stobs par byed</text></item>
<item><p>186b7</p><section></section><text>pa bsko ba'o/ /rung ba'i sa gzhi zhes bya ba ni rung ba'i khang pa gsol ba dang / gnyis kyi las kyis bsko ba'o/ /gtan pa dad ni zhes bya ba gsol ba dang gnyis kyi las kyis bsko ba'o/ /de gding dang zhes bya ba ni gsol ba dang gnyis kyi las kyis bsko ba'o/ /spong dang zhes bya ba ni spong ba'i zhal ta</text></item>
<item><p>187a1</p><section></section><text>bsko ba'i las gcig bstan to/ /lag gi bla dang zhes bya ba ni/ de'i lag gi bla bsko ba'i las gcig bstan to/ /gnas khang bsko ba la sogs pa dang zhes bya ba la sogs pa'i sgras ni 'dun pa dang bzlog pa'i bar du bsko ba'o/ /gzu dang gsal dang sbed pa dang / /tshul shing 'drim par byed</text></item>
<item><p>187a2</p><section></section><text>pa dang / /zhes bya ba ni de bsko ba'o/ /sbed pa dang zhes bya ba ni gzhi 'drim par byed pa bsko ba la'o/ /khang pa khang chen bstan pa dang / /zhes bya ba ni dge 'dun lhag ma las gsungs pa'i ston pa gnyis bsko ba'o/ /gleng dang zhes bya ba ni bsko ba'o/ /'bral bar mi 'gyur dang zhes bya ba ni snam sbyar dang mi 'bral</text></item>
<item><p>187a3</p><section></section><text>ba'i gnang ba sbyin pa'o/ /gding dang zhes bya ba ni gding ba'i thog mar lo drug tu gnang ba sbyin pa'o/ /lhung bzed 'drim dang zhes bya ba ni/ lhung bzed lhag ma 'drim par bsko ba la'o/ /ma dad go bar bya ba dang / /zhes bya ba ni/ khyim rnams su gnas ngan len go bar bya ba'i phyir gang zag bsko ba dang / sngon</text></item>
<item><p>187a4</p><section></section><text>bzhin du gang zhig brjod pa smra ba la dge slong rnams kyis so/ /nags nyul ba la sogs pa gnyis bsdus pa la dge slong ma'i gdams ngag ston pa bsko bar bstan pa'i don du'o/ /phyag mi bya dang zhes bya ba ni phyag mi bya ba'i phyir bsko ba ste/ dge slong ma'i dge 'dun gyis rtsa ba dang 'bras bu med pa'i sbun pa'i rnam</text></item>
<item><p>187a5</p><section></section><text>pa can rnams la'o/ /mang phyir dang zhes bya ba ni 'khor dang 'khor mang po nye bar 'jog pa'i gnang ba sbyin pa'o/ /'khar ba dra ba'i phyir dang ni/ /zhes bya ba ni bslab pa'i don du 'khar ba dang dra ba'i sdom pa gnyis so/ /rnyed pa gcig tu bya phyir dang / /zhes bya ba ni gtsug lag khang mtshams tha dad pa gnyis rnyed pa gcig tu bya</text></item>
<item><p>187a6</p><section></section><text>ba'i phyir gsol ba dang gnyis kyi las bya ba'o/ /bslab pa byin dang zhes bya ba ni/ dge slong ma'i bslab pa sbyin pa'o/ /nyer gnas dang zhes bya ba ni/ tshangs par spyod pa la nye bar gnas pa'i sdom pa sbyin pa'o/ /bu dang zhes bya ba ni nyal ba'i gnang ba sbyin pa bsko ba ste/ gang zhig gnas pa'i don du gsungs pa'o/ /nye du'i</text></item>
<item><p>187a7</p><section></section><text>zhes bya ba ni nye du rnams dang lhan cig 'brel ba'i nye bar spyod pa'i gnang ba'i sdom pa sbyin pa'o/ /dge slong mas mu ge'i sdug bsngal byung ba'i tshe ji skad bstan pa'o/ /phyir 'gro ba zhes bya ba ni/ zhag bdun las 'og tu zhag bzhi bcu mtshams kyi phyi rol du 'gro ba'i gnang ba sbyin pa bsko ba'o/ /'di ni gso sbyong la bsko ba la sogs</text></item>
<item><p>187b1</p><section></section><text>pa las bzhi bcu rtsa bdun po rnams la'o/ /gsol dang gnyis kyi las yin no/ /zhes bya ba ni gsol ba dang gnyis kyi las yin no zhes bya ba'i don to/ /bsnyen par rdzogs par bya ba dang / mu stegs gnas dang mtshams dgrol dang / /zhes bya ba la mtshams dgrol ba ni mtshams bcad pa</text></item>
<item><p>187b2</p><section></section><text>gsol ba dang / bzhi'i las kyis dgrol ba'o/ /mthun sbyin zhes bya ba ni/ mthun pa sbyin pa dang gso sbyong sbyin pa'o/ /'dun pa po dang zhes bya ba ni/ de'i rigs can gyi nan tur gyi las bdun po rnams kyi nan tur bya ba'i las gcig /bzod par gsol ba'i las gcig dang las gnyis so/ /brgyad dang</text></item>
<item><p>187b3</p><section></section><text>zhes bya ba ni spo ba dang mgu bar bya ba dang / gzhi nas spo ba dang / gzhi nas mgu bar bya ba dang / yang gzhi nas spo ba sbyin pa dang / yang gzhi nas mgu ba sbyin pa dang / sra brkyang dbyung ba dang lhag ma las dbyung ba dag la gsol ba dang / bzhi'i las bya ba dang / brgyad so sor bgrang ngo / /dran dang mi myos dang /</text></item>
<item><p>187b4</p><section></section><text>de nyid tshol du gzhug pa dang / /zhes bya ba ni dran pas 'dul bar 'os pa dang / ma myos pas 'dul bar 'os pa dang / de'i ngo bo nyid tshol du gzhug pa gsum bsdus pa'o/ /bsko bar bya ba rnams dang ni/ /zhes bya ba ni bzlog pa'i phyir bsgo bar bya ba bcu gcig po dag gsungs te de la drug ni dge slong gi</text></item>
<item><p>187b5</p><section></section><text>rnam par 'byed pa las smos te/ dge 'dun gyi dbyen byed pa la sogs pa rnams so/ /gnyis ni dge slong ma'i rnam par 'byed pa las thun mong ma yin par gsungs te/ pham par 'gyur ba'i skabs nas gnas nas dbyung ba'i rjes su phyogs pa gcig go/ /dge 'dun lhag ma'i skabs nas bzhi</text></item>
<item><p>187b6</p><section></section><text>bstan te/ sde tshan gcig go/ /nyams pa sbyin par bya ba'i bslab pa sbyin pa'o/ /gsol dang bzhi yi las yin no/ /zhes bya ba ni las sum cu po ji skad bstan pa de rnams ni gsol ba dang bzhi'i las yin no zhes bya ba'i don no / /lhag por ma gtogs pa rang gi don gyi sngags brjod pa yang ngo zhes bya ba la rang gi</text></item>
<item><p>187b7</p><section></section><text>don ni bdag gi don te / sngags brjod pa ni sngags gzhan brjod pa gang yin pa de yang lan gsum brjod par bya ba kho na'o/ /'di lta ste 'khar pa dang dra ba la sogs pa gsol ba gang dag yin pa dang / chos gos la sogs pa rdzas gzhan dang / gso sbyong dang dgag dbye dag dang gnas par khas blangs pa</text></item>
<item><p>188a1</p><section></section><text>dang / mtshams kyi phyi rol du mi 'bral bar bya ba'i phyir zhag gcig la sogs pa byin gyis brlab pa dang / skyabs su 'gro ba dang / rab tu byung ba dang / sdom pa mnod pa gang dag yin pa dang / ltung ba bshags pa dang / 'dun pa dang / yongs su dag pa dbul ba dang / dgag dbye dag pa dbul ba la'o/ /</text></item>
<item><p>188a2</p><section></section><text>gzhan gyi don du gang zag la yang ngo zhes bya ba ni gzhan gyi don du sngags gang zag la brjod pa gang yin pa de yang lan gsum kho na brjod par bya ba'o/ /'di lta ste 'dun pa dang yongs su dag pa dang / dgag dbye brjod pa dag dge slong la brjod pa'i phyogs la ni lan gsum brjod par bya'o/ /dge 'dun la</text></item>
<item><p>188a3</p><section></section><text>brjod par bya'o zhes bya ba'i phyogs la ni lan cig brjod par bya ste/ gang zag la zhes smos pa'i phyir ro/ /lhag por yang mdun du tsog pur 'dug ste'o zhes bya ba ni gang zag 'di gang zag la yang ngo zhes bya ba smos pas so/ /gang yang rang gi don la zhes bya ba dge 'dun tsam nyid dang / 'di las</text></item>
<item><p>188a4</p><section></section><text>gzhan rnam pa gnyis la yang de byed pa'o/ /lhag por bya ba'i sngags brjod pa gang yin pa de yang gang zag gi mdun du tsog pur 'dug ste brjod par bya ba gzhan gyis ni ma yin no/ /zhu ba yang ngo zhes bya ba ni 'dir rab tu dbyung ngam zhes dge slong gi dge 'dun la zhu bar byed pa na/ rab tu dbyung bar 'dod pa'i dge bsnyen</text></item>
<item><p>188a5</p><section></section><text>des kyang rgan pa'i mtha' logs su tsog pur 'dug par bya ba ste/ gang zhig dge 'dun la zhes bya ba 'di las rgan pa'i mtha' logs su zhes bya ba rtogs pa'o/ /bsnyen par rdzogs par byed na gsang ste ston pa ma gtogs pa pha gu la rting pa gnyis kyis so zhes bya ba ni gsang ste ston pa ma gtogs pa bsnyen par</text></item>
<item><p>188a6</p><section></section><text>rdzogs pa'i las byed pa na mkhan por gsol ba dang / las kyi slob dpon gyis bar chad dri ba mnyan pa dang / de'i lan 'debs pa dang / bsnyen par rdzogs par bya ba la sogs pa'i skabs thams cad du/ bsnyen par rdzogs par bya ba'i gang zag de pha gu'i steng du rting pa nyid kyis 'dug tu gzhug go/ /chos gos</text></item>
<item><p>188a7</p><section></section><text>dang lhung bzed byin gyis brlab pa ni/ sngar byas zin pas de la ni cho ga 'di thal bar mi 'gyur te/ rdzas byin gyis brlab pa la sogs pas gnod pa'o/ /'dir pha gu zhes bya ba ni drang srong gi rjes su 'brangs nas smos pa'o/ /de ltar 'di ni drang srong gi lung las 'byung ba ste/ bong ba'i rigs kyis dbang du byas nas</text></item>
<item><p>188b1</p><section></section><text>de'o/ /dum bu yang 'dis rjes bsnyegs pa'o/ /bud med ni stan nang tshangs can la sogs pa'o zhes bya ba ni bud med bsnyen par rdzogs par byed pa na gsang ste bstan pa ma gtogs pas gnas skabs ji skad bstan pa de dag tu stan nang tshangs can la sogs pa bud med ci bder 'dug tu gzhug pa yin gyi tsog</text></item>
<item><p>188b2</p><section></section><text>pur 'dug tu yang mi bzhug go/ /sogs pa zhes smos pa'i sgras ni rdzas 'jam pa dang spangs pa gzhan dag bsdu'o/ /gzhan gtso bo ma yin pa nyid la ni dge 'dun la rgan pa'i mthar ro zhes bya ba ni rang gi don gyi sngags dge 'dun la brjod pa na/ dge 'dun las gzhan gtso bo ma yin pa nyid la ni/ de la de</text></item>
<item><p>188b3</p><section></section><text>bsdu ba'i gtogs pa'i gang zag la cung zad kyang rag las pa ma yin pa de ni rang gi don gyis sngags brjod pa'o/ /rgan pa'i mtha' logs su tsog pur 'dug ste brjod par bya'o/ /'di lta ste/ 'jug pa'i sngags rnams lta bu'o/ /gzhan gyi gnas la sogs pa'i tshul brjod pa la'o/ /sngags ma brjod pa'i</text></item>
<item><p>188b4</p><section></section><text>gang zag dag gis gsol ba gzhan la mnyan te brjod par bya ba de ni gang zag la rag las pa ma yin pas de ni de rnams kyi mdun du gtso pur 'dug ste brjod par bya'o/ /'dun pa dang yongs su dag pa dang / dgag dbye brjod pa gang zag gi phyogs las yan lag gi ngo bor 'gro ba nyid kyis de la rag las pa yin pas</text></item>
<item><p>188b5</p><section></section><text>des de nyid kyi mdun du gtsog pur 'dug ste brjod par bya ste/ 'di ni bsnyen par rdzogs pa'i skabs su gsungs mod kyi thams cad la yang 'dun pa dang yongs su dag pa dang 'dra bas spyir mdor byas so/ /gzhan gyi don du ni 'grengs te 'dud pa dang bcas par ro zhes bya ba ni dge 'dun la yang gzhan gyi don du</text></item>
<item><p>188b6</p><section></section><text>brjod pa gang yin pa de ni rgan pa'i mthar 'grengs te 'dud pa dang bcas pas brjod par bya ste/ 'di lta ste zhu ba dag dang 'dun pa dang yongs su dag pa dang / dgag dbye brjod pa dge 'dun gyi phyogs la bya ba dang / dbyar gnas pa'i dge 'dun gyi dgag dbye mdzad lags so zhes bya ba dang / khrims su bya ba bzang po brjod</text></item>
<item><p>188b7</p><section></section><text>pa dang / rtsod pa mi skyed pa nyid dang / tshul shing gi grangs dang gnas mal las log par longs mi spyod par byed pa nyid ni 'bras bu go bar byed pa dag go/ /kha cig las gsang ste ston pa nyid ni lam gyi dbus nas zhes so zhes bya ba ni lam gyi dbus nas gsang ste ston pa dge 'dun btsun pa rnams gsan du gsol zhes</text></item>
<item><p>189a1</p><section></section><text>bya ba'i tshig gis so/ /lam gyi dbus na gnas pa des 'dud pa dang bcas pas zhes bya ba ni 'dod pa gcig go/ /gzhung kha cig las rgan pa'i mthar 'grengs te zhes bya ba ni gzhan dag go/ /rdzas byin gyis brlab pa yang ngo zhes bya ba la/ 'grengs te zhes bya ba ni de tsam la 'dir 'dod pas 'grengs te</text></item>
<item><p>189a2</p><section></section><text>bya'o zhes bya bar sbyar ro/ /mdun du zhes bya ba ni de nyid 'dir shugs kyis thob pa nyid du rig par bya'o/ /'dir gzhung ni sman byin gyis brlab pa las/ dge slong gi mdun du 'grengs te 'di skad brjod par bya'o zhes gsungs pa yin te/ de'i rjes su 'brang bas thams cad kyi dbang du byas pa'i phyir mdo 'di byas so/ /</text></item>
<item><p>189a3</p><section></section><text>phal che ba la rab tu grags pa la brten pa'o/ /dbyung bar bya ba la yang de'i rjes su 'brangs nas cho ga'i skyon shes par bya'o/ /'gal ba'i zla ni byin gyis brlabs pa'am/ dbyung bar bya ba dag gzhan du gnas pas mi rigs so/ /de lta bas na gang gi mdun du byin gyis brlab pa'am dbyung bar bya ba de la yang spyod lam de kho na dang</text></item>
<item><p>189a4</p><section></section><text>'dra'o/ /'grengs te 'dug pa rnams kyis dus su'o/ /lhung bzed dang chos gos byin gyis brlab pa'i phyir rigs pa ni ma yin no/ /ma dad pa nyid kyis de yid la chags par 'gyur ro/ /de lta bas na de la brten nas gnas pa las bsnyen par rdzogs pa ni mkhan pos byas so/ /de bas na ltung ba dang bcas par rig par</text></item>
<item><p>189a5</p><section></section><text>bya'o/ /'dir rdzas kyi sgras ni gso sbyong gi nyi ma dang / dgag dbye dang ltung ba byin gyis brlab pa dang / phyir bcos pa'i don du 'grengs te 'dud pa dang bcas pa nyid kyis so/ /gso sbyong dang dgag dbye dag byin gyis brlab pa'i phyir tsog pur 'dug ste bya bar gsungs pas de gnyis ka yang 'dug ste bya'o/ /des na gcig</text></item>
<item><p>189a6</p><section></section><text>dang bcas pa la ni de la nges pa dang ldan pa'i cho gas shes par bya'o/ /gcig pur ltung ba byin gyis brlab pa ni las byed pa pos da ltar bya ba nyid la mi 'thad pas 'dir spyod lam rnam par ma 'khrugs pas ji ltar gnas pas dge 'dun las phyi rol du dgag dbye byin gyis brlab pa nyid kyang 'dug ste zhes bya bar rig par</text></item>
<item><p>189a7</p><section></section><text>bya'o/ /chos gos dbyung ba dang byin gyis brlab pa dag la yang 'dug pa gcig pus bya ba rig par 'gyur ba mthong ba yin no/ /gso sbyong gi las la yang de lta bu'i ngo bo'i rkyen rnams la 'gro ba rnams kyis byed par gsungs pa de bas na/ de lta bu'i ngo bo'i rkyen rnams la gso sbyong byin gyis brlab pa la sogs pa thams</text></item>
<item><p>189b1</p><section></section><text>cad du 'gal zla dang 'gro ba ma yin pa la yang byed pa nyid rig par bya'o/ /gso sbyong la ni gcig pu byin gyis brlab pa 'gro ba nyid la der smos pa nyid do/ /kha cig ni de'i ngo bo'i rkyen rnams su 'gyur te/ gang du mi 'dug pa rnams kyis gnas par rigs pa yin te 'dug pa rnams kyis ni ma yin no/ / 'dug pa'am mi</text></item>
<item><p>189b2</p><section></section><text>gnas pa rnams kyis der yang nus pa de lta bur gyur pa nyid la bya ba byed pa 'gro ba bzhin du dor bar mi rigs pa de bas na/ de lta bu'i ngo bo'i rkyen rnams la gang la 'gro ba nyid la bya ba nyid 'dug pa la yang de'i rdzas byin gyis brlab pa dang / btang ba dag ni 'dug pa la yang rig par bya'o/ /rnam par brtag pa ni de nyid do zhes</text></item>
<item><p>189b3</p><section></section><text>bya ba ni gos rnam par brtag pa ni byin gyis brlab pa nyid yin par rig par bya'o/ /des na rnam par brtag pa de la yang cho ga bzhin du shes par bya'i ma byas pa nyid ni shes par mi bya'o/ /'dir gzhung ni sil bu dag las/ 'di ltar rnam par brtag par bya ste/ dge slong gi mdun du 'grengs te / btsun pa dgongs su</text></item>
<item><p>189b4</p><section></section><text>gsol zhes bya ba la sogs pa gsungs pa yin no/ /de la bzung ste zhes bya ba ni lag pas rdzas de bzung ste byin gyis rlob par byed pa gnyis kas de ltar bya'o/ /'di ni gos kyi don lhung bzed dang sman byin gyis brlab pa'i phyir/ lhung bzed dang sman lag pa g.yon par gzhag pa ste/ lag pa g.yas pas bkab nas so</text></item>
<item><p>189b5</p><section></section><text>zhes bya ba smos te/ byin gyis rlob du 'jug pa dang byin gyis rlob pa gnyis kar sman dang / lhung bzed byin gyis brlab pa la grags pa'o/ /byin gyis rlob par byed pa bzhin du de'i phyi rol du lag pa dag gis so/ /de nyid la gang gis byin gyis rlob pa'i bdag nyid can mngon par brten pa byin gyis rlob par byed pa des lus</text></item>
<item><p>189b6</p><section></section><text>kyis mngon par brten pa rigs pa ni 'dir yan lag nyid do/ / cig shos kyis gang zhig gi mi rigs pa de 'dir yan lag nyid la zhes bya ba snod du mi rung ba nyid kyi phyir dang dgos pa gnang du mi rung ba nyid kyi phyir de la ma brten pa'o/ /dbyung bar bya ba la yang rdzas kyi cho ga 'di'i rjes su 'brang bar shes par bya'o/ /lhung</text></item>
<item><p>189b7</p><section></section><text>bzed kyi dbyung ba ni lag pas steng nas g.yogs pa btang ste/ lag pa ya res kha nas bzung ste bya ba ni rigs pa yin no/ /gzung bar bya ba ma yin pa nyid la ni mdun du bzhag ste'o zhes bya ba ni gzung bar bya ba'i rdzas nyid ma yin pa ni 'di lta ste/ gser dngul la sogs pa'i [(]sgram [,]sgrom [)]bu mdun du bzhag ste byin gyis brlab</text></item>
<item><p>190a1</p><section></section><text>par bya'o/ /las ni 'dug pa nyid kyis so zhes bya ba ni gsol ba la sogs pa'i las thams cad 'dug pa nyid kyis bya'i spyod lam gzhan gyis ni mi bya'o/ /dgag dbye byed pa po la mngon sum du cho ga brjod pa yin no/ /brjod pa po la yang dgag dbye byed pa la sngar gsungs pa nyid kyi tshig rig par bya'o/ /lhag</text></item>
<item><p>190a2</p><section></section><text>ma'i don du mdo 'di shes par bya'o/ /gsol ba dang las brjod pa'i bstan pa rnams ni mi byed pa'i kha skong bar byed pa rnams kyi dgag dbye phye ba las kha skong du byed pa gzhan rnams zhes bya ba'o/ /dge 'dun nam gcig kho na la ma brten pa ni gang zag dge slong la brjod par bya'o zhes bya ba la gang du 'dir dge 'dun</text></item>
<item><p>190a3</p><section></section><text>nam gang zag gsol bar bya ba la mi brten par ni 'di lta ste/ gnas la sogs pa'i ming brjod pa ste/ grong du zhugs pa'i don du'o/ /lta ba dag dang / de las gzhan du gcig pu bya ba nyid la 'di lta ste/ rdzas byin gyis brlab pa dang / nyin zhag byin gyis brlab pa la gang zag gi der gsol bar bya ba nyid shes par</text></item>
<item><p>190a4</p><section></section><text>bya'o/ /dge slong gzhan la brjod par bya ba nyid do zhes bya ba ni dge slong la sogs pa nyid yin gyi gzhan la ni ma yin no zhes bya ba smos so/ /chos gos dbyung ba dang byin gyis brlab pa ni nye bar mi gnas na yid kyis rnam par brtags pas 'chags so zhes bya ba la nye bar mi gnas na zhes bya ba ni dbang du bya ba nyid kyi</text></item>
<item><p>190a5</p><section></section><text>phyir dge slong la'o/ /'dir chos gos nye bar mi gnas na rnam par brtag pa dang byin gyis brlab pa dag bya'o/ /phyir btang ba ni nye bar gnas pa dgos pa yin gyi / de bas na chos gos nye bar mi gnas pa la btang ba ma grub pa shes par mi bya'o/ /dge slong nye bar gnas pa yod par gyur pa lag tu bya ste btang ba</text></item>
<item><p>190a6</p><section></section><text>nyid do/ /'dir gzhung ni dge slong dag lnga po 'di dag ni sems bskyed pas 'grub pa yin te/ gso sbyong dang dgag dbye dang chos gos byin gyis brlab pa dang / chos gos rnam par brtag pa dang / gang zag gi mgron du bos pa'o zhes gsungs pa yin no/ /de la gso sbyong dang dgag dbye gnyis la mdo 'di byas</text></item>
<item><p>190a7</p><section></section><text>pa mdun rol du zhes bya ba 'dir bsdu ba ma byas pa'o/ /'dir mgron du bos pa blangs pas cho ga brjod par rig par bya'o/ /de ltar 'di la khas len par mi bya zhes bya ba 'ga' zhig tu yang 'grub pa yod pa ma yin no/ /de yang yod pa ma yin te/ 'di la 'di ltar 'phel ba zhes bya ba smos pas rnam pa de ltar 'di</text></item>
<item><p>190b1</p><section></section><text>mi bya zhes bya ba de bas na de mdor ma bris so/ /mi smra ba'i ngo bo dang du len pas de bya ba'i de'i ngo bo mnyam par sbyar ba yod pa la tshig gis zhes bya ba 'dir cho ga shes par bya ste/ mdo'i rjes su 'brangs nas kyang ngo / /gang zag gis mgron du bos pa sems bskyed pas 'grub pa ni cang mi gsung pas zhes mdo'i sde las</text></item>
<item><p>190b2</p><section></section><text>gsungs pa yin no/ /de'i ngo bo mnyam par sbyar ba yod pa la tshig gis so/ /gal te de rgyal po chen po khyod kyi btsun mo phred ldan ma rjes su shes na de ltar du bdag ni dang du mi len pa zhes bya'o/ /'dir rigs pas kyang brjod pa'i rnam pa nyid 'dir tshig myur ba nyid du bstan pa'o/ /'dir cang mi gsung bas</text></item>
<item><p>190b3</p><section></section><text>gnang ngo zhes gsol ba ma grub pa ma yin te/ de lta bas na 'dir cang mi gsung ba'i ngo bo ni legs pa yin no/ /snga ma ma phyung na phyi ma mi 'chags so zhes bya ba ni dngos po la sngar byin gyis brlabs pa ma phyung bar gzhan byin gyis rlob par byed pa gang yin pa de mi 'chags so/ /gcig pus byin gyis rlob na de la</text></item>
<item><p>190b4</p><section></section><text>dang por bsam pa bsgrub cing tshig tu brjod par bya'o zhes bya ba ni gang zhig gcig pus byin gyis rlob par byed na yang de la yang tshig tu brjod pas byin gyis brlab par bya'o/ /'dir gzhung ni dge slong bram ze'i bu mos zhus pa las/ de ltar sems bskyed par bya zhing tshig tu brjod par bya'o zhes gsungs pa yin no/ /</text></item>
<item><p>190b5</p><section></section><text>dge slong dang 'du ba nyid na bla gos phrag pa gcig tu byas pa nyid do zhes bya ba ni 'chags pa la sogs pa dag la dge slong dang lhan cig 'du ba nyid na bla gos phrag pa gcig tu byas pa nyid kyis kun nas g.yogs pa dang bral ba nyid rigs par blta bar bya'o/ /rang gi don du sngags lan gsum rjod par byed pa nyid na de'i</text></item>
<item><p>190b6</p><section></section><text>'os nyid la phyag byas te'o zhes bya ba ni/ rang gi don du dge 'dun nam gang zag gang la brjod pa'i bdag nyid dam/ gzhan gang yang rung ba'i sngags lan gsum brjod pa nyid kyis mdun rol du gal te bzlas te phyag bya ba nyid yin na phyag bya ste brjod par bya ba'i dus ni rigs pa'o/ /gsang ste ston pa yang ngo</text></item>
<item><p>190b7</p><section></section><text>zhes bya ba yang phyag byas te bya bar rigs pa'o/ /snam sbyar dang bcas pa nyid la bsnyen par rdzogs pa'i phyir 'dus pa la yang ngo zhes bya ba ni bsnyen par rdzogs par bya ba'i phyir 'khod pa la snam sbyar dang bcas pa nyid du gyur pa ni bsnyen par rdzogs par bya ba des phyag bya ba nyid du rigs pa'o/ /chos gos byin gyis</text></item>
<item><p>191a1</p><section></section><text>brlab pa la snam sbyar dang bcas pa nyid de de'i gnas skabs can la bstan par rig par bya'o/ /dang por gsum mo zhes bya ba ni bsnyen par rdzogs par bya ba'i phyir 'dus pa'i dang por dge slong dang phrad do cog thams cad la bsnyen par rdzogs par bya ba des phyag bya bar rigs</text></item>
<item><p>191a2</p><section></section><text>pa yin no/ /de yang lan cig ma yin te 'on kyang lan gsum phyag bya bar rigs pa yin te/ de'i don nyid du 'dus pa'i dge 'dun nam gang zag de dag la yang thal mo sbyor bar byed pa'i gang zag des thal mo sbyor ba nyid du rigs pa yin no/ /gcig pur 'dus pa dang gnyis pa ni skal ba mnyam par son pa ni</text></item>
<item><p>191a3</p><section></section><text>rab tu brten par gyur pa dang po shin tu gyur pa'i sngon rol du'o/ /'di bstan pa nges par 'byed par rigs pa zhes bya ba 'dir dang por phyag btsal bar byed pa la dang por 'jug par rigs pa de'i phyir 'dir dang por lan gsum phyag bya bar gsungs so/ /de'i don nyid du dang nyi ma brjod pa la thal mo sbyar ba nyid do zhes</text></item>
<item><p>191a4</p><section></section><text>bya ba ni thal mo sbyor bar byed pa'i gang zag de'i don 'di lta ste/ rab tu dbyung ba'i phyir zhu ba dang / yang dag par blang ba dang / mkhan po nyid la sogs par gsol ba dang / sbyin pa dag dang bar chad dri ba dang / bsnyen par rdzogs pa'i phyir 'du ba dag bsgrub pa'i phyir dge 'dun nam gang zag 'dus par gyur pa de ni de'i don</text></item>
<item><p>191a5</p><section></section><text>nyid du zhes bya ste/ nyin zhag byin gyis brlab pa dang / gso sbyong dang dgag dbye'i dus byin gyis brlab pa dang / 'dun pa dang yongs su dag pa dang dgag dbye sbyin pa dang / gcig tu 'dun pa yongs su dag pa dang / dgag dbye sbyin pa dang / dbyung ba dag dang yongs su gnas pa'i dus 'das pa brjod pa dang /</text></item>
<item><p>191a6</p><section></section><text>yongs su gnas pa la sogs pa las dbyung ba la sogs pa de la yang de'i zla ba'i ngo bo 'di'i nyi ma'i 'di'o zhes rjod pa dag ste/ de la yang thal mo sbyar ba nyid du rigs pa yin no/ /gal te gang zag gis rang gi don du brjod na gsol ba btab pas mjug tu thabs yin no zhes so zhes bya ba ni gal te gang</text></item>
<item><p>191a7</p><section></section><text>zag gis rang gi don tsam sgrub pa'i phyir brjod na gsol ba gang btab pa'i gang zag gis de sngags brjod du bcug pa'i mjug tu thabs yin no zhes brjod par bya'o/ /thabs las byung ba'i thabs yin te/ khyod kyis 'dul ba la sogs pa nyid kyi phyir rang gi don la e kaN no/ /de ltar byas na</text></item>
<item><p>191b1</p><section></section><text>don de sgrub pa'i thabs yin no zhes bya ba'i don to/ /de'i rjes la cig shos kyis legs so zhes bya ba ni gsol ba btab pa'i gang zag des thabs yin no zhes brjod pa de'i rjes su gsol ba 'debs pa'i gang zag cig shos kyis legs so zhes bya ba ste/ thabs yin no zhes</text></item>
<item><p>191b2</p><section></section><text>gang smras pa de legs te/ de ni thabs yin no zhes bya ba'i don te/ 'dun pa dang zhe sdang dang gti mug dang 'jigs pas 'gro ba dang bral ba byas pa dang ma byas pa dran par nus par spro bar bya ste bsko'o zhes bya ba ni/ de lta bu'i bya ba de rnams la des zhes bya ba ste/ spro bas byas pa yin</text></item>
<item><p>191b3</p><section></section><text>gyi/ spro ba ma byas par ni ma yin no/ /byas pa nyid ni gnas par brjod par bya'o zhes bya ba ni las la rab tu gnas pa nyid ces bya ba las byed pa po ma yin pas byas pa nyid 'di la rig par bya'o/ /dper na dge 'dun gyis bzod cing gnang nas dge 'dun ming 'di zhes bgyi ba dge</text></item>
<item><p>191b4</p><section></section><text>slong rung ba la 'chags pa'i gzhi bstan pa sbyin pa ste/ gang gi tshe 'di ltar cang mi gsung bas de de bzhin du 'dzin to zhes gsungs pa la sogs pa lta bu'o/ /gsol ba ni go bar bya ba tsam yin pa'i phyir ro/ /'di la byed pa yod pa ma yin te/ de lta bas na gsol ba dang bzhi'i</text></item>
<item><p>191b5</p><section></section><text>las la de thal ba ma yin no/ /mtshams gcod pa nyid ni gcad pa dang 'dra ba nyid du shes par bya'o zhes bya ba la 'dir mtshams gcod pa nyid ces bya ba ni mtshams ma mnan par dge 'dun gnas pa la mtshams bcad pa nyid 'grub pa ma yin te/ de bzhin du bcad par gyur pa nyid</text></item>
<item><p>191b6</p><section></section><text>kyang mi 'grub ste/ 'di ltar mtshams gcad par 'dod pa ngos de dang nye ba'i phyogs de na gnas pa'i dge 'dun gyi cha'i phyogs der yang bcad par mi 'gyur ro/ /sdud par byed pas gaN+DI brdung ba dang / 'dri ba la brjod pa rjes su bsgrub pa dag gis bsdu bar bya ba dag la go bar bya'o</text></item>
<item><p>191b7</p><section></section><text>zhes bya ba ni/ dge 'dun sdud par byed pa'i gang zag gis gaN+DI brdung ba dang / ci'i phyir brdung zhes dri ba dag la tshig gang zhig rigs pa las ma 'das pa de dang 'dra ba'i tshig dri ba la brjod pa'o/ /des de dag gi don du bsham mo zhes bya ba ni/ sdud par byed</text></item>
<item><p>192a1</p><section></section><text>pa des sdud par bya ba de dag gi don du stan bsham par bya'o/ /bskos pa'i bya ba de'i don nyid la ni de nyid do zhes bya ba ni/ bskos pa de'i bya ba lag gi bla la sogs pa don gang gi phyir de bgo bar bya ba de'i don nyid la bsdu bar bya ba de bsko bar bya ba de nyid ni</text></item>
<item><p>192a2</p><section></section><text>'dug par byed pa po nyid do/ /des 'dir gaN+DI brdung ba la sogs pa bya'o/ /thams cad la rgan rims su'o zhes bya ba ni shing drung dang ne'u gsing gi phyogs dang dgon pa'i sa gzhi dang / 'dug pa'i gnas thams cad la rgan rims su bsko ba rigs pa nyid yin no/ /blang bar bya</text></item>
<item><p>192a3</p><section></section><text>ba nyid la ni 'dod pa mchog yin no zhes bya ba ni bsdu bar bya ba dang 'dul ba dang phyag bya ba dang / mdun du 'gro ba dag gam/ de lta bu gzhan la yang rnam par rtog pa med do/ /der ji ltar rgan rims kho nas rnam par mi gzhag go/ /blang bar bya ba gnas mal la sogs pa dag la ni 'dod</text></item>
<item><p>192a4</p><section></section><text>pas mchog nyid du rnam par gzhag gi dngos po las rnam par mi gzhag ste/ len pa po rgan pa de 'dod pa yin na ngan pa gang yin pa de yang de la sbyin par bya ba'i phyir mchog yin gyis gang thob pa bzang po de ni mchog nyid ma yin no/ /'dir gzhung ni dngos po chen po gang dag yin pa</text></item>
<item><p>192a5</p><section></section><text>la byi dor byed pas rgan po dag ngal bar gyur pas mi 'dod nas/ de dag la mi 'dod bzhin du sbyin par mi bya bar gsar bu dag gis de dag blang bar bya'o zhes gsungs pa yin no/ /las spyir bstan pa'o// //bsgo ba las byung ba phyir ma bcos pas las nyams su myong bar mi</text></item>
<item><p>192a6</p><section></section><text>bya'o zhes bya ba ni bsgo ba las gyur pa 'dis ma byas pa dge 'dun gyi lhag ma bzhi las ltung ba 'ba' zhig dang / lta ba'i rnam pa mi gtong ba'i ltung byed kyi bdag nyid bsgo ba las byung ba phyir ma bcos pa des las nyams su myong bar mi bya ste/ de nyams su myong ba de la ni nyes byas so/ /</text></item>
<item><p>192a7</p><section></section><text>gang dag gis de kha na ma tho ba de phyir ma bcos par shes bzhin du de dang lhan cig las nyams su myong bar byed pa de dag la yang nyes byas su 'gyur bar rig par bya'o/ /dge 'dun las tha dad pa'i dngos por gyur pa zhes bya ba de lta bur gyur pa'i kha na ma tho ba 'di rnams dang / lus kyi las ngan</text></item>
<item><p>192b1</p><section></section><text>pa byed pa gzhan du gyur pa la gzhan du gtogs pa zhes bya ba nyes byas 'di shes pas so/ /gso sbyong dang dgag dbye dag ni ma gtogs so zhes bya ba ni de na gnyis nyams su myong ba la nyes byas su mi 'gyur ro zhes bya ba'i don to/ /dge 'dun du byed pa la ni yan lag gi dngos</text></item>
<item><p>192b2</p><section></section><text>por mi sbyor ba'o/ /rang gi don du 'gro ba dag gang zhig byed pa 'di dge 'dun gyis dor bar bya ba ma yin no/ /dge slong gi don la gzhi spangs pa la nyams zhes bya ba nyid du shes par bya'o/ /'dir gzhung ni rnam par 'byed pa las/ dge slong gis ji srid du gzhi des ma bshags</text></item>
<item><p>192b3</p><section></section><text>shing so sor ma bshags par gsol ba dang / gsol ba dang gnyis dang gsol ba dang bzhi'i las nyams su myong bar byed na thams cad du nyes byas so zhes gsungs pa yin no/ /'dir 'dra ba'i rjes su 'brangs nas smos pa yin gyi/ chos ma yin gyi las nyid smos pa</text></item>
<item><p>192b4</p><section></section><text>zhes bya ba snga ma la 'di go bar byed pa nyid ni ma yin te/ gso sbyong dang dgag dbye dag la ni ma yin no/ /mtshams gzhan na gnas pa ni gang gi yan lag nyid kyang ma yin no zhes bya ba ni dge 'dun nam gang zag mtshams gzhan na gnas pa ni las gang gi yan lag nyid kyang</text></item>
<item><p>192b5</p><section></section><text>ma yin te/ byin len la sogs pa byas kyang ma byas pa nyid du shes par bya'o/ /mtshams gzhan na gnas pa nyid na bzod par gsol ba la sogs pa'i gsol ba yang 'di lta ste/ 'dun pa dang yongs su dag pa dang dgag dbye bya ba dang / brjod pa 'di rnams la yang</text></item>
<item><p>192b6</p><section></section><text>dgag dbye byed pa po 'jog pa dang dgag dbye la'o/ /der song na tshogs pa'i yan lag nyams so zhes bya ba ni mtshams gzhan du song na gang zhig tshogs pa'i yan lag 'di lta ste/ 'dun pa dang yongs su dag pa dang dgag dbye blangs pa de mthar ni nyams pa ste de la'o/ /</text></item>
<item><p>192b7</p><section></section><text>de bas na nyams pa'i nyes pa spang ba'i phyir/ 'dun pa la sogs pa len pa des nam mkha' la 'dug par mi bya'o zhes bya ba la sogs pa'i bslab pa'i gzhi bca' bar mdzad de / /'dir gzhung ni gleng gzhi dag las/ btsun pa dge slong gi 'dun pa blangs te/ steng gi</text></item>
<item><p>193a1</p><section></section><text>nam mkha' la mchis na 'dun pa 'tshal te mchis zhes brjod par bgyi'am/ 'tshal te ma mchis zhes brjod par bgyi/ nye ba 'khor khyer te ma 'ongs zhes brjod par bya ste/ yang blang bar bya'o/ /btsun pa dge slong yongs su dag pa len pas yongs su dag pa blangs te/</text></item>
<item><p>193a2</p><section></section><text>steng gi nam mkha' la 'tshal te mchis zhes brjod par bgyi'am/ 'tshal te ma mchis zhes bgyi/ nye ba 'khor ma 'ongs zhes brjod par bya ste yang blang bar bya'o zhes gsungs pa dang / zhu ba las kyang yongs su dag pa blangs nas mtshams kyi slad rol nas mchis nas yongs su dag pa rgyun/</text></item>
<item><p>193a3</p><section></section><text>chad par brjod par bgyi'am/ rgyun mi 'chad par brjod par bgyi bka' stsal pa/ rgyun chad par brjod par bya'o zhes gsungs pa yin no/ /'di ni des 'jigs pas mtshams kyi phyi rol nas khyer te 'ongs pa la ni nyes pa med do zhes gang smos pa de'i dmigs kyis bsal ba yin par rig par bya'o/ /</text></item>
<item><p>193a4</p><section></section><text>gcig tu rkang pa ya gcig la gcig tu ya gcig na gnyis kar gnas pa nyid do zhes bya ba ni mtshams gcig tu gang gi rkang pa ya gcig bzhag la mtshams gcig tu rkang pa ya gcig bzhag na de'i mtshams de gnyi gar gnas pa yin pa'o/ /thams cad non pa la gnas na non pa nyid do zhes</text></item>
<item><p>193a5</p><section></section><text>bya ba ni mtshams su ma non pa'i rdzas la gnas pa gang yin pa des ni mtshams ji tsam non pa nyid yin pa'i rdzas des non pa'i mtshams de thams cad du gnas pa nyid yin no/ /du mar gnas pa khas blangs pa la ni 'chags pa kho na'o zhes bya ba ni mtshams gnyis la gnas pa'i rkang pa dag gis non pa'i</text></item>
<item><p>193a6</p><section></section><text>rdzas la gnas pa gang yin pa ji snyed pa'i gnas gcig tu dbyar gnas par khas len pa de la ni mi 'chags pa ma yin te/ 'chags pa kho na yin no/ /gnas mal du ma mnod par rigs pa nyid do zhes bya ba ni sngar bstan pa'i tshul kyis mtshams du mar gnas bsten par gyur pa la de dang nye ba</text></item>
<item><p>193a7</p><section></section><text>de dag gi khongs su gtogs pa gnas mal mnod par byed pa de ni chos dang mi mthun pa ma yin no zhes bya ba'i don to/ /ci des thams cad du dus mnyam par gnas par bya'am/ 'on te mtshams du mar ci dgar gnas par bya zhe na/ de'i phyir ji ltar 'dod pas dus 'ga' zhig gi tshe skabs</text></item>
<item><p>193b1</p><section></section><text>'ga' zhig gam gcig la dus thams cad du mngon par brten par bya ba ma yin no/ /de'i phyir des ci dgar gnas par bya ba nyid do zhes bya ba smos te/ des gtsug lag khang du dus ji srid gnas par 'dod pa de srid du der gnas par bya ba nyid yin no/ /cho ga 'di rnams la nam mkha' ci'i phyir ma smos na/</text></item>
<item><p>193b2</p><section></section><text>mtshams gzhan smos pa nyid kyi phyir nam mkha' la 'dug par mi bya'o zhes bya ba la ci'i phyir smos/ nang gi nam mkhar phyi rol du'o zhes bya ba gtogs pa'i phyir ro/ /rgyal ba ni mi mthun pa nyid byed pa ma yin no zhes bya ba ni de bzhin gshegs pa nang gi mtshams la gnas shing rjes su ma zhugs par</text></item>
<item><p>193b3</p><section></section><text>'dug pa la las byed pa de ni dkon mchog gzhan yin pas las mi mthun par byed pa ma yin no zhes bya ba'i don to/ /kha skong bar byed pa nyid ma yin no zhes bya ba ni rgyal ba ni dge 'dun gyi kha skong bar byed pa ma yin te/ /las dag mi bya ba nyid ma yin no/ /des bya ba las ma yin pas mi 'chags so</text></item>
<item><p>193b4</p><section></section><text>zhes bya ba ni las des bsnyen par rdzogs pa la sogs par bya bar rnam par gzhag pa gang yin pa de las ma yin pas byas na mi 'chags so/ /'dir gzhung ni bsnyen par rdzogs par bgyi ba gsol ba dang / bzhi'i las mi bgyid na bsnyen par rdzogs zhes bgyi'am/ bsnyen par ma rdzogs zhes brjod par</text></item>
<item><p>193b5</p><section></section><text>bgyi/ bka' stsal pa/ bsnyen par rdzogs zhes brjod par bgyi'o zhes gsungs pa yin no/ /de bsnyen par rdzogs par bya ba'i skabs su gsungs pa yin mod kyi thams cad la 'dra bas 'dir spyir mdor byas so/ /phal cher byas pa nyid yin yang las yongs su ma rdzogs pa'i phyir de ma byas pa nyid</text></item>
<item><p>193b6</p><section></section><text>yin par dogs pa bsal ba'i phyir/ tshig phal cher byas pa nyid ni byas pa nyid do zhes bya ba smos te/ gang zhig gsol ba'i bdag nyid dam brjod pa'i bdag nyid kyi tshig phal cher byas pa nyid ces bya ba sum gnyis brjod zin na sum cha brjod pa'i tshe na ril gyis zin pa nyid yin no zhes bya ba'i don to/ /gsol</text></item>
<item><p>193b7</p><section></section><text>ba dang brjod pa dag la don 'di skabs gsum yod de/ dang po ni rang gi ngo bo tsam brjod pa ste/ dper na dge 'dun btsun pa rnams gsan du gsol zhes bya ba la sogs pa lta bu'o/ /gnyis pa ni bya ba brjod pa ste/ dper na ming 'di zhes bgyi ba 'di zhes bya ba la sogs pa lta bu'o/ /gsum pa ni byed pa brjod par bya</text></item>
<item><p>194a1</p><section></section><text>ste/ dper na dge 'dun gyi dus la bab cing bzod na dge 'dun gyis gnang bar mdzod cig dang zhes bya ba la sogs pa lta bu'o/ /gang rnams kyis zhes bya ba dang por brjod pa zhes bya ba 'dir gsum pa'i cha la tha ma 'jug pa nyid do zhes bya ba de'i rjes su 'brangs pas</text></item>
<item><p>194a2</p><section></section><text>rtogs par bya'o/ /ci tshig thams cad la phal cher byas pa nyid na byas pa nyid yin nam zhe na de'i phyir 'og ma med pa la'o zhes bya ba smos te/ tshig gang la 'og ma med pa de ni 'og ma med pa ste/ gang zhig tha ma'i tshig de las phal cher byas pa nyid na byas pa nyid do/ /gsol ba'i</text></item>
<item><p>194a3</p><section></section><text>las ni phal cher byas pa nyid na byas pa nyid do/ gsol ba dang gnyis kyi las la ni las brjod pa nyid 'og ma med pa yin no/ /gsol ba dang bzhi'i las la ni las brjod pa gsum pa 'og ma med pa yin no zhes bya ba'i don to/ /'dir gzhung ni gleng gzhi dag las/ mtshams</text></item>
<item><p>194a4</p><section></section><text>bcad pa la btsun pa re zhig mtshams 'gums pa na dge slong las bgyid pa srog chad cing dus bgyis par gyur na mtshams bkum par brjod par bgyi'am/ ma bkum par brjod par bgyi/ nye ba 'khor gal te mtshan ma dag brjod par gyur na ni las phal cher byas pas gcad par</text></item>
<item><p>194a5</p><section></section><text>brjod par bya'o/ /bzlog pas ni ma bcad par brjod par bya'o/ /dge slong ma'i mtshams la yang de bzhin no zhes gsungs pa yin no/ /de nyid thams cad du rung bas 'dir spyir mdor byas so/ /gang zhig slar byas pa nyid la yang tshig phyi ma'i tshig la zhes bya ba de bas</text></item>
<item><p>194a6</p><section></section><text>'dir tshig 'og ma ma yin pa la zhes bye brag tu bstan pa'o/ /mtshan ma dag ma brjod pa nyid na ma bcad pa yin no zhes bya ba ni/ phal cher byas pa nyid na byas pa nyid yin du zin kyang phyogs bzhi'i mtshan dag ma brjod na mtshams gcad pa'i las byas pa dag ma yin te/ mtshams</text></item>
<item><p>194a7</p><section></section><text>nges pa la de rnam par gzhag par 'gyur ro/ /de la rnam par gzhag pa de ni las zhes bya ste de bas na de shes pa'o/ /yongs su gnas pas ni nye bar gnas pa las gzhan pa'o zhes bya ba ni yongs su gnas pas ni tshangs par spyod pa ste/ nye bar gnas pa'i sdom pa ma gtogs</text></item>
<item><p>194b1</p><section></section><text>par de las gzhan pa'i las byas pa nyid na byas pa nyid yin pa'o/ /'dir gzhung ni dge slong bram ze'i bu mos zhus pa las/ yongs su gnas pas dge slong gnas nas 'byin pa gnas nas phyung bar brjod par bgyi'am/ nye bar gnas pa'i sdom pa ma gtogs par las thams</text></item>
<item><p>194b2</p><section></section><text>cad byas par brjod par bya'o zhes gsungs pa yin no/ /gang zhig 'dis las rnams mi bya ba nyid du gsungs pa der mi 'chags pa nyid la de ni dpe tsam du zad de/ bsdu bar byas nas ma yin pa zhes bya ba de'i phyir de shes pa'o/ /de lta bas na dpe tsam du dge 'dun lhag ma</text></item>
<item><p>194b3</p><section></section><text>spyod pa la gnas pa gzhan dag la yang cho ga 'di zhes bya ba shes par bya'o/ /smyon pas bton pa yang ngo zhes bya ba ni smyon pas so sor thar pa'i mdo gdon par byas pa la yang byas pa nyid yin no/ /'dir gzhung ni smyon pas so sor thar pa'i mdo bton na/ so sor thar pa'i mdo gdon</text></item>
<item><p>194b4</p><section></section><text>par brjod par bgyi'am / bka' stsal pa bton par brjod par bgyi'o/ /gso sbyong bgyid par brjod par bgyi'am/ bka' stsal pa byas par bgyi'o zhes gsungs pa yin no/ /'dir smyon pa ni dpe tsam du zad de des na rang bzhin du nyams pa thams cad 'phangs pa yin te don dran</text></item>
<item><p>194b5</p><section></section><text>pa'i phyir ro/ /dbyen rjes su sgrub pa ni gsol ba dang 'dra'o zhes bya ba ni rgyu gang dag gis gsol ba'i las byas pa mi 'chags pa de bzhin du rgyu de dag nyid kyis dge 'dun gyi dbyen gyi sbyor ba rjes su sgrub pa la ni yang de rnams kyis shes pa'i don to/ /gang zhig 'dir tshul shing dag</text></item>
<item><p>194b6</p><section></section><text>len pa dang / 'drim par byed pa'i ngo bo de'i don du mdo 'di byas te/ gzhan la gsol ba nyid kyi phyir ro/ /'dir gzhung ni zhu ba las gnas nas phyung ba dang dgus dge 'dun ma phyed par brjod par bya'o/ /rku thabs su gnas pa dang dgus dge 'dun 'byed</text></item>
<item><p>194b7</p><section></section><text>na dge 'dun ma phyed par brjod par bya'o/ /mtshan gnyis pas tshul shing len tam / rjes su sgrogs na dge 'dun bye bar brjod par bgyi'am/ dge 'dun ma bye bar brjod par bgyi/ bka' stsal pa/ dge 'dun ma bye bar brjod par bya'o zhes gsungs pa yin no/ /'di la</text></item>
<item><p>195a1</p><section></section><text>mtshan mi mthun pa nyid ni yan lag ma yin no/ /rjes su zhes bya ba ni dbyen rjes su sgrub pa 'di la pho rnams la ni mo nyid yan lag ma yin la/ mo rnams la yang pho nyid yan lag ma yin no/ /'dir gzhung ni gtam gyi gzhi las/ nye ba 'khor dge slong</text></item>
<item><p>195a2</p><section></section><text>kho nas dge slong gi dge 'dun 'byed par 'gyur gyi / dge slong mas kyang mi 'gyur / dge slong mas kyang mi 'gyur/ dge tshul gyis kyang mi 'gyur/ dge tshul mas kyang mi 'gyur mod kyi 'on kyang dge 'dun 'byed pa'i phyir brtul bar ni 'gyur ro/ /dge slong ma kho nas dge slong</text></item>
<item><p>195a3</p><section></section><text>ma'i dge 'dun 'byed par 'gyur gyi/ dge slong gis kyang mi 'gyur/ dge slong mas kyang mi 'gyur/ dge tshul mas kyang mi 'gyur mod kyi/ 'on kyang dge 'dun 'byed pa'i phyir brtul bar ni 'gyur ro zhes gsungs pa yin no/ /bzhad gad kyi dngos pos ni gang gir yang mi</text></item>
<item><p>195a4</p><section></section><text>'gyur ro zhes bya ba ni/ bzhad gad kyi dngos pos zhes bya ba ni ku re'i bsam pas khas len par byed cing las thams cad ni gang gi yang yan lag du mi 'gyur te/ bsam pa'i dbang gis gnas pa ldang ba yin gyi/ las gnas pa la ltos pa'i bsam pas ni 'dir ma yin no/ /</text></item>
<item><p>195a5</p><section></section><text>'dir gzhung ni dbyen gyi skabs su dge slong bram ze'i bu mos zhus pa las/ gang gi phyir dbyen gyi bya ba la bzhad gad kyi bsam pas rjes su sgrogs shing tshul shing len du gsol na dge 'dun bye bar bgyi'am/ nye ba 'khor mi bya'o las bgyid pa la ltung ba cir 'gyur/</text></item>
<item><p>195a6</p><section></section><text>dbyen gyi skabs kyi nyes pa sbom por 'gyur ro/ /gal te dge 'dun gyis shes na dge 'dun thams cad la 'gal tshabs can du 'gyur ro zhes gsungs pa yin no/ /'dir thams cad du bye brag med par shes pas 'dir rjes su thob pa'i sgras ni las brjod pa la'o/ /mi 'chags</text></item>
<item><p>195a7</p><section></section><text>pa'i blos dbyen byed pa dang gnas nas 'byin pa dag ni sbom po'i zhes bya ba ni dbyen gyi las dang gnas nas dbyung ba'i las mi 'chags par shes bzhin du mi 'chags kyang bla'i/ 'on kyang bya'o snyam pa'i blos dbyen dang gnas nas dbyung ba'i las byed dam/ de'i yan lag</text></item>
<item><p>195b1</p><section></section><text>gi dngos po bsgrubs na thams cad du dbyen gyi phyogs kyi sbom por 'gyur ba'o/ /dge 'dun du ma gyur pa nyid ni nyes byas so zhes bya ba ni grogs med pa nyid du byed pa'am/ gcig dang lhan cig gam gnyis dang lhan cig tu dbyen dang gnas nas 'byin pa dag byed na nyes byas su 'gyur</text></item>
<item><p>195b2</p><section></section><text>ro/ /'di ni rtsed mo'i rnam pa yin gyi rjes su bsgrub pa'i rnam pa ni ma yin par shes par bya'o/ /'dir gzhung ni gcig gis gcig gnas nas 'byin na nyes byas so/ /gcig gis gnyis sam gcig gis mang po'am gnyis kyis bzhi'am/ gnyis kyis</text></item>
<item><p>195b3</p><section></section><text>gcig gam/ mang pos mang po 'am mang pos bzhi'am/ mang pos gcig gam/ mang pos gnyis gnas nas 'byin na nyes byas su 'gyur ro zhes gsungs pa yin no/ /tha dad par gnas pa dag las gzhan pa kha skong bar 'os pa ma yin pa dag gis tshogs kyis gsol</text></item>
<item><p>195b4</p><section></section><text>ba dang brjod pa dag ni ma yin no zhes bya ba ni/ byas pa nyid la byas pa nyid dor nas gnas tha dad pa zhes bya ba'i don to/ /'di ltar kha skong bar 'os pa ma yin pa thams cad kyang rnam grangs kyis tha dad par gnas pa yin no/ /de lta bas na gnas pa tha dad par gnas pa</text></item>
<item><p>195b5</p><section></section><text>nyid dang gang dag rang bzhin du mi gnas pa nyid ni gzhan ma yin no/ /de rnams la de len par rtogs par bya'o/ /yang de rnams ni chos ma yin pa'i phyogs khas blangs pa 'di thob pa rnams la de rnams yang khas blangs pas tha dad pa nyid yin pas tha dad pa nyid du rig par</text></item>
<item><p>195b6</p><section></section><text>bya'o/ /bsnyen par rdzogs pa dang bcas pa ma nyams pa rnams kyis bslab pa la gus par bya dgos la gso sbyong dang dgag dbye dag bya ba gang yin pa de ni bslab pa'i yan lag dang / bslab pa rjes su skyong bar 'gyur ba dag yin pa de'i phyir kha skong bar 'os pa ma yin pas</text></item>
<item><p>195b7</p><section></section><text>gso sbyong dang dgag dbye dag byas pa kho na yin no/ /rang gi 'os pa'i dge 'dun nyams su myong ba ma grub pa nyid ni ma yin no zhes bya ba ni las de la rang gi 'os pa'i dge 'dun bzhi'i tshogs la sogs pa'i dge 'dun gang yin pa de las nyams su myong ba ma grub pa nyid na las de byas</text></item>
<item><p>196a1</p><section></section><text>pa nyid ma yin te las ma grub pa nyid ces bya ba'i don to/ /gsol ba thos na de grub pa nyid yin no zhes bya ba ni/ dge 'dun dang nyan du gzhug pa bsnyen par rdzogs par bya ba la sogs pas gsol ba tsam thos na yang nyams su myong ba de 'grub pa nyid</text></item>
<item><p>196a2</p><section></section><text>yin te/ de tsam thos pas las de byas pa nyid yin no/ /skal ba dang ldan pa'i rang bzhin can la ma dag pa 'dra bas rab tu 'byin du gzhug pa ni cho ga ma yin pa ma yin no zhes bya ba ni gang zhig//skal ba dang ldan pa'i rang bzhin can gyi gang zag gang yin pa khyim nas 'byung</text></item>
<item><p>196a3</p><section></section><text>ba'i skabs mi rnyed na/ de la mngags pa dang 'dra bas rab tu 'byin du gzhug pa gang yin pa de ni cho ga ma yin pa ma yin te/ cho ga yin pa kho nar blta bar bya ba zhes bya ba'i don to/ /'dir gzhung ni de bas na de lta bu'i mngags pas bsnyen par rdzogs par bya'o/ /</text></item>
<item><p>196a4</p><section></section><text>bsnyen par rdzogs par mi byed na 'gal tshabs can du 'gyur ro zhes gsungs pa'i skabs kyi chos byin gyis skabs rjes su gnang ba dang tshul yang gsungs so/ /mngags pa des de'i skabs rjes su bsgrub par bya'o zhes bya ba ni des der song nas de la 'di ltar mngags</text></item>
<item><p>196a5</p><section></section><text>pa'i las kyis bslab pa sbyin pa de ni slob dpon dang 'dra bas mngags pa'i las zhes bya ba brjod par bya'o/ /bud med la ni bud med dang skyes pas kyang ngo zhes bya ba ni rab tu dbyung bar bya ba bud med la ni mngags pa bud med kyis kyang byar rung skyes pas kyang byar rung ngo / /</text></item>
<item><p>196a6</p><section></section><text>skyes pa la ni skyes pa kho nas so zhes bya bas ni bud med kyis mi bya ste mthu dang ldan pa'i yul la dman pa dbang med pa'i skyes pa bdag por gyur pa ste/ de yang 'di la yod pas skyes pa'i bya ba dag la bud med kyi yid kyis bya ba mi rigs pa nyid kyi phyir ro/ /de la mngags pas</text></item>
<item><p>196a7</p><section></section><text>ji ltar bsgrub par bya zhe na/ de'i phyir gsol ba dang khas blangs pa dag de'i ming kho nas bya'o zhes bya ba smos te/ ming 'di zhes bya ba de rab tu dbyung bar gsol lo zhes/ de'i ming nyid kyis rab tu 'byung ba yang dag par len to zhes de ltar de'i ming gis bya'o/ /de'i ming nas</text></item>
<item><p>196b1</p><section></section><text>ma smos par rab tu dbyung ba zhu ba yang mngags pas mi bya ba'i phyir brjod pa yang rab tu byung ba zhes smos pas 'phangs pa nyid yin no/ /bsnyen par rdzogs pa man chad gong ma yang ngo zhes bya ba ni 'dir man chad kyi sgras dbri ba'o/ /rab tu byung ba'i gong ma bsnyen par rdzogs</text></item>
<item><p>196b2</p><section></section><text>pa man chad kyang skal ba dang ldan pa'i rang bzhin can la mngags pa dang 'dra bas gang bya ba de mi rigs pa ma yin te/ rigs pa kho na yin no/ /'dir gong ma zhes bya ba yin te/ sngar rab tu byung ba de smos pas dge tshul gyi sdom pa sbyin pa bstan pa dang / gong ma dge tshul ma'i</text></item>
<item><p>196b3</p><section></section><text>sdom pa sbyin pa dang / bar slob ma'i sdom pa sbyin pa dang / tshangs par spyod pa la nye bar gnas pa'i sdom pa sbyin pa dang / bsnyen par rdzogs par bya ba dag go/ /mi nod na sbyin pa nyid ma yin no zhes bya ba ni bdag la bslab pa ma sbyin cig/ bdag la bsnyen par rdzogs</text></item>
<item><p>196b4</p><section></section><text>par ma byas shig ces mi nod na sbyin par byed du zin kyang byin pa nyid du mi 'gyur ba'o/ /de la gsol ba nyams so zhes bya ba ni mi nod pa de la sngar gsol ba gang yin pa de yang 'dir khas mi len pa de la nyams pa yin te/ de'i phyir blang bar 'dod pa de yang gsol ba bya ba nyid</text></item>
<item><p>196b5</p><section></section><text>yin no/ /sngar bzhams te bsgo ba nyid cho ga nyid yin no zhes bya ba de dag la bzhams te bsgo bar bya'o zhes gang gsungs pa de nyid cho gar shes par bya ste/ des na de ma bsgrubs na cho ga las 'das na las mi 'chags so zhes bya ba bstan pas/ bsgo bar bya ba la yang sngar</text></item>
<item><p>196b6</p><section></section><text>bzhams te ma bsgo na las mi 'chags so/ /gnas nas dbyung ba la yang bzhams te bsgo ba nyid cho ga yin te/ des na gnas nas dbyung ba la bzhams te bsgo ba ma byas na las mi 'chags so/ /dgongs su gsol zhes bya ba la sogs pa la ni pha rol gyi</text></item>
<item><p>196b7</p><section></section><text>sems gtad pa nyid gtso bo yin no zhes bya ba ni/ dgongs su gsol zhes bya ba la sogs pa brjod pa dag la pha rol gyi sems gtad pa nyid gtso bo yin te/ gang gi phyir de ltar gyur pa yin pa de'i phyir dgongs su gsol zhes bya ba la sogs pa brjod pa la</text></item>
<item><p>197a1</p><section></section><text>sems sdus shig ces bya ba'i sngags rnams ma brjod kyang las mi 'chags par dogs par mi bya'o/ /sogs pa zhes smos pa'i sgras ni dge 'dun btsun pa rnams gsan du gsol/ dge 'dun btsun pa rnams dgongs su gsol/</text></item>
<item><p>197a2</p><section></section><text>btsun pa dgongs su gsol/ tshe dang ldan pa gsan du gsol/ tshe dang ldan pa dag sems sdus shig ces bya ba'i sngags dag smos pa bsdu bar rig par bya'o/ /don gyi skabs dag gi go rims 'khrugs pas ni mi 'chags pa ma yin no zhes bya ba ni ming 'di</text></item>
<item><p>197a3</p><section></section><text>zhes bgyi bas ming 'di zhes bgyi ba dge 'dun las bsnyen par rdzogs par gsol te zhes bya ba la/ dge 'dun las ming 'di zhes bgyi bas bsnyen par rdzogs par gsol te zhes bya ba lta bu'i tshig gi go rims 'khrugs pas ni las mi 'chags par mi 'gyur ba'o/ /</text></item>
<item><p>197a4</p><section></section><text>de yang tshig gi phrad snga phyi 'khrugs pas go bar byed pa ma yin na ni mi 'chags so/ /go bar byed pa yin na ni 'chags so/ /de ni mi bya ba nyid do zhes bya ba ni dgongs su gsol zhes bya ba la sogs pa'i tshig med pa dang / don gyi skabs dag gi go rims 'khrugs pa</text></item>
<item><p>197a5</p><section></section><text>de ni mi bya ba nyid de/ de ni zur chag pa yin pas de ltar byed na nyes byas su 'gyur ro zhes bya ba'i don to/ /mtshan gzhan la brten pas ni ma yin no zhes bya ba ni dge slong zhes brjod par bya ba la dge slong ma nyid du brjod pa dang / dge slong ma zhes bya ba brjod par bya ba la/ dge slong</text></item>
<item><p>197a6</p><section></section><text>nyid du brjod pa la sogs pas ni mi 'chags pa ma yin pa'i rdzas su brjod pa ni dgongs pa yin te mtshan mas ni ma yin zhes bya ba de shes pa'o/ /dge slong dang dge slong ma dag gi las gzhan byed pa ni ma yin no zhes bya ba ni dge slong nyid la dge slong ma nyid kyi las gzhan</text></item>
<item><p>197a7</p><section></section><text>byed pa ni mi 'chags pa ma yin la/ dge slong ma nyid la dge slong gi las byed pa yang mi 'chags pa ma yin pa'o/ /dge slong bsnyen par rdzogs par bya ba'i las gang zhig la dge slong ma rnams kyi bsnyen par rdzogs pa'i las gang zhig mthar thug byed pa la gcig pu</text></item>
<item><p>197b1</p><section></section><text>yod pa ma yin no/ /dge slong gi dge 'dun gyis bsnyen par rdzogs par byed pa la gtso bo nyid de rjes su 'jug pa tsam por gyur pas dge slong ma'i dge 'dun nye bar gnas pa'o/ /de ltar yang dge slong rnams las dge slong mas bsnyen par rdzogs pa dge slong ma'i dngos po</text></item>
<item><p>197b2</p><section></section><text>brtsal bar bya'o zhes gsungs pa de bas na des shes pa'o/ /'dir gzhung ni sil bu dang rab tu byung ba'i gzhi zhu ba dag las/ btsun pa re zhig dge tshul dge tshul ma'i las kyis bsnyen par rdzogs par bgyi na ni bsnyen par rdzogs par bgyi'am/ nye ba 'khor bsnyen par</text></item>
<item><p>197b3</p><section></section><text>rdzogs par brjod par bya ste/ bsnyen par rdzogs par byed pa dag la ni 'gal tshabs can du 'gyur ro zhes bya ba la sogs pa gsungs pa yin no/ /las kyi gzhi zhu ba la sogs pa'i skabs so/ /las kyi gzhi rdzogs so// // gzhi ma zhi bar shes nas gleng ba</text></item>
<item><p>197b4</p><section></section><text>pos so sor shes par byas shing mngon sum du 'jog pa la nan tur gyi las bya'o zhes bya ba smos te nan tur gyi las kyi rgyu 'thab krol byed pa nyid la sogs pa'i gzhi de ma zhi zhing des yid ches shing mngon par yid ches par gyur na gleng ba pos kyang dam bcas pa la gzhi de nye bar ma zhi ba</text></item>
<item><p>197b5</p><section></section><text>la gang du gleng ba po ma byung ba las dge slong thams cad la shes pa nyid der dge 'dun thams cad kyis shes par bya ba la mdo 'di'o/ /de ltar gnas pa la gleng ba po rang gi ngang gis ma byung ba de la ci dge 'dun gyis btang snyoms su bya'am/ 'o na gleng ba po bslang ste 'jug par</text></item>
<item><p>197b6</p><section></section><text>bya snyam pa'i the tshom dang ma nges pa'i chags pa mi ltung ba ste bzlog pa'i phyir/ gleng ba po rang ma byung na dge 'dun gyis bslang bar bya'o zhes bya ba smos te/ 'dir yang lung ni bskrad par bya ba'i las la lam phyed du song la 'gro mgyogs dang nab so gnyis kyi gleng ba po dge slong bsko</text></item>
<item><p>197b7</p><section></section><text>bar bya'o zhes gsungs pa yin no/ /dge 'dun thams cad gshe ba gang yin pa mi rigs shing mdzes pas de'i phyir gleng bar bya ba rnam pa de lta bu mngon sum du gyur pa la nan tur gyi las bsdigs pa la sogs pa bdun po dag bya'o/ /nan tur zhes bya ba ni 'og tu gzhug cing</text></item>
<item><p>198a1</p><section></section><text>bshud pa nyid du rnam par gzhag pa zhes bya ba'i don to/ /'du ba mi ster na grags pa tsam gyis so zhes bya ba ni/ gleng ba pos so sor shes par byas shing mngon sum du 'jog na zhes smos na de nyid dmigs kyis bsal ba yin no/ /gang gi phyir 'du ba mi</text></item>
<item><p>198a2</p><section></section><text>ster ba la sogs pa la de'i tshe so sor shes par bya ba la sogs pa byar mi nus pas/ de'i phyir 'thab krol byed pa nyid la sogs pa rgyu grags pa tsam gyi 'du ba mi ster na bsdigs pa la sogs pa'i las bya'o/ /ma mthong ba la ni khas len pa yan lag ma yin to / /yod pa</text></item>
<item><p>198a3</p><section></section><text>nyid rnam par bshig pa'i phyir ro zhes bya ba ni gang gi tshe ltung ba ma mthong bas gnas nas dbyung ba'i las byed pa ma mthong ba de la ni grags pa dang mngon sum gyi dngos po gnyis yan lag yin gyi/ khas len pa la ni yan lag ma yin no/ /de ci'i phyir zhe na/ yod pa nyid rnam</text></item>
<item><p>198a4</p><section></section><text>par bshig pa'i phyir ro/ /'di ltar byas pa yang dag pa'i ltung ba ma mthong zhing ltung ba yang dag par ma mthong ba de la gal te de bden yang dag ste/ yang dag pa'i ltung ba bdag gis ma mthong zhing khas len na des ltung ba mthong bar 'gyur ro/ /de bas na gang zhig nan tur gyi</text></item>
<item><p>198a5</p><section></section><text>las byed pa'i rgyu ltung ba mthong ba des yod pa nyid rnam par bshig pa'i phyir nan tur gyi las mi bya ba nyid yin pas/ de'i phyir de la khas len pa ni yan lag ma yin no/ /skabs mi 'byed na yang mi rigs pa'i phyir ro zhes bya ba ni skabs mi 'byed na yang grags pa dang mngon sum</text></item>
<item><p>198a6</p><section></section><text>gyi dngos po gnyis yan lag yin gyi khas len pa ni yan lag ma yin no/ /de ci'i phyir zhe na mi rigs pa'i phyir ro/ /gang gi phyir 'di rgyu gnyis kyis mi rigs te/ skabs mi 'byed pa'i gang zag la gleng ba nyid kyang mi bya na khas len pa lta ga la yod de/ de'i phyir rgyu gcig gis</text></item>
<item><p>198a7</p><section></section><text>kyang mi rigs la/ gang skabs mi 'byed par byed pa de la ji ltar byas kyang skabs rnyed cing gleng ba la khas blang ngo snyam du sems par mi 'gyur bas de'i phyir rgyu gnyis pa des kyang mi rigs so/ /gleng ba pos rang ma langs na bsko bas bslang bar bya'o zhes bya ba ni gal te gleng ba po rang langs</text></item>
<item><p>198b1</p><section></section><text>nas spro bar bya ste/ dge 'dun mthun par bslang bar bya'o/ /rgyu gang gis nan tur gyi las bya ba de spyir bstan pas nan tur byas pa ji ltar gyur pa la bzod par bya ba de bstan pa'i phyir/ gshe ba dang khro ba dang spyo ba nyid dang / dge 'dun gyi rnyed pa med pa dang / gnas med par bya bar sems</text></item>
<item><p>198b2</p><section></section><text>pa nyid dang / bla'i grwa dang 'og zur dang / nye du'i gang zag rten nyid dang / dge 'dun rten ma yin pa nyid du mi 'dzin pa dang / khyim pa dang mu stegs kyi rgyal mtshan 'chang ba dang / mu stegs can la brten pa dang / cho ga ma yin par spyod pa dang dge slong gi bslab pa dag la slob par mi byed</text></item>
<item><p>198b3</p><section></section><text>pa dang / skra 'greng bar gyur pa dang / skra 'phyar bar gyur pa dang / dge 'dun la spu snyol bar byed pa dang / 'byung bar bskyod pa dang mtshungs par nye bar ston pa dang / rgyun las phyir bzlog par bzod par gsol ba'o zhes bya ba smos te/ mi 'dzin pa zhes bya ba ni tshig gong ma bzhi dang so sor</text></item>
<item><p>198b4</p><section></section><text>sbyar te/ khyim pa dang rab tu byung ba dag la gshe ba dang khro ba dang / spyo ba nyid du mi 'dzin pa'o/ /'dir gshe ba la sogs pa la 'jug par gyur pa nyid gzung bar rig par mi bya bar mi bya'o / /zhi ba ma yin par 'jug pa la yang 'dir bzod pa gsol ba mi rigs pa'i phyir ro/ /bzod</text></item>
<item><p>198b5</p><section></section><text>pa gsol ba dang 'jug par 'gyur ba la yang sngon gyi gnas skabs su gyur pa'i gshe ba la sogs pa yang 'dir bsdus par rig par bya'o/ /rnyed pa dang gnas pa dag gis dge 'dun la sems par byed pa nyid mi 'dzin pa'o/ /gal te dge 'dun la ma rnyed pa'i phyir sems par mi</text></item>
<item><p>198b6</p><section></section><text>byed pa dang mi gnas pa'i phyir sems par mi byed pa zhes bya ba'o / /'dir dge 'dun zhes smos pa ni dpe tsam du zad de dge slong bsdus pa'am/ re re la de ltar rnyed pa ma yin pa dang gnas med pa dag gis de ltar sems pa nyid mi 'dzin pa ste/ bzod par gsol ba rigs pa nyid</text></item>
<item><p>198b7</p><section></section><text>do/ /nan tur gyi las kyi rgyu bya ba yod pa'i phyir/ bla'i grwa dang 'og zur dang / nye du'i gang zag rten nyid du mi 'dzin pa'o/ /bla'i grwa dang 'og zur dang / nye du'i gang zag khyim pa dang rab tu byung ba'i gang zag rten nyid du mi 'dzin pa ste/ de dag rten nyid du mi 'dzin cing bzod pa gsol ba la dge</text></item>
<item><p>199a1</p><section></section><text>'dun gyis bzod pa'i las bya'o/ /gal te de ltar dge 'dun rten par byed na khyim pa dang mu stegs can gyi rgyal mtshan 'dzin par mi byed cing mu stegs can la brten pa dang / cho ga ma yin par spyod par mi byed pa zhes bya ba ni 'dir gang dag dang 'brel pas 'dir cho ga ma yin pa</text></item>
<item><p>199a2</p><section></section><text>dag spyod pa dag pa mi byed pa bsdus par rig par bya'o/ /khyim pa'i rgyal mtshan 'chang ba dang / mu stegs can gyi rgyal mtshan 'chang ba dang / mu stegs can la brten pa dang / cho ga ma yin par spyod par mi byed pa zhes bya ba de rnams mi byed cing zhes bya ba'o/ /'di pa'i cha byad grub pas bzod pa</text></item>
<item><p>199a3</p><section></section><text>gsol bar bya ba nyid do/ /ji ltar bsnyen par rdzogs pa la de yang khyim pa dang / mu stegs can gyi rgyal mtshan 'chang bas mi rigs pa ste / lta ba phun sum tshogs pa dang tshul khrims phun sum tshogs par gyur pas bsnyen par rdzogs par lta bar bzod pa gsol ba'o/ /de yang mu stegs can</text></item>
<item><p>199a4</p><section></section><text>la brten pa dang / cho ga ma yin pa la spyod pa la rim pa ji lta ba bzhin du phun sum tshogs pa gnyis ma tshang bas mi rigs pa'o / /dge slong gi bslab pa dag la mi slob par mi byed pa zhes bya ba ni spong bas bsdus pa'i bslab pa dag la slob par byed pa kho nar byed pa'o/ /skra 'greng bar gyur pa</text></item>
<item><p>199a5</p><section></section><text>zhes bya ba ni skra dag gyen du rnam par 'greng bar gyur pa nyid do/ /skra 'phyar bar gyur pa zhes bya ba skra dag thad kar rnam par 'phyar bar gyur pa nyid do/ /de gnyis kyis ni smad bab pa nyid du bstan pa yin te/ 'di ltar na smad bab pa ni skra 'greng bar gyur pa dang / skra 'phyar bar gyur pa yin no</text></item>
<item><p>199a6</p><section></section><text>zhes grags pa'i phyir te/ de ltar gyur cing bzod pa yang gsol ba la dge 'dun gyis bzod pa'i las bya'o/ /spu snyol bar byed pa zhes bya ba ni/ spu 'khums par byed pa ste/ des ni rgyags pa med par bstan te/ 'di ltar rgyags pa dang bcas pa'i spu dag ste/ dang por shin tu</text></item>
<item><p>199a7</p><section></section><text>spungs par ston pas des na 'di ni rgyags pa med pa nyid du byed pa bstan te/ de ltar byed cing bzod pa gsol ba la dge 'dun gyis bzod pa'i las bya'o/ /'byung ba spyod pa dang zhes bya ba la 'byung ba ni 'byung ba ste/ rigs pa ma yin pa dag pa ma yin pa smad pa zhes bya ba'i gnas kyi</text></item>
<item><p>199b1</p><section></section><text>bye brag de nas rnam par dag pa'i lam du zhugs shing 'byung ba ni 'byung ba zhes bya'o/ /mtshungs pa zhes bya ba ni yang dag pa nyid du gyur par 'jug ste/ dge 'dun dang 'dra dge 'dun dang mtshungs par 'jug pa'o/ /der nye bar ston pa ni gang gis 'di bdag cag dang mtshungs par</text></item>
<item><p>199b2</p><section></section><text>'gyur te zhes bya bas shes par gyur pas 'dud pa dang / rjes dang bcas pas mnyan zhing rjes su mthun pa'i bya ba dang / mdza' bar gyur pa'i spyod pa dang ldan zhing gus pa dang rjes gnyis kyi bdag nyid du gyur pa ni nang du gnas shing zhes bya bas shes pa yin no/ /rgyu las phyir</text></item>
<item><p>199b3</p><section></section><text>bzlog pa zhes bya ba ni 'thab krol byed pa nyid la sogs pa'i rgyu gang gis de la nan tur gyi las byas par gyur pa'i rgyu de las phyir bzlog pas te/ de nas bsam pa zhugs pa 'ga' zhig la yang lam rnam par dag pa la de dang 'brel pa nyid du 'gyur ro/ /log pa'i lam la goms</text></item>
<item><p>199b4</p><section></section><text>pas 'di las nges par 'byung bas bstan pa'i don du 'di smos so/ /de lta bur gyur pa la yang gsol ba med par bzod pa'i las mi bya'o/ /bzod pa de gsol na bzod pa'i las bya'o/ /las sbyin pa dang dbyung ba dang bsnyen par rdzogs par bya ba dang / gzhig pa dang bsrang ba</text></item>
<item><p>199b5</p><section></section><text>yang ngo zhes bya ba ni las kyi sbyin pa'am las [(]gyi [,]kyi[)]bdag nyid sbyin pa 'di lta ste/ khang pa dang gtsug lag khang bstan pa la sogs pa'i las sbyin pa'o/ /de yang dbyung ba dang bsnyen par rdzogs pa dang khyim gyi bslab pa gzhig pa dang / lhung bzed kha spub pa rnams kyi gsol ba</text></item>
<item><p>199b6</p><section></section><text>nyid kyis so/ /'o na bsnyen par rdzogs pa smos pa kho na yin na / bsnyen par rdzogs par gsol bar bya'o zhes bya bas ma yin nam zhe na/ brjod par bya ste gtso bo ma yin pa'i dngos pos 'dir gsol ba 'di mngon par bsten pa'o/ /'dir las byed pa po'i bya ba sgrub par gyur pa la cho</text></item>
<item><p>199b7</p><section></section><text>ga 'di thob pa'o/ /shugs kyis thob pa la dngos su smos pa la nyes pa yod pa ma yin no/ /gzhi ma zhi bar shes nas zhes bya ba la sogs pas nan tur gyi las kyi rgyu thun mong ba bstan nas/ da ni rgyu gang la nan tur gyi las gang dag bya ba de dag gi bye brag bstan par bya ste/ 'thab</text></item>
<item><p>200a1</p><section></section><text>krol byed pa la las kyis bsdigs par bya'o zhes bya ba ni 'thab krol byed pa la las kyis bsdigs par bya ba'i don to/ /dge 'dun lhag ma'i ltung ba phyir mi 'chos par rgyun du byed pa la ni smad pa'o zhes bya ba ni las kyis zhes bya ba 'di dang 'og ma thams cad la yang</text></item>
<item><p>200a2</p><section></section><text>sbyar bar shes par bya'o/ /dge 'dun lhag ma'i bdag nyid kyi ltung ba yang dang yang du 'byung ba gang la yod pa ni yang dang yang dge 'dun lhag ma'i ltung ba can te de la'o/ /phyir mi 'chos pa bstan pa smad par bya ba'i las bya'o/ /tshar bcad nas nan tur gyi las rigs pa yin</text></item>
<item><p>200a3</p><section></section><text>te/ dag pa la 'jug par gyur pa la ni ma yin no snyam du byas nas so/ /khyim sun 'byin pa la ni bskrad pa'o zhes bya ba ni gang gi khyim sun 'byin pa ma btang ba de gnas de nas bskrad pa'i las bya'o/ /de'i phyir 'du ba mi sbyin pa dang skabs mi 'byed pa dag la yang ngo zhes bya ba la</text></item>
<item><p>200a4</p><section></section><text>de'i phyir zhes bya ba ni gnas nas bskrad pa'i phyir ro/ /gleng ba'i phyir yongs su rdzogs pas de'i don nyid du rig par bya'o/ /'du ba mi sbyin pa dang / skabs mi 'byed pa dag la gnas nas skrod par byed pa zhes bya ba'i don to/ /de ma mthong ngo zhes zer na yang ngo zhes bya ba ni khyim sun</text></item>
<item><p>200a5</p><section></section><text>'byin pa ste/ ma mthong ba ni de ma mthong ba'o zhes zer na khyim sun 'byin pa de la bskrad pa'i las bya ba kho na yin no zhes bya ba'i don to/ /khyim pa la brnyas thabs byed pa la ni phyir 'gyed pa'o zhes bya ba ni khyim pa la gang gis tho 'tsham pa ni brnyas thabs byed pa ste/ de ni khyim pa la brnyas thabs byed</text></item>
<item><p>200a6</p><section></section><text>pa yin pas de la phyir 'gyed pa'o/ /brnyas thabs su bya ba mi bden pa'i phyir ro/ /de ltar yang de'i ming gis bzlog par bya ba bdag cag gis khyed kyi drung nas bsam pa bzlog par byas pas so / /ji srid du khyed kyi las kyi mtha' 'di ma btang gi bar du khyed kyi yul las nged kyi mdza'</text></item>
<item><p>200a7</p><section></section><text>gcugs kyi dngos po dang / dga' ba'i dngos po phyir bsdu zhing nged phyir 'byed par bya'o zhes bya ba de'i don to/ /'di la bzod pa gsol ba'i las kyi gnas su de la bzod pa gsol du gzhug go zhes bya ba ni/ phyir 'gyed pa'i las 'di la bzod pa gsol ba'i las kyi gnas su khyim pa de la</text></item>
<item><p>200b1</p><section></section><text>bzod pa gsol du gzhug pa yin par blta bar bya'i 'dir las ni mi bya'o/ / 'on kyang gsol ba bya ste/ khyim pa la gsol du gzhug par bya ste/ khyim pas bzod pa nyid bzod pa byas pa yin par shes par bya'o/ /ltung ba grags pa phyir ma bcos pa bsdams pas phyir bcos su mi</text></item>
<item><p>200b2</p><section></section><text>rung ba dang / ma mthong ngo zhes zer zhing phyir 'chos pa rjes su bsgrub par mi 'dod pa dang sdig pa can gyi lta ba mi gtong ba la ni gnas nas dbyung bar bya'o zhes bya ba la ni gnas nas dbyung ba rnams kyis de la ltung ba grags pa phyir ma bcos pa bsdams pas phyir bcos su mi rung ba zhes bya ba'i don</text></item>
<item><p>200b3</p><section></section><text>to/ /de la ma mthong ngo zhes zer zhing zhes bya ba ni ma mthong bas gnas nas dbyung ba bstan te/ de'i phyir bcos pa rjes su bsgrub par mi 'dod cing ji ltar chos bzhin phyir bcos par gyis shig ces bya ba de ltar brjod par gyur pa ji ltar ltung ba phyir 'chos pa'i phyir 'chos pa rjes su bsgrub pa mi</text></item>
<item><p>200b4</p><section></section><text>'dod pa zhes bya bas ni ma mthong ba gnas nas dbyung ba'o/ /ltung ba slar mi 'chos pa'i phyir gnas nas dbyung ba'i phrin las mdzad do zhes bya ba la sogs pa gsungs pa yin no/ /lta bar gtogs pa'i ltung byed la brjod pa'i rnam pas sdig pa can chos 'dul ba las dbyung bar gyur pa'i</text></item>
<item><p>200b5</p><section></section><text>lta ba'i rnam pa mi gtong bas gnas nas dbyung ba bstan to/ /sdig pa can gyi lta ba gtogs pa la gnas nas dbyung ba'i las 'di bya'o/ /'di nyid du ltung ba 'di phyir 'chos par gyis shig /dge 'dun 'di nyid kyis khyod la bag yangs su byed par 'gyur ro zhes brjod par bya'o zhes bya ba</text></item>
<item><p>200b6</p><section></section><text>ni/ ltung ba bcab par mi bya'o zhes bya ba ni rang gi ltung ba'i dbang du byas pa yin gyi gzhan gyi 'chab pa'i nyes pa bstan zin pa'i phyir ro/ /dge 'dun lhag ma 'ba' zhig tu ma zad de/ de ltar yang gzhung ni btsun pa re zhig ltung ba dang bcas pa dge slong ma mchis pa'i gnas na gnas pas</text></item>
<item><p>200b7</p><section></section><text>gang la mi brjod na bcabs par brjod par bgyi 'am/ nye ba 'khor mi bya'o zhes bya ba la sogs pa gsungs pa yin no/ /'dir zhu ba las kyang ltung ba bcabs pa tsam las ldang ba la dri ba rnams byed pa dang / de'i lan ldon pa yin no/ /tha na ming go bar bya ba nyid do zhes bya ba ni gal te rgya</text></item>
<item><p>201a1</p><section></section><text>cher go bar byed ma nus na ltung ba sde lnga po dag las gang byung ba'i ming tsam yang go bar bya ba nyid yin no/ /'dir gzhung ni bdag la pham par 'gyur ba byung ngo zhes bya ba la sogs pa lhag ma dang ltung byed byung ngo zhe'am/ so sor bshags par bya ba'i rigs brjod pa ma</text></item>
<item><p>201a2</p><section></section><text>byas pa gang yin pa dang / dge slong stan de nyid la 'dug pa des tshe dang ldan pa bdag la dge 'dun lhag ma'i ltung ba byung ngo zhe'am/ ltung ba byung ngo zhes bya ba'i ming gis gsungs pa yin no/ /rgya cher go bar bya ba shin tu rigs mod kyi tha na ltung ba'i ming yang brjod par bya ba nyid do/ /de'i</text></item>
<item><p>201a3</p><section></section><text>gzhung yang btsun pa bdag gis bslab pa ma phul bar mi tshangs par spyod pa 'khrig pa'i chos brten to zhes bya ba la sogs pa gsungs pa yin no/ /de lta bas na tha ma'i mthar thug pa'i dbang du bya ste/ ming tsam gyis rig par bya ba nyid du gsungs pa nyid du rnam par gnas pa de mdo</text></item>
<item><p>201a4</p><section></section><text>'dir bsdus pa yin no/ /nyes byas ni gang yang rung bas so zhes bya ba ni nyes byas rig par bya ba nyid la ni bdag la ni ltung ba byung ngo zhes bya ba 'am / bdag gis kha na ma tho ba byas so zhes bya ba rnam pa gang yang rung bas rig par bya ba nyid yin no/ /ltung byed gzhan la 'di ltar ming brjod</text></item>
<item><p>201a5</p><section></section><text>pa nyid 'byung ba yin te/ bdag nyid kyi smad g.yogs la thun mong ba nyid kyi ngo bo 'di la nyes byas ma yin no/ /de dag las gang la rig par bya ba yin zhe na/ de'i phyir rang bzhin du gnas pa la'o zhes smos so/ /gang gi drung du bcabs pa ma 'chags par bya zhe na/ de'i phyir rang bzhin du gnas</text></item>
<item><p>201a6</p><section></section><text>pa mtshams kyi nang na 'dug pa la'o zhes bya ba smos so/ /'dir gzhung ni zhu ba'i gang zag gi gzhi las/ rang bzhin du gnas pa mtshams kyi nang na 'dug pa la'o zhes gsungs pa de 'dir lung yin no/ /ci lta ba las rang gi phyogs ma yin pa'ang rang bzhin du gnas pa yin nam zhe na/ de'i</text></item>
<item><p>201a7</p><section></section><text>phyir lta ba tha mi dad pa la'o zhes bya ba smos te/ rab tu byung zhing bsnyen par ma rdzogs pa dang ma bsnyil ba yang dag par sdom pa dang / khyim pa yang dag par sdom pa yang rang bzhin du gnas pa nyid yin nam zhe na/ de'i phyir bsnyen par rdzogs pa dang bcas pa la'o zhes bya ba smos te/ dge slong</text></item>
<item><p>201b1</p><section></section><text>gis kyang dge slong ma la rig par bya ba nyid yin la/ dge slong mas kyang dge slong la rig par bya ba nyid yin nam zhe na/ de'i phyir mtshan mthun pa la'o zhes bya ba smos te/ de la rig par bya ba nyid yin no/ /rigs mthun pas rig par bya ba nyid dang bshags pa la sogs pa bya ba nyid</text></item>
<item><p>201b2</p><section></section><text>dam zhe na/ de'i phyir de nyid la 'di dang 'og ma dang bcas te'o zhes bya ba smos te/ ltung bar rig par bya ba 'di nyid ltung ba bshags par bya ba nas 'og nas byung ba dang bcas te bya'o/ /de nyid la zhes bya ba ni rang bzhin du gnas pa zhes bya ba la sogs pas bye brag dang bcas pas gang zag la</text></item>
<item><p>201b3</p><section></section><text>rig par bya'o/ /rab tu byung ba bsnyen par ma rdzogs pa dag ni bsnyen par rdzogs pa'i dge 'dun gyis yongs su bzung ba tsam yin pa'i phyir ro zhes bya ba ni de rnams ni thams cad du rag las kho na yin par rnam par gnas so/ /de ltar yang rab tu byung zhing bsnyen par ma rdzogs pa dag gis</text></item>
<item><p>201b4</p><section></section><text>dge 'dun la dgag dbye bya'o zhes gsungs pa las shes so/ /chos 'di pa la de byas na byas pa nyid do zhes bya ba la/ chos 'di ba zhes bya ba ni bsnyen par rdzogs pa mtshan mi mthun pa dang / rab tu byung zhing bsnyen par ma rdzogs pa dang / khyim pa de bzhin gshegs pa'i chos kyi lta ba</text></item>
<item><p>201b5</p><section></section><text>can thams cad bsdus te/ chos 'di pa de dag la ltung ba rig par bya ba de byas nas yang byas pa nyid de/ de rig par byas na bcabs par mi 'gyur ro/ /de la 'dir bya ba ni dge 'dun gyi yul la ma gus pa spang ba'i phyir te/ mi rigs pa spangs par gsungs so/ /'o na mdo 'di ci'i phyir byas</text></item>
<item><p>201b6</p><section></section><text>she na/ ma brjod pa brjod par bya ba'i phyir te/ de bas na mtshan mi mthun pa bsnyen par rdzogs pa dag la rig par byed na yang bcabs par mi 'gyur la/ /rig par byed pa yang nyes byas su 'gyur ro/ /'dir gzhung ni nye ba 'khor gyis zhus pa'i gang zag gi gzhi las/ dge slong la brjod na</text></item>
<item><p>201b7</p><section></section><text>brjod ces bya ba'am/ nye ba 'khor brjod ces bya'o/ /de bzhin du dge slong ma dang bslab pa byin pa dang / dge slob ma dang dge tshul dang dge bsnyen dang dge bsnyen ma la brjod na brjod ces bgyi'am/ nye ba 'khor brjod ces gsungs pa yin no/ /'don pa gzhan ma las kyang de bzhin du khas</text></item>
<item><p>202a1</p><section></section><text>blangs pas khas ma blangs pa la rjod par byed cing khas ma blangs pa la rjod par byed na brjod ces bgyi'am/ nye ba 'khor brjod ces bya ste/ nyes byas su 'gyur ro zhes gsungs pa yin no/ /mtshams gzhan na gnas pa la yang ngo zhes bya ba yang rig par</text></item>
<item><p>202a2</p><section></section><text>byas na byas pa nyid yin pa ste 'di ni mtshams gzhan na gnas pa gang gi yan lag kyang ma yin no zhes bya ba de'i dmigs kyis bsal ba yin no/ /'dir gzhung ni de bzhin du dogs sa la mchis pa la nam mkha' la mchis pas sam/ nam mkha' la mchis pa la dog sa la mchis</text></item>
<item><p>202a3</p><section></section><text>pas brjod na brjod ces bgyi'am/ nye ba 'khor brjod ces bya ste/ brjod pa la nyes byas su 'gyur ro zhes gsungs pa yin no/ /bsgo ba las byung ba rnams ni dge 'dun thams cad la'o zhes bya ba ni dge 'dun lhag ma thun mong ba bzhi po dge 'dun 'byed pa dang de'i rjes su phyogs pa</text></item>
<item><p>202a4</p><section></section><text>la sogs pa dang / dkon mchog gtong ba dang 'thab krol byed pa la sogs pa bzhi po ni dge slong ma rnams kyi'o/ /ltung byed thun mong ba lta ba'i rnam pa mi gtong ba dag gi bsgo ba las byung ba'i ltung ba rnams ni phyir bcos shing bshags pa dang / de dag rig par bya ba nyid dang</text></item>
<item><p>202a5</p><section></section><text>dge 'dun thams cad la bya ba yin no/ /'dir lung ni dge slong stan de nyid la 'dug nas des tshe dang ldan pa dag bdag la dge 'dun lhag ma'i ltung ba byung ngo zhes brjod par bya ste/ gal te rjod par byed na de ltar na legs gal te mi brjod na de la nyi ma de nyid nas brtsams te 'chab pa</text></item>
<item><p>202a6</p><section></section><text>'byung ngo / /dge slong des tshe dang ldan pa dag bdag la ltung ba byung ngo zhes bya ba'i bar du gsungs pa yin no/ /so sor bshags par bya ba ni gnas der tshogs pa la'o zhes bya ba ni thams cad la zhes bya bar sbyar te/ gnas der rig par bya ba'i dus su gang dag gi nye bar</text></item>
<item><p>202a7</p><section></section><text>gnas pa nyid der gtogs pa thams cad la gdon mi za bar nye bar bsdu bar bya ba nyid yin gyi dge 'dun du gtogs pa la ni ma yin zhes bya ba'i don to/ /de ltar yang gzhung ni gnas kyi nang du song bas dge slong gang dag mthong ba de dag gi drung du ci nas kyang gnas khang la sogs pa na</text></item>
<item><p>202b1</p><section></section><text>'khod pa dag la yang grag par 'gyur ba de ltar thos pa dang bcas par brjod par bya'o zhes gsungs pa yin no/ /de ltar byas na gal te kha cig la gnyid log pa dang brel ba la sogs pa'i dbang gis grag par ma gyur na yang nyes pa med do zhes bya ba 'di la cho ga rnam par gnas pa yin no/ /</text></item>
<item><p>202b2</p><section></section><text>'dir gnas kyi gzhi smos pa'i ni 'du ba'i gnas kyi dpe yin te/ phyogs gang du dge slong dag 'du ba der ci nas kyang dge tshul la sogs pa thos par bya ba ma yin pa dag gis thob par mi 'gyur ba de ltar bya'o/ /'di ni gnas brtan la sogs pa'i dus cung zhig gnas pa la'ang de shes par</text></item>
<item><p>202b3</p><section></section><text>bya'o/ /der 'di ji ltar rig par bya ba nyid yin zhe na/ de'i phyir tshe dang ldan pa dag bdag la smad pa'i gnas su gyur pa mi rigs pa so sor bshags par bya ba byung gi chos de so sor 'chags so zhes bya ba smos te/ spyad pa de nges par dman pa nyid dang zas 'du ba nyid yin pa'i phyir smad pa</text></item>
<item><p>202b4</p><section></section><text>yin te/ 'di ltar zang zing med pa'i chos sgrub pa'i phyir zhugs pa rnams la smad pa'i gnas de nyid la rgyug pa ni sgrub pa po la mi rigs pa yin no/ /'di ni smre sngags 'don pa'i rnam par brjod par so sor bshags pa'i bya ba nyid du gsungs pa yin gyi/ bshags pa ni ma yin no/ /</text></item>
<item><p>202b5</p><section></section><text>bshags pa ji ltar ltung byed kyi ltung ba byung bas gcig gi mdun du bshags par bya bar gsungs pa dang 'dra ba yin no/ /de ni sngags dang 'dra ba ma yin no zhes bya ba ni rig par bya ba de ni rang gi don du sngags lan gsum brjod pa dang 'dra ba ma yin te/ lan cig brjod pas chog go/ /gang</text></item>
<item><p>202b6</p><section></section><text>gi phyir sngags ni gzhan gang la lan gsum par bya ba de'i mdun du tsog pur 'dug ste/ thal mo sbyar bar bya ba yin te nges pa de la 'di bkag pa'o/ /yid kyis de las ni bsdam par byas na ldang ngo zhes bya ba ni cang mi smra ba'i dngos pos ma dag pa bstan pa la dmigs pa nor gyi phyir gzhan</text></item>
<item><p>202b7</p><section></section><text>shi bar 'dod pa zhes bya ba la sogs pa de las ni yid kyi nyes byas bsdam par bya ba don gyi phyir yang mi bya'o snyam du bsdams pa las phyir bzlog pa'i bsam pa byas pa ltung ba las bsdam par 'gyur ba'o/ /'dir nye ba 'khor gyis zhus pa'i gzhung kha cig las/ phyin chad sdom</text></item>
<item><p>203a1</p><section></section><text>mam/ sdom mo zhes gsungs pa yin no/ /las gzhan las ni de dang bcas pa'i bshags pa'o zhes bya ba ni gang zhig yid kyis ltung ba de las gzhan las ni bsdam par bya ba de dang bcas pa'i bshags pa byas na ldang ba ste/ dag pa dang ma dag pa dag</text></item>
<item><p>203a2</p><section></section><text>ni bsam pa'i gzhi las byung ba yin pas/ bsdam par bya ba med na 'dir bshags pas cir yang mi 'gyur ro/ /'dir gzhung ni phyin chad sdom mam/ sdom mo zhes bya bas sdom pa ltung ba las ldang ba'i don du tshig tu brjod pa bsngags pa yin no/ /de ltar yang bsam pas ltung ba</text></item>
<item><p>203a3</p><section></section><text>las ldang bar smra'i chad pa'i las kyis ni ma yin no zhes gsungs pa yin no/ /lus mi mthun pa'i gnyen po ni 'di yin te/ gang zhig kun du spyod pa'i tshul la phyir bcos pa dang sdug bsngal yin no/ /lus pa rnam par 'gyur ba la gzhan dbang nyid med par sdom mo zhes bya</text></item>
<item><p>203a4</p><section></section><text>bas gang zhig bshags pa khas len pa'o/ /gang la bshags par bya zhe na/ de'i phyir de gcig pu lta ba tha mi dad pa la'o zhes bya ba smos te/ de zhes bya ba'i sgras ni rang bzhin du gnas pa zhes bya ba la sogs pa sngar bstan pa'i bye brag dang lta ba tha mi dad pa bstan to/ /gcig</text></item>
<item><p>203a5</p><section></section><text>pu zhes smos pa'i sgras ni mang po dag bsal te/ 'di ltar gang zag gcig la bshags pa 'grub par bstan te/ gang zhig rang bzhin du gnas pa bsnyen par rdzogs pa dang bcas pa mtshan mthun pa lta ba tha mi dad pa zhes gsungs pa de lta bu gcig la bshags par bya'o/ /</text></item>
<item><p>203a6</p><section></section><text>ci 'dir thams cad la'am zhe na/ de'i phyir kha na ma tho ba mi mthun pa la'o zhes bya ba smos te/ ltung ba mi 'dra la zhes bya ba'i don to/ /ji ltar kha na ma tho ba mi mthun pa nyid yin zhe na/ de'i phyir sde tshan las so zhes bya ba smos te/ 'dir gzhung ni gleng gzhi dag las btsun pa</text></item>
<item><p>203a7</p><section></section><text>ltung ba rigs mthun pa zhes kyang bgyi/ btsun pa ltung ba rigs mi mthun pa zhes kyang bgyi na/ btsun pa ltung ba rigs mthun pa ni gang lags/ ltung ba rigs mi mthun pa ni gang lags/ nye ba 'khor pham par gyur pa gang yin pa pham par gyur pa dang rigs mthun pa</text></item>
<item><p>203b1</p><section></section><text>yin la/ de las gzhan pa dag rigs mi mthun pa yin no/ /dge 'dun lhag ma ni dge 'dun lhag ma dang ngo / /ltung byed ni ltung byed dang ngo / /so sor bshags par bya ba ni so sor bshags par bya ba dang ngo / /nyes byas ni nyes byas dang ngo zhes gsungs pa yin</text></item>
<item><p>203b2</p><section></section><text>no/ /'dir nyes byas rang dbang can dag bsdus par rig par bya ste/ ltung ba gzhan pa dang 'brel ba'i nyes pa gang yin pa de ni ltung ba de bshags pa nyid kyis de yang bshags pa byas par 'gyur ro/ /ci de las 'da' bar bya ba ma yin nam zhe na/ de'i phyir med na ltung</text></item>
<item><p>203b3</p><section></section><text>ba las so zhes bya ba smos te/ rang gi mdun du bshags par bya ba sde tshan las kha na ma tho ba mi mthun pa med pa ltung ba la kha na ma tho ba mi mthun pa'i mdun du bshags par bya'o zhes bya ba'i don to/ /'dir gzhung ni sil bu dag las btsun pa ltung ba mthun pa'i mdun du ltung</text></item>
<item><p>203b4</p><section></section><text>ba bshags su rung ngam/ nye ba 'khor mi rung ngo / /rkyen de lta bu dag yod na rigs mi mthun par bya ste rung ngo zhes gsungs pa yin no/ /spangs pa las ni spangs pa dang bral ba sngon du btang ba las so zhes bya ba ni ltung byed las rdzas de spangs pa dang spangs pa dag zhag</text></item>
<item><p>203b5</p><section></section><text>gcig bral bar bya ba de gnyis sngon du btang ste/ bshags na ldang bar 'gyur ro/ /btang ba las so zhes bya ba ni nang ma byas pa las so/ /zhag de la chos gos gzhan byin gyis mi rlob par byin gyis brlab tu rung ba'i chos gos med par gnas par bya'o/ /de gnyis</text></item>
<item><p>203b6</p><section></section><text>sngon du song ba'i bshags pa byas na spang ba'i ltung byed las ldang bar 'gyur ro/ /chos gos gzhan byin gyis brlabs na ni byin gyis brlab tu rung ba dang bral bar mi 'gyur ro/ /lhag ma dang bcas par gtogs pa'i sbom po lci ba las dge 'dun lnga la sogs pa'i</text></item>
<item><p>203b7</p><section></section><text>thams cad la'o zhes bya ba ni dge 'dun lhag ma dang 'brel ba'i sbom po lci ba las ni mtshams der gtogs pa'i dge 'dun lnga la sogs pa thams cad las bshags pas ldang bar 'gyur ro/ /lhag ma med par gtogs pa'i sbom po lci ba las ni ma bcad pa lhag pa la'o</text></item>
<item><p>204a1</p><section></section><text>zhes bya ba la ni pham pa der gtogs pa de dang 'brel ba'i sbom po lci ba las ni ma bcad pa'i de'i gnas kyi gzhi de nye bar son pa las mtshams gzhan du khyer bas thams cad du de'i mtshams kyi nang du gtogs pa'i dge 'dun lnga las mang ba drug la</text></item>
<item><p>204a2</p><section></section><text>bshags pas ldang bar 'gyur ro/ /yang ba de las bzhi la sogs pa la'o zhes bya ba ni lhag ma med par gtogs pa'i sbom po yang ba de las ni mtshams der gtogs pa'i dge 'dun ma bcad pa bzhi la sogs pa thams cad la bshags pas ldang bar 'gyur ro/ /</text></item>
<item><p>204a3</p><section></section><text>dge 'dun lhag mar gtogs pa'i sbom po lci ba dang yang ba ji ltar shes par bya zhe na/ de'i dmigs kyis bsal ba med pa'i phyir de dang bcas par bshags pa las gcig la cho ga gzhan 'jug pa'o/ /lci ba dang yang ba nyid kyang kha na ma tho ba mang ba dang nyung ba nyid kyis</text></item>
<item><p>204a4</p><section></section><text>shes par bya'o/ /dper na 'dzag snod du las su mi rung ba'i yan lag gi rnam pa nyed pa la sogs pa yang ba yin no/ /bsten par bya ba mthu med par yan lag rtsol ba dang / rin thang ma tshang ba'i rdzas mang por rku ba yang lci ba'o/ /'dir gzhung ni 'dul byed dag las</text></item>
<item><p>204a5</p><section></section><text>sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa nyes pa sbom po ji ltar bshags par bgyi/ nye ba 'khor nyes pa sbom po ni bzhi po 'di dag yin no/ /pham par 'gyur bas kun nas bslang ba lci ba dang / pham par 'gyur bas kun nas</text></item>
<item><p>204a6</p><section></section><text>bslang ba yang ba dang / dge 'dun lhag mas kun nas bslang ba'i lci ba dang / dge 'dun lhag mas kun nas bslang ba yang ba'o/ /nye ba 'khor de la kun nas bslang ba pham par 'gyur bas kun nas bslang ba'i nyes pa sbom po lci ba gang yin pa de ni mtshams kyi nang du</text></item>
<item><p>204a7</p><section></section><text>dge 'dun drug la sogs pa thams cad kyi mdun du bshags par bya'o/ /pham par 'gyur ba kun nas bslang ba'i nyes pa yang ba gang yin pa de ni mtshams kyi phyi rol du dge slong bzhi'i mdun du bshags par bya'o/ /de la dge 'dun lhag mas kun nas bslang ba'i nyes</text></item>
<item><p>204b1</p><section></section><text>pa sbom po lci ba gang yin pa de ni mtshams kyi phyi rol du dge slong lnga'i mdun du bshags par bya'o/ /dge 'dun lhag mas kun nas bslang ba'i nyes pa sbom po yang ba gang yin pa de ni mtshams kyi nang du dge slong gcig gi mdun du bshags par bya'o zhes gsungs</text></item>
<item><p>204b2</p><section></section><text>pa yin no/ /mthar de la brtsal ba'i rkyen ma 'byor ba nyid na las byas pa dang 'dra'o zhes bya ba la/ de la zhes bya ba ni phyir bcos pa la'o/ /brtsal ba'i rkyen ma 'byor ba nyid ni zhes bya ba la mthar zhes bya ba ni 'chi ba sring pa'i gnas skabs kyi 'chi ba'i skad cig mar</text></item>
<item><p>204b3</p><section></section><text>ro/ /de la zhes bya ba ni bshags pa la sogs pa phyir bcos pa'i phyir brtsal ba ni phyir bcos pa'i las byas pa dang 'dra'o/ /'dir gzhung ni dge slong dag de ni ltung ba de las langs pa yin te/ da ni bsam pas ltung ba las ldang bar smra'i/ chad pa'i las kyis</text></item>
<item><p>204b4</p><section></section><text>ni ma yin no zhes bya ba ni dge 'dun lhag ma'i ltung ba phyir bcos par bya'o snyam pa yul gzhan du song ba'i skabs su srog dang bral bar gyur pa nas chad pa'i las kyis ni ma yin no zhes bya ba'i bar du gsungs pa yin no/ /nga ni bsam pas ltung ba las ldang bar smra'i</text></item>
<item><p>204b5</p><section></section><text>zhes smos pa ni phyir bcos pa thams cad kyi ltung byed kyi dbang du bya ba'i don du'o/ /dge 'dun lhag ma'i phyir bcos pa ni thams cad du lci ba ste/ de bas na de las 'di ltar lnga pa yod pa la sdang ba zhes bya ba ni sbyar bar bya'o/ /de bas na thams cad la dbang du bya ba'i</text></item>
<item><p>204b6</p><section></section><text>phyir mdo 'di'o/ /dus gzhan du yang de ltar blangs pa nyid la bshags pa la sogs pa'i don med par thal bas de bas na nang du de rnam par gnas pa yin no zhes bya ba gsungs so/ /mi zad pa'i yid las byung ba rjes su sbyar ba'i bsam pa gcig pu las</text></item>
<item><p>204b7</p><section></section><text>bshags par byed pa rnams las ldang bar rigs pa yin no/ /don med pa la yang de ltar de/ gzhan du na bshags pa la sogs pa thal bas de bas na brtson pa dang bcas pa nyid na de rnam par gnas pa yin te/ de bas na de yang 'di brten pa'o/ /brtson 'grus</text></item>
<item><p>205a1</p><section></section><text>dman pa la yang brtson 'grus dang bcas pa nyid bstan pa'o/ /yod pa gang la yang rkyen gzhan ma tshang bas phyir bcos pa ma grub pa de la 'dir yan lag 'di nyid rigs pa ma yin no/ /de bas na rkyen ma grub pa'i phyir smos pa'o/ /smyos</text></item>
<item><p>205a2</p><section></section><text>pas byas pa de'i phyir sangs pa ni nyes byed dang 'dra ba nyid do zhes bya ba ni rang bzhin las nyams pas byas pa thams cad nyid la lhag par spyad pa sangs pa rang bzhin thob pa yod pa la byed pa po des 'du shes pa ni nyes byed dang 'dra ba nyid do/ /gcig gi mdun du phyis bshags pa</text></item>
<item><p>205a3</p><section></section><text>nyid dang 'dra'o/ /mi bden pa bsal ba'i don du bshags pa de rnam par gnas pa yin gyi phyir bcos pa nyid kyi phyir ltung ba mi ldang ba nyid la ni ma yin no/ /ming dang rigs dang ldan par brjod na ltung ba las so zhes bya ba ni ldang ngo zhes bya bar dbang du byed pa las shes par bya'o/ /</text></item>
<item><p>205a4</p><section></section><text>ming dang ldan pa zhes bya ba ni nyes pa sbom po dang / dge 'dun lhag ma dang / spang ba'i ltung byed dang / ltung byed 'ba' zhig pa dang / so sor bshags par bya ba dang / nyes byas zhes bya ba rnams so/ /rigs dang ldan pa zhes bya ba ni mi tshangs par spyod pas kun nas bslang</text></item>
<item><p>205a5</p><section></section><text>ba la sogs pa dang / bsams bzhin du khu ba 'byin pas kun nas bslang ba la sogs pa dang / reg pas kun nas bslang ba la sogs pa dang / 'khrig pa smra bas kun nas bslang ba la sogs pa dang / bsnyen bkur bsngags pas kun nas bslang ba la sogs pa dang /</text></item>
<item><p>205a6</p><section></section><text>tshig rtsub pa smra bas kun nas bslang ba'i bar dang / zhag bcu las 'da' bas kun nas bslang ba dang / brdzun du smra bas kun nas bslang ba la sogs pa dang / dge slong ma'i bsod snyoms byin byed pas kun nas bslang ba dang / sham thabs zlum por ma bgos</text></item>
<item><p>205a7</p><section></section><text>pas kun nas bslang ba la sogs pa dag ste/ de ltar ming dang rigs dang ldan par brjod pas ltung ba bshags par bya'o zhes bya ba'i don to/ /'dir bdag las brjod pa ni sngags las shes par bya ste/ bdag dge slong ming 'di zhes bgyi ba la ltung byed kyi sde tshan las/</text></item>
<item><p>205b1</p><section></section><text>brdzun du smra bas kun nas bslang zhes bya ba la sogs pas de ltar de brjod par rnam par gnas pa yin no/ /dge 'dun lhag ma las ni dus 'di ji srid cig bcabs pa nyid dam bcabs pa nyid dang ngo zhes bya ba ni dge 'dun lhag ma las ni gzhan 'di dang ldan par brjod par</text></item>
<item><p>205b2</p><section></section><text>bya ste/ 'chab pa 'dzin par byed na ni dus ji srid 'chab par byed pa'i dus de tsam pa nyid kyis so/ /zhag gcig bcabs pa'am zhag gnyis bcabs pa la sogs pa de dang brjod par bya'o/ /bcas pa ma yin pa la bcas pa ma yin pa nyid kyis 'chab ba ma yin pa la</text></item>
<item><p>205b3</p><section></section><text>sogs pa'o/ /de las bslab pa byed pa ni dbyung ba'o zhes bya ba la / de las zhes bya ba ni dge 'dun lhag ma de las so/ /gang zhig de las slong bar byed pa de nyid kyi phyir ming 'di dbyung ba zhes bya ba ste ltung ba las dbyung ba zhes bya ba'i don to/ /ltung bar bya ba'i rnam pa nyid kyi phyir</text></item>
<item><p>205b4</p><section></section><text>sde tshan de la 'dir de brjod pa'o/ /dbyung ba gang zhe na/ de'i phyir dge 'dun las zhag drug mgu bar bya ba mnos te spyad pa la'o zhes bya ba smos te/ dge 'dun las zhag drug mgu bar bya ba mnos te spyad cing dbyung ba gang yin pa de ni ltung ba de las slong bar byed pa gang yin pa de ni</text></item>
<item><p>205b5</p><section></section><text>dbyung ba yin gyi gzhan ni ma yin no/ /dge slong mas ni zla ba phyed do zhes bya ba ni 'di las zhag drug tu mgu ba spyod par bya ba ma yin te/ 'on kyang zla ba phyed ni gnyis ka'i dge 'dun las zhes bya'o/ /de ni las kyi gzhi las dge slong mas lci ba'i chos las 'das na yang</text></item>
<item><p>205b6</p><section></section><text>gnyis ka'i dge 'dun las zla ba phyed mgu bar bya ba mnos te spyad par bya ba nyid yin no/ /lci ba'i chos las 'das na yang de spyad par bya ba nyid yin no zhes bya bas ni dge slong mas lci ba'i chos las 'das na yang gnyis ka'i dge 'dun las zla ba phyed mgu bar bya ba de mnos te/</text></item>
<item><p>205b7</p><section></section><text>spyad par bya ba nyid yin gyi dge 'dun lhag ma 'ba' zhig la ni ma yin no/ /bcabs pa'i nyes pa med na de 'chags so zhes bya ba ni gal te bcabs pa'i nyes pa med na de'i tshe mgu bar bya ba de 'chags so/ /spo bas de med par 'gyur ro zhes bya ba ni spo ba des bcabs pa'i</text></item>
<item><p>206a1</p><section></section><text>nyes pa de 'byang zhing med par 'gyur te/ spo ba des bcabs pa'i nyes pa bsal ba byas pa la mgu bar byas pa 'chags so/ /ltung ba gzhan bskyed pa bsgrub pa rjes su sgrub par byed pa la yang nyes pa phyir bcos par bya zhing 'chags pa zhes bya ba'i</text></item>
<item><p>206a2</p><section></section><text>rjes su 'brangs nas shes par bya'o/ /spo bas ji lta bu zhe na/ de'i phyir dge 'dun las dus de srid mnos te'o zhes bya ba smos te/ ltung ba 'byin par byed pa des dus ji srid du bcabs pa'i dus de srid spo ba dge 'dun las mnos te'o zhes bya ba'i don no/ /de gnyis byed pa</text></item>
<item><p>206a3</p><section></section><text>nyid na dge 'dun lhag ma de byung na mnos te byas pa de gnyis zhig pas de'i phyir gzhi nas brtsams pa nyid sbyin no zhes bya ba ni dge 'dun lhag ma de phyir bcos pa'i phyir spo ba dang mgu bar bya ba de gnyis byed pa nyid na dge 'dun lhag ma'i ltung ba byung ba gang zhig snga ma dang 'dra ba rigs</text></item>
<item><p>206a4</p><section></section><text>mthun pa yang byung na spo ba la gnas pa dang / mnos pa mgu bar bya ba spyad pa mnos te/ byas pa de nyid nyams pa yin no/ /dge 'dun lhag ma'i ltung ba snga ma dang mi 'dra ba byung ba la ni mi nyams so/ /gang gi phyir dge 'dun lhag ma'i ltung ba snga ma dang 'dra ba spo ba dang mgu</text></item>
<item><p>206a5</p><section></section><text>bar bya ba mnos shing byas pa de gnyis nyams pa de'i phyir gzhi nas brtsams pa nyid sbyin par bya ste/ dge slong de la yang gzhi nas brtsams te spo ba dang mgu bar bya ba nyid sbyin par bya ba zhes bya ba'i don no/ /brtsams pa ni mthar thug par bya ba dang 'dra'o zhes bya ba ni gang la spo ba</text></item>
<item><p>206a6</p><section></section><text>brtsams nas gzhi nas spo ba dang yang gzhi nas bslang ste spo ba dang / mgu bar bya ba dang gzhi nas bslang ste mgu bar bya ba brtsams pa gang la dge 'dun lhag ma'i ltung ba rigs mthun pa byung na mthar thug pa dang 'dra ba de blta bar bya'o/ /yang dag par blangs par gyur pa de la</text></item>
<item><p>206a7</p><section></section><text>slar bslang bar bya ba kun du spyad pa spyod du 'jug pa snga ma ltar ni ma yin no zhes bya ba'i don no/ /shes pa de yang de kho na ltar blo gnas pas de nyid 'dir skabs su bab pa de ltar ma grub pa zhes bya ba slar byed pa ste/ gzhan gyis ni ma yin no zhes bya ba'i don to/ /de'i phyir de ma</text></item>
<item><p>206b1</p><section></section><text>chags na de'i tshe dang po yang tha dad par bslang bar bya ba nyid do zhes bya ba ni gang gi phyir brtsams pa ni mthar thug pa dang 'dra ba de'i phyir spo ba la sogs pa snga ma ltar ni ma yin no/ /de bas na ma grub pas bslang ba de ni de'i tshe sbyin pa la ma chags pa'o/ /de ma chags pa'i gnas</text></item>
<item><p>206b2</p><section></section><text>skabs su gzhi nas bslang ba nyid sbyin par bya ba ma yin pas tha dad par bslang bar bya'o/ /ji ltar ltung bar med par gyur pa la yang spo ba mgu ba sbyin dgos pa de bzhin du bar ma gyur pa la yang tha dad par sbyin pa'o/ /bar ma de phyir bcos par bya'o zhes bya ba la de zhes bya ba ni phyir</text></item>
<item><p>206b3</p><section></section><text>bcos pa'i bdag nyid can gyi don smos pas so/ /gang zhig ltung ba bar ma'i bdag nyid 'di kha na ma tho ba phyir bcos pa de'i don du spo ba la sogs pa'o/ /de bas na 'dir spo ba la sogs pas phyir bcos pa nyid bya'o zhes bya ba'i don to/ /de'i phyir de'i don du yang</text></item>
<item><p>206b4</p><section></section><text>brten par bya ba nyid yin no zhes bya ba ni gang gi phyir ltung ba bar ma'i bdag nyid kha na ma tho ba de'i phyir bcos par bya ba kho na ste/ de'i phyir gzhi nas brtsams pas gang gi tshe ma chags pa len par byed pa de'i tshe de phyir bcos pa de'i don du sngar byas pa yang bslang bar bya ba'i don to / /</text></item>
<item><p>206b5</p><section></section><text>der gtogs pa'i sems can thams cad bskyed de rgyud dang 'dra ba'i du ma cig car gzung ba'o/ /ji ltar brtson pa sngon du 'gro ba can ltung ba du ma rnams kyi phyir der gtogs pa'i sems can thams cad bskyed nas rgyud la bya ba du ma cig car len par byed pa de ltar zhes bya ba'i don to/ /</text></item>
<item><p>206b6</p><section></section><text>de bcabs pa'i dus lhag ma yang der gzhug pa nyid do zhes bya ba ni gang zhig 'dir ltung ba bar ma'i dus lhag par 'gyur ba gzhi nas bslangs te len pa la khongs su bsdu ba nyid la spo ba'am gzhi nas spo ba dus de tsam yang dag par bslang bar bya zhes bya ba'o/ /yang ji ltar ltung</text></item>
<item><p>206b7</p><section></section><text>bar ma bcabs pa'i dus lhag par 'byung ba ji srid pas de'i phyir brjod par bya ste/ spyod pa la zhugs pa mthar thug na ltung ba bar ma brjod pa dang gzhan du yang ma brjod pas so/ /rnam pa gzhan gyis kyang 'di lta ste/ spo ba'am gzhi nas spo ba byed pas ltung ba rigs mthun</text></item>
<item><p>207a1</p><section></section><text>pa byung nas 'thab krol byed pa 'ong ba phyir spo ba'am gzhi nas spo ba la sogs pa btang ste yang phyir len pa des btang ba'i gnas skabs su bcabs pa'i dus ring du sgrub par byed ba'o/ /mnos te'o zhes smos te dge 'dun gyi spo ba dang mgu bar bya ba de gnyis</text></item>
<item><p>207a2</p><section></section><text>ji ltar sbyin par bya ba ni bstan pas de'i phyir/ dbyung ba yang ngo zhes bya ba yang las kyis sbyin no zhes bya ba'i rjes su bsnyeg pa'i phyir yang ngo zhes bya ba'i sgra smos so/ /der bsdigs pa yang ngo zhes bya ba ni khyod kyis legs par ma byas so zhes bya ba la sogs pa'i sngags las</text></item>
<item><p>207a3</p><section></section><text>ldang bar byed pa'o/ /der zhes bya ba ni dbyung ba der ro/ /bsdigs pa de nam gyi tshe na bya zhe na de'i phyir gsol ba dang las brjod pa dang po'i bar du'o zhes bya ba smos te/ gsol ba byas nas de'i rjes la zhes bya ba'i don to/ /gnas skabs ji ltar 'dug pa la bya zhe na/</text></item>
<item><p>207a4</p><section></section><text>de'i phyir rtswa bkram pa lta bur 'gyel ba la'o/ /gzengs bstod pa yang ngo zhes bya ba la smos te/ 'di yang khyod kyis legs par byas so zhes bya ba la sogs pa'i sngags las ldang bar byed pa la'o/ /'gyel ba la'o zhes bya ba ni 'dir sbyar bar bya ba ma yin no/ /nam</text></item>
<item><p>207a5</p><section></section><text>gyi tshe na bya zhe na/ de'i phyir brjod ma thag tu'o zhes bya ba smos te/ dge 'dun gyis phyung lags te/ 'dir cang mi gsung bas de de bzhin du 'dzin to zhes bya ba'i tshig brjod pa byas ma thag tu'o zhes bya ba'i don to/ /phyir bcos pa'i gzhi'o// //tshul khrims 'chal pa</text></item>
<item><p>207a6</p><section></section><text>bskrad par bya'o zhes bya ba ni/ 'dir tshul khrims 'chal ba zhes bya ba ni pham par gyur par shes par bya'o/ /'di la dge 'dun dbang ba zhes bya ba ni tshul khrims 'chal ba bskrad pa ni dge 'dun la rag las pa yin pa'i phyir gtsug lag khang gi bya ba la dge 'dun dbang ba nyid yin</text></item>
<item><p>207a7</p><section></section><text>pas gang zag la yang nus par yod par gyur kyang 'dir bya ba nyid do/ /de ltar yang 'phags pa mod gal gyi bu gcig pus gang zag la sdug bsngal de byas pas na/ 'dir gang zag mi dbang ba yin pas/ de bas na dge 'dun nyid kyis bya bar gsungs so/ /'dir</text></item>
<item><p>207b1</p><section></section><text>gzhung ni/ bcom ldan 'das kyis dge slong tshul khrims 'chal ba bskrad par bya'o zhes bka' stsal na / gang gis bskrad par bgyi/ dge 'dun gyis so zhes gsungs pa yin no/ /des de yal bar mi dor ro zhes bya ba la/ des zhes bya ba ni dge 'dun gyis</text></item>
<item><p>207b2</p><section></section><text>so/ /de zhes bya ba ni tshul khrims 'chal pa bskrad pa de'o/ /yal bar mi dor zhes bya ba ni des de la 'bad par bya zhes bya ba'i don no/ /bsnyil ba la bzod par bya ba nyid do zhes bya ba ni dge tshul bsnyil ba'i las byas pa la ji ltar nan tur byas pa gzhan dag la</text></item>
<item><p>207b3</p><section></section><text>bzod par bya ba de bzhin du de la yang bzod par bya ba nyid yin no/ /bsnyil ba nyid kyi phyir 'di la bzod par mi 'os so snyam pa'i dogs pa bzlog pa'i phyir mdo 'di yin no/ /'dir gzhung ni dge tshul bsnyil ba sdud pa'i ltung byed kyi zhu ba kha cig las/ dge 'dun gyis</text></item>
<item><p>207b4</p><section></section><text>dge tshul bsnyil ba'i las kyis bsnyil bar gyur cing de yang 'byung ba skyod na bzod par bgyi'am bzod par mi bgyi/ bzod par bya'o zhes gsungs pa yin no/ /nan tur byed pa dag gis ma bskos na nan tur byas pa la bzod pa mi 'chags so zhes bya ba ni ma bskos</text></item>
<item><p>207b5</p><section></section><text>par gyur pa la nan tur byed pa'i dge slong rnams kyis nan tur byas na bzod pa mi 'chags te / gal te dge slong gzhan dag nan tur byas pa de la bzod par byed 'dod na ci nas kyang nan tur byed pa de dag gis der bskos pa nyid du 'gyur ba de ltar bya zhing ji ltar nan tur byed</text></item>
<item><p>207b6</p><section></section><text>pa rnams la der bskos pa nyid du gyur te/ de lta bas na de bstan pa'o/ /bskrad pas sun phyung ba'i gnas su gnas par mi bya ba nyid do zhes bya ba ni khyim sun 'byin pa bskrad pa nyid kyis gnas khang phyung bar gyur pa'i spyod yul gyi gnas der gnas pa nyid do/ /des de</text></item>
<item><p>207b7</p><section></section><text>dag gi ma dad pa yongs su spang ba'i phyir gzhan du 'gro bar bya'o/ /'dir gzhung ni rnam par 'byed pa dag las/ tshe dang ldan pa dag khyod gnas 'di nas song shig dang zhes bya ba dang / dge slong bram ze'i bu mos zhus pa las kyang bskrad pa zhes bya ba'i don ci lags/</text></item>
<item><p>208a1</p><section></section><text>nye ba 'khor las de'i ming yin te/ 'on kyang bskrad par bya ba ni dge slong sun 'byin pa gang yin pa de la bya ste/ de 'dir gnas par mi bya'o zhes gsungs pa yin no/ /gnas nas phyung ba thams cad la gnas par bya ba ma yin pa nyid</text></item>
<item><p>208a2</p><section></section><text>dang longs spyad par bya ba ma yin pa nyid do zhes bya ba ni lhan cig gnas par bya ba ma yin pa nyid dang / lhan cig longs spyod pa ma yin pa nyid ces bya ba de gnyis ni gnas nas phyung ba thams cad la rig par bya ba'i lta ba'i rnam pa mi gtong ba nyid kyis gnas nas phyung ba 'ba'</text></item>
<item><p>208a3</p><section></section><text>zhig la de gnyis rig par bya bar ma zad do/ /de yang bskrad par bya ba nyid ces bya ba nyid de 'dir brjod pas 'di la 'di gnas par rig par bya ba ma yin no/ /'dir gzhung ni dge slong bram ze'i bu mos zhus pa las gnas nas phyung ba grogs dang bcas par brjod par bgyi</text></item>
<item><p>208a4</p><section></section><text>'am/ grogs ma mchis par brjod par bgyi/ gnas nas phyung ba thams cad gcig pu grogs gnyis med par brjod par bya'o/ /gnas nas phyung ba la longs spyod dang bcas par brjod par bgyi'am/ longs spyod ma mchis par bgyi/ gnas nas phyung ba thams</text></item>
<item><p>208a5</p><section></section><text>cad la longs spyod med par brjod par bya'o zhes gsungs pa yin no/ /'di la 'du shes kyis rnam par gzhag go zhes bya ba ni gnas nas phyung ba spang ba 'di la 'du shes kyis rnam par gzhag pa ste/ gang gis 'di gnas nas byung ba yin no zhes bya bar shes la/ de mi</text></item>
<item><p>208a6</p><section></section><text>spong ba de la nyes pa 'dir 'gyur gyi mi shes pa ni ma yin no/ /'dir gzhung ni gang gis gnas nas phyung bar shes pa des lhan cig gnas pa dang / lhan cig longs spyad par mi bya'i gang gis gnas nas phung bar mi shes pa des lhan cig gnas pa dang / lhan cig longs spyod pa la ni</text></item>
<item><p>208a7</p><section></section><text>ltung ba med do zhes gsungs pa yin no/ /yongs su spang bar bya ba thams cad yongs su spangs pa dag la yang 'di'i rjes su 'brang ba'i rnam pa nyid du rig par bya'o/ /bye ba nyid ni de gnyis chos ma yin pa'i phyogs dang / cig shos su yin gyi cig shos dang ni ma yin no</text></item>
<item><p>208b1</p><section></section><text>zhes bya ba ni/ las bye ba dang 'khor lo bye ba dag las gang yang rung ba bye ba de nyid na gnas pa bya ba ma yin pa nyid dang / longs spyad par bya ba ma yin pa nyid de de gnyis chos ma yin pa'i phyogs dang / cig shos kyi phyogs su lhan cig mi bya ba yin gyi chos kyi phyogs cig shos</text></item>
<item><p>208b2</p><section></section><text>dang chos ma yin pa'i phyogs su lhan cig byar mi rung ba ni ma yin te/ chos kyi phyogs la ni nyes pa med pa'i phyir ro/ /'dir gzhung ni khas blangs pa dag ni khas ma blangs pa dag dang lhan cig long spyod par byed na nyes byas so/ /khas ma blangs pa dag khas blangs pa dag dang</text></item>
<item><p>208b3</p><section></section><text>lhan cig longs spyod par byed pa dag la ni nyes pa med do zhes gsungs pa yin no/ /'khor lo bye ba dag las tha dad pa dag la yang cho ga 'di rnam par gzhag pa de bas na bye brag med par mdor byas pa ste/ thams cad kyi dbang du byas nas bstan pa'o/ /nan tur byas pa</text></item>
<item><p>208b4</p><section></section><text>gzhan dag la de gnyis mi bya'o zhes bya ba ni gnas nas phung ba las gzhan pa'i nan tur byas pa bsdigs pa dang / smad pa dang / bskrad pa dang / phyir 'gyed pa byas pa'i yul dag la lhan cig gnas par mi bya ba nyid dang lhan cig longs spyod par mi bya ba nyid de gnyis mi bya'o / /</text></item>
<item><p>208b5</p><section></section><text>'dir gzhung ni bsdigs pa'i las bgyis pa la smad pa'i las bgyis na bgyis par brjod par bgyi'am/ bcom ldan 'das kyis bka' stsal pa/ byas par brjod par bya ste/ bsdigs pa'i las ni bag yangs su gyur to zhes bya ba la sogs pas gnas nas phyung ba las/</text></item>
<item><p>208b6</p><section></section><text>gzhan pa'i nan tur byas pa dag la nan tur gzhan 'chags par gsungs nas/ gnas nas phyung ba la bsdigs pa'i las bgyis na bgyis par brjod par bgyi'am/ nye ba 'khor mi bya ste/ ci'i phyir zhe na/ de ni longs mi spyod par bya ba'i phyir song ba yin pa'i phyir ro/ /</text></item>
<item><p>208b7</p><section></section><text>de bzhin du gnas nas phyung ba la smad pa dang / bskrad pa dang / phyir 'gyed pa'i las bgyis na bgyis par brjod par bgyi'am/ nye ba 'khor mi bya ste/ de ci'i phyir zhe na/ de ni longs mi spyad par bya ba'i phyir song ba yin pa'i phyir ro zhes gsungs pa yin te de'i phyir mdo 'di byas</text></item>
<item><p>209a1</p><section></section><text>so/ /des 'grogs bshes la brten te gnas par bya ba nyid do zhes bya ba ni nan tur byas pa des 'grogs bshes la brten te gnas par bya ba nyid yin pa ste/ gang gi phyir chad pa dang bcas pa nyid la yang de ltar 'gyur ro/ /'dir gzhung ni mi gnas par</text></item>
<item><p>209a2</p><section></section><text>'dug par mi bya'o zhes gsungs pa de'i don ci lags/ gang zag gang la 'grogs bshes sam/ gus pa dang ngo tsha shes pa dang / yid du 'thad pa'i sems nye bar gnas pa yod pa de la gnas der 'dug par bya'o zhes gsungs pa'i gzhung gnang ba yin no/ /de'i phyir</text></item>
<item><p>209a3</p><section></section><text>mdo 'di rnam par gnas pa yin no/ /nan tur byas pas sam nyams pa bskrad par bya bas 'gyur ba brten na yo byad kyang phyung ste der ro zhes bya ba ni slong gang la nan tur byas pa des sam/ tshul khrims 'chal ba nyams pa la bskrad par bya ba des do zum dang khro ba la</text></item>
<item><p>209a4</p><section></section><text>sogs par 'gyur ba bstan pa de'i tshe de'i yo byad kyang phyung ste dor bar bya'o/ /gleng gzhi dag las/ gtsug lag khang nas zhes bya ba la sogs pa nas de nyid gnas pa zhes bya ba'i bar du gsungs pa yin no/ /mthus bskrad par bya'o zhes bya ba ni sngar bstan pa'i gang</text></item>
<item><p>209a5</p><section></section><text>zag nan tur bya ba dang / tshul khrims 'chal pa de gnyis so/ /'jus pa gcad par bya'o zhes bya ba ni gral nas bskrad par bya ba dag ka ba la sogs pa gang la 'jus pa de yang gcad par bya'o/ /de rdib pa'i chos can ma yin na dbyung ngo zhes bya ba ni gang la 'jus pa gcad</text></item>
<item><p>209a6</p><section></section><text>par bya ba de rdib par 'gyur ba nyid ma yin pa de dbyung bar bya'o/ /'dir gzhung ni de la ka ba gcad par bya sgo skyes dbyung bar bya zhes gsungs pa yin te/ de'i phyir mdo gnyis byas so/ /dge 'dun gyi de phyir bcos so zhes bya ba ni bcad pa dang dbyung ba yang ngo / /ji ltar</text></item>
<item><p>209a7</p><section></section><text>zhe na de'i phyir bcol te'o zhes bya ba smos te sbyin pa dag la'o/ /ma grub na gtsug lag khang gi rdzas kyis so zhes bya ba ni bcol te ma grub na gtsug lag khang gi rdzas kyis phyir bcos par bya'o/ /'thab krol byed pa bskrad pa na gzung bar mi bya'o zhes bya ba ni dge slong 'thab</text></item>
<item><p>209b1</p><section></section><text>krol byed pa gtsug lag khang nas bskrad pa ni dge slong gzhan gyis phyir gzung bar mi bya ste/ de ni phran tshogs dag las 'byung ba'o/ /'thab krol la 'bad pas ma log na nye bar zhi bar bya ba'i phyir gnas nas dbyung bar bya'o zhes bya ba ni tha mal pa nye bar zhi bar bya ba'i don la</text></item>
<item><p>209b2</p><section></section><text>'bad pas ma log cing ma btang na 'thab krol nye bar zhi bar bya ba'i phyir de gnas nas dbyung ba'i las bya'o/ /yang dang yang du don gzhan dang gzhan gyi phyir 'thab krol skyed par byed pa nyid la ni bsdigs pa'i las bya'o/ /mi gtong ba la ni gnas nas dbyung ba'i las bya</text></item>
<item><p>209b3</p><section></section><text>ste/ de gnyis kyi yul gyi bye brag ni de yin no/ /'dir gzhung ni gleng gzhi dag las/ bcom ldan 'das kyis bka' stsal pa/ 'thab krol byed pa dag bzlog par bya'o/ /de dag bzlog pa mi 'khod nas bcom ldan 'das kyis bka' stsal pa/ gal te bzlog pa na</text></item>
<item><p>209b4</p><section></section><text>mi 'khod na gnas nas dbyung ba'i las bya'o zhes gsungs pa yin no/ /rnam par gtan la 'bebs pa las gyur pa las nye bar zhi bas so zhes bya ba ni rnam par gtan la 'bebs pa'i don la 'thab mo gang la rtsod pa'i gzhi nye bar zhi ba brjod par gyur pa la/ nye bar</text></item>
<item><p>209b5</p><section></section><text>ma zhi bas 'thab krol gyi rgyu nye bar bsgrub pa las bzlog pa'i phyir/ de gnyis ka zhi bar bya ba'i don du gnas nas dbyung ba zhes bya ba'i don to/ /gnas pa la gnas kyis 'bad par bya'o zhes bya ba ni slob ma nye gnas kyi rnam par gtan la 'bebs pa las gyur pa'i 'thab mo nye</text></item>
<item><p>209b6</p><section></section><text>bar zhi bar bya ba'i phyir yal bar mi 'dor bar 'bad par bya ba ste/ 'di ltar des gzhan la bcol bas 'bad par bya ba'am/ rang gis nye bar zhi bar brjod par gyur pa las kyang rung ngo zhes bya ba bye brag med par shes par bya'o/ /'thab krol gyi rgyu nye bar bsgrub pa la gnas</text></item>
<item><p>209b7</p><section></section><text>nas dbyung bar bya ba nyid do zhes bya ba ni 'thab krol gyi rgyu nye bar sgrub par byed pa gang yin pa de la gnas nas dbyung ba'i las bya ba nyid yin gyi 'thab krol byed pa 'ba' zhig la bya bar ma zad de/ /gang zhig bde zhing gnas pa 'thab krol gyi rgyu rjod par byed gang zhig dge slong ma</text></item>
<item><p>210a1</p><section></section><text>rnams kyis gnas nas dbyung ba'i las byas pa ste/ de lta bas na mdo 'di byas so/ /dge slong ma'i rnam par 'byed pa las/ de dang 'og ma gnyis kyi yang gzhung ni de nyid do/ /dge slong ma rnams dang 'dre zhing gnas pa la yang gnas nas</text></item>
<item><p>210a2</p><section></section><text>dbyung bar bya'o zhes bya ba ni dge slong gang dag dge slong ma rnams dang lhan cig 'dre zhing gnas pa la 'bad pas bzlog kyang mi gtong na de la yang gnas nas dbyung bar bya'i gzhan la bya ba 'ba' zhig tu ma zad do zhes bya ba'i don to/ /'dis gnas nas dbyung ba la dge slong mas</text></item>
<item><p>210a3</p><section></section><text>phyag bya ba'i 'os ma yin pa'i sdom pa bya'o zhes bya ba la/ 'dis zhes bya ba 'di dge slong ma dang 'dre zhing gnas pa'i bdag nyid kyis rgyu 'dis gnas nas phyung ba'i dge slong la dge slong ma rnams kyis phyag bya ba'i 'os ma yin pa'i sdom pa bya'o/ /dge slong ma rnams la ni</text></item>
<item><p>210a4</p><section></section><text>log par rtog pa 'di yod pa de bas na 'thab krol dang bskrad pa la sogs pa'i log par rtog pa la dge slong gnas nas phyung ba nyid la bya ba nyid de ni dpe tsam du shes par bya'o/ /dge slong gi dge 'dun gyis dge slong ma spangs pa la dge slong ma'i dge 'dun gyi lan gdab</text></item>
<item><p>210a5</p><section></section><text>par mi rigs so/ /de bas na dge slong mas dge slong la skur bar bya ba ma yin pa dang / dge slong mas dge slong la 'thab krol byed pa ma yin no zhes bya ba lci ba'i chos rjes su 'brangs pas thob pa'o/ /de bas na gnas nas dbyung ba nyid la sdom pa 'di bya ba nyid</text></item>
<item><p>210a6</p><section></section><text>shes pa 'di'o/ /nan tur gyi rgyu gzhan la de'i don du bsam pa gzhan byed pa ni 'chags so zhes bya ba ni nan tur gyi rgyu gzhan yod pa la de'i don du bsam pa zhes bya ba ni gang gi rgyu de nye bar gnas pa de'i bdag nyid rang gi ngo bor gyur pa'i don gang yin pa de ni nan tur gzhan gyi ming</text></item>
<item><p>210a7</p><section></section><text>gis bsam pa gang yin pa de ni de'i don du bsams pa ste/ nan tur gyi rgyu nye bar gnas pa de'i don to/ /gal te bsdigs pa'i nan tur gyi rgyu nye bar gyur pa de'i don du bsams pas bskrad pa la sogs pa'i ming gi nan tur gyi las byed na de ltar na yang bsdigs pa'i nan tur</text></item>
<item><p>210b1</p><section></section><text>gyi las nyid 'chags par 'gyur ro/ /gzhan du na mi 'chags so zhes bya ba ni de'i ming gi don 'dod pa nyid du mi sems na zhes bya ba'i don to/ /'thab krol byed pa nyid la skrod par byed pa'i las byed pa la gal te 'thab krol byed pa nyid skrod par byed pa'i yid can gyi don la</text></item>
<item><p>210b2</p><section></section><text>dgongs nas skrod par byed na bskrad par bya ba de 'byung ngo / /gal te khyim sun 'byin pa nyid kyi don la dogs nas 'thab krol byed pa'i rgyu yod pa la skrod pa'i las byed na/ des na las de 'byung bar mi 'gyur ro/ /de bas na de la 'di skad brjod do/ /gzhan las</text></item>
<item><p>210b3</p><section></section><text>nyams so zhes bya ba ni nan tur gzhan byas pa la snga ma nyams pa yin te/ gzhan mi 'chags pa ni ma yin no/ /spyir nan tur byed pa rnams la de bskrad pa'i rnam pa nyid kyis shes par bya'o/ /nan tur gzhan byas na nan tur sngar byas pa nyams so/ /'dir gzhung ni</text></item>
<item><p>210b4</p><section></section><text>dge slong bram ze'i bu mos zhus pa las/ btsun pa re zhig bsdigs pa'i las bgyis pa la smad pa'i las brjod par bgyi'am / bcom ldan 'das kyis bka' stsal pa/ byas par brjod par bya ste/ bsdigs pa'i las ni bag yangs su gyur to/ /btsun pa gnas</text></item>
<item><p>210b5</p><section></section><text>nas phyung ba la bsdigs pa'i las bgyis par brjod par bgyi'am/ nye ba 'khor mi bya ste/ de ci'i phyir zhe na/ de ni longs mi spyad pa'i phyir song ba'i phyir ro zhes gsungs pa yin no/ /gnas nas phyung ba la ni mi 'chags so zhes bya ba ni gnas nas phyung ba bdag</text></item>
<item><p>210b6</p><section></section><text>nyid kyis nan tur byas pa la ni phyi ma mi 'chags te snga ma nyams par yang mi 'gyur te/ de longs mi spyad pa'i phyir song ba nyid yin pa'i phyir ro zhes bya ba 'dir rgyu smos te/ longs mi spyad par song ba ma yin te 'dir dge 'dun la zhes bya ba'i don de rig par bya'o/ /shes pa dang /</text></item>
<item><p>210b7</p><section></section><text>bsod nams chen po dang / mdo sde dang 'dul ba dang / ma mo 'dzin pa dang / thos pa mang ba dang / phyogs mang ba dang / 'khor mang bdag la ni sbom po'o zhes bya ba shes pa dang / bsod nams chen po dang / mdo sde 'dzin pa dang / 'dul ba 'dzin pa dang / ma mo 'dzin pa</text></item>
<item><p>211a1</p><section></section><text>dang / thos pa mang ba dang / phyogs mang ba dang / 'khor mang ba chos kyi gnas nas 'byin na dbyin gyi skabs su gtogs pa'i nyes pa sbom por 'gyur ro/ /dbye bar 'dod pas des rgyas par gyur pa dang / gzhan chos dang ldan pa yang mngon par</text></item>
<item><p>211a2</p><section></section><text>'dod pas gang zag lnga po la nan tur byed pa ni nyes byas so/ /phyi rol pa'i rtog ge dang / sgra dang spyod pa la sogs pa'i thos pa mang ba dang ldan pa'i mdo sde la sogs pa'i don la thos pa mang bas zhes smos pas so/ /khyim pa ni dpe'o/ /dge slong la sogs pa lnga po dag</text></item>
<item><p>211a3</p><section></section><text>la brnyas thabs byed pa dag la yang phyir 'gyed pa bya'o zhes bya ba ni khyim pa la brnyas thabs byed pa la phyir 'gyed pa'i las bgyi'am/ nye ba 'khor bya'o zhes bya ba la sogs pa gsungs pa yin no/ /phyir 'gyed pa'i las bya'o zhes gang gsungs pa de ni dpe tsam du zad de dang khyim pa</text></item>
<item><p>211a4</p><section></section><text>rig par bya'o/ /dge slong dang dge slong ma dang / dge slob ma dang / dge tshul dang dge tshul ma dag la brnyas thabs byed pa la yang phyir 'gyed pa'i las bya ba kho na yin no/ /'dir gzhung ni gleng gzhi dag las/ btsun pa bcom ldan 'das kyis dge slong khyim pa la brnyas thabs</text></item>
<item><p>211a5</p><section></section><text>bgyid pa la phyir 'gyed pa'i las bya'o zhes gsungs na/ btsun pa dge slong la brnyas thabs bgyid par gyur na de yang phyir 'gyed pa'i las bgyi 'am/ nye ba 'khor bya'o zhes bya ba la sogs pa gsungs pa yin no/ /khro ba ni brnyas thabs ma yin pa ma yin no zhes bya ba ni/</text></item>
<item><p>211a6</p><section></section><text>'dir gzhung kha cig las/ khro ba ni brnyas thabs byed pa yin pas de la yang phyir 'gyed pa'i las bya ba yin no/ /khro ba la yang 'di rnams kyi phyir 'gyed par bya ba nyid do/ /nan tur gyi las dag la thun mong ba ma yin par dogs par mi bya'o zhes bya ba la/ 'di ni dge slong ma</text></item>
<item><p>211a7</p><section></section><text>rnams kyi cho ga ma yin zhes bya ba'i don to/ /rab tu byung zhing bsnyen par ma rdzogs pa la yang de dag bya ba nyid yin no zhes bya ba la/ de dag bya ba nyid ni nan tur gyi las dag dang / bsnyil ba'i cho ga 'di la dmigs kyis bsal bar rig par bya'o/ /khyim pa la mi bya'o zhes bya ba</text></item>
<item><p>211b1</p><section></section><text>ni/ khyim pa la nan tur gyi las dag mi bya ba ste/ de la dge slong mi dbang ba'i phyir ro/ /dge slong la pham par 'gyur ba yang dag pa ma yin pas skur pa dang gshe ba dang spyo ba la lhung bzed kha sbub par bya'o zhes bya ba ni/ gsol ba 'ba' zhig gi las kyis lhung bzed kha sbub par</text></item>
<item><p>211b2</p><section></section><text>bya'o zhes bya bar sbyar ro/ /su la khas sbub par bya zhe na/ de'i phyir yang dag pa ma yin pas skur pa'i khyim pa la'o zhes bya bar sbyar ro/ /skur pa 'debs pa po gang gi phyir yin zhe na/ de'i phyir dge slong la zhes bya ba smos te/ chos 'di pa'i rab tu byung ba ni dpe tsam yin no/ /</text></item>
<item><p>211b3</p><section></section><text>gang gis skur pa btab pa la zhe na/ de'i phyir yang dag pa ma yin pa'i pham par 'gyur bas so zhes bya ba smos te/ 'dir pham pa'i sgra ni dpe yin te/ tshul khrims lhur bya ba yin no/ /ltung ba lhur bya ba ni ma yin no/ /de na rab tu byung zhing bsnyen par ma rdzogs pa la skur pa 'debs</text></item>
<item><p>211b4</p><section></section><text>pa la bya ba rigs par gyur pa nyid du shes par bya'o/ /ci de nyid la brten nas sam zhe na/ de'i phyir gshe ba dang / spyo ba la zhes bya ba smos te/ ci 'byung ba dang mi 'byung ba khyad par ma byas pa nyid kyi phyir gnyis ka ltar shes pa'o/ /'dir gzhung ni zhu ba las chos gnyis dang</text></item>
<item><p>211b5</p><section></section><text>ldan pa'i khyim bdag la lhung bzed khas sbub par bya ste/ gnyis gang zhe na/ dge slong dag la gshe ba dang spyo bar byed pa dang / dge slong dag pa la gzhi med pa la pham par 'gyur ba'i chos kyis skur pa 'debs pa la'o zhes gsungs pa yin no/ /ci khas phub tu gzhag</text></item>
<item><p>211b6</p><section></section><text>pas kha dbub par bya ba'am / ji srid du gan rkyal du ma byas pa de srid du 'di la sus kyang lhung bzed med par mi bya'o / /'on te gzhan gyis she na/ de'i rnam par gzhag pas so zhes bya ba smos te/ 'dir lhung bzed bzed par mi bya'o zhes bya ba khrims su bya ba rnam par gzhag</text></item>
<item><p>211b7</p><section></section><text>par bya bas yin gyi/ lhung bzed kyi dbyibs su grub pas ni ma yin no zhes bya ba'i don to/ /rnam pa gang gis de rnam par gzhag par bya zhe na/ de'i phyir gsol bas so zhes bya ba smos te/ gsol ba 'ba' zhig gi las gyi'o/ /gang gi phyir khas sbub pa de'i don brjod par bya</text></item>
<item><p>212a1</p><section></section><text>ste/ lhung bzed khas sbub ba'i khyim du 'gro bar mi bya'o/ /stan la 'dug par mi bya'o/ /sbyin par bya ba'i chos bshams pa las yongs su longs spyod par mi bya'o zhes bya ba la 'dis ni gtsug lag khang yang spang bar yang rig par bya'o/ /de ltar yang</text></item>
<item><p>212a2</p><section></section><text>'dir gzhung kha cig las sbyin par bya ba'i chos sngar bshams pa dag yongs su longs spyad par mi bya'o zhes gsungs pa yin no/ /bsod snyoms blang bar mi bya'o/ /chos bstan par mi bya'o/ /gang du las bya ba der gtogs pa dag la khas sbub pa nyid yin no zhes bya</text></item>
<item><p>212a3</p><section></section><text>ba yin no/ /gnas kyi gzhi gang du las bya ba der gtogs pa'i khyim bdag rnams la lhung bzed khas sbub pa nyid yin no/ /'dir gzhung ni dge slong gi khyim bdag bzhi'i gnas bzhi po dag tu lhung bzed bzhi khas sbub par 'gyur ba mchis sam/ bka' stsal pa/ yod de</text></item>
<item><p>212a4</p><section></section><text>khri'am khri'u 'am shing ngam re ldes gnas bzhi po dag gi mtshams dag mnan te kha sbub par byed na'o zhes gsungs pa yin no/ /tha na gnas nas phyung ba phan chad rang gi phyogs dang mthun pa'i ma yin pa'i khyim du de mi 'chags so zhes bya ba ni tha na gnas nas phyung ba phan chad kyi</text></item>
<item><p>212a5</p><section></section><text>sgra dbri ba'o/ /tha na gnas nas phyung ba phan chad kyi sgras phyogs dang mthun pa ma yin pa tshun chad kyi dge slong gi yon bdag gi khyim du lhung bzed khas sbub pa de mi 'chags so/ /'dir gzhung ni dge slong khas ma blangs pa dag la khas blangs pa dag gis khyim dag tu lhung bzed</text></item>
<item><p>212a6</p><section></section><text>khas ma sbub par brjod par bya'o/ /de bzhin du gnas nas phyung ba dag gis rang bzhin du gnas pa dag gi khyim bdag rnams kyi khyim bdag tu lhung bzed khas sbub par byed na khas ma sbub par brjod par bya'o/ /de bzhin du gnas par mi bya ba dag gis gnas par bya ba dag gi</text></item>
<item><p>212a7</p><section></section><text>khyim bdag rnams kyi khyim dag tu lhung bzed khas sbub par byed na khas ma sbub par brjod par bya'o zhes gsungs pa yin no/ /de 'ga' zhig gis go bar bya'o zhes bya ba ni lhung bzed khas sbub pa de dge slong 'ga' zhig gis khyim bdag de la dge 'dun gyis khyod la lhung bzed khas</text></item>
<item><p>212b1</p><section></section><text>sbub po zhes go bar bya'o/ /bzod par gsol ba dang ldan na gsol bas bzlog par bya'o zhes bya ba ni khyim bdag de bzod par gsol bar byed na/ dge slong de la gsol ba 'ba' zhig gi las kyis lhung bzed phyir bzlog par bya'o/ /bcab pa'i sems ma skyes na</text></item>
<item><p>212b2</p><section></section><text>mtha' las ldang bar 'gyur ro zhes bya ba ni gang la bcab pa'i sems gcig kyang ma skyes na de pham par 'gyur ba'i ltung ba las ldang bar 'gyur ba'o/ /thabs gang gis ldang bar 'gyur zhe na/ de'i phyir bslab pa spyod pas so zhes bya ba smos so/ /bslab pa spyod pa</text></item>
<item><p>212b3</p><section></section><text>de dag gang gis bsgrub par bya zhe na/ de'i phyir/ de thob pas so zhes bya ba smos te/ bslab pa la spyod pa thob pas bsgrub par bya'i ma thob pas ma yin no/ /su las thob pa zhe na/ de'i phyir/ dge 'dun las so zhes bya ba smos so/ /dge 'dun gyis de la ji ltar sbyin</text></item>
<item><p>212b4</p><section></section><text>par bya zhe na/ de'i phyir/ las kyis sbyin no zhes bya ba smos so/ /dus ji srid du zhe na/ de'i phyir/ ji srid 'tsho ba'i bar du'o zhes bya ba smos te 'dir gzhung ni ji ltar de snyoms par zhugs pa la de ltar dgra bcom pa nyid bag yangs su sbyor ba'o/ /gang gi tshe 'khrul pa'i rgyu</text></item>
<item><p>212b5</p><section></section><text>zad nas bsnyen par rdzogs pa la de'i tshe na ni bslab pa sbyin pa zhes mi bya ste/ bsnyen par rdzogs pa sngon du 'gro ba'i ngo bo zhes bya ba'o/ /'dir gzhung ni phran tshegs dag las 'di dang por bya ba ste mthar song ba zhes bya ba'i bar du gsungs pa yin no/ /ngo tsha dang ldan pa dang /</text></item>
<item><p>212b6</p><section></section><text>mdo sde 'dzin pa dang / 'dul ba 'dzin pa dang / ma mo 'dzin pa dang / shes pas ni gcig gi mdun du bshags pas/ dge 'dun lhag ma las bdag go zhes bya ba la 'dis spo bar bya ba dang mgu bar bya ba dag la rtsom pa mi dgos pa nyid ces bya ba shes par bya'o/ bsam</text></item>
<item><p>212b7</p><section></section><text>pas ltung ba las ldang gi chad pa'i las kyis ni ma yin no zhes bya ba ni bsam pa'i khyad par skyed pa'i phyir chad pa'i las bya ba yin no/ /de bas na 'dir chad pa'i las med par bsam pa'i khyad par gnas pa yod na 'di don med par byed pa nyid do/ /'dir gzhung ni sil bu</text></item>
<item><p>213a1</p><section></section><text>dag las/ de lta bas na gang dag rnam pa de lta bur rang bzhin gyis ngo tsha shes pa dang ldan pa de dag gis ni gcig gi mdun du bshags par rjes su gnang zhes bya ba la sogs pa gsungs pa yin no/ /ltung ba ming dang rigs dang ldan par brjod par</text></item>
<item><p>213a2</p><section></section><text>bya'o zhes gang zhig gsungs pa de la/ 'dir ming ni rnam pa ji lta bu zhig yin/ rigs ni rnam pa ji lta bu zhig yin par shes par bya zhe na de'i phyir/ 'dir ming ni ltung byed kyi sde tshan las ming ngo / /byung ba ni rigs so zhes bya ba smos te/ 'dir ltung ba las ldang ba la</text></item>
<item><p>213a3</p><section></section><text>sde tshan la brten nas ming du grags pa gang yin pa de ni ming du shes par bya'o/ /de bas na pham par 'gyur ba dang dge slong lhag mar zhes bya ba la sogs pas so/ /bsams bzhin du khu ba 'byin pa la sogs pa byung ba gang yin pa de ni rigs yin par shes par bya'o/ /</text></item>
<item><p>213a4</p><section></section><text>'dir gzhung ni btsun pa ltung ba rnams kyi ming zhes bgyi/ rigs zhes kyang bgyi na/ btsun pa ming gang lags/ rigs ni gang lags/ nye ba 'khor pham par 'gyur ba zhes bya ba ni ming ngo / /byung ba ni rigs so/ /dge 'dun lhag ma zhes bya ba ni ming ngo / /ltung byed dang</text></item>
<item><p>213a5</p><section></section><text>so sor bshags par bya ba dang / nyes byas zhes bya ba ni ming ngo / /byung ba ni rigs so zhes gsungs pa yin no/ /'di ni gleng gzhi dag las ko'u shAm+bI dang / dmar ser can gyi gzhi gnyis la phyir bcos pa'i gzhi zhes bya ba'i ming gzhan du byas te/ phyir bcos par</text></item>
<item><p>213a6</p><section></section><text>bya ba'i gang zag gi bye brag thams cad bstan pa'i phyir/ 'thab krol byed pa la sogs pa'i gang zag gang ji snyed phyir bcos par bya ba de dag thams cad de gnyis kyis phyir bcos par bya ba gsungs pas de'i phyir don dang mthun par ming bstan par bya ba'i phyir de gnyis la</text></item>
<item><p>213a7</p><section></section><text>phyir bcos pa'i gzhi zhes bya ba'i ming du gzhan du bya ste des na ming brjod pa kho nas brda phrad sla bar 'gyur ro zhes bya bar shes par bya'o/ /phyir bcos pa'i gzhi zha ba la sogs pa'i skabs so/ /phyir bcos pa'i gzhi rdzogs so// //'di la dge 'dun lhag</text></item>
<item><p>213b1</p><section></section><text>mar mi shes pa nyid dang / bcab pa'i sems ma bzhag pas brjed pa dang / byas sam ma byas ci zhig ji lta bu zhig ces dran par mi nus pa nyid dang / bsnyen par ma rdzogs pa nyid dang / gnas nas phyung ba nyid la 'chab pa mi 'byung ngo zhes bya ba ni 'chab pa'i nyes pa mi 'byung ngo zhes</text></item>
<item><p>213b2</p><section></section><text>bya bar sbyar ro/ /gang gi phyir shes te sbas na ni 'chab par 'gyur ro/ /bcab pa'i sems ma bzhag pas brjod pa zhes bya ba ni sngar shes pa'i don de nyid dgos pa med par brjod pa ste mi shes pa'o / /gang gis bsam pa'i sems ma bzhag pas ni mngon par brten</text></item>
<item><p>213b3</p><section></section><text>pa'o/ /bsam pas zhugs pas gzhag par bya ba de la de skye bar 'gyur ro/ /'chab pa de la mi skyed pa ma yin no/ /de bas na ma bzhag pa la sogs pa'i bye brag byas pa'o/ /mi snang ba ma brjed pa yod par gyur na de ltar bcab pa'i sems ma bzhag pas brjed pa de</text></item>
<item><p>213b4</p><section></section><text>la yang 'chab pa mi 'byung ngo / /mi nus pa nyid ces bya ba ni dran pa'i phyir bar du chod pa'i chos can skyon dang bcas pa brjed ngas pa de brjod pa'o/ /ji lta bu'i skyon dang bcas pa brjed ngas pa mi skyed pa de bzhin du 'chab pa la'o/ /byas sam ma byas zhes 'jug par</text></item>
<item><p>213b5</p><section></section><text>rtogs pa ni skyon dang bcas par brjod pa'o/ /ji srid cig ces bya ba ni dbyar gnas pa nyid kyis yid la nye bar gnas pa la'o/ /ji lta bu zhig ces bya ba ni spyir yid kyi ngo bo kun nas slong bas bsams bzhin du gyur pa la de bzlog par bya ba'i don du'o/ /bsnyen par</text></item>
<item><p>213b6</p><section></section><text>rdzogs pa nyid ltung ba dang ldan pa la 'chab pa mi 'byung ba nyid do/ /tha snyad du bya ba'i 'du shes las nyams pa nyid la ni pham par 'gyur ba man chad kyi ltung ba yang mi 'byung ngo zhes bya ba ni smyon pa dang sems 'khrugs pa la sogs pa'i tha snyad du rung ba'i 'du shes nyams pa</text></item>
<item><p>213b7</p><section></section><text>nyid la pham par 'gyur ba man chad kyi ltung ba yang mi 'byung ba'o/ /man chad ces smos pas ni ltung ba thams cad ni mi 'byung bar bstan to/ /yang zhes bya ba'i sgras ni 'chab pa yang mi 'byung ngo zhes bya ba'i rjes bstan to/ /'dir pham par 'gyur ba man chad kyi zhes</text></item>
<item><p>214a1</p><section></section><text>bya ba la / 'dir man chad kyi sgras ni mngon par khyab pa'i don du'o/ /pham par 'gyur ba man chad kyi ltung ba yang mi 'byung ngo zhes bya ba ni ltung ba thams cad mi 'byung bar bstan to zhes bya ba'i don to/ /ma bcas pa nyid la yang ngo zhes bya</text></item>
<item><p>214a2</p><section></section><text>ba ni de pham par 'gyur ba man chad kyi ltung ba yang mi 'byung ngo zhes bya ba'i rjes su snyegs pa'i phyir yang ngo zhes bya ba'i sgra smos so/ /'dir gzhung ni las dang po pa la ltung ba med do zhes gsungs pa yin no/ /mi shes pa nyid la ni ma yin no zhes bya ba ni 'di ltung ba yin no</text></item>
<item><p>214a3</p><section></section><text>zhes bya ba mi shes pa nyid la ni ltung ba mi 'byung ba ma yin te 'byung ba kho na yin pa'o/ /'dir gzhung ni tshe dang ldan pa de mi shes pas ni mi grol te/ de ltung ba gang byung ba de chos bzhin du byed du gzhug gi steng du zhes gsungs pa de 'dis bsdus pa yin no/ /mngon</text></item>
<item><p>214a4</p><section></section><text>par yid mi ches pa nyid la yang ngo zhes bya ba yang mi 'byung ba ma yin no zhes bya bar sbyar ro/ /'don pa dang brjod pa dag thos pa dang 'di ltung ba yin no zhes bya ba mngon par yid mi ches pa nyid la yang ltung ba 'byung ba kho nar 'gyur ro/ /mngon par mi shes pa nyid du 'du shes pa la yang</text></item>
<item><p>214a5</p><section></section><text>ngo zhes bya ba yang mi 'byung ba ma yin no zhes bya bar sbyar te/ 'don par byed pa dang rjod par byed pa la 'di byis pa yin pas cung zad kyang smra ba ma yin no zhes de'i tshig dag la mi gus shing mngon par mi shes pa nyid du 'du shes pas ltung ba la yang mngon par yid mi ched pa nyid la yang</text></item>
<item><p>214a6</p><section></section><text>ltung ba kho nar 'gyur te/ de dag ni ltung ba mi 'byung ba'i rgyu ma yin no zhes bya ba'i don to/ /'dir gzhung ni kun shes par 'dod pa'i dge slong gis kyang bslab pa 'di la bslab par bya'o zhes gsungs pa yin no/ /sa gzhan na gnas pa nyid la ni snga ma yang ngo zhes bya ba ni sngo ba</text></item>
<item><p>214a7</p><section></section><text>dang mgu ba dang bsdigs pa dang smad pa dang bskrad pa dang phyir 'gyed pa dang / bslab pa byin pas sa gzhan na gnas pa nyid la ni snga ma zhes bya ba ltung ba 'byung ba kho nar ma zad snga ma 'chab pa zhes bya ba yang mi 'byung ba ma yin te 'byung ba kho na yin pa'o/ /de la 'chab pa dang ltung ba</text></item>
<item><p>214b1</p><section></section><text>gnyis ka 'byung ngo zhes bya ba'i don to/ /'chab pa la dge 'dun lhag ma nyid la yid gnyis za ba ni shes pa po dang 'dra'o zhes bya ba ni yid gnyis ni 'du shes dang 'dra'o zhes bya bar sbyar te/ 'chab pa'i yul la dge 'dun lhag ma la yid gnyis za bzhin du bcabs na</text></item>
<item><p>214b2</p><section></section><text>dge 'dun lhag ma shes bzhin du bcabs pa dang 'dra ste bcabs pa'i nyes par 'gyur ro zhes bya ba'i don to/ /sa gang la 'chab pa mi 'byung ba de la spyad pa yang ngo zhes bya ba ni bsnyen par ma rdzogs pa dang gnas nas phyung ba dang tha snyad du rung ba'i 'du shes nyams pa zhes smos pa</text></item>
<item><p>214b3</p><section></section><text>de dag ni 'dir sa zhes bya ba'i sgrar brjod do/ /de dag ji ltar 'chab pa 'byung ba'i zhing ma yin pa de bzhin du yongs su gnas pa la sogs pa spyad pa'i zhing ma yin pa'o/ /de bzhin du ma bcabs pa la yang ji ltar 'dir 'chab pa mi 'byung ba de ltar gnas nas spo ba la sogs</text></item>
<item><p>214b4</p><section></section><text>pa spyod pa la yang de lta bas na 'di bstan pa'o/ /ma gus pas spyod pa gtong na nyes byas so zhes bya ba ni yongs su gnas pa dang mgu ba spyod pa ma gus pas gtong na nyes byas su 'gyur ro/ /'thab krol byed pa 'ong bas 'jigs pas gtong ba la ni nyes pa med do/ /</text></item>
<item><p>214b5</p><section></section><text>de la de'i sde pa lhag par spyod pa yang ngo zhes bya ba de la zhes bya ba ni spo mgu byed pa de la'o/ /de'i sde pa zhes bya ba gang gi sde tshan spyod pa de ni de'i sde pa'o/ /yongs su gnas pa dang mgu ba spyod pa'i gnas skabs de la de'i sde pa zhes bya ba dge 'dun lhag ma'i sde tshan du gtogs</text></item>
<item><p>214b6</p><section></section><text>pa'i dngos gzhi'am nyes pa sbom po'am nyes byas lhag par spyod na yang nyes byas su 'gyur ro zhes bya ba'i don to/ /yod la phyir mi 'chos na yang ngo zhes bya ba ni len par byed pa yod pa la sogs pas phyir bcos pa'i thabs yod pa la spo ba dang ltung ba phyir mi 'chos na skya</text></item>
<item><p>214b7</p><section></section><text>rengs rer zhing nyes byas re rer 'gyur ba'o/ /mi spyod pa'i sa nas phyir 'ongs pa ni de'i gnas skabs nyid yin no zhes bya ba ni gnas skabs gang la spo ba la sogs pa'i spyod pa'i sa bsnyen par ma rdzogs pa la sogs pa thob pa de'i phyir 'chos pa la spo ba dang mgu ba mi spyod</text></item>
<item><p>215a1</p><section></section><text>pa'i sar song nas spyod pa'i sa sgrub pa la ltung ba dang bcas pa'i gnas skabs nyid yin no zhes bya ba'i don to/ /sbyangs pa'i gzhi la lhag ma rjes su bsgrub po zhes bya ba ni bdag la ltung ba'i ming ni 'di byung rigs ni 'di byung dus ji srid cig tu</text></item>
<item><p>215a2</p><section></section><text>bcabs pa'am ma bcabs pa de'i phyir bdag gis spyad pa 'di blangs te 'di ji srid cig ni spyad zin to/ /lhag ma ni ji srid lus so zhes spyad pa gang la kun du spyad pa de brten par bya ba'i dge 'dun la de go bas sbyangs pa'i gzhi la lhag ma ma spyad pa ci yod pa bsgrub par bya ste/</text></item>
<item><p>215a3</p><section></section><text>de la lhag ma gang yod pa de spyad par bya'o zhes bya ba'i don to/ /'dir gzhung ni yongs su gnas par byed pa'i gang zag gis gzhi ji tsam sbyangs na rnam par 'khyams te/ yang phyir 'ongs nas bsnyen par rdzogs na 'dul ba dang 'gal ba'i bcas pa'i kha na ma tho ba'i nyes byas</text></item>
<item><p>215a4</p><section></section><text>bshags te/ yongs su gnas pa la yongs su gnas par gyur na/ yongs su gnas pa la yongs su gnas par 'gyur ro zhes gsungs pa yin no/ /bcabs pa'i dus nges par mi shes na nyung ba nyid du mi 'gyur ba la brten par bya'o zhes bya ba ni ltung ba gang la</text></item>
<item><p>215a5</p><section></section><text>bcabs pa'i dus nges pa nyid du mi shes te/ bdag gis ltung ba de dus 'di srid du bcabs pa zhes bya bar bcabs pa'i dus nges par mi shes pa de la ci nas kyang nyung ba nyid du mi 'gyur ba'i dus de srid cig la brten par bya ste/ gang du nyung ba'i dus mi 'gyur ba'i dus de srid</text></item>
<item><p>215a6</p><section></section><text>du'o/ /spyad par bya ba nyid la dag pa'i mtha' can nyid kyi bye brag gi'o zhes bya ba ni yul de la nyung ba nyid du mi 'gyur ba'i dus de lta bu la brten par bya'o zhes bya bar sbyar ro/ /'dir dus der don gnyis la brten te bcabs pa dang spyad par bya ba nyid la'o/ /spyad par bya ba nyid ces bya ba</text></item>
<item><p>215a7</p><section></section><text>ni dus 'di srid du yongs su gnas par bya ba zhes bya'o/ /de la bcabs pa la ni yongs su gnas pa dang mgu bar bya ba gnyis ka'i dus la brten pa'o/ /spyad par bya ba nyid la ni yongs su gnas pa'i dus 'ba' zhig la brten pa'i mgu bar bya ba'i dus la ni mi brten te 'di ltar</text></item>
<item><p>215b1</p><section></section><text>dus nges pa nyid yin pa'i phyir ro/ /ji ltar nyung ba nyid kyi mi 'gyur ba dag pa'i mtha' can gyi bye brag gi dus brten par bya'am zhe na/ de'i phyir dag pa'i mtha' can zla ba bzhi la'o zhes bya ba smos te/ zla ba bzhi la sogs pa ji ltar nyung ba nyid du mi 'gyur ba'i tshig gi dus la brten nas</text></item>
<item><p>215b2</p><section></section><text>lhag ma dang bcas pa la de brten pa ste/ de tsam du spyod par bya ba'i dus de kho nar nges par 'chab pa'i dus spyod par 'gyur ro snyam du don grub pa la mngon par brten nas yid kyis brten par bya ba tsam la ni ma yin no zhes bya bar go bar bya ba'i don du dag pa'i mtha' can zhes bya ba</text></item>
<item><p>215b3</p><section></section><text>'og nas brjod par bya'o/ /'dir dag pa'i mtha' can gyi don ni tshig gi don 'dis spo ba 'di la yod pas na dag pa'i mtha' can no/ /de yod pas dag pa'i mtha' ste/ ji ltar khyod la 'di sbyin pa dang blang ba zhes bya ba'i don to/ /'o na bcabs pa'i dus nges par mi shes pas nyung</text></item>
<item><p>215b4</p><section></section><text>ba nyid du mi rung ba'i dus la brten par gang gsungs pa de la ni nyung ba nyid du mi 'gyur ba'i dus yongs su chad pa zhig la brten par bya ba'am zhe na ma yin te/ de'i phyir bcabs pa ni dpag tu med pa la'o zhes bya ba smos te brten par bya'o zhes bya bar sbyar ro/ /ji ltar zhe na/ de'i</text></item>
<item><p>215b5</p><section></section><text>phyir bsams bzhin du khu ba phyung ba las byung ba dpag tu med par zhes so zhes bya ba smos te/ dus bcabs pa go bar bya ba'i don du 'dir yang dag par 'byung ba brjod pa'i 'og tu dus dpag tu med par bcabs pa zhes bya bar sbyar te / zla ba bzhi bcabs pas ni ma yin zhes bya ba'i don</text></item>
<item><p>215b6</p><section></section><text>no/ /'di skad brjod pa na bden pa brjod par mi 'gyur te/ 'di la ji snyed la sems pa de snyed du gtogs pa nyid rjes su bsgrub po zhes bya ba 'di la zhes bya ba ni yongs su gnas pa dang mgu bar bya ba dag la'o/ /'di la ltung ba ji snyed pa phyir bcos par sems pa de snyed du</text></item>
<item><p>215b7</p><section></section><text>gtogs pa nyid ces su bsgrub par bya ste/ ltung ba mang po dag la yang yongs su gnas pa dang mgu bar bya ba gcig rjes su bsgrub par bya ba nyid kyis chog go zhes bstan pa'o/ /tshad ni rnam pa gnyis te ltung ba'i tshad dang mtshan mo'i tshad do/ /de la mtshan mo'i tshad nges par mi</text></item>
<item><p>216a1</p><section></section><text>shes pa'i cho ga ni bstan zin to// //ltung ba'i tshad nges par mi shes pa'i cho ga bstan par bya ste/ nges par mi shes na de dpag tu med pa la brten par bya'o zhes bya ba la/ de zhes bya ba ni dpe tsam yod pa la'o/ /ltung ba'i tshad nges par mi shes na ltung ba de</text></item>
<item><p>216a2</p><section></section><text>dpag tu med pa byung ngo zhes bya ba de la brten par bya ste/ phyir bcos par bya ba 'dra ba'i phyir de ltar shes par bya'o/ /mang po nyid la ni tshad shin tu mang po dang ldan pa zhes so zhes bya ba ni ltung ba dag mang po yin na che ge mo las byung ba'i dge 'dun lhag ma'i tshad ltung ba shin tu mang po</text></item>
<item><p>216a3</p><section></section><text>dang ldan pa byung ba la brten par bya'o zhes bya ba'i don to/ /dus rnams ni lhag pas so zhes bya ba ni ltung ba dang bcas pa'i dus tha dad pa rnams dang lhan cig tu yongs su gnas pa dang / mgu bar bya ba sbyin pa de'i tshe na ltung ba gzhan dag gi dus yun ring zhing lhag pa de la</text></item>
<item><p>216a4</p><section></section><text>brten par bya'o/ /ming dag la ni sogs pa dang ldan pa nyid du'o zhes bya ba ni bsams bzhin du khu ba phyung ba las byung ba la sogs pa ni 'dir ming du gsungs par rig par bya ba ste gal te sde tshan gyi ming de dag la ni sogs pa dang ldan pa nyid du brten par bya'o/ /gang rnams</text></item>
<item><p>216a5</p><section></section><text>kyis de dang po zhes bya ba don des ltung ba gzhan dag gi ming brjod pa la brten par bya'o zhes bya ba'i don to/ /ci bye brag med par dang po gang yin pa nyid la brten par bya ba'am zhe na/ de'i phyir lci ba nyid dang bsam pa drag pos byas pa nyid dag gis dang po nyid du'o zhes bya ba smos</text></item>
<item><p>216a6</p><section></section><text>te/ 'dir lci ba nyid ces bya ba ni gzhi las ltung ba gang las dngos po las ltung ba du ma yod par 'gyur ba la ltung ba lci ba nyid dang / bsam pa drag pos byas pa nyid ni de la dang po nyid kyang ltung ba'i phyir bcos pa nyid dang phyir brten par bya ba nyid do/ /'dir gzhung ni sangs rgyas</text></item>
<item><p>216a7</p><section></section><text>bcom ldan 'das la tshe dang ldan pa nye ba 'khor gyis zhus pa/ btsun pa dge slong la dge 'dun lhag ma'i ltung ba byung zhing bsams bzhin du khu ba phyung ba las byung ba ni dgung gcig bcabs la 'dzin pa las 'byung ba dgung gnyis bcabs pa nas bka' blo mi bde ba byung ba dgung</text></item>
<item><p>216b1</p><section></section><text>bcu gsum bcabs pa'i bar du byung na/ btsun pa de dag dus gcig dang skad cig la las bgyid pa gcig gis yongs su gnas pa dang / gzhi nas yongs su gnas pa dang mgu bar bgyi ba dang / gzhi nas mgu bar bgyi ba stsal cing dbyung bar bgyi ba dang / las de</text></item>
<item><p>216b2</p><section></section><text>dag brjod par bgyi bar brjod pa dang des dge 'dun la yang 'gal tshabs can du mi 'gyur bar rung ngam/ nye ba 'khor rung ste/ bsams bzhin du khu ba phyung ba zhig phyung ba zhag gcig bcabs pa'i ltung ba gang yin pa nas bka' blo mi bde ba las byung ba zhag bcu gsum</text></item>
<item><p>216b3</p><section></section><text>bcabs pa'i bar gyi ltung ba gang yin pa de dag la dam pa dang rab tu dam pa dang lci ba dang zhag gcig tu bcabs pa gang yin pa de'i phyir yongs su gnas pa dang / gzhi nas yongs su gnas pa dang / mgu bar bya ba dang / mgu bar bya ba sbyin zhing dbyung bar bya ste/ las de</text></item>
<item><p>216b4</p><section></section><text>dag kyang byas par brjod par bya la des dge 'dun la yang 'gal tshabs can du mi 'gyur ro zhes gsungs pa yin no/ /gang zhig 'dir mngon par zhen par byas pa ni dam pa yin la mngon par zhen pa shas chen por byas pa ni rab tu dam pa nyid yin par rig par bya'o/ /spyod</text></item>
<item><p>216b5</p><section></section><text>pa la sngon byung ba gzhan gyi gso bar 'dod pa skyes na tha dad par sbyin zhing cig car spyad do zhes bya ba ni yongs su dag pa dang mgu bar bya ba spyod pa'i gang zag la sngon ltung ba byung ba gzhan gyi gso bar 'dod pa bskyed na ltung ba de'i yongs su gnas pa dang mgu bar bya ba sbyin pa tha</text></item>
<item><p>216b6</p><section></section><text>dad par sbyin par bya zhing spyad pa ni cig car spyad du rung ba ste/ 'di la ltung ba gzhan yin pas spyad pa yang spyad pa'i cho ga yin no snyam du bsam par mi bya'o/ /de bcabs pa nyid yin na mgu bar bya ba la mi srid do zhes bya ba ni mgu ba spyod pa dang yongs su gnas pa de cig</text></item>
<item><p>216b7</p><section></section><text>car spyod par thal ba bzlog pa'i phyir mdo 'di byas so/ /ltung ba bcabs pa bcabs pa nyid dang lhan cig spyod pa 'di la mgu bar bya ba spyad pa ni mi srid de yongs su gnas pa dang / lhan cig tu zhes bya ba'i don gyis go ba'o/ /mgu bar bya ba ni sems mgu bar</text></item>
<item><p>217a1</p><section></section><text>bya ba'i phyir yin la/ yongs su gnas pa ni bcabs pa'i kha na ma tho ba gzhom pa'i phyir yin no/ /de bas na 'di gnyis cig car spyad pa ni mi srid do/ /dge slong dag khyod kyis gang zag de la ltung ba gnyis pa'i rgyu la snga ma la ni ji ltar</text></item>
<item><p>217a2</p><section></section><text>bcabs pa'i yongs su gnas pa byin cig /phyi ma la ni zhag drug mgu ba byin cig ces bya ba la sogs pa gsungs pa yin pa de ni mgu ba spyod pa'i gnas skabs su yongs su gnas pa la spyad pa yang de ltar bstan par mi bya ste da ni phyir bcol ba tsam bstan pa yin pas na</text></item>
<item><p>217a3</p><section></section><text>des ni sngar bcabs pa'i phyir yongs su gnas pa byed du bcug la de'i 'og tu dbyung ba'i phyir mgu bar byed du bcug cig ces gsungs pa yin gyi mgu ba dang yongs su gnas pa gnyis cig car spyod du gzhug pa ni ma yin no/ /dus dang dus ma yin par bsdus pa'i dbyung ba</text></item>
<item><p>217a4</p><section></section><text>gzhi'o zhes bya ba ni gzhi 'di la ming du byas pa'o/ /'di ni ltung ba bcabs pa spyad pa rnams kyi ldang ba'i dus so/ /'di ni dus ma yin no zhes bya bar sbyar ro/ /'di ni mi shes pa'i dus la brten par bya'o/ /bsdus pa 'byung ba zhes bya ba ni ltung ba rnams kyi chog</text></item>
<item><p>217a5</p><section></section><text>mdor bsdus pa 'di cig car mngon du 'byung ngo zhes bya ba'i tshig gis de rig par bya'o/ /dus dang dus ma yin par bsdus pa 'byung ba'i gzhi'o/ /nyin mtshan gyi mtha'i cha ma yin pa la 'chab pa mi 'byung ngo zhes bya ba ni skya rengs shar na ni 'chab pa 'byung ba kho nar 'gyur ro/ /</text></item>
<item><p>217a6</p><section></section><text>brjod pa'i yan lag med na de'i sems ma yin pa nyid 'chab pa ma yin no zhes bya ba ni brjod pa'i rang bzhin du gyur pa dang rang bzhin du gnas pa dang / lta ba tha mi dad pa dang bsnyen par rdzogs pa dang bcas pa dang / mtshan tha mi dad pa dang / mtshams kyi nang na gnas pa zhes bya ba</text></item>
<item><p>217a7</p><section></section><text>la sogs pa'i gang zag gang yin pa de med na/ nyin mtshan gyi tha ma'i cha de la yang de'i sems ma yin pa nyid ces bya ba brjod pa de'i sems ma yin pa nyid ces bya ba yod kyang de 'chab ba ma yin no/ /brjod pa'i yan lag yod pa gal te mi brjod do snyam du mi brjod pa'i bsam</text></item>
<item><p>217b1</p><section></section><text>pa skye na de'i tshe 'chab pa kho nar 'gyur ro/ /bgrod du med dam song ba'i dbang ni med pa dang 'dra ba nyid do zhes bya ba ni brjod pa'i yan lag yod du zin kyang gal te rkyen 'ga' zhig gis bdag nyid der brjod du 'gro ba'i skabs med dam gnas de nas song bar gyur na/ de'i dbang gis</text></item>
<item><p>217b2</p><section></section><text>yan lag de med pa ni de'i brjod pa'i yan lag med pa dang 'dra ba nyid yin no/ /brjod pa'i yan lag nye bar gnas su zin kyang rkyen 'ga' zhig gis bdag nyid der brjod du 'gro ba'i skabs med dam bdag nyid gnas de nas gzhan du song bar gyur pa'i dbang dag gis brjod</text></item>
<item><p>217b3</p><section></section><text>pa'i yan lag med pa na mi brjod pa'i sems gang yin pa de ni 'chab pa ma yin no/ /bgrod du med pa dang song ba de gnyis kyis brjod pa ma grub pa 'ga' zhig med pa dang 'dra ba nyid yin par ma zad kyi 'on kyang 'di ltar de'i rkyen gyi dbang gis byas pa yang ngo zhes bya ba yang 'chab</text></item>
<item><p>217b4</p><section></section><text>par gyur du dogs pa'i dbang gis te de ltar na yang bcabs par mi 'gyur ba kho na yin no/ /song ste ma brjod na bdag la bcabs pa'i nyes par 'gyur ro snyam du dogs pa'i bsam pa gal te brjod pa'i yan lag drung du mi 'gro'am/ gnas de nas gzhan du song</text></item>
<item><p>217b5</p><section></section><text>bar gyur na/ de ltar na yang brjod pa'i yan lag med pa dang 'dra ba nyid du rig par bya ste de'i tshe yang 'chab par mi bya'o / /'dir gzhung ni btsun pa re zhig dge slong ltung ba dang bcas pa dge slong mi gnas pa'i gnas na mchis shing gang la yang brjod par mi bgyid na</text></item>
<item><p>217b6</p><section></section><text>bcabs par brjod par bgyi 'am/ nye ba 'khor mi bya'o/ /btsun pa re zhig dge slong ltung ba dang bcas pa dge slong rnams dang lhan cig gdugs yol bar bgyis nas mtshan mo dge slong mi gnas pa'i gnas na mchis shing gang la yang brjod par mi bgyi na</text></item>
<item><p>217b7</p><section></section><text>bcabs par brjod par mi 'gyi 'am nye ba 'khor mi bya'o zhes gsungs pa yin no/ /don med pas ni nyes byas so zhes bya ba ni don cung zad la yang mi ltos par mi 'gro'am/ gzhan du song bas ni nyes su 'gyur ro/ /mtha'i mdun rol du yang ngo zhes bya ba ni nyin mtshan gyi</text></item>
<item><p>218a1</p><section></section><text>mtha'i mdun rol du bcabs pa yang nyes byas su 'gyur ro/ /'chab pa'i sems ma btang ba nyid ni de'i sems nyid yin no zhes bya ba ni 'chab pa kun du spyod pa dag nyin mtshan gyi mthar 'chab pa'i sems yin zhing 'chab par 'gyur ba 'ba' zhig tu ma zad</text></item>
<item><p>218a2</p><section></section><text>kyi ji ltar 'chab pa'i sems ma btang zhing yongs su ma spangs pa 'dis kyang 'chab pa de'i sems nyid yin par rig par bya'o zhes bya ba'i don to/ /'dir gzhung ni gang gi mdun du 'chab pa 'byung bar 'gyur bar rang bzhin du gnas pa dang / mtshams kyi nang na gnas pa</text></item>
<item><p>218a3</p><section></section><text>la gal te mi brjod na de phyin chad 'chab pa 'byung bar 'gyur ro zhes gsungs pa yin no/ /'dir brjod pa rjes su sgrub par mi byed pa tsam khas blang bar bya'i 'chab pa la phyogs pa nyid ni khas blang bar mi bya ste/ de'i phyir don 'di thos pas mdo 'di byas so/ /dge slong</text></item>
<item><p>218a4</p><section></section><text>pham par gyur pas ltung ba phyir ma bcos pa la nyes pa med do zhes bya ba ni ji skad du 'di ni yod la phyir mi 'chos na yang nyes byas so zhes sngar smos pa de'i dmigs kyis bsal ba yin te 'byung ba'i yan lag nyid kyi phyir 'dir de'i sdom pa ni dgos pa med pa nyid du gyur pa'i phyir</text></item>
<item><p>218a5</p><section></section><text>de la nyes pa med pa nyid du rig par bya'o/ /yang de'i phyir gang zag gi gzhi la dus dang dus ma yin par bsdus pa 'byung ba'i gzhi zhes ming du byas she na/ 'di ni ltung ba dang bcabs pa spyad pa rnams kyi ldang ba'i dus so 'di ni dus ma yin no zhes bya bar sbyar ro/ /bsdus pa</text></item>
<item><p>218a6</p><section></section><text>'byung ba zhes bya ba ni ltung ba rnams kyi cho ga mdor bsdus pa 'di cig car don gcig tu 'byung ba'o zhes brjod pa'i phyir de rig par bya'o/ /dus dang dus ma yin par bsdus pa 'byung ba'i gzhi zhu ba'i skabs so/ /dus dang dus ma yin par bsdus pa 'byung ba'i gzhi rdzogs so// //</text></item>
<item><p>218a7</p><section></section><text>yongs su gnas pa dang mgu bar bya ba spyod pa dag gis dge slong rang bzhin du gnas pa las mngon par smra ba dang phyag dang mngon du ldang ba dang thal mo sbyar ba dang gus pa'i las dag bdag gir mi bya'o zhes bya ba ni yongs su gnas pa dang mgu bar bya ba spyod pa dag gis zhes smos</text></item>
<item><p>218b1</p><section></section><text>pas ni gzhi nas yongs su gnas pa dang / yang gzhi nas bslang ste yongs su gnas pa dang / gzhi nas mgu bar bya ba dang / yang gzhi nas bslang ste mgu bar bya ba spyod pa dag kyang bsdus pa yin te/ gang gi phyir rtsom pa'i bye brag la brten pas 'di gnyis mngon par</text></item>
<item><p>218b2</p><section></section><text>smra ba dag go/ /de bas na de spyod pa rnams la 'dir ma bsdus pa nyid ni ma yin no/ /mngon par smra ba zhes bya ba ni phyag 'tshal lo zhes zer ba ste/ mngon par zhes bya ba ste brjod pa'i tshig yin la/ smras pa zhes bya ba ni phyag 'tshal ba'i tshig yin par sbyar ro/ /phyag</text></item>
<item><p>218b3</p><section></section><text>ces bya ba ni lus 'dud pa bsdus pa'o/ /gus pa'i las zhes bya ba ni lag rkyong ba dang / bsu ba la sogs pa mchod pa'i las gzhan dag bsdu'o/ /de gnyis kyis mi bya ba gang yin pa de'i skabs gzhan dag gis kyang de dag la'o zhes bya ba la de gnyis kyis zhes bya ba ni</text></item>
<item><p>218b4</p><section></section><text>yongs su gnas pa dang mgu bar bya bar spyod pa de gnyis kyis so/ /mi bya ba gang yin pa de'i skabs zhes bya ba ni rang bzhin du gnas pa las cig shos rnams kyis so/ /de dag la'o zhes bya ba ni yongs su gnas pa mgu bar bya ba spyod pa de dag la mngon par smra ba la</text></item>
<item><p>218b5</p><section></section><text>sogs pa skabs de dag mi bya ba zhes bya ba'i don to/ /rang bzhin du gnas pa rnams kyis de dag la mngon par smra ba dang phyag 'tshal ba la sogs pa mi bya'o/ /de dang lhan cig tu gom pa bsri ba nyid las gzhan pas bcag par mi bya'o/ /stan chas dma' ba nyid las</text></item>
<item><p>218b6</p><section></section><text>gzhan la 'dug par yang ngo zhes bya ba ni lhan cig par yang mi bya na stan gcig la lta smos kyang ci dgos zhes bya ba'i don to/ /phyi bzhin 'breng ba'i dge sbyong gi bdag nyid las gzhan pas khyim dag tu 'gro ba yang ngo / /g.yogs ma gcig tu mal bsham par mi bya'o/ /</text></item>
<item><p>218b7</p><section></section><text>rab tu byung ba dang bsnyen par rdzogs pa dang / gnas sbyin pa dang / dge tshul nye bar gzhag pa dag mi bya'o zhes bya ba ni rab tu byung ba dang bsnyen par rdzogs pa dag gis yan lag gi ngo bos 'gro bar mi bya'o/ /mkhan pos de dag la bsnyen par rdzogs par mi bya'o/ /'di dag</text></item>
<item><p>219a1</p><section></section><text>las bsnyen nas gnas par mi bya'o/ /gsol ba dang brjod pa dag khas mi blang ngo zhes bya ba la sogs pa la de bstan pa yin no/ /gom pa bsri ba nyid las gzhan du 'di dang lhan cig bcag par mi bya ba dang / yongs su gnas pa dang mgu bar spyod pa de</text></item>
<item><p>219a2</p><section></section><text>gnyis kyis dge slong rang bzhin du gnas pa de dang lhan cig tu gom pa gcig gi phyir 'byangs shing bsri ba nyid ma gtogs par gom pa mnyam par 'dor ba dang / gom pa mdun du thal bar 'dor ba dag gis bcag par mi bya'o/ /stan ches dma' ba nyid las gzhan du mi 'dug pa</text></item>
<item><p>219a3</p><section></section><text>dang / phyi bzhin 'brang ba'i dge sbyong gi bdag nyid kyis khyim dag tu 'gro ba ste gzhan du na zhes bya bar sbyar ro/ /de gnyis 'dug pa ni dge slong rang bzhin du gnas pa dang lhan cig tu stan ches dma' ba la 'dug par bya'i mnyam pa'am shin tu mtho ba la 'dug par mi bya'o/ /gnyis</text></item>
<item><p>219a4</p><section></section><text>grong du 'gro bas rang bzhin du gnas pa'i dge slong gis phyi bzhin du 'brang ba'i dge sbyong gi chos kyis 'gro bar bya'i mdun du 'gro ba'i dge sbyong gis chos kyis ni mi bya'o/ /g.yogs ma gcig tu mal bsham par mi bya'o/ /de g.yogs ma gcig tu mal mi bsham pa dang yongs su</text></item>
<item><p>219a5</p><section></section><text>gnas pa dag mgu bar bya ba spyod pa de gnyis kyis dge slong rang bzhin du gnas pa dang lhan cig tu zhes bya bar sbyar ro/ /rab tu byung ba dang bsnyen par rdzogs pa dang gnas sbyin pa dang / dge tshul nye bar gzhag pa dag mi bya'o zhes bya ba ni de gnyis kyis rab tu dbyung bar mi bya bsnyen</text></item>
<item><p>219a6</p><section></section><text>par rdzogs par mi bya gnas sbyin par mi bya dge tshul nye bar gzhag par mi bya ba'o/ /gsol ba dang brjod pa dag khas mi blang ngo zhes bya ba ni gnyis gsol ba dang brjod pa'i las dag byed du bcug pa khas blang bar mi bya'o/ /las byed pa dang dge slong ma'i ston pa dang / dge</text></item>
<item><p>219a7</p><section></section><text>'dun gyi yid brtan par bsko ba yang ngo zhes bya ba yang khas mi blang ngo zhes bya bar sbyar te/ dge 'dun gyi yid brtan pa zhes bya ba ni gnas khang bsko ba la sogs pa'o/ /las byed par bsko ba dang / dge slong ma'i ston par bsko ba dang / dge 'dun gyi yid brtan par bsko ba khas</text></item>
<item><p>219b1</p><section></section><text>blang bar mi bya'o zhes bya ba'i bsko ba de dag la brtsal bar mi bya'o/ /sngar bskos pas kyang mi bya'o zhes bya ba ni de gnyis las byed pa po la sogs pa dag tu sngar bsko na yang bya ba byed du mi gzhug go/ /dge slong ma rnams la yang bstan par mi bya'o zhes bya ba yang sngar bskos na</text></item>
<item><p>219b2</p><section></section><text>yang zhes bya ba'i rjes bsnyegs pa'i phyir yang ngo zhes bya ba'i sgra smos so/ /'don pa dang gzhan yod na gso sbyong las so sor thar pa gdon par mi bya'o/ /dge slong las nyams pas gleng bar mi bya'o zhes bya ba ni yongs su gnas pa dang mgu bar spyod pa dag gis dge slong la</text></item>
<item><p>219b3</p><section></section><text>gleng bar mi bya'o/ /de gnyis kyis dge slong la tshul khrims nyams pa dang lta ba nyams pa dang cho ga nyams pa dang 'tsho ba nyams pas gleng bar mi bya'o/ /ci thams cad la gleng bar mi bya'am zhe na/ de'i phyir/ dge 'dun las ma bkar ba'o zhes bya ba smos te dge 'dun</text></item>
<item><p>219b4</p><section></section><text>las bkar ba de la gleng ba la sogs pa dag la ni bkag pa med do/ /de dang brten par bya'o zhes bya ba nas 'di thams cad du sbyar bar bya'o zhes bya ba'i bar du rig par bya'o/ /ma mo las de mi byed pa dang brjod par bya ba nyid dang zhes bya ba de yang sbyor ba zhes bya ba nas yid la</text></item>
<item><p>219b5</p><section></section><text>byed pa zhes bya'i bar du gsungs pa yin no/ /brjod pa dang bcas pa nyid dang phur pa dang bcas pa nyid dag mi bya'o zhes bya ba ni de gnyis kyis dge slong rang bzhin du gnas pa dge 'dun las ma bkar ba las brjod pa dang bcas pa nyid dang phur ba dang bcas pa nyid dag mi</text></item>
<item><p>219b6</p><section></section><text>bya'o/ /gdams ngag dang gso sbyong dang / dgag dbye dang gsol ba dang brjod pa dag gzhag par mi bya'o zhes bya ba ni de gnyis kyis dge slong rang bzhin du gnas pa dge 'dun las ma bkar ba'i gdams ngag gzhag par mi bya gso sbyong gzhag par mi bya gsol ba gzhag par mi</text></item>
<item><p>219b7</p><section></section><text>bya las brjod pa gzhag par mi bya'o/ /de dang brten par mi bya'o zhes bya ba la de dang zhes bya ba ni dge 'dun gyis ma bkar ba'i dge slong las so/ /chad pa de'i rgyu byas pa spong ngo zhes bya ba ni chad pa gang las 'di yod pa nyid de/ rgyu gang las byas pa'i de spang bar bya ste mi spong ba kha na</text></item>
<item><p>220a1</p><section></section><text>ma tho ba gzhan du 'gyur ro/ /nyes pa gzhan yang ngo zhes bya ba ni chad pa'i las kyi rgyur gyur pa las gzhan pa'i nyes pa yang spang ba zhes bya ba 'jug go/ /'dir gzhung ni dge 'dun gyis dbyung ba'i las byas pa des ltung ba 'byung bar mi 'gyur zhing / de dang 'dra ba</text></item>
<item><p>220a2</p><section></section><text>gzhan yang mi bya'o zhes gsungs pa yin no/ /tshangs pa mtshungs par spyod pa rnams la nyes pa dang mthun pa nyid kyis mi bya'o zhes bya ba ni gnas tha dad pa'i tshul la de smos te bye brag med pas 'di bsdu bar byas so/ /brtul zhugs snying po med par 'gyur ro snyam du yid la bya'o/ /</text></item>
<item><p>220a3</p><section></section><text>nang par sngar langs te sgo dbye ba dang mar me'i kong bu bsal bar bya'o/ /gtsug lag khang du chag chag dang phyag dar dang lci ba 'jam po'i byug pas bsku ba dag kyang bya'o/ /bshang ba dang gci ba'i skyabs dag sbyang ngo / /sa phyag pa dang dus dang mthun pa'i chu dag gzhag</text></item>
<item><p>220a4</p><section></section><text>par bya'o/ /wa'i kha dag bsal lo/ /stan bsham mo/ /dus shes par bya ste bdug spos dang pog phor dag nye bar gzhag go / /gal te nus pa nyid yin na ston pa'i yon tan yang dag par bsgrag go/ /gal te mi nus na smra ba po la bcol lo/ /spyi bungs bsham pa</text></item>
<item><p>220a5</p><section></section><text>gaN+DI brdung ngo / /gal te dge slong rnams tshan bsil yab bya'o/ /de dag gis 'dug pa la sogs pa ni bsnyen par rdzogs pa thams cad kyi mtha' nyid du'o zhes bya ba ni de gnyis kyis 'dug pa la sogs pa ni de gral rims bstan pa'i phyir ro/ /zas kyi bya ba byas nas gdan</text></item>
<item><p>220a6</p><section></section><text>cha dben par brtul lo zhes bya ba la/ 'dir gdan cha zhes smos pas ni/ 'jam po dang gor bu dang par thang la sogs pa dben par bsdu ba'i don du'o/ /lhung bzed kyi gzhi dor ro/ /dus shes bya ste mchod rten dag gi phyag dar bya'o / /lci ba 'jam po'i byug pas bsku'o/</text></item>
<item><p>220a7</p><section></section><text>'du ba'i dus su bsham ba la sogs pa nas yon tan gyi skabs kyi bar dag go zhes bya ba ni stan bsham mo/ /dus shes par bya ste bdug spos dang pog phor gzhag go/ /gal te nus pa nyid yin na ston pa'i yon tan yang dag par bsgrag go/ /gal te mi nus pa po la bcol lo zhes</text></item>
<item><p>220b1</p><section></section><text>ji skad ston pa zhes bya ba'i don to/ /gal te nus pa nyid na nyi ma brjod pa yang ngo / /gal te mi nus na dge slong gzhan la bcol lo/ /dgongs kar dus dang mthun pa'i chus dge slong rnams kyi rkang pa bkru'o zhes bya ba ni mtshan mo'i dus su gang zhig mal la brtag pa'i don du de'o/ /rkang</text></item>
<item><p>220b2</p><section></section><text>pa dag bsku'o zhes bya ba ni dgongs kar bsku'o zhes bya ba dang sbyar ro/ /ma 'dod na snum dbul lo zhes bya ba ni dge slong dag rkang pa dag bsku bar mi 'dod na snum dbul bar bya'o/ /de'i gtsug lag khang tha mar 'os pa nyid yin no zhes bya ba la/ /de'i zhes bya ba ni yongs su gnas pa</text></item>
<item><p>220b3</p><section></section><text>de'i'o/ /mgu bar bya ba spyod pa 'di'i tha mar 'os pa nyid yin no/ /bsnyen par rdzogs pa thams cad kyis zhes bya ba ni bsnyen par rdzogs pa rnams la zhes bya ba'i bar du shes par bya'o/ 'dug pa la tha mar 'os pa'i cho ga 'di yin te/ de bas na de rtsom pa'o/ /rang bzhin du gnas</text></item>
<item><p>220b4</p><section></section><text>pa rnams las mthar 'os pa'i cho ga gnyis po 'di yin te/ 'dis ni phan tshun du yongs su gnas pa la sogs pa rnams la ji ltar gang gi tshe rigs kyi cho ga la gnod par shes par bya ba ma yin no/ /bslab pa byin pa la yongs su gnas pa dang / mgu bar spyod pa dag gis gzhan</text></item>
<item><p>220b5</p><section></section><text>nyid ces bya ba shin tu dman pa dang rtsub pa byung ba ma yin par shes par bya zhing 'di rnams thams cad gnas nas phyung ba spang ba nyid kyi phyir shes par bya'o/ /thams cad du rnyed pa dbang ba nyid yin no/ /dge ba'i phyogs la mi g.yel bar bya'o zhes bya ba la/ 'di ni dge ba'i phyogs kyi</text></item>
<item><p>220b6</p><section></section><text>dus ma yin par shes par mi bya ste/ 'di ltar de'i dus na rtogs pa'i skal ba can ma yin du zin kyang de ltar mod kyis tshogs rjes su bsgrub pa'i phyir mi rigs te/ de'i skal ba can ma yin pa de lta bas na 'dir dgongs pa de rig par bya'o/ /slar skal ba dang ldan pa nyid de'i tshe</text></item>
<item><p>220b7</p><section></section><text>bsam pas ldang ba las ldang bar smra'i chad pa'i las kyis ni ma yin no zhes gsungs pa'i phyir ro/ /bslab pa byin pa yang rtogs pas grags pas des na dgra bcom nyid thob pa na yongs su gnas pa dang mgu ba spyod pa 'di gnyis kyang bslab pa sbyin pa dang 'dra ba rang bzhin</text></item>
<item><p>221a1</p><section></section><text>thob cing chad pa'i las lhag ma spyad par bya ba mi dgos pa nyid yin te/ dbyung ba la sogs pa bya mi dgos pa nyid du rig par bya'o/ /'di la de'i ngo bo nyid tshol ba byin pa dang bslab pa byin pa dag kyang de dang 'dra'o zhes bya ba ni 'dir mngon par smra ba la</text></item>
<item><p>221a2</p><section></section><text>sogs pas 'di la skabs su bab pa'i 'jug pa 'di la de'i ngo bo nyid tshol ba byin pa dang / bslab pa byin pa dag kyang yongs su gnas pa dang mgu bar bya ba spyod pa de dang 'dra ste/ de gnyis kyis spyod pa yang 'di dag yin zhes bya ba'i don to/ /gdon par mi bya'o zhes bya ba ni</text></item>
<item><p>221a3</p><section></section><text>de'i ngo bo nyid tshol ba byin pa dang / bslab pa byin pa de gnyis kyi 'don pa gzhan med na yang gso sbyong las so sor thar pa gdon par mi bya'o/ /snga ma ni bzod pa gsol bas rang bzhin du gnas pa thob po zhes bya ba ni de'i ngo bo nyid tshol ba byin pa la bzod par gsol ba byas</text></item>
<item><p>221a4</p><section></section><text>pa na rang bzhin du gnas pa nyid thob pa'o/ /'og ma ni dgra bcom pa nyid kyis so zhes bya ba ni bslab pa byin pa po ni dgra bcom pa nyid kyis rang bzhin du gnas pa nyid thob pa ste rang bzhin du mi gnas pa ni ma yin no/ /sgo dbye ba yan chad dang gtsug lag khang la sogs pa la</text></item>
<item><p>221a5</p><section></section><text>yongs su gnas pa dang ldan pa dang spyod pa dang ldan pa gnyis kyang ngo zhes bya ba ni de dang 'dra'o zhes bya bar sbyar ro/ /nang par langs te sgo dbye ba yan lag [(]kyi [#,]gi [)]mdo thams cad dang / de'i gtsug lag khang tha mar 'os pa nyid yin no zhes bya ba dang / thams cad du rnyed pa dbang ba nyid</text></item>
<item><p>221a6</p><section></section><text>yin no zhes bya ba dang / dge ba'i phyogs la mi g.yel bar bya'o zhes bya ba'i mdo gsum po de dag gi spyod pa de ni yongs su gnas pa dang ldan pa zhes bya ba yongs su gnas pa byas zin la mgu bar bya ba ma blangs pa dang spyad pa dang ldan pa zhes bya ba mgu bar bya ba spyad zin nas dbyung ba</text></item>
<item><p>221a7</p><section></section><text>ma byas pa de gnyis kyang yongs su gnas pa dang mgu bar bya ba spyod pa de dang 'dra bar rig par bya ste/ de gnyis ni rang bzhin du gnas pa nyid ma yin pa'i phyir dang chad pa'i las byas pa de yin pa'i phyir de ltar rnam par gzhag go/ /bsdigs pa dang smad pa dang bskrad pa dang phyir 'gyed pa</text></item>
<item><p>221b1</p><section></section><text>dang gnas nas phyung ba dag kyang de bzhin no zhes bya ba ni de dag kyang sgo dbye ba yan chad dang / gtsug lag khang la sogs pa yongs su gnas pa dang / mgu bar bya ba spyod pa dang 'dra bar rig par bya'o/ /de dag la ha cang thal bar gyur pa la 'gal tshabs dang bcas par 'gyur ba</text></item>
<item><p>221b2</p><section></section><text>dmigs kyis bsal ba'i phyir gdon pa ni mi bya ba nyid do/ /gzhan dag gis gnas nas phyung ba spang bar bya ba kho na'o zhes bya ba smos te/ rang bzhin du gnas pa dag gis de la bsdigs par bya ba kho na yin te/ de dang lhan cig bcag pa dang 'dug pa dang 'gro ba ji skad bstan</text></item>
<item><p>221b3</p><section></section><text>pa dag kyang mi bya zhing 'don pa gzhan med na des so sor thar pa'i mdo 'don pa yang nyams su myong bar mi bya'o/ /gzhan yang de la lus sam ngag gi 'dre bar 'gyur ba cung zad mi bya'o/ /de'i dus nyid kyi rgyu las byung ba'i rnyed pa yang mi dbang ba nyid yin no zhes bya ba ni de</text></item>
<item><p>221b4</p><section></section><text>gnas nas phyung ba'i dus nyid kyi tshe na dge 'dun la rnyed pa byung ba gang yin pa de ni yang gnas nas phyung ba de la mi 'os pa nyid yin te/ gnas nas ma phyung ba'i mdun rol du ji srid gnas kyi rgyu las byung ba'i rnyed pa la gal te de'i tshe dge 'dun gyis thob pa nyid du 'byung bar 'gyur</text></item>
<item><p>221b5</p><section></section><text>ba'i dbyar gnas pa la sogs pa'i rgyu las byung ba'i rnyed pa gang yin pa de de dang ldan pa nyid ni de yang dbang ba nyid yin te / khyim pa nyid du gyur pa yang de ltar dbang ba nyid kyi phyir ro/ /ci cha gcig mi dbang ba nyid de gtan du'am zhe na de'i phyir bye ba bzhin no zhes bya ba smos te/ ji</text></item>
<item><p>221b6</p><section></section><text>ltar bye ba dag las de smos pa de bzhin du zhes bya ba'i don to/ /ma tshor ba ltar cig shos rnams la de nyid ces bya ba la sogs pa la de bstan pa'o/ /bye ba dag na chos ma yin pa'i phyogs dang mthun pa yang de dang 'dra'o zhes bya ba ni dge slong bye ba rnams la chos ma yin pa'i phyogs</text></item>
<item><p>221b7</p><section></section><text>dang mthun pa yang gnas nas phyung ba de dang 'dra ste/ gnas nas phyung ba la gang du spyod pa ci bstan pa de dag thams cad chos ma yin pa'i phyogs dang mthun pa la yang blta bar bya'o zhes bya ba'i don to/ /rang bzhin du gnas pa ma yin pa dag la yongs su gnas pa dang mgu bar</text></item>
<item><p>222a1</p><section></section><text>bya ba dang bslab pa spyod pa dag mi 'chags so zhes bya ba ni rang bzhin du gnas pa ma yin pa de rnams la mi spyad pa nyid do/ /gang gi phyir de rnams la mi 'chags pa'i phyir ro/ /dge 'dun ma yin pa la yang ngo zhes bya ba ni yongs su gnas pa la</text></item>
<item><p>222a2</p><section></section><text>sogs pa mi 'chags pa ste/ su dag dge 'dun du ma gyur pa'i gang zag gcig gam gnyis sam gsum dag la yang mi 'chags so/ /gnas de na 'khod pa dag las yongs su bcad pa dag la yang ngo zhes bya ba la yang mi 'chags so zhes bya bar sbyar te/ gnas gang du</text></item>
<item><p>222a3</p><section></section><text>yongs su gnas pa la sogs pa de dag la spyad par bya ba'i gnas de na 'khod pa'i dge slong dag las logs shig tu yongs su bcad cing bkar ba dag las yongs su gnas pa la sogs pa spyod pa mi 'chags so/ /mang po nyid du yongs su spang bar mi bya'o zhes bya ba ni</text></item>
<item><p>222a4</p><section></section><text>gnas de na dge slong mang po dag 'khod par 'dir spyad par dka'o snyam pa'i blo mang ba nyid kyis spyod pa spang bar mi bya'o zhes bya ba'i don to/ /gnas brtan dang so sor thar pa dang bcas pa nyid du 'bad par bya'o zhes bya ba ni gnas gang na gnas brtan dang bcas so sor thar pa dang</text></item>
<item><p>222a5</p><section></section><text>bcas pa'i dge 'dun yod pa'i gnas de ji ltar spyod par 'gyur ba zhig gu snyam du de'i don du 'bad par bya'o/ /ma grub na gzhan du yang spyad par bya'o zhes bya ba'i don to/ /gang na gzhan gsum la sogs pa de dag gi ming rnam pa thams cad kyi spyod pa der spyod par mi bya'o zhes</text></item>
<item><p>222a6</p><section></section><text>bya ba ni rnam pa thams cad kyi de spyod pa der zhes bya ba gang rnams la yod pa de rnams ni rnam pa thams cad spyod pa der bya ba'o / /bslab pa la spyod pa zhes bya ba smos pas so/ /yongs su gnas pa dang mgu bar bya ba dang bcas pa rnams nye bar bsdu ba'i phyir rnam pa thams cad</text></item>
<item><p>222a7</p><section></section><text>kyi zhes bya ba smos so/ /gang na bdag nyid las gsum po la sogs pa de dag gi ming rnam pa thams cad spyod pa der de spyad par mi bya'o zhes bya ba ni gang du gzhan yongs su gnas pa spyod pa gsum yod pa der yongs su gnas par spyad pa mi bya'o/ /gang na gzhan gsum po la</text></item>
<item><p>222b1</p><section></section><text>sogs pa gzhi nas yongs su gnas pa spyod pa der gzhi nas yongs su gnas pa spyad par mi bya'o/ /gang na gzhan yang gzhi nas bslang ste/ yongs su gnas pa dang mgu bar bya ba spyod pa dang / gzhi nas mgu bar bya ba spyod pa dang / yang gzhi nas bslang ste mgu bar</text></item>
<item><p>222b2</p><section></section><text>bya ba spyod pa dang / bslab pa spyod pa der bslab pa gang zhig la zhes bya ba de la 'di bstan pa'o/ /'dir gzhung ni/ gtsug lag khang gcig tu yongs su gnas par byed pa bzhis yongs su gnas par byed par mi bya'o/ / mgu bar bya ba spyod pa bzhis mgu bar bya ba spyad par</text></item>
<item><p>222b3</p><section></section><text>mi bya'o/ /gzhi nas mgu bar bya ba spyod pa bzhis gzhi nas mgu bar bya ba spyad par mi bya'o/ /gtsug lag khang du bslab pa byin pa bzhis bslab pa la bslab par mi bya'o zhes gsungs pa yin no/ /dang po gnyis kyis gzhan du skya rengs 'char bar mi bya'o zhes bya ba ni</text></item>
<item><p>222b4</p><section></section><text>yongs su gnas pa spyod pa dang mgu ba spyod pa dang bslab pa spyod pa zhes bya ba gsum smos pa'i dang po gnyis te/ yongs su gnas pa spyod pa dang mgu bar bya ba spyod pa gnyis kyis gnas gang du spyad par bya ba yang dag par blangs pa'i gnas de las gzhan pa'i mtshams su</text></item>
<item><p>222b5</p><section></section><text>skya rengs 'char bar mi bya'o/ /bslab pa byin pa la ni cho ga ji srid 'tsho'i bar du de la 'jug pa dang bar du gcod par gyur pa 'di med do/ /de ni tshe gcig gis yin pas tshe gcig tu nges pa med pa'i phyir snga rol du ji srid 'tsho ba zhes bya ba mi sbyor ba'o/ /'dus pa'i dge</text></item>
<item><p>222b6</p><section></section><text>'dun la 'das pa dang 'byung bar 'gyur ba brjod par bya ba nyid do zhes bya ba ni 'dus pa'i gaN+DI brdungs pa der ji snyed 'dus pa de snyed 'dus pa dag la gang zhig 'dus pa de gnas pa de la dge 'dun gyis gang yang ma 'ongs pa 'byung bar 'gyur ba dang byung zin pa de dag spyod par gyur pa</text></item>
<item><p>222b7</p><section></section><text>dang / de dag spyad zin pa zhes bya ba brjod par bya ba nyid do/ /'dir las bzhin du thams cad mi 'tshogs na brjod pa mi 'chags pa ma yin te de lta bas na ji snyed pa 'dus pa de snyed pa rnams la nyes pa dang bral bar rig par bya'o/ /dge 'dun las zhes smos pa de ni gang zag</text></item>
<item><p>223a1</p><section></section><text>gi 'dus pa bsal ba'i don du'o/ /dus ji tsam zhig brjod par bya zhe na/ de'i phyir gal te yun ring du spyad par bya ba nyid ma yin na nyin re zhing ngo zhes bya ba smos te gal te yongs su gnas pa yun ring du spyad par bya ba ma yin na nyin re lan re brjod par bya ba</text></item>
<item><p>223a2</p><section></section><text>yin no/ /'di la ni gsum mam bzhi zhing ngo zhes bya ba ni yun ring du spyad par bya ba nyid 'di la nyi ma gsum mam bzhi zhing lan re brjod par bya ba nyid yin no/ /de gnyis la don des brnyas thabs mi bya'o zhes bya ba ni yongs su gnas pa dang mgu bar bya ba spyod pa de gnyis la dge</text></item>
<item><p>223a3</p><section></section><text>'dun lhag ma dang kha na ma tho ba kun du spyod pa'i don des brnyas thabs mi bya'o/ /'thab krol byed pa 'ong bar thos shing gal te des 'jigs na dge 'dun tshogs pa'am gang zag la phyir btang bar bya ba nyid yin no zhes bya ba ni thams cad du 'thab krol byed cing rgol ba'i ngang</text></item>
<item><p>223a4</p><section></section><text>tshul can la de la ched du 'gro ba nyid du gnas pa de 'dir 'thab krol byed par 'gyur snyam du 'byung bar 'gyur la 'thab krol byed pa gcig gam du ma 'ong bar thos shing / gal te de dag gis gleng ba dang dran par byed pas 'jigs na spyod pa des 'khrug par gyur pa'i 'thab krol</text></item>
<item><p>223a5</p><section></section><text>byed pa po gcig gam du ma 'ong bar ma thos par 'byung na/ dge 'dun gyi drung ngam gang zag gam de dang mi mdza' ba nyid du gnas pas bdag nyid rang bzhin du gnas pa la gzhag par bya'o/ /'dir gzhung kha cig las rgan pa'i mthar gnas te yongs su gnas pa dang mi mdza'</text></item>
<item><p>223a6</p><section></section><text>ba nyid du gnas par bya'o/ /dge 'dun la phyir btang ba'i sngags ni dge 'dun btsun pa rnams gsan du gsol zhes bya ba la sogs pa gsungs pa yin no/ /gzhan du yang gnyis po 'di dag gang zag la phyir btang ba'i sngags kyi gzhung ni zhu ba las btsun pa bcom ldan</text></item>
<item><p>223a7</p><section></section><text>'das kyis gal te yongs su gnas par byed pa'i dgra bo 'ongs na / de yongs su gnas pa'i spyod pa bag yangs su bya'o zhes bka' stsal na des ji ltar bag yangs su bgyi/ nye ba 'khor dge slong des chos gos phrag pa gcig tu ste/ 'chil lham dag phud nas dge slong gi</text></item>
<item><p>223b1</p><section></section><text>mdun du tsog pur 'dug ste 'di skad ces brjod par bya'o / /bdag dge slong yongs su gnas par bgyid pa'i dgra bo dge slong mchis te/ bdag ming 'di zhes bgyi ba yongs su gnas pa'i spyod pa bag yangs su bgyid cing slar yang len par bgyid do/ /yang blangs te</text></item>
<item><p>223b2</p><section></section><text>spyod par bgyid na tshe dang ldan pa dag gis bdag ngo tsha ma mchis par gzung du gsol/ /de bzhin du lan gnyis/ lan gsum du bzlas / thabs yin no legs so zhes gsungs pa yin no/ /dgra bo song na phyir yang de bzhin du blang bar bya ste/ de ni yongs su gnas pa dang mgu bar bya bar spyod</text></item>
<item><p>223b3</p><section></section><text>pa yin no zhes gsungs te/ de la gnyis ka'i sbyor ba zhes bya ba 'di gnyis ka bsdus pa'o/ /'jigs dang bral na de nyid du phyir blang bar bya'o zhes bya ba ni dge 'dun gyi drung ngam gang zag la'o/ /sa gzhan na gnas pa'i gzhi'o// //yongs su gnas pa dang mgu bar</text></item>
<item><p>223b4</p><section></section><text>bya ba spyod par rang bzhin du gnas pa dang lhan cig tu g.yogs ma gcig par nyal na nyin mtshan de bcad do zhes bya ba ni ji srid nyal ba'i nyin mtshan de yongs su gnas par bya ba dang mgu bar spyad pa'i zhag tu bgrang bar mi bya zhing bcad par bya ba'o/ /'dir gzhung ni yongs su</text></item>
<item><p>223b5</p><section></section><text>gnas par byed pas rang bzhin du gnas pa dang lhan cig g.yogs ma gcig par nyal ba de'i nyin mtshan yongs su gnas pa dang / mgu bar bya ba spyod pa mi bgrang bar mtshan mo de bcad de bgrang bar bya'o/ /mgu bar bya ba spyod pa yang de bzhin no zhes gsungs pa yin no/ /</text></item>
<item><p>223b6</p><section></section><text>mtshams kyi phyi rol du spyad pa yang ngo zhes bya ba yang nyal na nyin mtshan de bcad do zhes bya ba'i rjes snyegs pa'i phyir yang ngo zhes bya ba'i sgra smos so/ /ma brjod na yang ngo zhes bya ba yongs su gnas pa dang mgu bar bya ba spyod pa zhag 'das pa dang 'byung bar 'gyur ba ma brjod na</text></item>
<item><p>223b7</p><section></section><text>yang nyin mtshan de bcad par bya'o/ /thos par bya ba dag mtshams de na nye bar mi 'khod na mi 'byung ngo zhes bya ba ni mtshams gang du de spyad par bya ba'i mtshams de gang na mang du thos par bya ba rnams la nye bar mi gnas na ma brjod pa de mi 'byung ba'o/ /nyi ma de nyid la phyir 'ong na</text></item>
<item><p>224a1</p><section></section><text>mtshams gzhan du 'gro ba la nyes pa med do/ /yongs su gnas par byed pas yongs su gnas par byed pa dang lhan cig g.yogs ma gcig par nyal bar mi bya'o zhes bya ba ni nyin mtshan spyad par ni mi 'gyur mod kyi 'on kyang nyin mtshan gyi mtha' nyes</text></item>
<item><p>224a2</p><section></section><text>byas rdzogs par 'gyur la/ de'i mdun rol du ni sbyor ba las byung ba'i nyes byas su 'gyur bar shes par bya'o/ /rang bzhin du gnas pa dang lhan cig nyal ba yang kha na ma tho ba de gnyis su 'gyur ba'i steng du de'i nyin mtshan bcad par yang 'gyur ro/ /de dang mu stegs</text></item>
<item><p>224a3</p><section></section><text>can yongs su gnas pa la gnas pa dang / der lhan cig pa la ni nyes pa med do zhes bya ba ni der lhan cig pa la zhes bya ba ni mu stegs can gyi gnas der ro/ /der zhes bya ba ni nyal sa der ro/ /ci'i phyir yang yongs su gnas pa'i gzhi las gzhan na gnas pa'i</text></item>
<item><p>224a4</p><section></section><text>spyod pa'i gzhi zhes ming gzhan du byas she na/ sa gzhan na gnas pa dang mgu bar bya ba spyod pa dang / bslab pa byin pa la sogs pa gzhan na gnas pa gang ji snyed pa de dag thams cad gzhi 'dis spyod par bstan gyi / yongs su gnas pa 'ba' zhig tu ni ma zad pas de'i</text></item>
<item><p>224a5</p><section></section><text>don de bstan pa'i phyir de shes par bya'o/ /sa gzhan na gnas pa spyod pa'i gzhi zhu ba'i skabs so/ /sa gzhan na gnas pa spyad pa'i gzhi rdzogs so// //ma grags pa ni gzhi nyid ma yin no zhes bya ba ni 'dod pa rnams ni zhe sdang gis 'jug pa yin te/ drang</text></item>
<item><p>224a6</p><section></section><text>po ma yin pa la brten nas 'di rnams la mi'i chos bla mar gyur pa ci'i phyir zhe na/ de la tha dad du bya ba ma yin pa ltung ba'i tha snyad kha cig sdig pa 'dod pa rnams kyis de lta bu'i ngo bo nyid 'jug pa rnams kyis dge slong rnams nyams par byas pa de bas na 'di rnam par gzhag</text></item>
<item><p>224a7</p><section></section><text>go/ /ma grags pa des ci'i phyir gleng bar mi bya zhe na/ kha cig mi'i chos bla ma dang ldan pas sngags kyang sman gyis byas pa'am/ skye ba las byung ba gang yin pa 'di lta ste dper na 'khor los sgyur ba la sogs pa rnams kyi'o/ /ting nge 'dzin las grub pa'am mnyam</text></item>
<item><p>224b1</p><section></section><text>par ma bzhag pa'i sa la gnas pa ni 'di lta ste/ bye brag can gyi yon tan rnams kyi rigs las byung ba ni 'dod pa na spyod pa rnams so/ /'dir gzhung ni/ dge slong dag lha'i mig ni tha snyad du bya ba ma yin te/ de bas na dge slong gis lha'i mig gis mthong bas gleng bar</text></item>
<item><p>224b2</p><section></section><text>mi bya'o zhes bya ba nas de bzhin du lha'i rna bas gleng bar mi bya'o zhes bya ba la sogs pa'i bar du gsungs pa yin no zhe na bden mod kyi/ gzhan du yang grags pa las mi 'da' bas byas nas 'di la 'dod pa nyid rnam par gnas pa yin te skyon mtshungs pa nyid kyi phyir ro/ /tha</text></item>
<item><p>224b3</p><section></section><text>snyad du byas pa ma yin zhes smos pas log par rtog pa de bas na 'di ltar sbyar ba'o/ /dgag dbye brjod pa rdzogs na dgag dbye gzhag pa mi 'chags so zhes bya ba ni/ gang zag gang gis dgag dbye brjod pa rdzogs na mi 'chags pa'o/ /dgag dbye brjod pa</text></item>
<item><p>224b4</p><section></section><text>rdzogs par dgag dbye 'jog par byed na ni 'chags so/ /dgag dbye'i sngags lan cig brjod pa la ni de'i mthar phyin pa nyid brjod pa yin te/ lan gnyis brjod pa la ni gnyis pa'i mthar phyin pa nyid rdzogs pa yin no/ /lan gsum du brjod pa gsum pa'i</text></item>
<item><p>224b5</p><section></section><text>mthar phyin pa nyid rdzogs pa yin no/ /dgag dbye'i gzhi las de la sogs pas dran pa nye bar gzhag ste zhes bya ba nas shes bzhin zhes bya ba'i bar du gsungs pa yin no/ /byed pa po nad pa dang ldan pa nyid la yang de bzhin no zhes bya ba ni gal te dgag dbye 'jog pa</text></item>
<item><p>224b6</p><section></section><text>po nad par gyur na des dgag dbye 'jog tu 'jug pa yang snga ma bzhin du mi 'chags pa nyid yin no zhes bya ba'i don to/ /ci des mngon sum du 'jog pa mi 'chags par zad dam zhe na/ de'i phyir mngags pas kyang ngo zhes bya ba las kyang ngo zhes bya ba'i sgras ni rang</text></item>
<item><p>224b7</p><section></section><text>gis 'jog tu 'jug na yang mi 'chags so zhes bya ba'i don to/ /nad pa nyid la yang ngo zhes bya ba ni gal te gzhan gyis nad pa'i dgag dbye 'jog par byed na/ des kyang nad pa'i dgag dbye gzhag pa mi 'chags pa'o/ /'dir dgag dbye zhes smos pas ni gso</text></item>
<item><p>225a1</p><section></section><text>sbyong dang gdams ngag gzhag pa la yang cho ga 'di rig par bya'o/ /de mnod par mi bya'o zhes bya ba ni gang zhig dgag dbye gzhag pa mi 'chags pa bstan pa gang yin pa de mnod par mi bya'o/ /tshe dang ldan pa nad pa ni sbyor mi bzod pa yin gyi</text></item>
<item><p>225a2</p><section></section><text>khyed sdod cig ce'am/ tshe dang ldan pa pho nya de la ni brgal zhing brtag pa ma yin no zhes lan gdab par bya'o zhes bya ba ni gal te nad pa rang gi dgag dbye 'jog tu 'jud na de'i tshe tshe dang ldan pa nad pa ni sbyor mi bzod pa yin gyi khyod rang sdod cig ces lan gdab par bya'o/ /'on te nad</text></item>
<item><p>225a3</p><section></section><text>pas mngags pa de la tshe dang ldan pa pho nya nad pa de la brgal zhing brtag par bya ba ma yin no zhes lan gdab par bya'o/ /byas pa dang byed pa'i rang gi ngo bo ma rtogs pa nyid na yang gleng ba mi 'chags so zhes bya ba la byas pa'i rang gi ngo bo ma rtogs pa nyid ces bya ba ni 'phags pa che ge</text></item>
<item><p>225a4</p><section></section><text>mos nyes pa byas pa zhes thos kyis nyes pa 'di dang 'di lta bu byas zhes bya ba ma thos so zhes zer ba'o/ /byed pa'i rang gi ngo bo ma rtogs pa nyid ces bya ba ni 'phags pas nyes pa 'di dang 'di lta bu byas zhes ni thos kyi che ge mo zhig gis ni ma thos so zhes zer ba ste/ de ltar</text></item>
<item><p>225a5</p><section></section><text>byas pa dang byed pa'i rang gi ngo bo ma rtogs pa nyid yin na yang gleng ba mi 'chags so/ /lhag mas kyang dus ma yin par 'jug par mi bya'o zhes bya ba la gnas gang du gleng bar bya ba'i gang zag de'i bsrung bar bya ba rnams kyi mdun du des bdag la brnyas thabs byas par 'gyur ba'i</text></item>
<item><p>225a6</p><section></section><text>gnas de las lhag mas kyang zhes bya bas ni byed pa po nad pa la sogs pas gleng ba de las gzhan pas kyang dus ma yin par 'jug par mi bya'i dus su 'jug par bya'o/ /dran pa dang shes bzhin nye bar ma bzhag par mi bya'o/ /mtha' ma yin par mi bya'o zhes bya ba ni gnas gang du</text></item>
<item><p>225a7</p><section></section><text>gleng bar bya ba'i gang zag de'i bsrung bar bya ba rnams kyi mdun du des bdag la brnyas thabs byas par 'gyur ba'i gnas de las gzhan pa'i gleng bar bya ba des 'jug par bya ba'i don to/ /lcags kyi gsal shing can nyid ni dam pa rnams kyis smad par bya ba nyid yin pa'i phyir ro/ /</text></item>
<item><p>225b1</p><section></section><text>skabs 'byed du ma bcug par mi bya'o zhes bya ba ni gang du gang zag gang la skabs 'byed du ma bcug par gleng ba la 'jug par mi bya ste de ni rab tu 'khrug pa spang ba nyid kyi phyir ro/ /dgag dbye ni de nyid yin no zhes bya ba ni/ gang gi dgag dbye'i tshe dge 'dun las dgag dbye byas pa de ni</text></item>
<item><p>225b2</p><section></section><text>skabs phyed pa nyid yin pas de'i phyir dgag dbye byed pa ni gleng ba la 'jug pa ni nyes pa med do zhes bya ba'i don to/ /mi dran pa na dran par bya'o zhes bya ba ni glengs pa na mi dran na dran du gzhug go/ /dran par bya ba ni gleng ba'i 'khor yin pas de'i phyir ji ltar gleng ba la dus ma yin par</text></item>
<item><p>225b3</p><section></section><text>'jug pa mi bya ba dang / dran pa dang shes bzhin nye bar ma bzhag par mi bya ba dang / skabs 'byed du ma bcug par mi bya'o zhes ji skad smos pa de dag dran par bya ba'i skabs 'dir yang grub pa yin no/ /de mi byed na de la brjod pa dang bcas pa nyid bya'o zhes bya ba ni skabs 'byed pa de</text></item>
<item><p>225b4</p><section></section><text>mi byed na gleng bar bya ba de la brjod pa dang bcas pa nyid bya'o/ /ma mo dag las cho ga dang bcas par brjod par bya ba nyid brjod pa'o/ /ji ltar brjod pa dang bcas pa nyid bya zhe na/ de'i phyir tshe dang ldan pa khyed la brjod pa dang bcas pa nyid kyis khyed kyis gnas 'di nas ma zhus</text></item>
<item><p>225b5</p><section></section><text>par 'gro bar mi bya'o/ /kho bo la tshe dang ldan pa la brjod pa'i phyir bsdogs pa yod do zhes bya ba smos te/ brjod par bya ba nyid du nges pa ni bsdogs pa zhes bya'o/ /des dul bar mi 'gyur ba mi gdams pa nyid du'o zhes bya ba ni de la brjod pa dang bcas pa nyid bya'o zhes bya bar</text></item>
<item><p>225b6</p><section></section><text>sbyar ro/ /de la gtam 'dre ba la sogs pa yang bzlog par bya'o zhes bya ba ni mi gdams pa nyid du byas pa de la gdams shing rjes su bstan par bya ba nyid kyis phan gdags pa bzlog par bya ba 'ba' zhig tu ma zad kyi 'on kyang gtam 'dre ba dang phebs par smra ba dang / so sor kun</text></item>
<item><p>225b7</p><section></section><text>dga' bar bya ba'i tha snyad kyis tshig sbyin par yang mi bya'o/ /de ltar na yang gso sbyong gzhag go zhes bya ba ni de ltar yang dul bar mi 'gyur zhing skabs mi 'byed na de'i tshe gso sbyong gzhag par bya'o/ /des kyang ni dgag dbye'o zhes bya ba ni de ltar gzhag pa des kyang dul bar mi</text></item>
<item><p>226a1</p><section></section><text>'gyur zhing skabs mi 'byed na de'i tshe de'i dgag dbye gzhag par bya'o/ /gso sbyong dang dgag dbye gzhag par zhes bya ba ni gang zag 'di 'dug pa dang lhan cig dge slong rnams kyis gso sbyong dang dgag dbye mi bya'o zhes bya ba yin par rig par bya'o/ /</text></item>
<item><p>226a2</p><section></section><text>'jog par byed pa dag gis gzhag pa dang lhan cig tu bya ba yang 'dir bzod pa yin no zhes bya ba ni gang dag gis gzhag pa gang yin pa dag dang lhan cig gso sbyong la sogs pa bya ba gang yin pa de yang skabs 'dir de la bzod pa bya ba yin gyi tshig 'ba' zhig gis bzod pa</text></item>
<item><p>226a3</p><section></section><text>bya zhing bag yangs su bya bar ma zad do zhes bya ba'i don to/ /'dir gzhung ni drug sde dag gis 'gran dor gyi bsam pas dge slong gis gso sbyong gzhag pa dang / dge slong rab tu gnas pa thams cad kyis kyang khyed kyi gso sbyong drug sde dag gis gzhag go zhes gso sbyong</text></item>
<item><p>226a4</p><section></section><text>las zlog par byed na yang drug sde dag gis gso sbyong bya'o zhes smras pa nas bcom ldan 'das kyis bka' stsal pa/ gal te dge slong dag gis gso sbyong gzhag pa de nyid kyis gso sbyong byas nas bzod par byas par brjod par bya'o zhes bya ba'i bar du gsungs pa</text></item>
<item><p>226a5</p><section></section><text>yin no/ /skabs phye ba nyid na gal te mnyan pa nyid ma yin na phur pa dang bcas pa nyid bya'o zhes bya ba ni skabs phye ba nyid na gal te de mnyan pa nyid du mi 'gyur na de'i tshe de la phur pa dang bcas pa nyid ces bya ba ste/ phur pa dang bcas pa'i skabs 'di ni ma mo las 'byung ngo / /</text></item>
<item><p>226a6</p><section></section><text>ji ltar phur pa dang bcas pa zhes bya zhe na/ de'i phyir gnas 'di'am gzhan du'am gzhi 'di'am gang yang rung ba la 'dod par smra bar bya'o zhes bya ba dang / ltung ba bkal zhing nyes pa bstan te btang bas so zhes bya ba smos te gang yang rung ba la 'dod par bya zhes bya ba ni gnas</text></item>
<item><p>226a7</p><section></section><text>sam gzhi la'o/ /nyes pa bstan te zhes bya ba ni ltung ba bkal zhing zhes bya ba'i rnam grangs gzhan bstan pa'o/ /rta dmu rgod phur pa dang bcas pa dang 'dra bar de dang dri ma dang bcas par btang ba yin pas de'i phyir phur pa dang bcas pa zhes bya'o/ /tshul khrims dang lta ba dang</text></item>
<item><p>226b1</p><section></section><text>cho ga dang 'tsho ba nyams pas gleng ba la sogs pa de dag thams cad byed na gzhi dang bcas pa 'chags so zhes bya ba ni mthong ba dang thos pa dang dogs pa dag gis gzhi dang bcas par tshul khrims dang lta ba dang cho ga dang 'tsho ba nyams pas gleng ba dang dran par bya ba dang /</text></item>
<item><p>226b2</p><section></section><text>skabs 'byed du gzhug pa dang brjod pa dang bcas pa dang / mi gdams pa nyid dang / gso sbyong gzhag pa dang / dgag dbye gzhag pa phur pa dang bcas pas bya ba dag byed na 'chags pa'o/ /de dag bya ba yang gzhi yod na 'chags kyi gzhi med par tshul khrims la</text></item>
<item><p>226b3</p><section></section><text>sogs pa nyams pas gleng ba la sogs pa byed pa ni mi 'chags so/ /gzhi legs pa ma yin pas mi bya'o zhes bya ba ni gleng ba la sogs pa de dag legs par ma mthong ba dang / legs par ma thos pa dang / legs par mi dogs par mi bya ba dang / mi gsal</text></item>
<item><p>226b4</p><section></section><text>bar thos pa ni legs par ma thos pa'o/ /snying tha dad cing dad pa zhen pa'i yongs su rtog pa ni legs par mi dogs pa'o/ /'dir gzhi dri ngan pa yod de/ de bas na 'dir mi 'chags pa ma yin par rig par bya'o/ /'di ni phran tshegs dag las 'byung ngo / /'di</text></item>
<item><p>226b5</p><section></section><text>la dngos po la bden pa nyid ni rgyu ma yin no zhes bya ba ni gzhi 'di la dngos po la bden pa nyid ni rgyu ma yin gyi 'du shes kyi dbang gis 'di rnam par gzhag pa ste/ dngos po bden pa nyid yin na yang gal te mthong ba la sogs pa'i 'du shes med par gleng bar byed na gzhi med pa</text></item>
<item><p>226b6</p><section></section><text>kho nas gleng ba la sogs pa kho nar 'gyur la/ dngos po mi bden pa nyid yin yang gal te mthong ba la sogs pa'i 'du shes kyis gleng bar byed na gzhi dang bcas pa kho nas gleng pa la sogs par 'gyur ro zhes bstan pa yin no/ /thos pa ni rnam pa gsum ste/</text></item>
<item><p>226b7</p><section></section><text>bya ba'i mtshan ma dang / gzhan phebs par smra ba dang / rang gi rjes su thos pa'o zhes bya ba la/ bya ba'i mtshan ma zhes bya ba smra ba gang dag gis 'jug par byed pa'i sgra de dag der bya ba de lhan cig byung ba'i rang bzhin gang yin pa de ni bya ba'i mtshan ma'o/ /gzhan dag gis</text></item>
<item><p>227a1</p><section></section><text>byas par gyur pa la de'i don du gzhan phebs par smra ba la gzhan gyis smras pa nyid do/ /rang gi bdag nyid shes pa po nyid la gang zhig gzhan gyis thos su bcug pa de ni che ge mo zhig gis 'di lta bus byas so zhes gzhan dag logs shig na gtam zer</text></item>
<item><p>227a2</p><section></section><text>ba rang gis logs shig nas rjes su thos pa gang yin pa'o/ /'dir gzhung ni 'di la dge slong dag gis rnam pa gang dag dang / rtags gang dag dang mtshan ma gang dag gis pham par 'gyur ba'i mtha'i ltung ba 'byin pa'i rnam pa de dag dang rtags de dag dang mtshan ma de dag gis</text></item>
<item><p>227a3</p><section></section><text>pham par 'gyur ba mtha'i ltung ba 'byin pa de thos pa dang / gtam de yang de las byung zhing de'i rang bzhin gyis nye bar gnas pa yin pa dang / de bzhin du des dge slong de pham par 'gyur ba'i mtha' ltung bar 'byung ngo zhes yid ches pa'i tshig las thos par gyur na gzhi des gnas pa</text></item>
<item><p>227a4</p><section></section><text>de'am gzhan du de'i gso sbyong 'jog par byed na chos bzhin du gso sbyong 'jog pa yin no zhes gsungs pa yin te/ der ji skad gsungs pa de dag go rims bzhin du 'dir bsdus pa yin no yid ma ches pa ni gzhi nyid ma yin no zhes bya ba ni thos kyang yid ma ches pa gang yin pa de ni</text></item>
<item><p>227a5</p><section></section><text>gzhi ma yin par rig par bya'o/ /'dir gzhung ni des yid ches pa'i tshig las thos pa ma yin no zhes gsungs pa yin no/ /yongs su sbyong ba'i gzhi'o// //shes pa du ma nyid yin na gleng ba la sogs pa la 'dod pas so zhes bya ba ni shes pa'i dge slong du ma</text></item>
<item><p>227a6</p><section></section><text>nyid yin na de la gleng ba dang dran par bya ba dang skabs 'byed du gzhug pa la sogs pa de dag rgan rim gyis 'jug par bya ba ma nges kyis gleng bar bya ba 'dod pas ci dgar 'jug par bya'o zhes bya ba'i don to/ /'dir gzhung ni brdzun du smra ba'i ltung byed kyi zhu ba las/ /btsun pa dge</text></item>
<item><p>227a7</p><section></section><text>slong gi dge 'dun gyi dbus su bslab pa las 'da' bar bgyid na sus gleng bar bgyi/ gang 'dod pas so zhes bya ba gsungs pa yin no/ /dgag dbye ma yin par de gzhag par mi bya'o zhes bya ba ni dgag dbye'i las kyi dus ma yin pa gzhan du dgag dbye de gzhag</text></item>
<item><p>227b1</p><section></section><text>par mi bya'o/ /gso sbyong ma yin par de mi bya'o zhes bya ba ni gso sbyong gi las kyi dus ma yin par gzhan du gso sbyong de gzhag par mi bya'o/ /'jog par byed pa bud med nyid kyis gzhan skyes pa'i gzhag pa nyid byed dam byas pa nyid na gzhag pa nyid ma yin no zhes bya ba ni</text></item>
<item><p>227b2</p><section></section><text>de dag 'jog par byed pa nyid dam gzhag par byas pa nyid kyi 'og tu gal te mtshan de bud med du gyur pa nyid kyis 'jog par byed pa bud med yin la/ cig shos skyes pa yin par gyur na de la 'jog par byed pa gang yin pa de ni gzhag pa nyid ma yin te/ de lta na mi 'byung</text></item>
<item><p>227b3</p><section></section><text>ba kho na yin no zhes bya ba'i don to/ /skyes pas bud med kyi 'jog pa ni 'byung ba kho na yin no/ /mi 'byung bas rjes su 'jug pa med do/ /de lta bas na bud med kyis 'jog tu bcug na skyes pa nyid du gyur kyang gzhan pa nyid dgag dbye'i gzhi zhu ba las/ btsun pa re</text></item>
<item><p>227b4</p><section></section><text>zhig dge slong gis dge slong gi dgag dbye 'jog par bgyid cing gang gis bgyi ba de mtshan gyur te dge slong mar gyur na gzhag par bgyi'am/ nye ba 'khor gzhag par brjod par bya'o/ /'jog par bgyi ba gang lags pa de mtshan gyur te/ dge slong mar gyur na gzhag</text></item>
<item><p>227b5</p><section></section><text>par brjod par bgyi'am/ nye ba 'khor gzhag par brjod par mi bya'o/ /btsun pa re zhig dge slong mas dge slong ma'i dgag dbye 'jog par bgyid cing gang gis 'jog par bgyid pa de mtshan gyur te dge slong du gyur na gzhag par brjod par bgyi'am/ nye ba 'khor</text></item>
<item><p>227b6</p><section></section><text>gzhag par brjod par mi bya'o/ /'jog par bgyid pa gang lags pa de mtshan gyur te dge slong du gyur na gzhag par brjod par bgyi'am/ nye ba 'khor gzhag par brjod par bya'o/ /de bzhin du dge slong dang dge slong mas dgag dbye byed pa la yang brjod par bya'o zhes</text></item>
<item><p>227b7</p><section></section><text>gsungs pa yin no/ /rang bzhin du nyams pas kyang ma yin no zhes bya ba smyon pa la sogs pas gzhag pa nyid kyang gzhag pa nyid ma yin no/ /tshul khrims med pa dang gcig pa nyid ma yin pas kyang ma yin no zhes bya ba ni nyams pa'am rnam pa thams cad du gang</text></item>
<item><p>228a1</p><section></section><text>la tshul khrims med pa de ni tshul khrims med pa'o/ /chos dang chos ma yin pa'i phyogs su gyur pa phan tshun blo gcig pa nyid ma yin pa de gnyis kyis gzhag pa nyid kyang gzhag pa nyid ma yin no/ /gcig pa nyid ma yin pa'i gzhung ni dgag</text></item>
<item><p>228a2</p><section></section><text>dbye'i zhu ba las/ btsun pa re zhig khas blangs pa dag gis khas ma blangs pa dag gi dgag dbye 'jog par bgyid na gzhag par brjod par bgyi'am/ nye ba 'khor gzhag par brjod par mi bya'o/ /btsun pa re zhig khas ma blangs pa dag gis khas blangs pa dag gi</text></item>
<item><p>228a3</p><section></section><text>dgag dbye 'jog par bgyid na gzhag par brjod par bgyi'am/ nye ba 'khor gzhag par brjod par mi bya'o zhes gsungs pa yin no/ /de gnyis kyis yang ma yin no zhes bya ba ni rang bzhin nyams pa smyon pa la sogs pa zhes bya ba de dang tshul khrims med pa dang gcig</text></item>
<item><p>228a4</p><section></section><text>pa nyid ma yin pas gzhag pa nyid kyang gzhag pa nyid ma yin no/ /yang ci'i phyir gso sbyong gzhag pa'i gzhi 'di'i ming yongs su sbyang ba'i gzhi zhes gzhan du byas she na/ gzhi 'dis gdams ngag gzhag pa dang phur pa dang bcas pa la sogs pas las kyis sbyang</text></item>
<item><p>228a5</p><section></section><text>bar bya ba thams cad bsdus pa yin gyi/ gso sbyong gzhag pa 'ba' zhig tu ma zad pas zhes bya ba 'di sgrub pas de shes par bya'o/ /rnam pa thams cad du ming du gzhan du byas pa ni bzhi po la yang yongs su sbyang ba'i gzhi zhes pa bde bar gtogs pa'i don du'o/ /</text></item>
<item><p>228a6</p><section></section><text>yongs su sbyang ba'i gzhi zhu ba'i skabs so/ /yongs su sbyang ba'i gzhi rdzogs so// //dge 'dun tha dad pa nyid du nus pa la mi 'dod par gleng ba dang / gleng bar byed pa na log par mi bya'o/ /'da' bar bya ba gang na mi mthun pa yod pa de dang lhan cig tu</text></item>
<item><p>228a7</p><section></section><text>'khod par mi bya'o zhes bya ba ni gnas gang du 'da' bar byed pa ni 'da' bar byed pa'o/ /'thab krol gyi skabs bcad pa'i phyir 'di bca' ba mdzad do/ /gzhan du na go gnyis sam gsum gyi bar du bcad de'o zhes bya ba yang gnas gang na gang zag mi mthun pa yod pa de dang</text></item>
<item><p>228b1</p><section></section><text>lhan cig tu 'da' bar byed pa las gzhan la go gnyis sam gsum gyi bar du bcad de stan la 'khod par bya'o/ /'di ni lus kyis pha rol gnon pa dang de dang de reg pa spang ba'i phyir ro/ /'da' bar bya ba la yang langs nas de la pha rol gnon pa'i phyir sbyor ba zhes bya ba</text></item>
<item><p>228b2</p><section></section><text>der de mi gnang ba'o/ /des cig shos dang yang de bzhin no zhes bya ba yang 'dir gang zhig gang la zhes bya ba'i yul nyid kyis smos pa des kyang de dang lhan cig tu 'khod par mi bya ba dang de ni de lta nyid du bsdus pa ste/ gnyis sam gsum gyis bcad de 'khod par bya'o/ /</text></item>
<item><p>228b3</p><section></section><text>'di ni lus kyi las de mi mthun pa des kyang 'grogs bshes nyid ma yin pa de lta na yang ltung ba spang ba'i phyir/ de gnyis kyi gtsug lag khang bar du chod pa sbyin par bya ba nyid dang mnod pa bya ba nyid do zhes bya ba ni mi mthun pa dang / cig shos de gnyis kyi gtsug lag khang</text></item>
<item><p>228b4</p><section></section><text>zhes bya ba gnas pa'i gzhi g.yogs pa'am/ ma g.yogs pa bsgrub par bya ba'i don du gnas khang gis bar du chod pa gnas khang bsko bas kyang sbyin par bya ba nyid yin la rang gis kyang mnod par bya ba nyid yin no/ /'dir sbyin pa po dang mnod pa pos kyang gzhan du</text></item>
<item><p>228b5</p><section></section><text>byed na nyes byas su 'gyur te/ de lta bas na ltung ba dang ldan par rig par bya'o/ /dge 'dun thams cad kyis gros byas sam las su stsal te der gnas khang sbyin par byed na yang thams cad nyes byas su rig par bya'o/ /'dir gnas kyi gzhi g.yogs pa ni gtsug</text></item>
<item><p>228b6</p><section></section><text>lag khang ngo / /chos dang 'dul ba la gal te de dang ldan par shes nas chos ma yin pa la mngon par zhen pa la dge 'dun mthun pa med do zhes bya ba la chos dang zhes bya ba ni dngos por gtogs pa dang spyod par gtogs pa'i cho ga'o/ /'dul ba zhes bya ba ni bya ba dang bya</text></item>
<item><p>228b7</p><section></section><text>ba ma yin pa dag la byas pa dang ma byas pa nyid do/ /de dang ldan par zhes bya ba ni de ltar chos dang 'dul ba'i rnam pa la mi mthun pa nyid dang ldan pa'o/ /gal te shes nas chos ma yin pa la zhes bya ba ni / chos ma yin pa la mngon par zhen par byed pa de la dge 'dun</text></item>
<item><p>229a1</p><section></section><text>mthun pa med do/ /gang gi phyir chos dang 'dul ba'i phyir dge 'dun mi mthun pa yin gyi/ don gzhan gyi phyir ni ma yin pas de'i phyir mi mthun pa la ni dge 'dun mi mthun pa byed par mi rigs so/ /de'i phyir de las gzhan pa dag dang tshogs te las</text></item>
<item><p>229a2</p><section></section><text>byas na yang mi 'chags la phan tshun mi mthun pa nyid du yang mi 'gyur ro zhes bya ba ni gang gi phyir dge 'dun mthun pa med pa de'i phyir chos ma yin pa la mngon par zhen pa de dag dang de las gzhan pa chos kyi phyogs dang mthun pa gzhan dag la yang bsdus te byas pa la las</text></item>
<item><p>229a3</p><section></section><text>byas na yang mi 'chags pa dang phan tshun mi mthun pa'i dngos por mi 'gyur ro/ /de dag de'i mi mthun pa'i phyogs dang 'thab par gyur pa nyid na chos 'di pa dag gis phyag mi bya ba nyid yin no zhes bya ba la de dag ces bya ba ni chos ma yin pa la mngon par zhen pa</text></item>
<item><p>229a4</p><section></section><text>de rnams la de'i mi mthun pa'i phyogs chos dang mthun pa'i phyogs su gtogs pa dang lhan cig 'thab par 'gyur ba nyid na de dag la chos 'di pa dge slong dang dge slong ma dang dge tshul dang dge tshul ma dang dge slob ma dang dge bsnyen dang dge bsnyen ma rnams kyis phyag mi bya ba nyid</text></item>
<item><p>229a5</p><section></section><text>yin no/ /mngon du ldang ba dang stan la bod pa dang / gtam 'dre ba dang / phebs par smra ba dang / kun dga' bar 'gyur ba dang rnam par lta ba dang cung zad lta ba dag kyang mi bya'o/ /lag pa'i tha snyad kyis gnas mal ngan pa rjes su sbyin no/ /kha cig las ni</text></item>
<item><p>229a6</p><section></section><text>tshig gis thos pa dang bcas par gzhan la'o zhes bya ba ni gzhung kha cig las ni chos ma yin pa la mngon par zhen pa de dag 'ongs na tshig gis ci nas kyang de dag gis thos pa dang bcas par gang zag gzhan la brten te de dag 'di tsam thob po zhes bya ba'i tshig gis gnas</text></item>
<item><p>229a7</p><section></section><text>mal ngan pa rjes su sbyin par bya'o zhes 'byung ngo / /gtsug lag khang mjug tu'o zhes bya ba ni sbyin no zhes bya bar sbyar ro/ /kho bo cag rgan no zhes zer na khyed cag kyang bdag cag shAkya'i sras kyi dge slong dag yin no snyam du bdag nyid khas 'che'am / khyed cag gang</text></item>
<item><p>229b1</p><section></section><text>dag gi spyod tshul 'di lta bu dang gtam 'di lta bu 'di yang mi thob pa yin na/ khyed kyi ston pa thugs rje dang ldan pa des na 'di rjes su gnang ngo zhes gzhan la lan gdab par bya'o zhes bya ba ni/ de dag la dngos su lan mi gdab par gang zag gzhan la brten te lan 'di skad gdab</text></item>
<item><p>229b2</p><section></section><text>par bya'o zhes bya ba'i don to/ /spyod tshul 'di lta bu zhes bya ba ni gang zhig de rnams kyis spyad pa'i spyod pa la sogs pa de dag brjod par bya'o/ /gtam 'di lta bu la zhes bya ba ni gang zhig spyod tshul de la nyes dmigs gang byung ba ste/ ston pa gung du gshegs pa la</text></item>
<item><p>229b3</p><section></section><text>sogs pa gang yin pa de dag brjod par bya'o/ /dge slong ma la stan las ldang ba dbri bar mi bya'o zhes bya ba ni 'thab krol byed pa rnams la'o/ /dge bsnyen gyis bsod snyoms dbul bar bya'o/ /bzod par byas pa de dag la mthun pa thob pa med par mthun pa</text></item>
<item><p>229b4</p><section></section><text>mi 'byung ngo zhes bya ba la de dag la zhes bya ba ni chos ma yin pa la mngon par zhen pa de dag la'o/ /bzod par byas pa rnams la yang bzod pa byas su zin kyang mthun pa sbyin pa thob pa med par mthun pa 'byung bar mi 'gyur ro/ /gso sbyong med par rang bzhin du gnas</text></item>
<item><p>229b5</p><section></section><text>pa nyid mi thob bo zhes bya ba ni mthun pa thob tu zin kyang ji srid du dge 'dun las mthun pa'i gso sbyong ma gsol zhing mthun pa'i gso sbyong ma thob kyi bar du rang bzhin du gnas pa nyid mi 'thob ste/ chos dang zang zing gi longs spyod gnyis kyi 'os nyid ma yin no zhes bya ba'i</text></item>
<item><p>229b6</p><section></section><text>don to/ /mthun pa'i gso sbyong zhes bya ba'i don dang mthun pa yin te/ gso sbyong zhes bya ba'i don ni gang zhig 'di la 'thab krol la mngon par spyod pa nyid kyi phyir nges par spyod pa la mngon par gnas pa spang bar bya ba nyid do/ /tha dad pa'i dngos po la yang tha dad pa'i blo la</text></item>
<item><p>229b7</p><section></section><text>mngon par zhen par gnas pas rang bzhin du mi gnas pa nyid do/ /de lta bas na mthun pa rnyed pa dang mthun pa'i gso sbyong dag med par yang mi bya ba nyid la/ rang bzhin du gnas pa dag dang de mi 'grub pas de'i phyir de brten pa'o/ /de byin nas bya'o zhes bya ba la de zhes bya</text></item>
<item><p>230a1</p><section></section><text>bya ni gso sbyong ste/ de bzhin mi bya bar 'on kyang byin nas bzod par bya'o/ /de ni las kyis so zhes bya ba ni gang zhig gso sbyong byin pa de ni las kyis te/ de thams cad nyid kyis ni ma yin zhes bya ba'i don to/ /snga ma yang ngo zhes bya ba ni mthun</text></item>
<item><p>230a2</p><section></section><text>pa sbyin pa zhes bya ba bstan pa de yang las kyis te de bzhin du mthun pa sbyin pa dang mthun pa'i gso sbyong sbyin pa de dag la las kyis sbyin pa dang / gsol ba'i las kyis sbyin pa dang rnam par gzhag pa las gsol ba'i las sngon du 'gro ba nyid du shes par bya'o/ /mthun pa</text></item>
<item><p>230a3</p><section></section><text>dang bkra shis dang gnod pa byung ba'i don du gso sbyong byar rung ngo zhes bya ba ni gzhan 'di rnams tshul khrims rnam par dag pa sbyin pa'i rgyud kyis gso sbyong zhes bya ba 'di las su rung ngo zhes bya ba smos pas so/ /bya ba rnams kyi mthun pa sgrub pa'i phyir mthun pa'i gso sbyong</text></item>
<item><p>230a4</p><section></section><text>byar rung ba yin te/ bkra shis kyi don dang chos dang 'dul ba'i skabs sam dge 'dun bde ba'i skabs su cung zad bkra mi shis pa nye bar zhi ba mthong nas gsol ba bsgrub pa'i don du 'di byed pa'o/ /gnod pa yang dag par bsdum par bya ba'am dogs par gyur pa la de dag</text></item>
<item><p>230a5</p><section></section><text>nye bar zhi bar bya ba'i don du grong khyer yangs pa can du gang dag sdud par byed pa na/ gso sbyong byas pa gang yin pa de ni mi rung ba'i gzhi bcu byung ba de dag nye bar zhi bar bya ba'i phyir te/ chos dang 'dul ba kun nas 'khrug pa mthong bas zhes bya bar rig par bya'o/ /bkra mi shis</text></item>
<item><p>230a6</p><section></section><text>pa nye bar zhi bar bya ba'i don du 'di byed pa rigs pa yin te/ nye bar 'tshe ba ma zhi ba la ni ma yin no/ /de ltar yang grong khyer yangs pa can du byas pa'o/ /'di la dus ni de kho na'i rgyu nyid du'o zhes bya ba ni gso sbyong byed pa 'di la de dag tshes bcu bzhi pa'am bco lnga'i dus</text></item>
<item><p>230a7</p><section></section><text>ma yin mod kyi/ 'on kyang mthun pa la sogs pa de dag gi dus yin pa'i dus de kho na'i rgyu nyid du bya ba yin no/ /'dir gzhung ni nye ba 'khor gso sbyong lnga po 'di dag yin te bcu bzhi pa dang / bco lnga pa dang / bkra shis kyi gso sbyong dang / gnod pa byung ba'i gso</text></item>
<item><p>230b1</p><section></section><text>sbyong dang / mthun pa'i gso sbyong ngo / /dge slong gis gso sbyong ma yin par gso sbyong mi bya'o/ /byed na 'gal tshabs can du 'gyur ro/ /bkra shis kyi gso sbyong bya ba dang gnod pa byung ba'i gso sbyong dang mthun pa'i gso sbyong ni ma gtogs so zhes gsungs pa yin no/ /</text></item>
<item><p>230b2</p><section></section><text>las byed pa'i gzhi'o// //chos ma yin pa smra ba dag gis dbye ba'i sems kyis mtshams kyi nang du las tha dad pa byas na bye ba yin no zhes bya ba ni nang du bcas pa 'di rnams bdag cag la ni ci dgos/ 'di rnams kho bo cag las tha dad par gyur cig snyam du dbye ba'i</text></item>
<item><p>230b3</p><section></section><text>sems kyis chos smra ba rnams kyi mtshams kyi nang du chos ma yin pa smra ba dag las tha dad pa'i las byas pa las de bye ba ni las bye ba zhes bya ba'i don no/ /'dir gzhung ni sil bu dag gis kau shAm+ba'i pa'i dge 'dun phye bar 'gyur / chos ma yin pa dag gis mtshams</text></item>
<item><p>230b4</p><section></section><text>kyi nang du gso sbyong ma 'dres par byas pas so zhes gsungs pa yin no/ /yang na chos smra ba rnams kyis chos ma yin pa smra ba'i phyogs dag la tha dad par byas pa ni mtshams kyi nang du las byed pa ma yin no/ /chos las mi g.yo ba de rnams kyis de byas pas gnas</text></item>
<item><p>230b5</p><section></section><text>nas dbyung ba rnam pa des chos ma yin pa smra ba rnams la zhes bya ba'o/ /'di la so so rang gi las ni 'chags so zhes bya ba ni las byed pa'i bdag nyid kyi dge 'dun bye ba 'di la phyogs so so'i las tha dad par byas pa ni tha dad par 'chags pa'o/ /rang gi phyogs dang</text></item>
<item><p>230b6</p><section></section><text>mthun pa ma yin pa la ni mi 'chags so zhes bya ba ni rang gi phyogs dang mthun pa ma yin pa'i gang zag la ni las mi 'chags so/ /'dir gzhung ni dge slong bye bar rnam par gnas nas phan tshun gyi phyogs nas 'byin par bgyid na/ gnas nas phyung bar brjod par</text></item>
<item><p>230b7</p><section></section><text>bgyi'am/ bka' stsal pa/ gnas nas ma phyung ba brjod par bgyi'o zhes gsungs pa yin no/ /dge 'dun gyi ni chos smra bar byas pa nyid na byas pa nyid yin no zhes bya ba ni dge 'dun gyi mtshams bcad pa la sogs pa'i las gang yin pa de ni chos smra ba dag</text></item>
<item><p>231a1</p><section></section><text>gis byas pa nyid na byas pa nyid yin gyi chos ma yin pa smra ba dag gis byas pa nyid na ni byas pa nyid ma yin no/ /'dir gzhung ni dge 'dun bye na gcig gam cig shos kyis mtshams dgrol bar bgyid na mtshams dgrol bar byed par brjod par</text></item>
<item><p>231a2</p><section></section><text>bgyi'am/ gal te chos smra bas dgrol bar byed na dgrol bar brjod par bya'o zhes gsungs pa yin no/ /'di la gal te gzu bo dag yod na dge slong ma rnams la bstan par bya ba nyid yin no zhes bya ba ni dge 'dun dbye ba 'di la gal te gzu bo dag yod na de dag gis</text></item>
<item><p>231a3</p><section></section><text>dge slong ma rnams la bstan par bya ba dag yin no/ /gal te de dag med na chos smra ba dag nyid kyis so/ /'dir gzhung ni zhu ba las btsun pa re zhig kau shAm+bI ba'i dge slong phyogs gnyis su 'dus shing mchis par gyur na/ de gnyis gang gis dge slong ma</text></item>
<item><p>231a4</p><section></section><text>rnams la bstan par bgyi/ nye ba 'khor gzu bo dag gis mtshams kyi phyi rol du song ste bstan par bya'o zhes gsungs pa dang bram ze'i bu mos zhus pa las kyang gal te gzu bo dag med na chos smra ba dag kho nas so zhes gsungs pa yin no/ /de dag gis ni chos kyi</text></item>
<item><p>231a5</p><section></section><text>phyogs dang mthun pa dag gis mi mthun pa nyid do zhes bya ba ni gzu bo de dag gi las ni chos kyi phyogs dang mthun pa dag gis mi mthun par 'gyur ba ste/ de dag ni dge 'dun gyi khongs su gtogs pa'i phyir dang dge 'dun las tha mi dad pa'i phyir ro/ /chos ma yin</text></item>
<item><p>231a6</p><section></section><text>pa'i phyogs dang mthun pa dag gis ni ma yin no/ /gzu bo'am dge slong dag gis las la chos smra ba dag dang mi mthun pa spang bar bya zhing de dag lhan cig tu gnas na yang 'chags so/ /chos ma yin pa smra ba dag kyang ni ma yin no/ /de lta bas na de la 'di</text></item>
<item><p>231a7</p><section></section><text>bstan pa'o/ /rjes su zhugs na de nyid nyams so zhes bya ba ni gzu bo rnams gang yang rung ba'i phyogs kyi rjes su zhugs na gzu bo nyid nyams so/ /gang gi phyir dbus na gnas pa nyid ni zhal ce ba nyid yin no/ /phyogs de gnyis las phyogs gang yang rung ba</text></item>
<item><p>231b1</p><section></section><text>cig shos su yang ma ltung la cig shos su yang ma ltung ba nyid kyis skabs la gnas pa ni gzu bo zhes bya bar bstan pa'o/ /de ltar yang 'dir gzhung ni zhu ba las/ yangs pa can gyi dge slong gi gzhi bcu byung ba na/ dge slong gnas brtan gang dag phyogs</text></item>
<item><p>231b2</p><section></section><text>cig shos su yang ma gtogs la phyogs gnyis par yang ma gtogs pa de dag ci lags par brjod par bgyi/ skam la gnas pa gzu bo yin par brjod par bya'o zhes gsungs pa yin no/ /'dir phyogs 'ga' zhig sgrub pa la gzu bo dang / dbus na</text></item>
<item><p>231b3</p><section></section><text>gnas pa dang zhal ce ba min par rig par bya'o/ /de ni mi bya'o zhes bya ba ni gzu bo nyid nyams pa nyid mi bya'o/ /'dir gzhung ni dge 'dun bye bar rnam par gnas pa na gzu bo rnams kyis ji ltar bsgrub par bgyi/ phyogs cig shos su yang rang 'gro bar mi bya'o/ /</text></item>
<item><p>231b4</p><section></section><text>mngag pa gtang bar mi bya zhing / phyogs gnyis par yang rang 'gro bar mi bya la mngag pa gtang bar mi bya bar lus kyis kyang bsdam par bya/ ngag gis kyang bsdam par bya zhing mtshams kyi phyi rol du song ste gso sbyong bya'o zhes gsungs pa yin no/ /dge slong</text></item>
<item><p>231b5</p><section></section><text>ma'i dge 'dun phyogs dang gzhan gyi phyogs su rnam par gnas pa la gdams par bya ba nyid yin no zhes bya ba la/ 'dir gzhung ni dge slong ma'i dge 'dun phyogs dang phyogs la rnam par gnas pa la dgung zla phyed phyed cing gdams ngag dang rjes su bstan pa</text></item>
<item><p>231b6</p><section></section><text>stsal bar bgyi'am bka' stsal pa/ dge slong ma'i dge 'dun bye bar mi 'gyur ba'i phyir sbyin par bya'o zhes gsungs pa yin no/ /bye ba la ni de lta ma yin no zhes bya ba ni dge slong ma'i dge 'dun las dang 'khor lo bye bas phyogs dang gzhan gyi phyogs su rnam par</text></item>
<item><p>231b7</p><section></section><text>gnas pa la ni snga ma ltar gdams par mi bya ba nyid yin no/ /'khor gyi bye bas gnas tha dad pa rnams yang ngo / /mtshams gzhan du gtogs pa nyid kyis tha dad pa nyid rnyed pa nyid kyis bye brag tu bskul bar bya ba ma yin pa nyid do/ /gsol ba na mthun par</text></item>
<item><p>232a1</p><section></section><text>bye ba nyid la nges par sbyar bar bya ba nyid yin no zhes bya ba la dge slong ma bye ba phyogs gzhan dang gzhan gyi phyogs su rnam par gnas pa dag gdams ngag gsol ba ni sring mo dag rjes su mthun par gyis shig ces mthun pa nyid la nges par sbyar</text></item>
<item><p>232a2</p><section></section><text>bar bya'o/ /dbyar gyi rnyed pa ni chos smra ba dbang ba nyid do zhes bya ba ni dge 'dun bye ba na dbyar gnas pa'i rgyu las byung ba'i rnyed pa ni chos smra ba dag dbang ba yin gyi chos ma yin pa smra ba dag mi dbang ngo / /gnyis ka 'dus pa la bye brag tu ma byas par bgo bsha' bya ba dge</text></item>
<item><p>232a3</p><section></section><text>'dun la phul ba yang ngo zhes bya ba ni chos dang chos ma yin pa smra ba'i phyogs gnyis ka 'dus pa la bye brag tu ma byas par dge 'dun tsam la phul ba'i bgo bsha' bya bar 'os pa gang zhig bdag gis ma yin zhing / chos gos la sogs pa'i dngos po phul ba de</text></item>
<item><p>232a4</p><section></section><text>gnyis ka ma yin pa dang / chos ma yin par smra ba dag kyang mi dbang ngo zhes bgo bsha' byas nas de la chos smra ba rnams dbang ba nyid do / /chos ma yin pa smra ba dag ni mi dbang ngo / /ci thams cad la de ltar rnam par gzhag ce na/ de'i phyir de la gal te dge 'dun</text></item>
<item><p>232a5</p><section></section><text>gyi tshad nyid yin na de dag go zhes bya ba smos te/ gal te chos smra ba dag bzhi yan chad yin na de'i tshe rnyed pa de dag dbang ba rnam par gzhag go zhes bya ba'i don to/ /de dag nyung ba nyid yin na ji ltar bsgrub par bya zhe na de'i phyir gal te nyung ba nyid yin la cig shos</text></item>
<item><p>232a6</p><section></section><text>kyis ni de nyid yin na gang gis phang bar phul ba'i 'o zhes bya ba smos te/ gal te de na chos smra ba dag ni dge 'dun gyi tshad la nyung ba nyid yin la chos ma yin pa smra ba cig shos na dge 'dun gyi tshad de yin na ni phyogs de gnyis kyi gang zag gi phang bar rnyed pa de phul</text></item>
<item><p>232a7</p><section></section><text>ba'i phyogs de rnyed pa de dbang ngo / /phang pa zhes smos pa ni lag pa dang rkang pa'i drung dag kyang dpe yin no/ /gang du bzhag pa'i gang zag de la gzhag pa nyid ces bya ba yin te/ de la rnam par gzhag pa nyid do/ /gang zhig 'dir chos smra ba rnams nyung la cig</text></item>
<item><p>232b1</p><section></section><text>shos tshad pa nyid la dge slong gnyis ka la gcig la gcig gi phyogs dang gzhan la gzhan gyi phyogs pa'i phang la sogs pa'i phul ba de la ji ltar bsgrub par bya zhe na/ de'i phyir gal te gnyis ka'i na gnyis ka'i 'o zhes bya ba smos te/ gal te phyogs gnyis</text></item>
<item><p>232b2</p><section></section><text>ka'i dge slong dag gi phyogs gcig dang 'brel pa can gcig dang / phyogs gzhan dang 'brel pa can gzhan gyi phang ba la sogs par phul na phyogs gnyis ka dbang ba nyid do zhes bya ba'i don to/ /de la phyogs gnyis kas dbang ba nyid la ni ci phyogs brgya la gang</text></item>
<item><p>232b3</p><section></section><text>zag gi la bgo bar bya ba'am zhe na de'i phyir/ de la gang zag las cha nyid yin gyi dge 'dun las ma yin no zhes bya ba smos te/ gang zag ji snyed yod pa de snyed kyi cha nyid du bya'o zhes bya ba'i don to/ /las bye ba'i gzhi zhu ba dang bram ze'i bu mo'i skabs so/ /las bye</text></item>
<item><p>232b4</p><section></section><text>ba'i gzhi rdzogs so// //'khor lo bye ba'i bdag nyid dge 'dun gyi dbyen la ji ltar bsgrub par bya zhe na/ de'i phyir/ dge 'dun gyi dbyen ni chos las tha dad par dngos por gsol bas sam/ don des tshul shing len du 'jug pas so zhes bya ba smos te/ 'dir chos</text></item>
<item><p>232b5</p><section></section><text>zhes bya ba ni thar pa'i lam yang dag par gyur pa ste/ dge 'dun gyi dbyen ni chos las tha dad pa'i dngos por zhes pa'am gsol ba'i bdag nyid kyi las kyis so/ /don des tshul shing len du 'jug pas dbyen byed pa'o/ /de las tha dad pa'i dngos pos gang dag la</text></item>
<item><p>232b6</p><section></section><text>de 'dod pa'i tshul shing long shig ces bya ba'i don 'dis len du 'jug pa'o/ /dbye bar bya ba dag dge 'dun gyi tshad nyid ma yin pa dang mtshams kyi nang na gzhan dge 'dun tshad dag kyang med pa nyid yin no/ /de mi 'chags so zhes bya ba ni 'dir dge 'dun gyi tshad ni</text></item>
<item><p>232b7</p><section></section><text>bzhi la sogs pa yan chad do/ /dbye bar bya ba'i dge 'dun gyi tshad dag kyang med pa nyid yin na dge 'dun gyi dbyen de mi 'chags so/ /dbye bar byed pa po las dbye bar bya ba nyid ni ma yin no/ /de lta bas na lhan cig tu 'di rnams la dge 'dun gyi tshad nyid rten par</text></item>
<item><p>233a1</p><section></section><text>shes par bya'o/ /phyogs gzhan du gyur pa'i dge 'dun gyi tshad gzhan rnams la mtshams kyi nang du dge 'dun rnams med pa nyid la dge 'dun gyi dbyen mi 'chags pa'o/ /ci 'byed pa thams cad la mtshams med par 'gyur ram zhe na/</text></item>
<item><p>233a2</p><section></section><text>de'i phyir chos dang chos ma yin pa gnyis ka de bzhin nyid du shes na mtshams med pa'o zhes bya ba smos te/ chos kyang chos nyid du shes la chos ma yin pa yang chos ma yin pa nyid du 'du shes bzhin du dge 'dun 'byed par byed na de la mtshams med pa'i kha na ma tho bar</text></item>
<item><p>233a3</p><section></section><text>'gyur gyi chos la chos ma yin par 'du shes pa dang / chos ma yin pa la chos su 'du shes pa la ni ma yin te/ de la bsam pas log par sgrub pa med pa'i phyir ro/ /dbye ba la chos su 'du shes pas kyang ngo zhes bya ba yang mtshams med pa nyid du 'gyur ro zhes</text></item>
<item><p>233a4</p><section></section><text>bya bar sbyar te / phung po'i lhag ma med pa chud za ba de las bzlog cing dbyen byed pas 'gro ba rnams thar pa las bzlog pa gang yin pa de ni 'dod pa'i khams kyi dbang phyug la phan pa chen po yin zhes bya ba la sogs pa'i rnam par 'byed pa la chos su 'du shes pas/</text></item>
<item><p>233a5</p><section></section><text>dge 'dun gyi dbyen byed na des ni chos dang chos ma yin pa dag de bzhin du shes pa yin pas mtshams med par 'gyur ro zhes bya ba'i don to/ /yid gnyis ni 'du shes pa dang 'dra bar de'i phyir 'di la yid gnyis za ba na yang de mtshams med par 'gyur bar rig par</text></item>
<item><p>233a6</p><section></section><text>bya'o/ /'khor lo bye ba'i gzhi'o// //rtsod pa ni rnam pa bzhi ste/ 'gyed pa'i rtsod pa dang / mi gdams pa'i phyir rtsod pa dang / ltung ba'i phyir rtsod pa dang / bya ba'i phyir rtsod pa ste/ rtsod pa bzhi po gang dag yin pa de dag gi rang gi ngo bo nges par gzung ba'i phyir</text></item>
<item><p>233a7</p><section></section><text>'khrug long gi rgyu bzhi'o zhes bya ba smos te/ tshig gi phyir sems gzhol ba gang yin pa de ni 'dir 'khrug long zhes bya'i khro ba ni ma yin no/ /'dir tshig ces bya ba ni dgra bos mi mthun par smra ba yin par dgongs kyi tshig tsam ni ma yin te/ de'i phyir de la</text></item>
<item><p>233b1</p><section></section><text>'khrug long nyid du nye bar gdags so/ /gtsug lag las de la brten te 'thab pa dang mtshang 'dru ba dang rtsod pa dang 'gyed pa gang yin pa de 'gyed pa'i phyir rtsod pa zhes gsungs te/ 'khrug long ni 'di'i 'khor du gyur pa yin pa'i phyir ro/ /yang dag par 'khrug</text></item>
<item><p>233b2</p><section></section><text>long nyid rtsod pa yin te/ 'di ltar rtsod pa'i gzhi yin pas gzhir gyur pa'i dngos por ni 'gyed pa'i phyir rtsod pa yin par rigs pa yin no/ /dngos po'i de bzhin nyid la log par sgrub pa dang / spong ba dang ltung ba dang bcas pa nyid dang las la mthun pa mi sbyin pa'o</text></item>
<item><p>233b3</p><section></section><text>zhes bya ba ni chos yin no zhe 'am chos ma yin no zhes bya ba la sogs pa de ltar dngos po rnams kyi de bzhin nyid kyi ngo bo las log par bsgrub pa de ni 'khrug long gi rgyu dang po yin no/ /'di ltar dngos po'i rnam pa la spyod pa las kyang 'gyed pa 'byung ba'i phyir te/ ci'i</text></item>
<item><p>233b4</p><section></section><text>phyir khyod kyis blangs she'am byin zhe'am las su bskos pa ni ma byas zhes 'gyed pa yin pa de yang dngos po'i de bzhin nyid yin nam ma yin te 'di ni bya ba'o zhe'am bya ba ma yin no zhes zhugs pa'i phyir ro zhe na/ 'di lta ste/ de lta bu'i rigs can 'dir ma bsdus</text></item>
<item><p>233b5</p><section></section><text>pas shes par mi bya'o/ /spong ba zhes bya ba ni gdams ngag la sogs pa 'jog par 'gyur bas gzhan spong ba ste de ni 'khrug long gi rgyu gnyis pa yin no/ /rgyu de las mi gdams pa'i phyir rtsod pa 'di brjod pa'o/ /ltung ba dang bcas pa nyid ces bya ba ni 'khrug long gi rgyu</text></item>
<item><p>233b6</p><section></section><text>gsum pa yin te de las ltung ba'i phyir rtsod pa 'byung ngo / /las la mthun pa mi sbyin pa zhes bya ba ni gsol ba la sogs pa'i las la mthun pa mi sbyin pa ste de ni 'khrug long gi rgyu bzhi pa yin te/ de bas na bya ba'i phyir rtsod pa zhes bya ba'i tshig 'di 'byung ngo / /rgyu dang</text></item>
<item><p>233b7</p><section></section><text>po las byung ba ni rgyu dag cig tu bya bas nye bar zhi ba'o zhes bya ba ni/ dang po zhes bya ba dngos po'i de bzhin nyid la log par sgrub pa zhes bya ba de'i rgyu 'khrug long gang la de ni rgyud gcig tu byas pas nye bar zhi bar 'gyur te mngon sum gyis 'dul bar 'gyur zhes bya ba yang de yin no/ /</text></item>
<item><p>234a1</p><section></section><text>gang zhig slar ngo bo nyid tshol du gzhug pas gzhan blta bar bya'o/ /rgyud ces bya ba ni nges par rtogs pas te dngos po gang la nges par rtogs pa gcig yod pa'i dngos po de ni rgyud gcig bya ba ste nges pa skyes pas mtha' gcig tu bya ba des zhes</text></item>
<item><p>234a2</p><section></section><text>bya ba'i don to/ /rgyu gnyis pa las byung ba ni 'di dang dag pa sbyin pas so zhes bya ba ni spong ba'i rgyu 'khrug long la gcig tu zhes bya ba smos pa 'di dang dag pa sbyin pas nye bar zhi bar 'gyur te/ dran pas 'dul ba dang / ma myos pas 'dul ba zhes bya ba yang de bzhin no/ /</text></item>
<item><p>234a3</p><section></section><text>rgyu gsum pa las byung ba ni phyir bcos pa dang nges par 'dzin pa la sbyar ba nyid sbyin pas so zhes bya ba ni ltung ba dang bcas pa nyid ces bya ba las byung ba'i rgyu 'khrug long phyir bcos pa zhes bya ba bshags pas nye bar zhi bar bya ba dang / nges par 'dzin pa la sbyar ba nyid sbyin pas</text></item>
<item><p>234a4</p><section></section><text>nges par 'byung bar gtogs pa'i nges pas sbyar ba nyid do/ /de sbyin pas de'i ngo bo nyid tshol du gzhug pas zhes bya ba'i don to/ /tha ma'i ni sbyin du gzhug pas so zhes bya bas ni mthun par mi sbyin pa zhes bya ba'i rgyu las byung ba'i 'khrug long sbyin du gzhug pas phyir bcos</text></item>
<item><p>234a5</p><section></section><text>pa'o/ /mthun pa sbyin pas mthun pa nyid du gyur na bya ba'i phyir rtsod pa nye bar zhi ba nyid yin no zhes bya ba'i don to/ /'o na rgyud gcig tu bya bas nye bar zhi bar bya'o zhes gang bstan pa de ji ltar rgyud gcig tu bya zhe na/ de'i phyir 'gyed pa gnyis rang gis mi nus na tshogs par dbyung</text></item>
<item><p>234a6</p><section></section><text>ba dag gis legs par bsgrub po zhes bya ba smos te/ gal te 'gyed par byed pa de gnyis rang gis rtsod pa de nye bar zhi bar byed mi nus na tshogs par dbyung ba dag gis don de legs par bsgrub cing mtha' gcig tu bya'o zhes bya ba'i don to/ /'dir nye bar zhi ba ni dgos pa</text></item>
<item><p>234a7</p><section></section><text>yin te/ de bas na rang la bsgrub pa la de bya ba nyid du ni rigs pa ma yin no zhes bya ba de bstan te/ 'o na 'gyed pa mang po dag byung na ci'i phyir 'gyed pa gnyis zhes gnyis kyi tshig tu byas she na/ bden mod kyi de ni phyogs gnyis su rnam par gnas pas de la gnyis nyid du byung ba</text></item>
<item><p>234b1</p><section></section><text>nyid do/ /tshogs par dbyung ba ji lta bu dag gis so zhe na/ de'i phyir dge slong dag gis so zhes bya ba smos so/ /dge slong ji lta bu dag gis she na/ de'i phyir 'grang ba dag gis so zhes bya ba smos so/ /su 'grang ba dag gis she na/ de'i phyir/ de gnyis so zhes bya ba</text></item>
<item><p>234b2</p><section></section><text>smos te 'gyed pa de gnyis so/ /ji snyed dag gis she na/ de'i phyir gcig yan chad kyis so zhes bya ba smos te/ 'di yan chad kyi sgra bri bar rig par bya ste gcig yan chad du rung bar zhes bya ba'i don to/ /yang dge slong gcig gam du ma ji lta bu la de gnyis kyis 'grang</text></item>
<item><p>234b3</p><section></section><text>bar bya zhe na/ de'i phyir gzu bo dag la bgrang bar bya'o zhes bya ba smos te/ phyogs gnyis ka'i dbus na gnas pa gcig gam du ma phyogs kyi khongs su mi bsdu zhing gzu bo yin par rig par bya'o/ /de ltar yang 'dir gzhung ni so sor thar pa'i skabs kyi rtsod pa</text></item>
<item><p>234b4</p><section></section><text>zhi bar bya ba'i zhu ba'i gzhung kha cig las/ dge slong gzu bo gang zhe na phyogs cig shos su yang ma song la gnyis par ma song ba gang yin pa'o zhes gsungs pa yin no/ /de dag dge 'dun gyi gtan du bsgo'o zhes bya ba ni/ gzu bo de dag dge 'dun gnas der</text></item>
<item><p>234b5</p><section></section><text>gtan tu dge 'dun thams cad kyis bsko ba ni rtsod pa byung ba rnams rnam par zhi bar bya ba'i phyir yin gyi/ rtsod pa gcig gi phyir 'phral la bsko ba'i phyir ni ma yin zhes bya ba'i don to / /'dir 'thab mo mi skyed par bsko bar bya ba nyid do zhes bya ba ni gzu bo bsko ba 'dir gang</text></item>
<item><p>234b6</p><section></section><text>zhig 'di lta bu bsko bar bya ba nyid yin no/ /ngo tsha shes shing bslab pa 'dod pa'o zhes bya ba ni 'dir ngo tsha shes pa zhes bya ba bslab pa'i gzhi yang dag par blangs pa thams cad la bag rkyong ba zhum par byed pa yin gyi phan par 'gyur ba tsam nyi tsher ma zad do/ /ma mo las</text></item>
<item><p>234b7</p><section></section><text>'di skad gsungs te/ de dge slong chos nyi shu rtsa gnyis dang ldan pa btsal bar bya ste/ nyi shu rtsa gnyis gang zhe na ci tshe dang ldan pa de la tshul khrims dang ldan zhing dang po nas phun sum tshogs pa dang ngo tsha shes shing 'gyod pa dang ldan la sdom pa dang bslab pa 'dod pa dang /</text></item>
<item><p>235a1</p><section></section><text>'dul ba la shin tu rnam par nges shing thos pa 'dzin la thos pa bsags pa dang / lung thon pa dang / rtsod pa la mkhas pa dang / rtsod pa kun nas slong ba la mkhas pa dang / rtsod pa'i bye brag la mkhas pa dang / rtsod pa 'gog pa la mkhas pa dang /</text></item>
<item><p>235a2</p><section></section><text>rtsod pa 'gags nas phyis mi 'byung ba la mkhas pa dang / bstan bcos la mkhas pa dang / gzhi lhag par spyod pa la mkhas shing nyes rtsom med par smra ba dang / nyes rtsom byed du mi 'jug pa dang / lus dang ngag gis mi 'jug pa dang / smra bar byed cing smra ba brda phrad par</text></item>
<item><p>235a3</p><section></section><text>byed pa dang / go bar byed cing go ba brda phrad par byed pa dang / rnam par rig par byed cing rnam par rig par bya ba brda phrad par byed pa dang / nges par rtogs par byed cing nges par brtags pa brda phrad par byed pa dang / 'dun pas 'gro ba ma yin pa dang / zhe sdang gis 'gro ba</text></item>
<item><p>235a4</p><section></section><text>ma yin pa dang / gti mug gis 'gro ba ma yin pa dang / 'jigs pas 'gro ba ma yin pa ste/ gzu bo'i chos nyid nyi shu rtsa gnyis po de dag dang ldan pa'i chos kyi longs spyod dam/ zang zing gi longs spyod kyi phyogs gnyis ka la mi brten pa yin no zhes gsungs pa de dag 'dir</text></item>
<item><p>235a5</p><section></section><text>bsdus par shes par bya'o/ /'dul ba la shin tu rnam par nges pa'o zhes bya ba ni ltung ba dang ltung ba ma yin pa la mkhas pa zhes ba ba'i don to/ /rtsod pa'i 'byung ba spyod pa la mkhas pa'o zhes bya ba ni rtsod pa la mkhas pa dang / rtsod pa kun nas slong ba la mkhas pa dang /</text></item>
<item><p>235a6</p><section></section><text>rtsod pa'i bye brag la mkhas pa dang / rtsod pa 'gog pa la mkhas pa dang / rtsod pa 'gags nas phyir mi 'byung ba la mkhas pa ni 'byung ba spyod pa la mkhas pa'o/ /spyod pa la mkhas pa zhes bya ba ni 'di rjes su sgrub pa dang 'di byed par 'gyur ba la mkhas pa zhes bya ba'o/ /</text></item>
<item><p>235a7</p><section></section><text>thob pa'i gzhi la sogs pa gsum po rang gi rnam par nges pa la ji srid du rnam par zhen pa'i zhes bya ba 'di la rjes su zhugs par rig par bya'o/ /rnam par zhen pa'o zhes bya ba ni don rnam par nges pas mi 'gyur te des ni bstan bcos la mkhas pa bsdus so/ /brtan</text></item>
<item><p>235b1</p><section></section><text>zhing nyes rtsom med par 'jug pa'o zhes bya ba la/ brtan pa ni brten pa'o/ /lus dang ngag gis mi 'jug pa bsdus so / /nyes rtsom med par 'jug pa'o zhes bya ba ni nyes rtsom med par smra ba dang nyes rtsom byed du mi 'jug pa bsdus so snyam pa'o zhes bya ba ni/ 'dun pa</text></item>
<item><p>235b2</p><section></section><text>dang zhe sdang dang 'jigs pas mi 'gro ba bstan to/ /brda phrad pa'o zhes bya ba ni gzhan gyis bsgo ba brda phrad par byed pa gang yin pa de ni brda phrad par bya ba ste des ni smra ba brda phrad par byed pa dang zhes bya ba nas nges par rtogs par byed pa zhes bya ba'i tshig 'og ma bzhi bsdus so/ /</text></item>
<item><p>235b3</p><section></section><text>brda sprod par byed pa'o zhes bya ba ni gang zhig pha rol po la brda phrad par byed nus pa de ni mkhas pa'o/ /brda sprod par byed nus pa zhes bya ba la sogs pa snga ma'i tshig bzhi po rnams bsdu pa'o/ /mkhas pa zhes bya ba ni rmongs pa med cing mkhas pa ste des ni gti mug gis 'gro</text></item>
<item><p>235b4</p><section></section><text>ba ma yin pa zhes bya ba yan chad thams cad bsdus par rig par bya'o/ /de dag gis nye bar ma zhi na dge 'dun la dbul lo zhes bya ba ni gzu bo de dag gis rtsod pa de nye bar ma zhi na dge 'dun la dbul bar bya'o/ /des ma nus na gsal ba dag bsko'o zhes bya ba ni dge 'dun des</text></item>
<item><p>235b5</p><section></section><text>rtsod pa nye bar zhi bar byed ma nus na dge slong gsal ba dag bsko bar bya'o/ /'di'i bskrad pa'i rnam pa yin te/ ji ltar bskrad pa skye bo chen pos sgrub par mi nus na de bzhin du 'dir don sgrub pa'o/ /ji tsam du gsal ba dag bsko bar bya zhe na/ de'i phyir dge 'dun gyi tshad</text></item>
<item><p>235b6</p><section></section><text>las mi nyung ba dag go zhes bya ba smos te/ mtshams kyi phyi rol du song nas dge 'dun tshang ba ji snyed pa dag bsko'o zhes bya ba'i don to/ /sde tshan des mi nus na rang gis gsal ba dag bsko ba nyid do zhes bya ba ni gzu bo'i sde tshan nam gsal ba'i sde tshan nam/ gsal</text></item>
<item><p>235b7</p><section></section><text>pa'i yang gsal ba'i sde tshan gang yang rung bas rtsod pa de nye bar zhi bar ma nus na/ sde tshan de rang gis gsal ba dag bsko bar rigs pa nyid yin te chos dang ldan pa de ni mnyam pa ste/ sde tshan de rnams kyis kyang rang gis gsal ba dag byed pa zhes bya ba'i don to/ /dge 'dun</text></item>
<item><p>236a1</p><section></section><text>gyi tshad las mi nyung ba dag go zhes sngar smos pa'i bdag po'i dbang gis shes par bya'o/ /'dir gzhung ni kha cig las gzu bo rnams kyis gsal ba dag bsko bar gsungs te/ gal te dge slong gzu bo dag gis rtsod pa de nye bar zhi bar byed</text></item>
<item><p>236a2</p><section></section><text>ma nus na dge slong gzu bo rnams kyis dge slong gsal ba dag bsko bar bya'o zhes gsungs pa dang / kha cig las dge 'dun las gsal ba dag bsko bar gsungs te gal te dge 'dun gyis rtsod pa de nye bar zhi bar byed ma nus na dge 'dun gyis dge slong gsal ba dag</text></item>
<item><p>236a3</p><section></section><text>bsko bar bya'o zhes bya ba la sogs pa gsungs pa yin te/ 'dir de gnyis ka yang sbyar ba'i don grub pa zhes bya ba de gnyis ka yang khongs su bsdu bar bya'o/ /kha cig las 'dir gsal ba dang gsal ba'i gsal ba rnams byed pa 'byung ba yin no/ /gzhan dag ni</text></item>
<item><p>236a4</p><section></section><text>gsal ba dang gsal ba'i gsal ba 'dir de gnyis ka'i dpe tsam 'dir zhes bya ba des 'di rig par bya'o/ /mi nus shing gzhan mi byed na gang las blangs pa de la dbul lo zhes bya ba ni gang du rang las gzhan gyi tshogs mi byed cing des nye bar zhi bar mi nus na de'i tshe dang po</text></item>
<item><p>236a5</p><section></section><text>rtsod pa de gang las blangs pa de nyid la phyir dbul bar bya ba ste gsal ba'i yang gsal ba dag gis ni gsal ba dag la'o/ /gsal ba dag gis ni gzu bo dag gam dge 'dun dag la'o/ /gzu bo dag gis ni rgol ba dang phyir rgol ba dag la'o/ / / gnas</text></item>
<item><p>236a6</p><section></section><text>brtan dag gis rtsod pa sbed pa la'o/ /des ni dge 'dun la'o/ /phyir 'ongs na dge 'dun gzhi bos rtsod pa sbed pa bsko'o zhes bya ba ni gsal ba dag las rtsod pa de phyir 'ongs na dge 'dun gzhi bos rtsod pa sbed pa bsko bar bya ste/ de yang dge 'dun gyis spro bar byas</text></item>
<item><p>236a7</p><section></section><text>nas gsol ba dang gnyis kyi las kyis bsko bar bya'o/ /des na gnas brtan dang bcas shing so sor thar pa dang bcas pa'i dge 'dun gzhan la dbul lo zhes bya ba ni rtsod pa sbed pa de gnas brtan dang bcas pa so sor thar pa dang bcas pa'i dge 'dun la dbul bar bya'o/ /</text></item>
<item><p>236b1</p><section></section><text>sngar byung ba brjod de dus zla ba gsum du dbul lo zhes bya ba ni 'dir kha cig ni zla ba drug gi bar du brtan nas zhes bya ba ni 'dir gzhung du smos pa yin te mdo sde 'dzin pa la sogs pa rnams la lo gcig gi bar du brten nas zhes gsungs pa yin no/ /shin tu yun ring</text></item>
<item><p>236b2</p><section></section><text>por 'dir mang po rnams la 'di kun nas nyon mongs par rigs pa ma yin no/ /de bas na de la ma brten no/ /de ni de'i 'o zhes bya ba ni de ni rtsod pa sbed par bskos pa de'i yin pa ste/ dbul ba'i bdag nyid kyi las de ni dbul ba thams cad bsdus pa'i phyir mdo 'di byas so/ /</text></item>
<item><p>236b3</p><section></section><text>phyir phul ba na des mdo sde dang 'dul ba dang ma mo 'dzin pa dag la'o zhes bya ba ni gnas brtan dang bcas so sor thar pa dang bcas pa'i dge 'dun gyi rtsod pa de nye bar zhi bar byed ma nus te/ de nyid la phul ba na mdo sde la sogs pa 'dzin pa dag la dbul bar bya'o/ /zla</text></item>
<item><p>236b4</p><section></section><text>ba drug tu'o zhes bya ba ni sngar byung ba brjod de dus zla ba drug tu dbul lo zhes bya bar sbyar ro/ /de dag gis gnas brtan mthu dang ldan pa la'o zhes bya ba ni mdo sde 'dzin pa dang 'dul ba 'dzin pa dang ma mo 'dzin pa dag gis rtsod pa de nyid phyir phul ba gang zhig gnas</text></item>
<item><p>236b5</p><section></section><text>brtan grags pa bas kyang ches grags pa gtso bo bas kyang ches gtso bo de la dbul bar bya'o/ /thug pa med par ro zhes bya ba ni dus thug pa med par dbul lo zhes bya bar sbyar te / 'gro sa gnas med pa'i phyir phul ba gang zhig gnas brtan grags pa bas kyang ches</text></item>
<item><p>236b6</p><section></section><text>grags pa gtso bo bas kyang ches gtso bo la dbul bar bya'o/ /thug pa med par ro zhes bya ba ni dus thug pa med par dbul lo zhes bya bar sbyar te/ 'gro sa gnas med pa'i phyir 'dir dus dpag tu med pa la brten par mdzad do/ /gnas brtan des gdul bar bya ba</text></item>
<item><p>236b7</p><section></section><text>de gnyis la ji ltar bsgrub par bya zhe na/ de'i phyir des de gnyis las bdag gir bya ba tha na 'dag rdzas dang so shing yan chad cung zad kyang spang bar bya'o zhes bya ba smos te/ 'dir yan lag gi sgra bri bar bya ba ste tha na 'dag rdzas dang so shing yan chad ces bya ba'i don to/ /lhan</text></item>
<item><p>237a1</p><section></section><text>cig 'gro ba dang 'dug pa dang lhan cig 'chag sar 'chag pa dang gtam 'dre ba dang phebs par smra ba yang ngo zhes bya ba yang / des de gnyis las lhan cig tu spang bar bya'o zhes bya bar sbyar ro/ /rjes su 'breng na de dag la 'di skad ces tshe dang ldan pa dag khyed</text></item>
<item><p>237a2</p><section></section><text>cag legs par gsungs pa'i chos 'dul ba la rab tu byung nas 'thab par gyur mtshang 'dru bar gyur/ rtsod par gyur 'gyed par gyur cing gnas pa ni ma rnyed de rnyed pa ma yin no/ /nyes pa rnyed kyi legs pa rnyed pa ma yin gyi/ tshe dang ldan pa dag ma 'thab cig mtshang ma 'dru shig /</text></item>
<item><p>237a3</p><section></section><text>ma 'gyed cig 'gyed pa gnyis ka rgyal ba med do/ /rgyug pa gnyis ka rgyal ba med do/ /gcig rgyal gcig 'pham du 'gyur ro zhes brjod par bya'o zhes bya ba ni gal te rgol ba dang phyir rgol ba'i dge slong de dag gnas brtan de'i rjes su 'brang ba na des de dag la de skad ces</text></item>
<item><p>237a4</p><section></section><text>brjod par bya'o/ /ches mang ba'i blos legs par gzhag pa ni legs pa sgrub pa'i rnam pa gzhan yin no zhes bya ba ni tshogs par byung ba dag gis rgyud gcig tu bya'o zhes bya ba la sogs pa ji skad bstan pa'i rnam pa de dag las 'di lta ste/ ches mang ba'i blos legs par</text></item>
<item><p>237a5</p><section></section><text>gzhag pa zhes bya ba 'di ni legs par sgrub pa'i rnam pa gzhan yin par shes par bya'o/ /'di ni chos kyi rnam par gtan la dbab pa la srid kyi tshul khrims rnam par gtan la dbab pa mi srid do zhes bya ba la/ 'di ni zhes bya ba ni ches mang ba'i blos legs par gzhag</text></item>
<item><p>237a6</p><section></section><text>pa 'di ni zhes bya bar sbyar ro/ /chos rnam par gtan la dbab pa'i zhes bya ba ni ci 'di chos ma yin nam 'on te yin 'dul ba yin nam 'on te 'dul ba ma yin zhes bya ba la sogs pas chos rnam par gtan la dbab pa la yin gyi tshul khrims rnam par gtan la dbab pa la</text></item>
<item><p>237a7</p><section></section><text>ni ma yin no/ /ci'i phyir zhe na/ de'i phyir de'i skabs kyis shes pa ni 'gyed pa gnyis dang 'brel ba yin pa'i phyir ro zhes bya ba smos te / tshul khrims rnam par gtan la dbab pa zhes bya ba ni 'dis gzhi byas sam 'on te ma byas zhes bya ba la sogs pas gtan la phebs</text></item>
<item><p>237b1</p><section></section><text>pa yin pas de ni 'gyed pa gnyis las gzhan pa dag gis shes pa'i yul ma yin pas de'i phyir rtog pa po nyid kyis bsten par bya ba med par shin tu mang ba 'di dang gnas pa zhes bya ba bsten pa'i rnam pa gzhan ni med do/ /ci 'di la de bzhin du brten par bya ba'am zhe na/</text></item>
<item><p>237b2</p><section></section><text>de'i phyir rgol ba dag gis gces par gzung ba nyid dang / rab tu dam pa nyid dang mi zad pa nyid yin zhing de dag bye bar dogs pa nyid kyis de la brten par bya'o zhes bya ba smos te/ gal te rgol ba dang phyir rgol ba dag mngon par zhen pa rnon pos rtsod pa gces par gzung ba nyid</text></item>
<item><p>237b3</p><section></section><text>dang / mngon par zhen pa mi phyed pas gal te rtsod pa de yal bar bor na de dag rnon pos phye ba dogs pa nyid shes kyang bsam pa khyad par can dang / mngon par zhen pas mi zad pa nyid du 'gyur zhing mdo sde dang 'dul ba dang ma mo 'dzin pa nyid rnam par gnon pa nyid kyis</text></item>
<item><p>237b4</p><section></section><text>so/ /gal te rtsod pa de yal bar bor na de dag bye bar dogs pa nyid kyang yod na de'i tshe dge 'dun bye bar gyur na mi rung ngo snyam pa'i bsam pas ches mang ba'i blos legs par gzhag pa'i zhes bya ba legs par sgrub pa'i rnam pa gzhan la brten par bya zhing gzhan du</text></item>
<item><p>237b5</p><section></section><text>mi bya'o/ /bsdam par bya ba ma yin pa'i don la'o zhes bya ba ni 'di la ltung ba yin nam ma yin rnam par gtan la dbab pa'i don to/ /gal te ltung ba las bsdam par bya ba'i bdag nyid ma yin gyi bshags par bya ba'i bdag nyid yin na des kyang don de la ches</text></item>
<item><p>237b6</p><section></section><text>mang ba'i blos legs par gzhag pa zhes bya ba'i legs par sgrub pa'i rnam pa gzhan la brten par bya'i bsdam par bya ba'i don yin na de la ni rnam pa 'di la brten par mi bya ste phran tshegs tsam du zad pa'i phyir ro/ /ci dang po nyid nas 'di la brten par bya'am zhe na/</text></item>
<item><p>237b7</p><section></section><text>de'i phyir gnas brten gyi mthar thug pa dag yongs su nyon mongs par gyur pa dag la'o zhes bya ba smos te/ dge 'dun gzhi po dang gsal ba la sogs pa'i rim gyis gnas brtan gyi mthar thug pa'i bar dag gis nyon mongs pa brtsal kyang nye bar ma zhi bar gyur pa nyid</text></item>
<item><p>238a1</p><section></section><text>yin na 'di la brten par bya'o/ /gang gis 'di la brten par bya zhe na/ de'i phyir dge 'dun gzhi bos so zhes bya ba smos so/ /don 'di la ches mang po dag la bgrang bar ji ltar bya zhe na/ de'i phyir 'di la tshul shing brim pas blo gzung bar bya ba nyid</text></item>
<item><p>238a2</p><section></section><text>do/ /tshul shing 'drim pa bsko bar bya'o/ /des tshul shing rnam pa gnyis dag nye bar gzhag go/ /chos kyi tshul shing dag ni ya yo med pa dang khyar khyor med pa dang chas chus med pa dang / kha dog bzang ba dang dri zhim pa dang reg pa 'jam pa dag yin la/ /cig shos</text></item>
<item><p>238a3</p><section></section><text>kyi ni de las bzlog pa'o/ /dge 'dun la 'du bar gsol lo/ /tshul shing 'drim par 'gyur gyi thams cad kyis 'du bar bya'o/ /gal te 'di ltar 'dun pa sbyin pas tshogs pa dang chos ma yin pa'i tshul shing lhag par 'gyur ba sems na brim par mi bya'o/ /'drim</text></item>
<item><p>238a4</p><section></section><text>pa'i tshe na lag pa g.yas pas chos kyi tshul shing dag bzung zhing g.yon pas cig shos dag go/ /de dag g.yogs te snga ma dag snang bar byas nas brjod par bya'o/ /gnas brtan 'di dag ni chos kyi tshul shing ya yo med pa khyar khyor med pa chas chus med pa</text></item>
<item><p>238a5</p><section></section><text>kha dog bzang ba dri zhim pa reg na 'jam pa dag yin gyi long shig ces so/ /cig shos tshol na tshig gnyis kyi bar du mi dbul lo zhes bya ba smos te/ cig shos ces bya ba ni chos ma yin pa'i tshul shing ngo / /g.yogs sam phye ba gang gis chos kyi mang</text></item>
<item><p>238a6</p><section></section><text>bar 'gyur ba de ltar brim par bya'o zhes bya ba ni gal te g.yogs te brim na chos kyi tshul shing mang ba lta na yang g.yogs te brim par bya'o/ /ji ste phye ste brim na chos kyi tshul shing mang bar 'gyur ba lta na yang phye ste brim par bya'o/ /tshe dang ldan pa khyod kyi mkhan po dang</text></item>
<item><p>238a7</p><section></section><text>slob dpon dang mkhan po gcig pa dang slob dpon cig pa dang gtam 'dres pa dang phebs par smra ba dang smos 'drin dang 'grogs pa shes kyi chos kyi tshul shing blangs kyis khyod kyis kyang chos kyi tshul shing long shig /khyod de dag lhan cig rtsod par gyur na ma legs</text></item>
<item><p>238b1</p><section></section><text>so zhes rna drung du bshub bo zhes bya ba ni brda sprad pa'i phyir rna drung du bshub cing de skad yang dang yang du brjod par bya'o zhes bya ba'i don to/ /chos ma yin pa'i tshul shing blang bar mi bya'o zhes bya ba ni len na 'dul ba dang 'gal ba'i nyes byas kyi ltung ba bshags par</text></item>
<item><p>238b2</p><section></section><text>bya'o zhes bya ba de'i 'di bsdus pa'o/ /mdo sde dang 'dul ba dang ma mo 'dzin pa dag la ma dris par mi bya'o zhes bya ba ni tshul shing blang bar bya zhes bya bar sbyar te/ 'di ni thams cad kyi dbang du byed pa'o/ /mdo sde 'dzin pa la sogs pa la dri ba ni chos yongs su shes</text></item>
<item><p>238b3</p><section></section><text>par bya ba'i phyir ro/ /de la rang gi ma yin pa shin tu rnam par gtan la dbab pa nyid la sde snod 'dzin pa rnams la dri ba 'di byas pa nyid do/ /chos kyi don shes par gyur nas/ de'i tshe tshig dang don blang bar bya ba nyid ma yin zhes bya bar shes par bya'o/ /dbyen du</text></item>
<item><p>238b4</p><section></section><text>'gyur ba'i bzod pas mi bya'o zhes bya ba ni e ma'o bye bar gyur na ci ma rung snyam pa'i mngon par 'dod pas kyang zhes bya ba'i don to/ /chos ma yin pas mi bya'o zhes bya ba ni byung bar gyur na ci ma rung snyam pas tshul shing blang bar mi bya ste/ chos ma yin pa 'byung</text></item>
<item><p>238b5</p><section></section><text>bar 'dod pas kyang blang bar mi bya'o/ /de gnyis 'byung bar 'gyur ba nyid dogs par shes na mi bya'o zhes bya ba 'di ltar e ma'o bye bar gyur na ci ma rung snyam pa'i dang / e ma'o chos ma yin pa byung bar gyur na ci ma rung snyam pa med du zin kyang de gnyis 'byung bar</text></item>
<item><p>238b6</p><section></section><text>'gyur ba nyid du shes pa ste / don ji lta bu dang 'di na dge slong gang dag dbyen la mngon par zhen par byed pa de lta bu dag yod pas ston pa nyid kyang 'ga' zhig 'byung bar 'gyur ro snyam du shes na / de ltar yang tshul shing dag blang bar mi bya'o/ /mnyam pa nyid na nyan thos chen</text></item>
<item><p>238b7</p><section></section><text>po'i phyir chos kyi tshul shing gcig blang ngo zhes bya ba ni chos dang chos ma yin pa'i tshul shing grangs mnyam pa nyid yin na nyan thos chen po la gcig bsngos te chos kyi tshul shing blang bar bya ste/ de ltar na rtsod pa de chos kyis nye bar zhi bar 'gyur ba yin no/ /chos ma</text></item>
<item><p>239a1</p><section></section><text>yin pa'i tshul shing lhag na ni rtsod pa de chos ma yin pas nye bar zhi bar 'gyur ro/ /chos ma yin pas nye bar zhi ba la skyo sngogs mi bya'o zhes bya ba ni chos kyis nye bar zhi ba la skyo sngogs byed du 'gyur ba la 'di ni nyes byas su gsungs so/ /'gyed</text></item>
<item><p>239a2</p><section></section><text>pa'i phyir rtsod pa de chos kyis nye bar zhi ba'i cho ga bshad zin to/ /mi gdams pa'i phyir rtsod pa ni rgyud gcig tu bya ba dang / dag pa sbyin pa zhes bya ba gnyis kyis nye bar zhi bar bstan pa de la rgyud gcig tu bya ba ni bstan zin pas dag pa sbyin par brjod par bya ste/ de'i phyir</text></item>
<item><p>239a3</p><section></section><text>gleng ba'i kha na ma tho ba med pa la ni dag pa sbyin no zhes bya ba smos te/ gal te dge slong de la ltung ba gang gis gleng bar bya ba'i ltung ba de ni kha na ma tho ba med par gyur na de'i phyir/ de la dran pas 'dul ba dang / ma smyos pas 'dul ba'i bdag nyid kyis dag pa sbyin par bya'o/ /</text></item>
<item><p>239a4</p><section></section><text>gleng ba ni rnam pa bzhi ste/ gzhi med pa dang gzhan rjes su sgrub pa'i dbang gis dang phyir bcos pa la ma ltos pa'i phyir dang smyos pas byas pas so zhes bya ba ni gleng ba'i kha na ma tho ba med pa ni rnam pa bzhi ste/ gzhi med pa ni ltung ba ma byung ba nyid la gleng ba gang yin pa'o/ /</text></item>
<item><p>239a5</p><section></section><text>gzhan rjes su bsgrub pa'i dbang gis ni de gzhan rjes su bsgrubs la gzhan gyis gleng bar byed pa ste/ ltung byed la dge 'dun lhag ma la sogs pas gleng bas so/ /phyir bcos pa la mi ltos pa'i phyir ni 'di la ltung ba byung bar gyur to zhes bya ba de des chos bzhin</text></item>
<item><p>239a6</p><section></section><text>du phyir bcos pa nyid na phyir bcos pa nyid la ma ltos par gleng ba'o/ /smyos pas bya ba ni smyos pa'i gnas skabs su des rung ba ma yin pa kun du spyad pa des gleng bar byed pa'o/ /dang po gsum la ni dran pas 'dul ba sbyin no zhes bya ba ni gzhi med pa dang gzhan rjes</text></item>
<item><p>239a7</p><section></section><text>su bsgrub pa'i dbang gis dang / phyir bcos pa la mi ltos pa'i phyir ro zhes bya ba gsum gyis gleng bar bya ba de dag la ni dge 'dun gyi dran pas 'dul ba sbyin par bya ste/ de byin pa na dge slong de la dge slong dag gis dran pa dang ldan par 'dzin gyi ltung ba dang bcas par mi 'dzin te/</text></item>
<item><p>239b1</p><section></section><text>de ltar na de'i rtsod pa nye bar zhi ba brjod par bya'o/ /tha ma la ni ma smyos pas 'dul ba sbyin pa'o zhes bya ba ni smyos pas byas pa gleng ba la ni dge 'dun gyi ma smyos pas 'dul ba sbyin par bya ba ste/ de sbyin na dge 'dun de la dge slong gis rang bzhin du gnas pa nyid du 'dzin gyi</text></item>
<item><p>239b2</p><section></section><text>ltung ba dang bcas par mi 'dzin te/ mi gdams pa la rtsod pa nye bar zhi bar bya ba'i phyir cho ga bshad zin to/ /ltung ba'i phyir rtsod pa ni phyir bcos pas nye bar zhi bar bya'o zhes bstan pa de'i rab tu dbye ba bstan pa'i phyir ltung ba dang bcas pa nyid kyi phyir 'khrug long rnam pa gsum</text></item>
<item><p>239b3</p><section></section><text>ste/ phyir 'phros pa med pa dang phyir 'phros pa dang bcas pas rnam pa gnyis so/ / nyi tshe ba dang / dge 'dun mtha' dag dang 'brel pa'o zhes bya ba ste/ gal te ltung ba dang bcas pa nyid kyi rgyus 'khrug long gi phyir dge 'dun mtha' dag phyogs dang gzhan gyi phyogs su gnas par</text></item>
<item><p>239b4</p><section></section><text>gyur na 'di ni dge 'dun mtha' dag gi khongs su gtogs pa kha cig la yang 'khrug long 'byung ba'o/ /dang po las ni khas blangs pa'i bya ba phyir bcos so zhes bya ba ni phyir 'phros pa med par 'khrug long du gyur pa'i 'og tu ltung ba'i phyir rtsod pa ni khas blangs pa'i bya bas phyir</text></item>
<item><p>239b5</p><section></section><text>bcos par bya ste/ khas blangs pa tsam gyi dbang gis byed pa ni bya ba ste de'i phyir bcos pa'i ming ngo / /gnyis pa las ni mngon sum gyis 'dul bas so zhes bya ba ni phyir 'phros pa dang bcas pa nyi tshe ba'i 'khrug long du gyur pa gang gi 'og tu ni mngon sum gyis 'dul bas</text></item>
<item><p>239b6</p><section></section><text>phyir bcos te/ 'di la rgol ba dang lan gyi tshig dag mngon sum du byung gi gleng ba pos dam bcas pa tsam gyis 'di la rnam par nges par sbyin pa ma yin par rig par bya'o/ /phyir 'chos par byed pa gang yin pa de ni mngon sum gyis 'dul bar brjod do/ /de ltar yang gang</text></item>
<item><p>239b7</p><section></section><text>zag la gang zag gis gleng bar byed na chos 'dul bas mngon sum du srung ba thob pa zhes bya ba la sogs pas so/ /gsum pa la ni rtswa bkram pa lta bus so zhes bya ba ni dge 'dun du gtogs pa thams cad phyogs su rnam par gnas pa'i dge 'dun du gyur pa'i dge slong</text></item>
<item><p>240a1</p><section></section><text>thams cad phyir 'phros pa dang bcas pas 'khrug long gi 'og tu ste/ phyir bcos pa ni rtswa bkram pa'o/ /rtsa bkram na rtswa thams cad phan tshun nas rtse sprod du nyal ba dang 'dra bas 'di'i ming de yin no/ /'di la mang po dag gi don du dge 'dun ma yin pa la</text></item>
<item><p>240a2</p><section></section><text>bshags par bya ba dag ni gcig gis phyir bcos par bya'o zhes bya ba ni nyes pa sbom po dang / dge 'dun lhag mar gtogs pa'i nyes pa sbom por dor nas dge 'dun la bshags par bya ba nyid do/ /de'i phyir ltung ba gzhan rnams la 'di gang zag mang po dag gi don</text></item>
<item><p>240a3</p><section></section><text>gang zag gi rtswa bkram pa lta bus phyir bcos par byar rung ba zhes bya ba'i don to/ /du ma dag cig car du yang zhes bya ba ni 'dir mang po dag gi don du ltung ba du ma dag cig car du phyir 'chos su yang rung ba'o/ /gang yin pa zhes smos pa dang shes pa snang bar byas pas so zhes bya</text></item>
<item><p>240a4</p><section></section><text>ba ni gzhi 'di las khyed cag la ltung ba byung ba gang yin pa dang / kho bo cag la ltung ba byung ba gang yin pa de dag ltung ba'i ming dang rigs smos pas gzhan la ltung pa'i rigs shes pa snang bar bya zhing go bar byas pas phyir bcos par bya'o zhes bya ba'i don to/ /phyogs gzhan gyis</text></item>
<item><p>240a5</p><section></section><text>kyang mthun pa de dag la'o zhes bya ba ni gzhan gyis kyang blo gcig tu gyur pa de dag la de phyir bcos par bya'i gzhan gang la yang ma yin no/ /khas mi len pa dang don med pa la ni bshags pa'i mi 'chags so zhes bya ba ni kha na ma tho ba khas mi len pa dang don med par khas blangs pas</text></item>
<item><p>240a6</p><section></section><text>'chags pa gang yin pa de la ni bshags pa mi 'chags te/ gang zhig ltung ba byung ba dag la ltung ba ma byung ngo zhes khas mi len pa dang / ltung ba ma byung ba dag la ltung ba byung ngo zhes khas len par byed pa ni chos ma yin pa'o zhes gsungs pa de 'dis bsdus pa yin no/ /lhan</text></item>
<item><p>240a7</p><section></section><text>cig gi dngos pos gleng ba nyid du rung ngo zhes bya ba ni gang zag gis gang zag la gleng bar byed pa dang / gang zag gis gang zag gnyis la dang / gang zag gis gang zag mang po dang / gang zag gis dge 'dun la dang / gang zag gnyis kyis gang zag la dang / ji srid</text></item>
<item><p>240b1</p><section></section><text>dge 'dun gyis gang zag mang po la dang / dge 'dun gyis dge 'dun la gleng bar byed na zhes bya ba'i bar du gleng bar byed pa'i skabs lhan cig gi dngos por bstan pa de dag bsdu'o/ /gleng ba po nyid kyang de bzhin no/ /'di la grangs kyi bye brag ni nges pa med do zhes bya ba</text></item>
<item><p>240b2</p><section></section><text>ni gleng bar bya ba dang gleng ba po gnyis la gleng bar bya ba ji snyed pa de snyed pa kho na'i gleng ba po dag gis bya bar ma nges pa'o/ /gleng ba po lus dang ngag dag gis bsdams pa nyid dang / sde snod dag shes pa nyid dang / dge 'dun gyi nang du bsams bzhin du chos dang 'dul ba log pa dang /</text></item>
<item><p>240b3</p><section></section><text>de bzlog pa dag mi ston pa nyid ces bya ba gsum dang ldan pa la gus par bya'o zhes bya ba la/ de las bzlog par zhes bya ba ni chos dang 'dul ba ma yin pa las te/ chos kyang shes bya rnam par gzhag pa las rig par bya'o/ /'dul ba ni tshul khrims rnam par dag pa'i</text></item>
<item><p>240b4</p><section></section><text>cho ga'o/ /gleng ba po gang zhig lus dang ngag dag gis bsdams pa nyid dang / sde snod dag la mkhas pa nyid dang / dge 'dun gyi nang du bsams bzhin du chos dang chos ma yin par mi ston / chos ma yin pa chos su mi ston pa dang / 'dul ba 'dul ba ma yin par mi</text></item>
<item><p>240b5</p><section></section><text>ston pa dang / 'dul ba ma yin pa 'dul bar mi ston pa'i gleng ba po 'di lta bu la gus par bya'o/ /tshul khrims 'chal ba dang log par ston pa la mi bya'o zhes bya ba ni gleng ba po tshul khrims 'chal ba dang / chos dang 'dul ba chos ma yin pa dang / 'dul ba ma yin par</text></item>
<item><p>240b6</p><section></section><text>log par ston pa la ni mthun par mi bya ste/ mi bgrang zhing smad pa dang tshig gis cung zad kyang bsgrub par mi bya'o/ /dgos pa dang ldan pa nyid kyis gleng ba la rnam pa gzhan gyis der 'di la gleng ba la 'jug pa zhes bya ba nges par shes pa la mthun par bya ba'o / /nges par</text></item>
<item><p>240b7</p><section></section><text>shes pa med pa la 'di la gus par mi bya ba nyid do/ /kha cig ni log par ston pa la snang ba dang / rab tu snang ba de dpyad par bya zhes zer ba ste/ 'joms pa dang rab tu 'joms pa ma yin par zhes bya bar smra ste de ni mi rigs so/ /'di lta bu'i don rnams la tshul</text></item>
<item><p>241a1</p><section></section><text>khrims nyams pa dang / lta ba nyams pa las gus par bya ba ma yin pa nyid kyi phyir ro/ /rnam pa de lta bu ma yin pa sde snod dag 'dzin cing mi shes pa la ni blon gdab par bya'o zhes bya ba ni gleng ba po log par ston pa'i rnam pa de lta bu ma yin pa lus</text></item>
<item><p>241a2</p><section></section><text>dang ngag dag gis bsdams pa de la sde snod 'dzin pa po ste mi shes pa la blon gdab par bya'o/ /mi shes pa nyid kyis gleng bar byed pa la zhes bya ba gang du nges par shes par bya ba la der lan gdab pa nges par bya'i shes pa la gus par mi bya ba nyid do/ /gang zhig gleng ba po</text></item>
<item><p>241a3</p><section></section><text>yon tan gsum dang ldan pa la gus par bya'o zhes ji skad bstan pa de la brtag pa tsam yang mi bya'am zhe na/ de'i phyir/ de la bsam pa rtogs par bya ba'i phyir brgal zhing brtag par bya'o zhes bya ba smos te/ sems kyi spyod pa ni g.yo ba yin pas sngar sdig pa la ma zhugs</text></item>
<item><p>241a4</p><section></section><text>su zin kyang phyis 'jug srid pas de'i phyir sems kyi spyod pa bsgom pa'i phyir brgal zhing brtag par bya'o/ /bsam pa rtogs par bya ba ni 'dir bsam pa rtogs par bya ba ste/ /'di'i bsam pa ji lta bus zhes bya ba de'i don du'o/ /ji ltar brgal zhing brtag par bya zhe na/ de'i</text></item>
<item><p>241a5</p><section></section><text>phyir gnas su mi gzhag pas so zhes bya ba smos te / 'di ni log pa'i bsam pa rjes su brtsal ba yin gyi/ yang dag pa'i bsam pa rjes su brtsal bar bya ba ni ma yin no/ /dus la sogs pa'i gnas su gleng ba'i tshig gis 'jog par mi byed na log par gleng ba la zhugs par nges pa yin</text></item>
<item><p>241a6</p><section></section><text>pas de'i phyir/ gnas su mi 'jog na bsam pa log par shes par bya'o/ /gal te gang zag de la brgal zhing brtags pa na dus la sogs pa'i gleng ba'i tshig 'jig par mi byed na zhes bya ba'o/ /gang du mi 'jog na bsam pa log par mtshon par bya ba'i gnas de dag</text></item>
<item><p>241a7</p><section></section><text>gang zhe na de'i phyir/ gnas su ni dus dang yul dang spyod lam dang rjes su sgrub pa dag go zhes bya ba smos te/ dus zhes smos pas ni mtshan mo byas pas gleng ba dang nyin mo byas pas gleng ba la sogs pa bsdus so/ /yul zhes smos pas ni lkog tu byas pa dang gsal</text></item>
<item><p>241b1</p><section></section><text>bar byas pa dang lam du byas pa dang lam gol bar byas pa dang grong du byas pa dang dgon par byas pa la sogs pa bsdus so/ /spyod lam zhes smos pa ni 'gro ba dang 'greng ba dang 'dug pa dang nyal bas byas pas gleng ba bsdus so/ /rjes su bsgrub pa zhes smos pas ni</text></item>
<item><p>241b2</p><section></section><text>pham par 'gyur ba dang dge 'dun lhag ma dang ltung byed dang so sor bshags par bya ba dang nyes byas su bsgrub pas gleng ba bsdus so/ /gnas gzhan du 'pho ba dang / rnyog pa can du gyur na gleng ba mi 'chags so zhes bya ba ni gal te gleng ba po de la gal te de ltar brgal zhing brtags</text></item>
<item><p>241b3</p><section></section><text>pa na gnas nas gzhan du 'pho ba dang 'khrug pa'i rnyog pa can du gyur na de'i tshe/ de la gleng ba mi 'chags pa nyid yin te/ gleng ba'i bya ba ma byas pa nyid dang / ma byung ba nyid dang mi skyed pa nyid yin no/ /de yod pa na gleng ba nyid dang gleng ba po med pa nyid yin te/ de nyid kyis 'dir</text></item>
<item><p>241b4</p><section></section><text>dgos pa 'grub par 'gyur te/ de yod na rtsod pa nye bar zhi ba nyid 'grub par 'gyur ba yin no/ /de bas na de la gleng ba la mi 'chags so zhes smos so/ /gleng bas khas blangs na mthar thug pa yin no zhes bya ba ni/ gang zag gang la glengs pa des ltung ba de khas blangs na de</text></item>
<item><p>241b5</p><section></section><text>ni 'dir rtsod pa'i mthar thug pa yin te/ khas blangs na rtsod pa de nye bar zhi bar 'gyur ro/ /smra ba po bden pa mthong ba nyid dang / yon tan las ches mchog tu gyur pa khyim pa yang rung ba gzhan tshad mar bya'o zhes bya ba ni 'dir thams cad nyid de don tshol ba dang don brjod pa'i</text></item>
<item><p>241b6</p><section></section><text>dbang po gleng bar bya ba dang / gleng bar byed pa smra ba po nyid kyis gzung bar rig par bya'i che bzhir gyur pa nyid kyis ni ma yin no/ /rab tu byung ba 'ba' zhig tu ma zad kyi smra ba po bden pa mthong ba nyid dam khyim pa yang rung ba gzhan dag tshad mar byas te/ 'di ni mi g.yo ba'i chos dang ldan</text></item>
<item><p>241b7</p><section></section><text>pa nyid la dpe tsam du rig par bya ste/ yon tan gzhan gyis kyang gang zhig bden pa las mi g.yo ba de yang 'dir bsdus pa nyid do/ /mi g.yo ba'i chos byed pa las gzhan gang yin pa de la yon tan las chos mchog tu gyur pa nyid tshad mar bya ste/ de dag che bzhir dri'o zhes bya ba'i don</text></item>
<item><p>242a1</p><section></section><text>to/ /'dir gzhung ni sil bu dag las btsun pa re zhig dge slong gnyis la tha dad par smra ba dang 'gal bar smra ba dang mi mthun par smra ba dag byung ba na/ gang gi tshig gzung bar bgyi/ gang tshul khrims dang ldan pa'i 'o / /gnyis ka tshul khrims dang ldan na</text></item>
<item><p>242a2</p><section></section><text>gang mang du thos pa'o 'o / /gnyis ka mang du thos pa lags na gang yang dag par bsdams pa'i 'o/ /gnyis ka yang dag par bsdams pa lags na gang ches yang dag par bsdams pa'i 'o/ /gnyis ka ches yang dag par bsdams pa lags na de ni gnas ma</text></item>
<item><p>242a3</p><section></section><text>yin skabs ma yin te/ gal te gnyis ka ches yang dag par bsdams pa la tha dad par smra ba dang 'gal bar smra ba dang mi mthun par smra ba dag 'byung ba de ni gnas med do zhes gsungs pa yin no/ /gzhan dang bcas pa nyid na tshig bstun par bya'o zhes bya ba ni che bzhi de la</text></item>
<item><p>242a4</p><section></section><text>gal te gzhan pha rol po nye bar gnas par gyur na gzhan de la dri bar bya ba yin zhing de dang lhan cig de'i tshig go bar bya'o/ /mi g.yo ba rnyed pa 'di dag gis 'khrul ba med pa shes par bya ba'i phyir de bsko'o/ /ma rnyed pa mi g.yo ba'i chos dang ldan pa la ma shes pa shes pa'i don</text></item>
<item><p>242a5</p><section></section><text>du bsko ba 'di'o/ /'dir gzhung ni btsun pa dge bsnyen ma dad pa can dge slong rnams kyi drung du mchis te/ 'di skad ces btsun pa dag bdag gis dge slong zhig rgyal rigs mo dang lhan cig mi tshangs par spyod pas nyams par bgyid pa mthong ngo zhes mchi na/ bgyid</text></item>
<item><p>242a6</p><section></section><text>du stsal cing de la de'i ngo bo nyid tshol ba dang mthun pa bstsal bar bgyi'am nye ba 'khor mi bya ste/ dri bar bya zhing gal te de na sring mo gzhan gang zhig kyang yod do zhes zer na gnyis ka dri bar bya'o/ /gal te mthun na dge bsnyen ma dad pa can gyi tshig gis byed du gzhug cing de la de'i ngo</text></item>
<item><p>242a7</p><section></section><text>bo nyid tshol ba dang mthun pa yang sbyin par bya'o/ /gal te 'dis rgyal rigs mo dang mi tshangs par spyod pa ma byas kyi/ 'dis bram ze mo dang lhan cig mi tshangs par spyod pa byas so zhes zer na dge slong gis dam bcas pas byed du gzhug go zhes gsungs pa yin no/ /</text></item>
<item><p>242b1</p><section></section><text>the tshom nyid du gyur na shes pa nyid ma yin no zhes bya ba 'di don gang la the tshom nyid du gyur pa des don de shes pa nyid ma yin te/ 'di ltar nges pa'i shes pa ma bskyed pa'i phyir ro/ /gang la brjod pa gzhan la gleng bar byas pa la dus ma yin par li kha ra'i chu 'thung ba la sogs</text></item>
<item><p>242b2</p><section></section><text>pa mthong nas dbang po dang gleng ba po dag gis cig shos byas par the tshom za ba nyid du thob par gyur pa la des brjod par gyur pa la des shes pa dang bral ba nyid skye bar 'gyur ro/ /des rtsod pa de la rnam par gzhag pa med par de bas na 'di la don gyis byas pa'o/ /'dir the</text></item>
<item><p>242b3</p><section></section><text>tshom za bar gyur pa nyid 'di ni dpe yin te g.yo ba'i dbang gis brjod pa la'o/ /ngag gi rnam par 'gyur ba ni rnyog pa la sogs pa'o/ /lus kyi rnam par 'gyur ba ngal ba ni rmya ba nyid las so/ /du ma'i rnam par 'gyur ba ngal ba ni glags rnyed cing gnas pa la rtsod</text></item>
<item><p>242b4</p><section></section><text>pa'o zhes bya ba su zhig gis gleng ba la rang nyid kyis g.yo bar gyur pa khas len pa bsgrub pa de la yang de shes pa nyid ma yin par rig par bya'o/ /'dir gzhung ni dge bsnyen ma dad pa can gyis dge slong dus ma yin par li kha ra'i chu 'thung ba mthong nas/ des dge slong</text></item>
<item><p>242b5</p><section></section><text>rnams la 'di skad ces bdag gis dge slong dus ma lags par skyo ma 'thung ba mthong ngo zhes mchi na/ chos bzhin du bgyid du stsal cing de'i ngo bo nyid tshol ba dang mthun par bstsal par bgyi'am nye ba 'khor mi bya ste/ je dge slong la dri bar bya zhing gal te 'di skad ces bdag gis</text></item>
<item><p>242b6</p><section></section><text>li kha ra'i chu 'thungs so zhes zer na dge slong gis dam bcas pas byed du gzhug go zhes gsungs pa yin no/ /de la nges par gyur pa ni khas blangs pa dang 'dra'o zhes bya ba ni de ltar rang gis khas blangs pa dang 'dra ste/ de las cho ga nges par blta bar bya'o/ /de'i ngo bo</text></item>
<item><p>242b7</p><section></section><text>nyid tshol ba ni gang la sgrub pa de la sbyin par bya ba nyid ma yin no/ /de'i rgyu mtshan brjod pas bstan par bya ste/ de'i phyir/ ltung ba'i phyir rtsod pa 'di la de'i ngo bo nyid tshol ba dang mthun pa sbyin par bya ba nyid do zhes bya ba smos te/ dge 'dun la khas blangs nas yang khyad du gsod par</text></item>
<item><p>243a1</p><section></section><text>byed na de ni de'i ngo bo nyid tshol ba dang mthun pa sbyin pa'i rgyu yin te/ de la khas blangs pas ni yod pa bstan pa yin la khyad du gsod pa ni med pa ston pa yin pa'i phyir nges pa dang bral ba ni khyad du gsod pa yin no zhes bya ba la/ khyad du gsod pa zhes bya ba ni gus pa ma</text></item>
<item><p>243a2</p><section></section><text>yin pa'i tshig gis khyad par rnam pa gzhan gyis nye bar bsdu ba brjod pa ni nye bar bsdu ba brjod pa'o/ /'di ni ma mthong ba la brjod pa yin te/ de la yang gnas nas dbyung ba'i las byed pa ste 'on kyang nges pa'o/ /'di la rtsod pa sgrub pa ni khyad du gsod pa'o/ /de lta na 'di</text></item>
<item><p>243a3</p><section></section><text>khas blangs nas yang khyad du gsod par byed na rgyu yod pa'i phyir de'i ngo bo nyid tshol ba dang mthun pa sbyin par 'gyur ro/ /dge 'dun la khas blangs nas khyad du gsod na nges par 'dzin du gzhug pa'i phyir nges par sbyor ba sbyin no zhes bya ba ni gang zhig dge 'dun la ltung ba khas blangs nas</text></item>
<item><p>243a4</p><section></section><text>yang khyad du gsod par byed na de nges par ltung ba de 'dzin du gzhug pa'i phyir nges par sbyor ba sbyin par bya ste 'dzin du gzhug go zhes bya ba'i don to/ /mngon sum du dge 'dun mthun pa la de rang gis khas blangs pa'i dbang gis rang bzhin nyams pa la zhugs pa skyes pa zhes bya ba de'i</text></item>
<item><p>243a5</p><section></section><text>ngo bo tshol ba nyid las rgyu rig par bya'o/ /ci'i phyir/ 'di'i ming de'i ngo bo nyid tshol ba dang mthun pa zhes bya zhe na/ de'i phyir/ de ni de'i ngo bo nyid tshol ba la phan pa yin pa'i phyir de'i ngo bo nyid tshol ba dang mthun pa nyid do zhes bya ba smos te/ tshol bar byed pas na tshol ba'o/ /ltung</text></item>
<item><p>243a6</p><section></section><text>ba des de'i ngo bo nyid tshol ba ni de'i ngo bo nyid tshol ba'o/ /de la phan pa nyid ni rjes su mthun pa nyid kyi phyir de'i ngo bo nyid tshol ba nyid do/ /de ni bslab pa byin pa dang yongs su gnas pa dang mgu ba sbyin pa la sogs pas sa gzhan na gnas pa khas blangs pa'i tshul yang yin par</text></item>
<item><p>243a7</p><section></section><text>blta bar bya ste/ gang gi phyir 'di blangs pas de'i ngo bo nyid tshol bar byed pa/ ltung ba de'i ngo bo nyid yongs su shes na dge 'dun gyis de la bzod par byas shing de'i 'og tu rang bzhin du gnas pa nyid du 'gyur ba yin no/ /kha cig gis 'di nan tur gyi tshul du bstan to zhes bya ba</text></item>
<item><p>243b1</p><section></section><text>ni ji ltar bsdigs pa la sogs pa'i nan tur gyi las mi 'dod bzhin du dge 'dun gyis byed pa de bzhin du 'di yang dge 'dun gyis sbyin pa yin pas/ kha cig gis nan tur gyi las kyi ngo bo 'di ston cing 'dod pa la sogs pa'i ngo bos ni ma yin no zhes zer te/ dge 'dun thams</text></item>
<item><p>243b2</p><section></section><text>cad 'dug cing mthun par grub pa'i 'og tu dge slong gcig gis gsol ba byas te las bya ba/ dge 'dun btsun pa rnams dgongs su gsol/ dge slong shi ri ka 'di dge 'dun gyi dbus su zhes bya ba la sogs pa gsungs pa yin gyi/ dge slong shi ri ka nyid kyis rgan pa'i</text></item>
<item><p>243b3</p><section></section><text>mthar 'dug ste/ dge 'dun btsun pa rnams gsan du gsol/ bdag dge slong shi ri ka dge 'dun gyi dbus su zhes bya ba nas/ thugs brtse ba'i slad du bdag la de'i ngo bo nyid tshol ba dang mthun pa stsal du gsol zhes de ltar lan gnyis lan gsum du yang gsol ba bya'o zhes</text></item>
<item><p>243b4</p><section></section><text>bya ba'i 'og tu de dag byas nas so/ /sngags 'di las sngar khyad du gsod na zhes bya ba nas/ gal te de'i 'og tu dge 'dun la gnang ba thob pa zhes bya ba dge slong shi ri ka 'di dge 'dun las de'i ngo bo nyid tshol ba dang mthun pa stsal du gsol zhes bya ba gsungs pa'i phyir ro zhes</text></item>
<item><p>243b5</p><section></section><text>zer ro/ /de ni mi bzang ste mdo sde dang 'gal ba'i phyir ro zhes bya ba ni mdo sde las kun dga' bo 'di ni dge slong gi dge 'dun gyi dbus su ltung ba khyad du gsod par byed cing / ci khyad du bsad nas khas len par byed pa de ni dge slong rnams kyis 'di skad ces brjod par bya ste/ tshe</text></item>
<item><p>243b6</p><section></section><text>dang ldan pa khyod dge 'dun gyi dbus su ltung ba khyad du gsod par byed cing / khyad du bsad nas khas len par byed la/ khas blangs nas yang khyad du gsod par byed pa gang yin pa de ni khyod kyis ma rnyed de rnyed pa ma yin no/ /nyes pa rnyed kyis legs pa rnyed pa ma yin gyi tshe dang</text></item>
<item><p>243b7</p><section></section><text>ldan pa khyod dge 'dun gyi gan du song la de'i ngo bo nyid tshol ba dang mthun pa legs par tshol cig /des dge 'dun gyi gan du song ste/ de'i ngo bo nyid tshol ba dang mthun pa gsol bar bya'o/ /dge 'dun gyis kyang chos dang 'dul bas de la de'i ngo bo nyid tshol ba dang mthun pa sbyin</text></item>
<item><p>244a1</p><section></section><text>par bya'o zhes gsungs pa'i mdo sde 'di dang 'gal bas kha cig 'di nan tur gyi tshul du ston pa de ni mi bzang ste/ 'di ltar gang gsol ba byed pa de ni bdag nyid dag par byed pa'i phyir yin gyi nan tur gyi las ni ma yin no/ /nye bar zhi ba nyid kyi sde tshan las</text></item>
<item><p>244a2</p><section></section><text>logs shig tu mdzad pa ni mi bzhed do zhes bya ba ni gang 'di nan tur gyi las kyi sde tshan las logs shig tu mdzad cing de dag gi nang du ma gsungs so zhe na de ni de ltar mi rung ste/ 'di ltar de nan tur gyi las nyid yin na nan tur gyi las kyi sde tshan gyi nang du gsung bar 'gyur bar</text></item>
<item><p>244a3</p><section></section><text>rigs pa las de ma gsungs pa'i phyir ro/ /nye bar ma zhi ba nyid yin pa'i phyir ni logs shig tu bzhag ste/ nan tur gyi las kyi nang du ma bzhag pas de'i phyir 'di ni nan tur gyi tshul du bstan pa ma yin no/ /de la yang 'dir med pa rung ba yin te/ nye bar zhi ba nyid kyis nan</text></item>
<item><p>244a4</p><section></section><text>tur gyi las las de'i nang nas tha dad par byed pa mi rigs pa'i phyir ro/ /'di ltar mi bzhed pa de gang las shes she na/ de'i phyir/ bsdigs pa la sogs pa ni de nyid yin pas rnam par ma bzhag pa'i phyir zhes bya ba smos te/ bsdigs pa la sogs pa'i ni 'thab mo la</text></item>
<item><p>244a5</p><section></section><text>sogs pa nye bar gyur pa nyid kyi phyir nye bar zhi ba nyid yod mod kyi de dag ni de nyid kyis nan tur gyi las kyi sde tshan dag las logs shig tu rnam par ma bzhag pa'i phyir te/ des na nye bar zhi ba nyid kyis nan tur gyi las kyi sde tshan las logs shig tu mdzad par mi bzhed do/ /de</text></item>
<item><p>244a6</p><section></section><text>shes bzhin du khyad du gsod do snyam na/ yod bzhin du ma mthong ba nyid kyis shes pa skye ba nyid kyi phyir ro zhes bya ba ni de shes bzhin du khyad du gsod do snyam na zhes bya ba yod par gyur pa la nan tur gyi las nyid kyis 'di byas pa nyid do/ /de yod bzhin du ma mthong ngo zhes zer ba de lta bu'i</text></item>
<item><p>244a7</p><section></section><text>blo dge slong rnams la skye bar 'gyur ba'i phyir ro/ /de la ltung ba ma mthong ba la nan tur gyi las bca' ba mdzad zin pas de bas na ma mthong bas gnas nas dbyung ba zhes bya ba 'di'i gnang ba'i skabs med pa nyid du 'gyur ro/ /de lta bas na kha cig de'i ngo bo nyid tshol ba dang mthun pa de</text></item>
<item><p>244b1</p><section></section><text>nan tur gyi las kyi tshul du ston pa de mi bzang ngo / /nye bar zhi bar bya ba'i phyir 'bad pa mi skyed par mi bya'o zhes bya ba ni dge 'dun du gyur pa'i dge slong dag gis dge slong dag bya ba'i phyir rtsod pa dge 'dun mthun pas nye bar zhi bar bya'o zhes gang gsungs pa de mdo 'dir bsdus pa yin no/ /</text></item>
<item><p>244b2</p><section></section><text>mthun pa sbyin par mi byed na de'i tshe sbyin pa las 'bad par bya ba ste/ thams cad du rung ba'i phyir spyir mdor byas par gnas pa yin no/ /rtsod pa nye bar zhi bar bya ba'i phyir 'bad pa 'di zhes bya ba de ltar 'di gsungs so/ /rtsod pa thams cad la 'di rung ba nyid ces bya ba thams cad</text></item>
<item><p>244b3</p><section></section><text>kyi dbang du byas nas nye bar zhi bar sbyar ba'o/ /rtsod pa'i gzhi'o// //zhi ba thams cad ni bya ba'i phyir rtsod par 'jug go zhes bya ba ni rtsod pa zhi bar bya ba bdun po thams cad ni bya ba'i phyir rtsod par 'jug go/ /gsol ba la sogs pa'i las la mthun pa mi sbyin pa ni bya ba'i phyir</text></item>
<item><p>244b4</p><section></section><text>rtsod pa yin pas spong ba nyid la brten te mthun pa mi sbyin pa dang bcas pa nyid kyang ngo / /rnam par nges par bya ba spong ba dang ltung ba dang bcas pa 'di gnyis dang lta ba ngan pa nyid kyis kyang rnam par nges par bya ba ni rgyu'i sgo nas te/ rgyu gang gis rtsod pa zhi bar bya ba bdun po dag 'jug</text></item>
<item><p>244b5</p><section></section><text>par 'gyur ba'i rgyu de ni bya ba'i phyir rtsod pa la yod de 'di ltar spong ba la sogs pa ni mthun pa mi sbyin pa'i rgyu yin pa de'i phyir rtsod pa'i mthun pa mi sbyin pa zhes bya ba gang yin pa de'i sgo nas 'dir zhi bar bya ba thams cad du 'jug go/ /gsol ba la sogs pa'i las la mthun pa mi sbyin</text></item>
<item><p>244b6</p><section></section><text>pa ni bya ba'i phyir rtsod pa yin pas de la ji ltar spong ba nyid la brten te mthun pa mi sbyin pa de bzhin du mi gdams pa'i phyir rtsod pa zhi bar bya ba'i dran pa dang ma smyos pas 'dul ba gnyis kyang 'dir 'jug go/ /ji ltar ltung ba dang bcas pa nyid kyis de bzhin du ltung ba'i phyir rtsod pa zhi bar</text></item>
<item><p>244b7</p><section></section><text>byed pa khas blang ba'i bya ba dang / mngon sum gyis 'dul ba dag dang / rtswa bkram pa lta bu dag kyang 'jug go/ /khas len cing khyad du gsod pa la de'i ngo bo nyid tshol ba dang mthun pa yang ngo / /ji ltar rnam par nges par bya ba spong ba dang ltung ba dang bcas pa 'di gnyis kyi mthun pa</text></item>
<item><p>245a1</p><section></section><text>mi sbyin pa de bzhin du 'gyed pa'i phyir rtsod pa nye bar zhi bar byed pa'i gang mang ba bstsal ba dang mngon sum gyis 'dul ba yang 'dir 'jug go/ /'dir gzhung ni btsun pa bcom ldan 'das kyis rtsod pa bzhi po gang dag gsungs pa dang rtsod pa zhi ba bdun po gang dag</text></item>
<item><p>245a2</p><section></section><text>gsungs pa de dag la btsun pa dge slong gis rtsod pa bzhi po dag rtsod pa zhi bar bgyid pa bdun po gang yang rung bas nye bar zhi bar bgyid pa dang nye bar zhi bar byar rung ngam/ nye ba 'khor zhi bar bya ba'i phyir rtsod pa ma gtogs pa mi rung ngo zhes gsungs pa yin no/ /kha skong bar 'os pa ma</text></item>
<item><p>245a3</p><section></section><text>yin pa ni dge 'dun gyi tha snyad la tshogs par dbyung ba nyid ma yin no zhes bya ba ni bsnyen par ma rdzogs pa dang / nyams pa la sogs pa gang dge 'dun gyi kha skong bar 'os pa ma yin pa de ni gzu bo la sogs pa dge 'dun gyi tha snyad la yang tshogs par dbyung ba nyid ma yin pa'o zhes bya</text></item>
<item><p>245a4</p><section></section><text>ba'i don to/ /gzhan gyi dag la ni bsnyen par rdzogs pa dang bcas pa rnams kyi dbang du bya'o zhes bya ba ni bsnyen par ma rdzogs pa dge 'dun la sogs pa gzhan gyi rtsod pa dag la ni bsnyen par rdzogs pa dang bcas pa rnams kyi dbang du bya ste de dag gi de nye bar zhi bar bya'o/ /bud med</text></item>
<item><p>245a5</p><section></section><text>rnams kyi ni skyes pas rigs pa nyid do zhes bya ba ni bud med rnams kyi rtsod pa gang yin pa de ni de nyid du nye bar zhi bar bya ba'i rigs pa nyid yin no/ /'dir gzhung ni dge slong rnams kyi rtsod pa gang yin pa de dag dge slong ma rnams kyis spang du rung ngam nye ba 'khor mi rung ste/ dge slong rnams</text></item>
<item><p>245a6</p><section></section><text>kyi rtsod pa ni dge slong rnams kyis nye bar zhi bar bya'o/ /de bzhin du dge slong ma rnams kyi rtsod pa yang dge slong rnams kyis nye bar zhi bar bya'o/ /de bzhin du dge slob ma rnams dang / dge tshul dang dge tshul ma rnams kyi rtsod pa yang dge slong rnams kyis nye bar zhi bar bya'o zhes</text></item>
<item><p>245a7</p><section></section><text>gsungs pa yin no/ /srog gam bsnyen par rdzogs pa las nyams na nye bar zhi ba nyid yin no zhes bya ba ni srog las nyams sam bsnyen par rdzogs pa las nyams na rtsod pa nye bar zhi ba nyid yin pa'o/ /spang ba nyid nas gzhan gyi phyogs nyid kyi bar du gyur na yang ngo zhes bya ba ni</text></item>
<item><p>245b1</p><section></section><text>'dir bar du'i sgra bri bar bya'o/ /spang bar bya ba nyid nas phyogs nas phyogs ma yin pa tha dad par gnas pa'i bar du gyur na de dag thams cad la yang ltung ba dang rtsod pa nye bar zhi ba nyid yin pa'o/ /dge 'dun du gyur pa dang 'brel pa dag la 'khrug long gi rtsod pa dag gis rnam par</text></item>
<item><p>245b2</p><section></section><text>gzhag pa'i ltung ba nyid ni dge 'dun du gyur pa gsal ba nyid do/ /gzhan du song ngan nad kyi rnam pas yun ring por btab na yang ngo zhes bya ba yang rtsod pa nye bar zhi ba nyid yin pa'o/ /gang zhig srog las 'das pa nas nad kyi rnam pas yun ring por btab pa'i bar du gyur na</text></item>
<item><p>245b3</p><section></section><text>rtsod pa nye bar zhi ba nyid yin no / /de'i phyir/ don sbyin par byed pa'am mngon par brtson pa'o zhes bya ba smos te don sbyin par byed pa ni gleng ba'o / /'dir nyams pa la sogs pa'i gzhung ni btsun pa rtsod pa bzhi po dag las rtsod pa gang yang rung ba byung ba rtsod pa zhi bar bgyid pa'i</text></item>
<item><p>245b4</p><section></section><text>chos bdun po dag las gang yang rung bar nye bar zhi bar mi 'gyid cing / nye bar zhi bar yang brjod par bgyi ba mchis sam/ yod de sbyin par byed pa'i dge slong dus byed dam byin pa'i dge slong dus byed dam dge slong sbyin par byed pa'i dge slong khyim pa nyid du dam 'cha' 'am/ /</text></item>
<item><p>245b5</p><section></section><text>dge tshul nyid dam dge slong ma sun phyung ba nyid dam/ rku thabs su gnas pa nyid dam ma ning nyid dam/ mu stegs can zhugs pa nyid dam ma bsad pa nyid dam/ pha bsad pa nyid dam/ dgra bcom pa bsad pa nyid dam/ dge 'dun gyi dbyen byas pa nyid dam/ de</text></item>
<item><p>245b6</p><section></section><text>bzhin gshegs pa la ngan sems kyis khrag phyung ba nyid dam/ gnas par mi bya ba nyid dam/ tha dad du gnas pa nyid du dam 'cha' bar byed dam/ de bzhin du byin pa'i dge slong de dag tu dam 'cha' bar byed dam/ sbyin par byed pa'i dge slong nad kyi rnam pas yun ring du thebs</text></item>
<item><p>245b7</p><section></section><text>sam gzhan du song ngam/ de bzhin du byin pa'i dge slong de ltar gyur na rtsod pa de nye bar zhi bar brjod par bya'o zhes gsungs pa yin no/ /rtsod pa'i gzhi zhu ba'i skabs so/ /rtsod pa'i gzhi rdzogs so// //so sor thar pa'i sdom pas mchog la rab tu byung bas phyag bya'o</text></item>
<item><p>246a1</p><section></section><text>zhes bya ba ni so sor thar pa'i sdom pas mchog tu gyur pa dge slong gang yin pa de la rab tu byung pas phyag bya'o/ /dge tshul gyis dge slong la phyag bya'o/ /dge tshul mas dge slob ma la phyag bya'o/ /dge slob mas dge slong ma la phyag bya'o zhes bya ba de la de byed</text></item>
<item><p>246a2</p><section></section><text>pa'o/ /mnyam na rgan pa la'o zhes bya ba ni so sor thar pa'i sdom pas mnyam pa nyid na so sor thar pa'i sdom pa des rgan pa de la gzhon pas phyag bya'i na tshod kyis ni ma yin no/ /bsnyen par rdzogs pa'i sdom pa sngar blangs pa la phyis blangs pas phyag bya'o zhes bya ba'i don to/ /dang</text></item>
<item><p>246a3</p><section></section><text>por bsnyen par rdzogs zin pa la bsnyen par rdzogs pas phyag bya'o/ /dge slong gis dge slong la phyag bya'o/ /dge slong mas dge slong ma la phyag bya'o/ /dang por dge slong ma'i sdom pa dang ldan zin pa la dge slong mas phyag bya'o/ /dang por rab tu byung ba'i sdom pa dang ldan</text></item>
<item><p>246a4</p><section></section><text>zin pa la dge slong mas phyag bya'o/ /dang por rab tu byung ba'i sdom pa dang ldan par gyur zin pa'i dge slong la dge tshul gyis phyag bya'o/ /dge tshul mas kyang dge tshul ma la phyag bya'o zhes gsungs pa de bas na de la de byed pa'o/ /mdo snga mas ni so sor thar pa'i sdom</text></item>
<item><p>246a5</p><section></section><text>pas mchog la rab tu byung bas phyag bya'o zhes bstan pa la dge tshul phas dge slob ma dang dge slong ma la phyag bya bar thal bar 'gyur ba dang / mdo 'dis ni mnyam na rgan pa la'o zhes bya stan pas dge slong dang dge slong ma yang so sor thar pa'i sdom pas mnyam pa yin pas/ dge slong</text></item>
<item><p>246a6</p><section></section><text>ma la dge slong gis phyag bya bar thal bar 'gyur ba dang / dge tshul dang dge tshul ma yang so sor thar pa'i sdom pas mnyam pa yin pas dge tshul ma rgan pa la dge tshul gyis phyag bya bar thal bar 'gyur bas de bsal ba'i phyir mdo de gnyis kyi bye brag bstan par bya ste/ de'i phyir/</text></item>
<item><p>246a7</p><section></section><text>mtshan tha mi dad pa la'o zhes bya ba smos te/ mtshan mthun pa dag la cho ga 'di yin gyi mtshan mi mthun pa dag gi ni ma yin no/ /ji ltar skyes pas bud med la phyag mi bya ba de bzhin du bud med kyis kyang skyes pa la phyag mi bya bar thar bar 'gyur ba de dmigs kyis bsal ba'i phyir/</text></item>
<item><p>246b1</p><section></section><text>skyes pa mi dman pa la bud med kyis so zhes bya ba smos te/ gang zhig so sor thar pa'i sdom pas bud med pas mi dman na gsar bu la yang bud med kyis phyag bya na dus mnyam pa'am rgan pa la lta smos kyang ci dgos zhes bya ba'i don to/ /cho ga de dag thams cad kyi dmigs</text></item>
<item><p>246b2</p><section></section><text>kyis bsal ba'i phyir/ sa gzhan na gnas pa dang nyams pa dang dge slong ma sun phyung ba dang / chos ma yin pa'i phyogs dang mthun pa dang / tha dad par gnas pa dang / mtshams med pa byas pa dang / nyal ba dang snyoms par zhugs pa dang brel ba dang sems gzhan du</text></item>
<item><p>246b3</p><section></section><text>song ba dang rgyab kyis phyogs pa dang khyim gzhan na 'dug pa dang zas kyi gral na 'dug pa ma gtogs so zhes bya ba smos te/ sa gzhan na gnas pa zhes bya ba ni yongs su gnas pa la sogs pa bslab pa byin pa dang / de'i ngo bo nyid tshol ba dang mthun pa sbyin pa la sogs</text></item>
<item><p>246b4</p><section></section><text>pa'o/ /nyams pa zhes bya ba ni gnas par mi bya ba'o/ /dge slong ma sun phyung ba dang mtshams med pa byas pa zhes bya ba ni/ mu stegs can zhugs pa dang / rku thabs su gnas pa dang / za ma dang / ma ning dang zhes bya ba la sogs pa sdom pa'i zhing ma yin par gyur pa</text></item>
<item><p>246b5</p><section></section><text>dag bsdus so/ /chos ma yin pa'i phyogs dang mthun pa zhes bya ba smos pas ni tha dad pas gnas pa'i bye brag go/ /chos ma yin pa'i phyogs dang mthun pa'i tha dad pa gnas pa gang yin pa zhes bya ba des ni chos kyi phyogs dang mthun pa gnas pa'i tha dad pa la phyag</text></item>
<item><p>246b6</p><section></section><text>bya ba nyid yin no/ /chos ma yin pa'i phyogs dang mthun pa zhes smos pas ni rang gi phyogs kyis kyang phyag mi bya bar thal bar 'gyur ba zhes bya bas 'dir tha dad par gnas par bsdus so/ /nyal ba zhes bya ba ni glos phab ste nyal ba'o/ /snyoms par zhugs pa zhes</text></item>
<item><p>246b7</p><section></section><text>bya ba ni ting nge 'dzin la'o/ /brel ba zhes bya ba ni bya ba rjes su bsgrub pa la sems gzhol ba'o/ /sems gzhan du song zhes bya ba ni phyag 'tshal ba la sems gtod pa mi sbyin pa'o/ /rgyab kyis phyogs pa zhes bya ba ni mdun phar pa ltas pa'o/ /khyim gzhan na</text></item>
<item><p>247a1</p><section></section><text>'dug pa zhes bya ba'i sgra las khyim gyi nang na 'dug pa zhes bya ba dang sbyar te khyim pa'i khyim na 'dug pa zhes bya ba'i don to/ /khyim pas rab tu byung ba la'o zhes bya ba ni ma gtogs pa'i ji skad bstan pa de dag las gzhan pa thams cad la phyag bya'o / /khyim</text></item>
<item><p>247a2</p><section></section><text>gzhan na 'dug pa la yang ma gtogs par mi rigs te/ khyim gzhan ni khyim pa rnams kyi spyod yul yin pa'i phyir ro/ /de ltar yang 'dir gzhung ni khyim bdag gi chung ma bde chen ma dad pa skyes pa gnas nas phyir byung ste/ bcom ldan 'das kyi zhabs la phyag byas so</text></item>
<item><p>247a3</p><section></section><text>zhes grags pa yin no/ /chus btab pas srog phyir bzlog pa'i phyir tshe dang ldan pa lam phran gyi zhabs la phyag byas nas bzod pa gsol ba zhes thos pa yin no/ /ma gtogs pa gzhan thams cad la ni khyim pas kyang phyag mi bya bar rigs te/ 'di ltar yongs su gnas</text></item>
<item><p>247a4</p><section></section><text>pa la sogs pa dag la yang de dang mi 'byung ba nyid la sogs pa smos te/ khyim pa dag gis kyang phyag bya bar mi rigs te/ nan tur byas pa dag kyang spangs pa yin pa'i phyir ro/ /de la khyim pa'i snyoms par zhugs pa spang ba ni 'di yin te/ gang zhig lha la mchod pa'i</text></item>
<item><p>247a5</p><section></section><text>rnam pa ni ma yin pa ni 'di lta ste/ me'i khang pa la sogs par snyoms par zhugs pa kha cig rnams la ni kha cig tu lha rnams kyis phyag 'tshal ba kho na yin no/ /'dir de dag gi gzhung ni sangs rgyas bcom ldan 'das la tshe dang ldan pa nye ba 'khor gyis zhus pa/ btsun pa</text></item>
<item><p>247a6</p><section></section><text>phyag mi bya ba du mchis nye ba 'khor sum cu rtsa gnyis te/ bsdigs pa'i las byas pa dang / smad pa'i las byas pa dang / bskrad pa'i las byas pa dang / phyir 'gyed pa'i las byas pa dang / ma mthong bas gnas nas phyung ba dang / phyir ma 'chos pas gnas nas phyung ba</text></item>
<item><p>247a7</p><section></section><text>dang / sdig pa can gyi lta ba'i rnam pa mi gtong bas gnas nas phyung ba dang / yongs su gnas par byed pa dang / mgu ba spyod pa dang gzhi nas mgu ba spyod pa dang / bslab pa byin pa dang / za ma dang ma ning dang dge slong ma sun phyung ba dang / rku thabs su gnas pa dang gnas</text></item>
<item><p>247b1</p><section></section><text>par mi bya ba dang / ma bsad pa dang / pha bsad pa dang / dgra bcom pa bsad pa dang / dge 'dun gyi dbyen byas pa dang de bzhin gshegs pa la ngan sems kyis khrag phyung ba dang / gcer bu dang chos gos gcig pa dang nyal ba dang / snyoms par zhugs pa dang / rgyab kyis</text></item>
<item><p>247b2</p><section></section><text>phyogs pa dang / so shing za ba dang / bshang ba byed pa dang / gci ba byed pa dang / khyim gzhan na 'dug pa'o/ /btsun pa phyag bgyi ba du mchis/ nye ba 'khor lnga ste/ khyim pas rab tu byung ba la dang / bsnyen par ma rdzogs pas bsnyen par rdzogs pa la dang / gzhon pas rgan pa la dang / dge slong</text></item>
<item><p>247b3</p><section></section><text>ma bsnyen par rdzogs nas lo brgya lon pas de ring bsnyen par rdzogs pa'i dge slong la dang / de bzhin gshegs pa dgra bcom pa yang dag par rdzogs pa'i sangs rgyas la lha dang bcas pa'i 'jig rten gyis phyag bya'o zhes gsungs pa yin no/ /'dir kha cig tu brel ba dang</text></item>
<item><p>247b4</p><section></section><text>sems gzhan du song ba dang zas kyi gral na 'dug pa dag ni gzhung gzhan nas bsdus so/ /thams cad kyis sangs rgyas la'o zhes bya ba ni khyim pa yang rung rab tu byung ba yang rung bud med kyang rung skyes pa yang rung rgan pa yang rung gzhon pa yang rung ba thams cad kyis sangs rgyas</text></item>
<item><p>247b5</p><section></section><text>bcom ldan 'das la phyag bya'o/ /gtsug lag khang bya'o zhes bya ba ni dge slong gis gtsug lag khang bya ba la mi rung ba med pa'o/ /de ltar yang 'dir gzhung ni 'di lta ste/ dge slong kun dga' ra ba de nyid du phyogs bzhi'i dge slong gi dge 'dun gyi phyir gtsug lag khang kha sro</text></item>
<item><p>247b6</p><section></section><text>bar byed do zhes gsungs pa yin no/ /ngos gcig gi dbus su dri gtsang khang bya ba nyid do zhes bya ba la/ 'dir ngos zhes bya ba ni phyogs te/ shar la sogs pa'i phyogs gcig gi dbus su dri gtsang khang bya ba nyid yin pa'o/ /de'i mdun du sgo khang ngo zhes bya ba ni dri gtsang khang de'i</text></item>
<item><p>247b7</p><section></section><text>mdun gyi byang gtad kyi ngos su sgo khang brtsig par bya'o/ / gtsug lag khang gi dbyibs ni gru bzhi bzang ba nyid de rnam pa gzhan yang bkag pa ni med par shes par bya'o/ /khyams gsum pa yang ngo zhes bya ba ni gru bzhi pa bzang ngo zhes bya ba rjes su sbyar te/ gru bzhi la ngos</text></item>
<item><p>248a1</p><section></section><text>gsum las khyams btags pa bzang ngo / /'dir gzhung ni bcom ldan 'das kyis bka' stsal pa/ khyim bdag rjes su gnang gis byed du chug cig /de ji lta bur byed du gzhug pa mi shes nas/ bcom ldan 'das kyis bka' stsal pa/ gal te gnas</text></item>
<item><p>248a2</p><section></section><text>khang gsum pa byed du 'jug na/ dbus su dri gtsang khang byed du gzhug cing gnyis su gnas khang gnyis so/ /khyams gsum la ni de bzhin du gnas khang dgu dag go/ /khyams bzhi la ni dbus su sgo khang gi byang gtad du dri gtsang khang ngo / /sgo khang gi ngos gnyis su gnas</text></item>
<item><p>248a3</p><section></section><text>khang gnyis so zhes gsungs pa yin no/ /mnod par bya'o zhes bya ba ni gtsug lag khang zhes bya bar sbyar te/ 'dis ni don gyis de'i sa gzhi nyen kor dang bcas pa mnod par rigs par bya'o/ /gtsug lag khang du gnas par bya'o zhes bya ba ni bya'o zhes bya ba dang mnod par</text></item>
<item><p>248a4</p><section></section><text>bya'o zhes bya ba de gnyis kyis gnas par bya ba ma bsdus te/ de gnyis kyis gzhan gyi don du bya ba dang / mnod par bya ba yang srid pas rtsom pa 'di'o/ /gzhan dag dge 'dun gyi gzhir dge 'dun gyi phyir ram gang zag dge slong gi phyir gnas kyi gzhi byed pa rjes su gnang bar bya'o/ /</text></item>
<item><p>248a5</p><section></section><text>gal te sbyin bdag yod na des rjes su gnang ba na'o zhes bya ba ni gal te dge 'dun gyi gzhi de la sbyin bdag yod na des rjes su gnang na dge 'dun gyi phyir ram gang zag gi phyir/ gnas kyi gzhi byed pa rjes su gnang bar bya'o/ /grong khyer gyi phyi rol lam nang du bsti ba'i gnas dag rung</text></item>
<item><p>248a6</p><section></section><text>ngo zhes bya ba ni gang du dge slong dag bsod snyoms pa'i don du 'jug pa rnams kyi tsha ba dang / ngal ba rnams la sogs pa bsal ba'i phyir bsti ba'i gnas mi 'ong ba'i gnas zhes bya ba de byed du gzhug par rung ngo / /'dir gzhung ni gal te bcom ldan 'das kyis rjes su gnang na bdag</text></item>
<item><p>248a7</p><section></section><text>grong khyer gyi slad rol du bsti ba'i gnas bgyid du stsal te zhes bya ba nas/ khyim bdag rjes su gnang gis rtsigs shig ces bya ba'i bar du gsungs pa yin no/ /'dir grong khyer gyi phyi rol du zhes gsungs pa ni/ byung ba'i dbang gis smos pa yin gyi / grong khyer gyi nang du yang</text></item>
<item><p>248b1</p><section></section><text>'gal ba med pas 'dir gnyis ka mdor bsdus so/ /rang gi khron pa bar du bcad pa'i phyir rtsig gu byas pas kun du chags pa'i shes pa bsal bar bya'o zhes bya ba ni bar du bcad pa'i phyir rtsig gu bya ba gang yin pa de byed pas bud med kyi tshogs la blta bar bya ba gsal bar bya ste/</text></item>
<item><p>248b2</p><section></section><text>khron pa gzhan la cho ga 'di byed pa ma yin te de bas na rang gi khron pa'i tshig go/ /der bud med chu chur 'ongs pa mthong ba na kun du chags pa'i rkyen yin te/ rtsig pas bar du chod pa med pa nyid la ni mthong ba med pa nyid kyi phyir chags pa skye ba'i rkyen du mi 'gyur te/ de lta bas na de'i de</text></item>
<item><p>248b3</p><section></section><text>nyid med pa nyid do/ /snyim pa bkang zhing blud pas bud med rjes su gzung bar bya zhing chu rgyun ma chad pas blugs par mi bya'o zhes bya ba ni bud med kyis chu snyim pa gang 'thungs zin nas snyim pa gnyis pa dgang zhing blud par bya'i/ snyim pa nas 'thung bzhin du chu'i rgyun phyi ma yang</text></item>
<item><p>248b4</p><section></section><text>rgyun mi 'chad par blugs par mi bya'o zhes bya ba'i don to/ /bud med gang zhig dge slong gi mdun du sems rab tu gtad pa de la rang gis sbyin par mi bya'o zhes bya ba/ 'dir kha cig byed pa de ni gzhan gyi sems shes par dka' ba nyid kyi phyir te/ shin tu brel ba'i ngo bo ma yin no/ /</text></item>
<item><p>248b5</p><section></section><text>bar bar du yang chu'i rgyun gcad par bya'o zhes bya ba la/ gzhan de rnams chu ster ba la rnam par rtog pa byed pa de la yang tho 'tsham pa nyid du 'gyur ba'i phyir mi rigs pa nyid do/ /de'i dus nyid kyi dbyar gyi nang du 'ongs pa ni rnyed pa dbang ngo zhes bya ba ni 'dir rnyed pa la de'i sgra la ltos</text></item>
<item><p>248b6</p><section></section><text>pa nyid de dus gang la yod pa zhes bya ba de bsdus pa'o/ /'dir dbyar gyi rnyed pas dbyar gyi nang du 'ongs shing zhes bya ba 'di las shes pa'o/ /dbyar gyi dus la shin tu mang ba nyid ni de'i rnyed pa'i dus so/ /gal te dbyar gyi nang du 'ongs pa la shin tu mang bar dbyar gnas la der</text></item>
<item><p>248b7</p><section></section><text>gnas pa grub par 'gyur na de 'os pa yin no/ /dbyar ral ba la yang dbyar gyi rnyed pa'i skal ba dbang ba'o zhes bya ba'i don to/ /'dir rnyed pa dbang ba'i rgyu ni gnas pa yin te/ gnas par khas blangs pa ni ma yin te/ ji ltar yang de ltar khas blangs kyang zhes bya ba de ltar</text></item>
<item><p>249a1</p><section></section><text>rnam par gzhag pa 'di'o/ /za zhing rnyed pa ma yin pa la ni las mi rigs so zhes bya ba ni zas tsam gyis 'tsho zhing rnyed pa ma yin pa la ni de la sus kyang bsko bar mi bya'o zhes bya ba'i don to/ /'dir gzhung ni kha cig las dbyar gyi nang du 'ongs pa dag gi dbang</text></item>
<item><p>249a2</p><section></section><text>du byas te gsungs pa yin no/ /'dir gzhung ni dge slong dag gi rnyed pa ma thob pa dang / bcom ldan 'das kyis bka' stsal pa/ gal te las su bskos pa byed na ni rnyed pa yang sbyin par bya'o/ /ji ste mi byed na ni zan la bltas pa tsam gyis gnas par bya ste las dang rnyed</text></item>
<item><p>249a3</p><section></section><text>pa yang ngo zhes gsungs pa 'di la rigs pas bye brag nye bar bsdus nas mdo 'di gnyis kyis 'di bsdus so/ /gzhung gzhan las kyang dge slong dag zas kyi rnyed pa de yang mi nod nas/ bcom ldan 'das kyis bka' stsal pa/ de dag la zas kyi rnyed pa de dag sbyin par bya'o</text></item>
<item><p>249a4</p><section></section><text>zhes gsungs pa de dag 'dir bsdus pa yin no/ /las su ni gzhon rims nas mthar gyis bsko'o zhes bya ba ni gzhon rims nas mthar gyis bya'o/ /rnyed pa mi 'thob pa la zas sbyin par bya ba nyid do zhes bya ba ni gang la dbyar ram dus gzhan la dbyar gyi dus bzhin du nges</text></item>
<item><p>249a5</p><section></section><text>pa nyid kyi phyir/ /bya bas rnyed pa mi 'thob pa de la zas ni sbyin par bya ba nyid yin pa'o/ /gzhan gyi rnyed pa la 'du bar mi bya'o zhes bya ba ni gang zhig de'i tshe ma sbyin par len pa skyed pa ni 'di lta ste/ gnas gzhan mngon sum du rnyed pa'i phyir nang du gtogs pa'i khrod du zhugs</text></item>
<item><p>249a6</p><section></section><text>nas zos na nyes par 'gyur la/ nyes pa med pa de'i don kho nar der song ba ma yin pa gtsug lag khang gzhan du song nas zos pa la'o/ /gal te zas kyi don kho nar der song ba ma yin pa de la ni nyes pa med pa'o/ /mu ge'i tshe rang gis ma khyer ba la yang ngo zhes bya ba mu ge'i</text></item>
<item><p>249a7</p><section></section><text>dus kyi tshe rang gis gtsug lag khang nas brgyags ma khyer bar gtsug lag khang gzhan du zan zos na nyes pa med pa'o/ /dge slong gi tshad nyid las lhag ma nyid blangs pa yang ngo zhes bya ba ni gtsug lag khang na gnas nas dge slong ji snyed pa 'khod pa'i zas kyi tshod las lhag pa'i</text></item>
<item><p>249b1</p><section></section><text>thob pa yod pa nyid yin na gtsug lag khang na gnas nas zas blangs na nyes pa med pa'o/ /gtsug lag khang yal bar mi dor ro zhes bya ba ni 'di ni sil bu dag las so/ /rang gis zhes bya ba de yang ngo / /sbyin pa'i bdag po zhes bya ba de ni 'dir yang ngo / /phyir bcos pa'i</text></item>
<item><p>249b2</p><section></section><text>phyir sbyin bdag spro bar bya'o zhes bya ba ni bye brag tu ma smos pas gnas pa'i gzhi nyi tsher ma zad kyi dge 'dun gyi gtsug lag khang thams cad kyang dge 'dun gyi yin gyi gzhan gyi ni ma yin no zhes bya ba 'di'i 'og nas ston pa las shes par bya'o/ /ma grub na dge 'dun gyi las ji tsam</text></item>
<item><p>249b3</p><section></section><text>gyis nus pa nges par sbyar ro zhes bya ba ni sbyin bdag ma grub na phyir bcos pa'i phyir dge 'dun gyi rdzas las ji tsam gyis chog par phyir bcos par bya'o/ /rang gis kyang phyir bcos par bya'o zhes bya ba ni lag gi las kyi tshul gyis ci nus pas kyang ngo / /rnyed pa mnod pas gtsug lag</text></item>
<item><p>249b4</p><section></section><text>khang gi byi dor bya'o zhes bya ba ni de nas gang rnyed pa nod pa des las de bya'o / /dad pa'i rnyed pa ni gtsug lag khang nyid kyis ma yin no zhes bya ba ni dad pa'i rgyu las byung ba'i rnyed pa gang yin pa sbyin bdag dad pas dus nges pa med par gang zag 'ga' zhig la 'bul bar byed pa de ni gtsug</text></item>
<item><p>249b5</p><section></section><text>lag khang nyid la rnyed pa ma yin no/ /gtsug lag khang nas sgo bcad de 'gro bar bya'o/ /srung ma yang gzhag ste'o zhes bya ba ni gtsug lag khang gi zhes bya ba'i lhag ma'o/ /de la zan med na sbyin no zhes bya ba ni gtsug lag khang gi srung ma de la zan med na sbyin par bya'o/ /</text></item>
<item><p>249b6</p><section></section><text>des chom rkun pa'i rang dbang nyid med par mi shes par sgo dbye bar mi bya'o zhes bya ba ni gtsug lag khang gi srung ma des gzhan dag gtsug lag khang gi sgo phye shig ces zer na/ chom rkun pa'i rang dbang nyid med pa nges par mi shes par sgo dbye bar mi bya'o/ /'dir nges par shes par bya</text></item>
<item><p>249b7</p><section></section><text>ba'i thabs gang zhe na/ de'i phyir khang steng du 'dzegs la blta ste/ khyod rims kyis ma btab bam zhes brjod pa ni 'dir thabs yin no zhes bya ba smos te/ khyod rims kyis ma btab bam zhes brda skad brjod pa ni smrar gzhug pa'o/ /gnas dang ming dang pha ma la sogs pa so sor</text></item>
<item><p>250a1</p><section></section><text>shes par byed du gzhug pa yang ngo zhes bya ba yang brjod pa ni thabs yin no/ /'di rjod par byed du gzhug pa'o/ /yid ma ches shing 'jigs pa dang bcas pa nyid la sgo dbye bar mi bya'o/ /dgon pa bas khyi bcang bar bya'o/ /des nang par sngar langs</text></item>
<item><p>250a2</p><section></section><text>ma thag kho nar gtsug lag khang dang mchod rten gyi 'khor sa blta bar bya'o zhes bya ba la / des zhes bya ba ni khyi 'chang ba pos so / /langs ma thag ces bya ba la langs ma thag kho nar zhes bya ba'i sgras ni bya ba gzhan dag ma byas pa'i mdun rol du blta bar bya'o zhes bstan pas ni nyi ma shar</text></item>
<item><p>250a3</p><section></section><text>bar langs pa 'dis bkag pa yin no/ /gal te des bshang ba byas na dor bar bya zhing gci ba byas na phyi bar bya/ gal te sder mo dag gis brad na mnyam par bya'o/ /de dag gi gnas dag tu dkyil 'khor bya'o zhes bya ba ni bshang ba la sogs pa de dag gi gnas dag tu bya'o/ /</text></item>
<item><p>250a4</p><section></section><text>zhes bya bar sbyar ro/ /de ji ltar gso bar bya zhe na/ de'i phyir de la lhung bzed kyi lhag rol sbyin no zhes bya ba smos te khyi de la'o/ /gang du de sbyin par bya zhe na/ de'i phyir mchod rten dang gtsug lag khang gi nyen kor gyi phyi rol du'o/ /spyod lam ci 'dod pas lung dbog go zhes</text></item>
<item><p>250a5</p><section></section><text>bya ba la/ lung dbog pa ni spyod lam bzhi po dag las ci 'dod pas dbog na yang de la nyes pa med pa'o zhes bya ba'i don to/ /gsar bus mnod pa'i phyir khams snyoms pa nyid dri ste/ phyag bya ba sngar btang ba'i spyod lam bsten par bya'o zhes bya ba ni gsar bus bla ma la</text></item>
<item><p>250a6</p><section></section><text>klag pa'i lung mnod pa'i phyir/ sngar phyag bya ste bsnyun gsol nas bya ba'i spyod lam bsten par bya'o/ /rgan pas ni phyag mi bya bar bsnyun gsol nas so/ /thal mo bsnol te bcang ngo zhes bya ba ni lag pa gnyis kyis thal mo bsnol te bcang ba'i spyod lam bsten par</text></item>
<item><p>250a7</p><section></section><text>bya'o/ /lus dang sems btud do zhes bya ba ni lus btud pa dang sems btud par bya ba ste/ nga rgyal gyis sems khengs pa'i yan lag kyang sems dma' ba nyid yin la gus pa dang bcas pa nyid kyang sems dma' ba nyid yin par rig par bya'o/ /drang por ro zhes bya ba ni gya gyu med pa</text></item>
<item><p>250b1</p><section></section><text>dang sgyu dang g.yo med par bya'o/ /lung 'bogs par byed pa gnas ji lta bu de lta bur gyur pa'i spyod lam bsten par bya zhe na/ de'i phyir 'chag pa na gom pa sri bas bcag pa'i'o zhes bya ba smos te/ lung 'bogs par byed pa 'chag pa na lung nod par byed pas gom pa sri bar bcag pa'i</text></item>
<item><p>250b2</p><section></section><text>spyod lam bsten par bya'o / /'greng ba dang 'greng ba'i 'o zhes bya ba ni lung 'bogs par byed pa 'greng ba na lung nod par byed pas kyang 'greng ba'i spyod lam bsten par bya'o/ /'dug pa dang nyal ba na 'dug pa'i 'o zhes bya ba ni bsten par bya'o / /gang du 'dug pa'i spyod lam bsten</text></item>
<item><p>250b3</p><section></section><text>par bya zhe na/ de'i phyir stan ches dma' ba la'o zhes bya ba smos te/ 'dir ches rgan pa ni/ rjes su gnang ba la mi ltos pa nyid kyis rang 'dug par bya'o/ /gsar bus rjes su gnang ba la ltos te 'dug par bya ba bstan pa'i phyir gsar bus ni bsgo na'o zhes bya ba smos te lung</text></item>
<item><p>250b4</p><section></section><text>'bogs par byed pas bsgo zhing rjes su gnang na 'dug par bya'o/ /ma bsgo ba'i cho ga bstan pa'i phyir/ ma bsgo na tsog pus so zhes bya ba smos te/ 'dug pa bsten par bya'o zhes bya bar sbyar ro/ /mnod par bya ba mang ba nyid yin na zhu bar bya'o zhes bya ba ni lung mnod par bya</text></item>
<item><p>250b5</p><section></section><text>ba'i gzhung mang ba nyid yin na 'dug pa'i phyir lung 'bogs par byed pa la zhu bar bya'o/ /'dir gzhung ni gal te gsar bus yin la/ mang du nod na slob dpon la zhus te stan ches dma' ba la 'dug nas lung mnod par bya'o/ /ji ste nyung du nod na ni tsog pus 'dug ste'o zhes</text></item>
<item><p>250b6</p><section></section><text>gsungs pa yin no/ /thos pa'i nyen kor ma gtogs pa snang ba'i nyen kor du 'dug ste kha ton bya'o zhes bya ba ni mthong ba'i nyen kor du gnas nas so/ /gdams ngag ni mtha' gcig tu song ste bsgrub par bya'o zhes bya ba ni sgom pa'i gdams ngag go/ /lung 'bogs</text></item>
<item><p>250b7</p><section></section><text>pa dang mnod pa'i shin tu legs par bslabs pa dang / shin tu yongs su byang ba dang the tshom med par byas te'o/ /gnas khang dang zas la bsko ba dang thug pa dang bag chos dang shing thog 'drim pa bsko bar bya'o zhes bya ba ni gnas khang bsko bar bya'o zhes bya bar sbyar bar bya'o/ /</text></item>
<item><p>251a1</p><section></section><text>thug pa dang bag chos dang shing thog 'drim pa yang bsko bar bya'o zhes bya ba ni sgra dang sbyar ro/ /bar bur 'drim pa yang ngo zhes bya ba ni bsko bar bya'o zhes bya bar sbyar ro/ /gzhung kha cig las ni bar bur 'drim pa zhes bya ba 'di'i ming phran tshegs 'drim pa zhes</text></item>
<item><p>251a2</p><section></section><text>'byung ngo / /bar bur zhes bya ba de ci yin zhe na de'i phyir/ lhag rol phyi de nyin par brim par bya ba ni de zhes bya ba smos te/ 'dir gzhung ni bag chos la sogs pa brim pa'i lhag rol lus pas su yang brim par mi byed pa na/ bcom ldan 'das kyis bka' stsal pa/ bar bur brim pa</text></item>
<item><p>251a3</p><section></section><text>bsko bar bya zhing des de dag phyi de nyin par brim par bya'o zhes gsungs pa yin no/ /snod spyad 'drub pa'o zhes bya ba ni bsko bar bya'o/ /dbyar gyi ras chen no zhes bya ba ni sbed pa po bsko bar bya'o/ /snam sbyar zhes bya ba ni 'di la dge 'dun gyi bsam par bya ba ma yin pa nyid shes</text></item>
<item><p>251a4</p><section></section><text>pa'o/ /chos gos bstan pa'o zhes bya ba ni sbed pa po bsko bar bya'o/ /gang zhig 'di gding ba po bstan pa ste/ 'dir sbed pa'o zhes bya bar rjod pa po rnam par gnas pa yin no/ /gos dag go zhes bya ba ni sbed pa po bsko bar bya'o/ /'gyed pa yang ngo zhes bya ba ni gos</text></item>
<item><p>251a5</p><section></section><text>sbed pa dang 'gyed pa po de gnyis bsko bar bya'o/ /dge skos dang mngag gzhug go zhes bya ba ni skos ci rigs par sbyar ba'i phyir bsdus pa'o/ /dge skos kyi bya ba dang bag yangs su gyur pa dang des bya ba gang yin pa des de 'grub pa'i phyir ro/ /'dir gzhung ni dge slong</text></item>
<item><p>251a6</p><section></section><text>rnams kyi zan gyi gral dang chos nyan sar su yang stan shom par mi byed nas/ bcom ldan 'das kyis bka' stsal pa/ dge skos bsko bar bya zhing dge skos kyis kun du spyod pa thams cad bya'o/ /dge skos la bya ba cung zhig byung ba des su yang mi byed nas/ bcom</text></item>
<item><p>251a7</p><section></section><text>ldan 'das kyis bka' stsal pa/ mngag gzhug bsko bar bya'o zhes gsungs pa yin no/ /sder spyad 'drim mo zhes bya ba ni bsko bar bya'o / /de dag 'drim pa dang zan gyu nas sba ba ni de'i las yin no zhes bya ba ni dge slong des zan gyi don du sder spyad 'drim par bya'o/ /'dir</text></item>
<item><p>251b1</p><section></section><text>gzhung ni sder spyad 'drim pa des dge slong rnams kyi zan gyi gral du sder dag brim par bya zhing zan zos zin nas brub par bya'o zhes gsungs pa yin no/ /chu'i zhal ta pa'o zhes bya ba ni chu sbyin pa la de'i bya ba la bsko bar bya'o zhes bya ba'i don gyis shes pa'o/ /mdzes chos so zhes bya ba</text></item>
<item><p>251b2</p><section></section><text>ni mdzes par bya ba'i don du 'chos pa ni mdzes chos kyi don du bsko bar bya'o/ /de bltas te rab tu byung ba rnams mi mdzes pa bsten na se gol gyi sgra sngon du btang ste mdzes pa la nges par sbyar bar bya'o zhes bya ba ni mdzes chos des so/ /mdzes pa la nges par sbyar ba'i ngo bo nyid bstan pa'i</text></item>
<item><p>251b3</p><section></section><text>phyir 'di lta ste/ zas la sgra bskyung ba nyid dang shin tu bsdams pa nyid dang shin tu nogs thug pa nyid kyis so/ /mchod rten la phyag bya ba la sgra bskyung ba nyid dang rgan rims nyid kyis so zhes bya ba smos so/ /bang rim gyi zhal ta pa'o zhes bya ba ni bsko bar bya'o/ /des dang por</text></item>
<item><p>251b4</p><section></section><text>zan zos te dbyi gu blangs nas zan za ba dag la khwa ta dang bye'u dang phug ron la sogs pa dag bzlog par bya'o zhes bya ba ni bang rim gyi zhal ta ba des so/ /khwa ta la sogs pa de dag ni bang rim la sogs pa dag tu gnas 'cha' bas de'i phyir des shas cher de dag zlog par byed pas bang</text></item>
<item><p>251b5</p><section></section><text>rim gyi zhal ta ba zhes bya'o/ /gnas mal dbog pa dang gnas mal byi bo dbog pa'o zhes bya ba ni de gnyis dbog pa spro bar bya ste gcig gi dngos po'o/ /gnas mal zhes bya ba ni khri dang khri'u la sogs pa la rtag par gnas pa la'o / /gnas mal byi bo zhes bya ba ni khri dang khri'u</text></item>
<item><p>251b6</p><section></section><text>dang / stan nang tshangs can dang mal cha dang stan dang gnas mal la sogs pa med pa 'di lta ste/ shing ljon pa'i drung dang ne'u gsing la sogs pa gtan gyi gnas mal ma yin pa'o/ /zas rung ba dang bcas pa nyid yin na mi dag 'ong ba la sge'u chung srung ba'o zhes bya ba ni 'jig rten</text></item>
<item><p>251b7</p><section></section><text>pa zhugs nas zas rung ba dang bcas pa nyid ces bya ba sha dang bcas pa nyid yin na/ der mi gzhan dag 'ong ba dgag pa'i phyir/ sge'u chung srung ba spro bar bya ste bsko bar bya'o/ /'dir sge'u chung zhes bya ba ni dgag pa sgo ba yin par rig par bya'o/ /'dir gzhung ni dge slong dag</text></item>
<item><p>252a1</p><section></section><text>gral na zan za ba na mi dag 'ongs nas bcom ldan 'das kyis bka' stsal pa/ sge'u chung srung ba bsko bar bya'o/ /sha dag 'drim pa na bram ze dang khyim bdag dag 'phya nas/ bcom ldan 'das kyis bka' stsal pa/ gang gi tshe rung ba yod pa de'i tshe sge'u</text></item>
<item><p>252a2</p><section></section><text>chung srung ba bsko bar bya'o zhes bya ba gsungs pa yin no/ /gnas mal gyi gzhi'o// //phyag bya ba'i gnas mun khrod du phyag dang bcas pa'i tshig brjod par bya'o zhes bya ba ni phyag 'tshal ba'i gnas mun khrod du dge slong gis phyag mi bya bar phyag 'tshal lo zhes bya ba'i sgra dang</text></item>
<item><p>252a3</p><section></section><text>bcas pa'i tshig brjod par bya ba yin gyi zhes bya ba 'dir smos na/ 'di ni phyag 'tshal ba'i tshe mdud pa med par 'di mi rigs so zhe na/ bden mod kyi de'i phyir 'dud pa dang bcas par zhes bya ba smos so/ /nyen kor du gyur pa gzhan gyis phyag bya bar brtsams pa la phyag mi bya bar mi bya'o</text></item>
<item><p>252a4</p><section></section><text>zhes bya ba ni gzhan gyis phyag bya bar brtsams pa la nyen kor du gyur pa gzhan gyis phyag bya bar 'os pa la gzhan gyis phyag mi bya ba ma yin no/ /sil bu dag las 'di dang por byas nas phyag 'tshal ba nyid do zhes bya ba'i mthar thug pa'o/ /'dir zhu ba dag las/ mtha' dang bcas pa</text></item>
<item><p>252a5</p><section></section><text>la dor nas mi bya zhes bya ba'i bar du gsungs so/ /tshangs pa'i phyag gis ni de byas pa nyid yin no zhes bya ba ni tshangs pa'i phyag ces bya ba thams cad la khyab pa thams cad gnas gcig tu tshogs pa la spyir phyag bya ba bstan pa ste de byas na de byas pa nyid yin pa'o/ /nang dang bcas</text></item>
<item><p>252a6</p><section></section><text>pa la phyag mi bya'o zhes bya ba la/ 'dir nang dang bcas pa zhes bya ba ni gnod pa bya ba'i bsam pas nye bar gnas par bya ba yin par rig par bya'i/ rtsod do cog thams cad ni ma yin no/ /de bas na gnod par bya ba'i bsam pas nye bar gnas pa la phyag byar mi rung gi rtsod pa gzhan la</text></item>
<item><p>252a7</p><section></section><text>ni rung ngo / /'dir gzhung ni gnyis la phyag bya ste/ glo bur du 'ongs pa dag dang gnyug mar gnas pa dag gis phan tshun rgan rims bzhin du phyag bya'o/ /nang dang bcas pa dang yongs su gnas pa byed pa ni ma gtogs so zhes gsungs pa yin no/ /phyag 'tshal ba la a rog gya zhes</text></item>
<item><p>252b1</p><section></section><text>bya bar mi bya'o/ /'das pa la phyag bya ba yin pa la phyag mi bya ba nyid ma yin no zhes bya ba ni sngon 'das pa'i dus na de phyag bya ba nyid du 'gyur ba yin na / da ltar phyag bya ba nyid ma yin du zin kyang sngon gyi gnas skabs de nyid mngon sum byas te phyag byar rung bas de'i phyir de la phyag bya ba nyid yin no/ /</text></item>
<item><p>252b2</p><section></section><text>'di ni dge slong rgan po khros pa'i dbang gis sdom pa rgyun chad de sbrul du gyur pa la/ dge slong cig shos kyis sngon gyi rgyud de mngon sum du bya ste 'dud par bya'o zhes gsungs pa'i gleng gzhi yin te/ thams cad la bye brag med pas byar rung bas 'dir spyir mdor byas so/ /sbags pa la</text></item>
<item><p>252b3</p><section></section><text>phyag mi bya'o/ /sbags pas phyag mi bya'o/ /des bdag gir mi bya'o zhes bya ba ni sbags pa la phyag mi bya ba dang / sbags pas gzhan la phyag mi bya ba dang / sbags pas phyag de bdag gir mi bya'o/ /sbags pa las mi bya'o zhes bya ba ni sbags pa gzhan las phyag de bdag gir mi</text></item>
<item><p>252b4</p><section></section><text>bya ba'o / /'dir gzhung ni bcom ldan 'das kyis nad pa blta bar bya'o zhes gsungs pa dang / nad pa blta bar bya ba'i dge slong rgan po dag dang gsar bu dag kyang dong nas/ de na gsar bu gang dag yin pa de dag ni nad pa de la phyag 'tshal bar byed/ rgan po gang dag yin pa de dag</text></item>
<item><p>252b5</p><section></section><text>la ni nad pa des phyag dag 'tshal bar byed pa na de skyo bar gyur nas/ bcom ldan 'das kyis bka' stsal pa/ sbags pa la phyag mi bya'o/ /sbags pas phyag mi bya'o/ /sbags pas phyag bdag gir mi bya'o/ /sbags pa las phyag bdag gir mi bya'o/ /sbags pa la</text></item>
<item><p>252b6</p><section></section><text>phyag 'tshal lam/ sbags pas phyag 'tshal lam/ sbags pas phyag bdag gir byed dam/ sbags pa las phyag bdag gir byed na 'gal tshabs can du 'gyur ro zhes gsungs pa yin no/ /sbags pa ni rnam pa gnyis te/ tha na so shing yan chad za bas sam/ tha na de'i sa</text></item>
<item><p>252b7</p><section></section><text>byi dor byed pa yan chad mi gtsang bas so zhes bya ba ni za bas sbags pa ni tha na so shing yan chad za bas sbags pa yin no/ /mi gtsang bas sbags pa ni tha na mi gtsang ba'i sa byi dor byed pa yan chad gyis sbags pa yin no/ /'di la gcer bu nyid dang gos gcig pa nyid ni sbags pa dang</text></item>
<item><p>253a1</p><section></section><text>'dra'o zhes bya ba ni 'di la zhes bya ba ni phyag bya ba la ste/ des gcer bu la phyag mi bya'o/ /gcer bus phyag mi bya'o/ /gcer bus phyag bdag gir mi bya'o/ /gcer bu las phyag bdag gir mi bya'o/ /de bzhin du gos gcig pa la phyag mi bya'o/ /gos</text></item>
<item><p>253a2</p><section></section><text>gcig pas phyag mi bya'o/ /gos gcig pas phyag bdag gir mi bya'o/ /gos gcig pa las phyag bdag gir mi bya'o/ /phyag ni rnam pa gnyis te/ yan lag lngas phyag 'tshal ba dang / sgyid pa la 'khyud pas phyag 'tshal ba'o/ /sbrid ba byung ba la sos zhes brjod</text></item>
<item><p>253a3</p><section></section><text>par mi bya ste/ rgan zhugs dang khyim pa la ni ma gtogs so/ /gsar bu de la a rog gya zhes brjod par bya'o/ /rgan po la ni phyag bya'o zhes bya ba ni de la zhes bya ni sbrid pa byung ba de la ni gsar bus phyag bya'o/ /sbrid pa byung na yang ngo zhes bya ba ni gsar bu rang la sbrid pa byung na</text></item>
<item><p>253a4</p><section></section><text>yang rgan po la phyag bya'o/ /'dir gzhung ni gsar bus sbrid pa byung na phyag bya'o zhes gsungs pa yin no/ /de bzhin gshegs pa la tshe dang ldan pa dang ming dang rus brjod pas kun du spyad par mi bya'o/ /nye ba'i tshig dang bral bar de'i mtshan nas gdung smos par mi bya'o</text></item>
<item><p>253a5</p><section></section><text>zhes bya ba ni 'on kyang nye ba'i tshig dang bcas par mtshan nas gdung smos par bya'o/ /'dir gzhung ni 'di ltar nye ba'i tshig dang bcas te ston pa'i mtshan smos par bya ste/ bcom ldan 'das shAkya thub pa zhes brjod par bya'o zhes bya ba la sogs pa gsungs pa yin no/ /rgan pa'i</text></item>
<item><p>253a6</p><section></section><text>mi bya'o zhes bya ba ni nye ba'i tshig dang bral bar ming dang rus smos par mi bya'o/ /'di la gnas brtan dang tshe dang ldan pa ni nye ba'i tshig nyid kyi tshul dang mthun pa yin no zhes bya ba la/ 'di la zhes bya ba ni rgan pa la'o/ /snga ma la ni ma yin no zhes bya ba ni de bzhin gshegs pa</text></item>
<item><p>253a7</p><section></section><text>la ste/ ston pa la ni gnas brtan dang tshe dang ldan pa zhes bya ba ni nye ba'i tshig nyid kyi tshul dang mthun pa ma yin no zhes bya ba'i don to/ /lag gi blas 'gro ba dang 'ong ba dang ldan pa'i gzhir gtsug lag khang rab tu gnas par bya'o zhes bya ba ni gang 'gror yang nus la 'ong yang nus</text></item>
<item><p>253b1</p><section></section><text>pa'i gzhir ro/ /'dir gzhung ni ma mo las/ phyogs gang du dang po gtsug lag khang rab tu gnas par byed pa de dge slong lag gi blas dang po kho nar gtsug lag khang gi gzhi brtag par bya ste/ 'ong ba dang ldan pa dang 'gro ba dang ldan pa zhes bya ba la sogs pa gsungs pa yin</text></item>
<item><p>253b2</p><section></section><text>no/ /shing ljon pa dang rdzing bu dang 'chag sa dag dang ngo zhes bya ba yang ldan pa zhes bya bar sbyar te/ shing ljon pa dang ldan pa dang rdzing bu dang ldan pa dang 'chag sa dang ldan pa'i gzhir gtsug lag khang rab tu gnas par bya'o/ /nyen kor dang ngo zhes bya ba ni nyen kor dang ldan pa'i gtsug lag</text></item>
<item><p>253b3</p><section></section><text>khang rab tu gnas par bya'o/ /rgyun lugs dang klag cor dang sgra dang tug ring chung bar ro zhes bya ba ni rgyun lugs nyung ba dang klag cor chung ba dang sgra chung ba dang tug ring chung bar gtsug lag khang rab tu gnas par bya'o/ /bram ze'i klog pa dang 'dun sa'i tha snyad dang glang po che dang rta</text></item>
<item><p>253b4</p><section></section><text>la sogs pa'i sgra ni sgra'o/ /rdza rnga la sogs pa'i sgra ni tug ring ste de dag chung bar bya'o/ /sbyin pa pos rjes su gnang na gtsug lag khang bya ba'i dngos po las de bya ba'i spyad bya'o zhes bya ba ni sbyin bdag gis rjes su gnang na gtsug lag khang bya ba'i rdzas gang yin pa de la lag gi</text></item>
<item><p>253b5</p><section></section><text>blas bya ba'i spyad bya ba la mi rigs pa med pa'o/ /'dir gzhung ni gal te khyim bdag gis rjes su ster na de nyid las spyad nye bar gzhag par bya'o zhes gsungs pa yin no/ /de gzhag pa'i khang pa sbyin no zhes bya ba ni lag gi blas bya ba'i spyad de gzhag pa'i khang pa sbyin par bya ba de</text></item>
<item><p>253b6</p><section></section><text>dmigs kyis bsal pa'o/ /de zhes bya ba ni spyad de'o / /der dgos pa'i 'bru mar la sogs pa tshod ran par nyo'o zhes bya ba ni 'dir der gyi sgras ni lag gi blas las bya ba de bsdus pa'o/ /lag gi blas spyi bungs ji 'dra ba de 'dra bar bza'o zhes bya ba ni gang du de 'os pa</text></item>
<item><p>253b7</p><section></section><text>nyid de la bsdus pa de rnam par gnas pa yin no/ /gang du de'i 'os pa nyid ni gang zhig gtsug lag khang na gnas pa de las sar pa byed du 'jug pa de'i gtsug lag khang la'o/ /gnas de'i gtsug lag khang med pa nyid yin na nye 'khor gyi gtsug lag khang gi'o zhes bya ba ni ji</text></item>
<item><p>254a1</p><section></section><text>tsam pa de tsam zhes bya bar sbyar ro/ /snum bag gi rnyed pa mnod do zhes bya ba ni 'dir bya na yang dge slong gi thang bzhin du mnod pa'o zhes bya bar rnam par gnas pa yin no/ /'dir de 'dra bar zhes bya bar sbyar bar bya'o/ /gtsug lag khang dag gi brtsegs ma nyid</text></item>
<item><p>254a2</p><section></section><text>kyi mtha' ni lnga'o / /dge slong ma rnams kyi ni gsum mo zhes bya ba ni mtha'o/ /'dir gzhung ni sil bu dag las dge slong rnams kyi gtsug lag khang ni lnga brtsegs su bya'o/ /dri gtsang khang ni bdun brtsegs su bya'o/ /sgo khang gi steng gi bsil khang yang bdun brtsegs so/ /dge slong ma</text></item>
<item><p>254a3</p><section></section><text>rnams kyi gtsug lag khang ni sum brtsegs su bya'o/ /dri gtsang khang ni lnga brtsegs su so / /sgo khang ni steng gi bsil khang yang lnga brtsegs so zhes bya ba la sogs pa gsungs pa yin no/ /dri gtsang khang dang sgo khang steng gi bsil khang dag ni brtsegs ma gnyis kyis lhag par bya'o/ /de dag</text></item>
<item><p>254a4</p><section></section><text>lci bas 'jig pa nyid yin na brtsegs ma bshig pa la kha na ma tho ba med do zhes bya ba la/ de dag ces bya ba ni dge slong dang dge slong ma'i gtsug lag khang de dag lci bas 'jig pa nyid yin na/ brtsegs pa bshigs pa la kha na ma tho ba med pa nyid yin te/ brtsegs ma ji snyed bshig pa gcig</text></item>
<item><p>254a5</p><section></section><text>gam du ma de snyed bshig par bya'o/ /bdun stobs nyid kyis sel ba zhes bya ba dang kha na ma tho ba med pa nyid ces bya ba shugs kyis rtogs pa ste gtsug lag khang gis zhes bya bar sbyar ro/ /brtsams pa skyed pa'am bskyung bar bya ba'i phyir bshig pa yang ngo zhes bya ba yang / kha na ma</text></item>
<item><p>254a6</p><section></section><text>tho ba med do zhes bya bar sbyar te/ 'dir gzhung ni gal te byed du 'jug mi nus na bshig ste chung ngur byed du gzhug ste 'di la 'gyod pa mi bya'o zhes gsungs pa yin no/ /mchod rten dang sku gzugs dag ni skyed pa nyid kyi phyir ro zhes bya ba ni brtsams pa bshig pa la kha na ma tho ba med</text></item>
<item><p>254a7</p><section></section><text>pa ste/ de gnyis brtsams pa bskyung ba'i phyir bshig pa ni kha na ma tho bar 'gyur ro/ /rnyings pa nyid kyi phyir ni zin kyang mnyam pa'i phyir yang ngo zhes bya ba la yang ngo zhes bya ba'i sgras ni kyang ngo zhes bya ba'i rjes snyegs pa'i phyir smos so/ /brtsams pa ma zin pa de dag skyed pa 'ba'</text></item>
<item><p>254b1</p><section></section><text>zhig gi phyir bshig pa la kha na ma tho ba med par ma zad kyi snga ma dang mnyam par bya ba'i phyir bshig pa la yang kha na ma tho ba med pa'o/ /rnyings pa la gang la phyir bcos pas bskyed par bya mi nus pa de la bsnyams pa la kha na ma tho ba med pa 'di gsungs par rig par bya'o/ /</text></item>
<item><p>254b2</p><section></section><text>phyogs gcig phyir bcos pa'i phyir yang ngo zhes bya ba ni mchod rten dang sku gzugs kyi phyogs gcig rnyings pa phyir 'chos par bya ba'i phyir bshig pa la yang kha na ma tho ba med pa'o/ /'dir gzhung ni mchod rten dang sku gzugs dag rnyings pa na/ bcom ldan 'das kyis bka'</text></item>
<item><p>254b3</p><section></section><text>stsal pa phyir bcos par bya'o zhes gsungs pa yin no/ /mdo snga ma'i gzhung ni skyang nul gyi sku gzugs dag rnyings par gyur pa na/ dge slong dag 'gyod pas phyir 'chos par mi byed pa dang / bcom ldan 'das kyis bka' stsal pa/ lhag ma 'am mnyam par bya'i chung ba ni</text></item>
<item><p>254b4</p><section></section><text>mi bya'o zhes gsungs pa yin no/ /'dir mchod rten dang sku gzugs dag 'dra ba nyid de gang zhig 'di dag gi de dag las de lta bu'i rigs can gyi tshig de las gzhan du brjod pa nyid ni ma yin no/ /de lta bas na 'di gnyis ka lung gnyis las shes pa'o/ /gdugs la sogs</text></item>
<item><p>254b5</p><section></section><text>bcos pa yang ngo zhes bya ba ni rnyings pa phyir bcos pa'i phyir mchod rten dang sku gzugs dag las dbog pa la kha na ma tho ba med pa'o/ /sogs pa zhes bya ba'i sgras ni char khab la sogs pa dag kyang bsdu'o/ /gzhan gdags pa'i phyir yang ngo zhes bya ba ni rnyings pa phyir</text></item>
<item><p>254b6</p><section></section><text>bcos par bya ba'i phyir 'bogs pa la kha na ma tho ba med pa 'ba' zhig tu ma zad kyi sar pa gzhan gdags pa'i phyir 'bogs pa la yang kha na ma tho ba med pa'o/ /de'i don du nye bar ma bzhag par 'gog par mi bya'o zhes bya ba ni gzhan gdags pa de'i don du gdugs la sogs pa nye</text></item>
<item><p>254b7</p><section></section><text>bar ma bzhag par snga ma dbog par mi bya'o/ /'dir gzhung ni gzhan dag gis gdugs dag phog par gyur nas de dag rab tu dus byed par gyur pa dang / bcom ldan 'das kyis bka' stsal pa/ ji srid du gzhan dag nye bar ma bzhag pa de srid du dbog par mi bya'o zhes</text></item>
<item><p>255a1</p><section></section><text>gsungs pa yin no/ /skyes pa'i rabs la sogs pa'i ri mo dang / sangs rgyas kyi bka'i yi ge dag kyang zhes bya ba ni de dag kyang rnyings pa bcos pa'i phyir phyis pa la kha na ma tho ba med pa'o/ /ci zhig gi phyir phyis pa la bya zhe na/ de'i phyir byid pa'i</text></item>
<item><p>255a2</p><section></section><text>bye brag kho na bya ba'i phyir ro zhes bya ba smos te/ byid pa'i bye brag gang yin pa de kho na bri ba'i phyir yin gyi gzhan du ni ma yin no/ /rtsom par byed pas ma byas na gzhan gyis lhag ma bya'o zhes bya ba ni gang gis mchod rten dang gtsug lag khang dag rtsom par byed pa de brtsams nas ma</text></item>
<item><p>255a3</p><section></section><text>zin par ma byas na gzhan gyis de'i lhag ma bya ba la mi rigs pa med pa'o/ /gal te dge 'dun gyi phyir phyed brtsigs na 'khar len sbyin par bya'o zhes bya ba ni 'di la tshul dang mi mthun pa med par shes par bya'o/ /de bas na de'i brjod pa 'di'o/ /'dir phyed ces bya ba'i sgra ni</text></item>
<item><p>255a4</p><section></section><text>cha shas la snyegs kyi cha mnyam pa'i phyed kho na ni ma yin te/ cung zad tsam brtsigs nas zhes bya ba'i don to/ /'dir rnam par 'byed pa las / bcom ldan 'das kyis bka' stsal pa/ gzhi ma zin pa la zhes bya ba nas 'di ltar lhan cig bya'o zhes bya ba'i bar du gsungs pa</text></item>
<item><p>255a5</p><section></section><text>yin no/ /des bstang ba'i dus ni gal te dgun yin na zas kyi 'og rol du'o/ /gal te so ga yin na zas kyi mdun rol du'o zhes bya ba la/ dus ni mkhar len gyis bstang ba de'i dus so/ /'dir gzhung ni dge slong dag so ga ni zas kyi 'og rol du las byed la/ dgun ni</text></item>
<item><p>255a6</p><section></section><text>zas kyi mdun rol du las byed nas / bcom ldan 'das kyis bka' stsal pa/ dgun ni zas kyi 'og rol du las bya la/ so gas ni zas kyi mdun rol du las bya'o zhes bya ba la sogs pa gsungs pa yin no/ /zas kyi bya ba'i dus lus par ro zhes bya ba ni ji srid du zas kyi bya ba</text></item>
<item><p>255a7</p><section></section><text>lhung bzed bkru ba la sogs pa dag gi dus las yol bar gyur pa de srid du las mi bya'o/ /de'i las byi dor ma byas par 'tsho ba la 'jug par mi bya'o zhes bya ba la/ de las zhes bya ba ni bstang ba'i bya ba las so/ /'tsho ba las zhes bya ba ni bsod snyoms kyi phyir 'gro ba la sogs</text></item>
<item><p>255b1</p><section></section><text>pa'o/ /de'i mtha' ni rkang lag bkrus pa nyid do zhes bya ba la/ de'i mtha' zhes bya ba ni byi dor byas pa de'i mtha'o/ /'dir mtha'i sgra ni 'di thams cad las chung ba nyid la smos so/ /lag gi blas khye'u sus sbyor du gzhug go zhes bya ba ni gal te dge slong dag zas kyi mdun rol</text></item>
<item><p>255b2</p><section></section><text>du byed na de'i tshe lag gi blas khye'u sus sbyor du gzhug go/ /zas kyi 'og rol du ni skom dang rkang lag bsku mnye bya'o zhes bya ba ni gal te dge slong dag zas kyi 'og rol du las byed na de'i tshe lag gi blas skom la sogs pa sbyor du gzhug pa'o/ /gnas khang dag gi sgo gdod do/ /</text></item>
<item><p>255b3</p><section></section><text>sgo glegs gzhug go/ /lag gzungs dang yang mig dang ko ba'i dum bu dag go zhes bya ba ni gzhug go zhes bya ba'i rjes su sbyar ro/ /skar khung dag gdod do zhes bya ba ni gnas khang la'o/ /phyogs gang du gdod par bya zhe na de'i phyir dkyil du'o zhes bya ba smos te rtsig ngos kyi'o/ /</text></item>
<item><p>255b4</p><section></section><text>dbyibs ci 'dra ba zhe na/ phyi rub la nang yangs pa rgya mtsho'i rnam pa lta bu'o zhes bya ba smos te/ rgya mtsho ltar byin gyis yangs pa'o/ /dra ba gzhug go zhes bya ba ni stegs bu'i rnam pa 'dir rig par bya ste skar khung la ste/ dra ba zhes bya ba gang zhig bstan pa de ni 'dir stegs bu</text></item>
<item><p>255b5</p><section></section><text>de'o/ /sgo glegs so zhes bya ba ni skar khung la gzhug par bya'o/ /'khor gtan dang gnam gzer dang 'phred gtan dag go zhes bya ba ni sgo glegs de la gzhug par bya / dbyug gu skam kha bcang ngo / /gsor gyis btsugs pas rgyu'o zhes bya ba ni thag ma rgyu ba thams cad ni</text></item>
<item><p>255b6</p><section></section><text>gsor gyis btsugs pa'i thabs kyis bya ba'o/ /gnas khang gi mdun du khyams bya'o zhes bya ba smos na/ phyogs gang du bya zhe na de'i phyir gnas khang gi mdun du'o zhes bya ba smos so/ /rim pa gang gis 'di bya zhe na de'i phyir/ so phag gi gcal bdun nam brgyad gzhug</text></item>
<item><p>255b7</p><section></section><text>go zhes bya ba smos te/ gnas khang gi rtsig pa'i 'og gzhi'i gcal du so phag rim pa bdun nam brgyad gzhug par bya ba'o/ /de'i steng du ka tan gyi spang leb bo zhes bya ba smos pas ka tan gyi spang leb gzhug par bya'o zhes bya ba ni so phag gi gcal de'i steng du ka tan gyi spang leb</text></item>
<item><p>256a1</p><section></section><text>gzhug par bya'o/ /de'i steng du ka ba'i tshar dag go zhes bya ba ni ka tan gyi spang leb de'i steng du ka ba'i tshar dag gzugs pa'o/ /de dag gi steng du ka zhu'i 'dab ma dag go zhes bya ba la/ de dag gi zhes bya ba ni ka ba'i tshar de dag gi steng du ka zhu'i 'dab ma</text></item>
<item><p>256a2</p><section></section><text>dag gzhug pa'o/ /de dag gi steng du gdung ma dag go/ /de dag gi steng du phyam dag go/ /de dag gi steng du spang leb dag go/ /de dag gi steng du so phag dgram mo/ /de dag gi steng du so phag gi phye ma'i 'jim pa'o zhes bya ba ni de dag gi steng du so phag gi phye ma'i 'jim pa glan par bya</text></item>
<item><p>256a3</p><section></section><text>ba'o / /mi ltung bar bya ba'i phyir lan kan bya'o/ /mi 'gul bar bya ba'i phyir shar ba gzhug go/ /de lcags kyi gzer bu dag gis sbyar ro zhes bya ba la/ de zhes bya ba de shar ba de'o/ /'dzeg pa'i phyir them skas bya'o/ /'og tu rdo las byas pa bar du sa las byas pa/ steng</text></item>
<item><p>256a4</p><section></section><text>du shing las byas pa'o/ /ya gad las 'dzeg par bya'o/ /shing dang smyig ma dang thag pa las byas pa yang ngo zhes bya ba ni shing las byas pa dang smyig ma las byas pa dang thag pa las byas pa rnams so/ /rdzing bu dang sgo khang du rdzab mi 'byung bar bya ba'i phyir so phag gi gcal</text></item>
<item><p>256a5</p><section></section><text>gzhug go/ /de'i steng so phag gi phye ma'i 'jim pa'o zhes bya ba ni so phag gi gcal de'i steng du'o/ /de'i steng du rdo thal gyis so zhes bya ba ni so phag gi steng ma'i 'jim pa de'i steng du rdo thal gyi skyang nul gyis bsku bar bya ba'o / /med na rkang pa bskyab pa'i phyir shing gi spang leb so</text></item>
<item><p>256a6</p><section></section><text>zhes bya ba ni gcal ji ltar bstan pa'i rdzas de dag med na rkang pa bskyab pa'i phyir spang leb gzhug par bya'o/ /yang na bar bar du so phag go zhes bya ba ni rkang pa bskyab pa'i phyir gzhug pa'o/ /mchod rten la yang de bzhin no zhes bya ba ni rdzab mi 'byung bar bya ba'i phyir so phag gi gcal gzhug</text></item>
<item><p>256a7</p><section></section><text>go zhes bya ba nas so phag dag go zhes bya ba'i bar de dag de bzhin du gzhug pa'o/ /'di la de 'dom gang tsam byas pa nyid na byas pa nyid do zhes bya ba la de zhes bya ba ni gcal de'o/ /'di la zhes bya ba ni mchod rten la'o/ /seng ge'i khri gru bzhi bya'o/ /rkang pa dag la seng ge'i gdong</text></item>
<item><p>256b1</p><section></section><text>nyid do/ /spo ba'i phyir gzung ba'i don du bzhi po de dag la lcags kyi yang mig dag gdags so zhes bya ba la de dag la zhes bya ba ni rkang pa bzhi po dag la'o/ /thag gu dag gis gdags so/ /der stan nang tshangs can gzhag go/ / steng du bla re'o zhes bya ba ni gdags pa'o/ /</text></item>
<item><p>256b2</p><section></section><text>dpyang ba dag go zhes bya ba ni yang gdags pa'o/ /brtan pa la ni so phag las byas pa'i them skas bya'o zhes bya ba ni mi bskyod pa'i chos can brtan pa la'o/ /spo ba las ni shing las byas pa'o/ /ma 'byor na ya gad do zhes bya ba ni them skas ma 'byor na 'di bya ba'o/ /rkang rten</text></item>
<item><p>256b3</p><section></section><text>yang ngo zhes bya ba ni gang du rkang pa gnyis mi 'phyang ba ni 'dir dgos pa zhes bstan par 'gyur ro/ /de bas na gang du rkang pa 'phyang ba de rtogs par bya'o/ /mchod pa'o zhes bya ba ni rkang rten la'o zhes bya ba de ma thag par shes par bya'o/ /steng du lo ma'i chun po 'am rtswa'i chun po</text></item>
<item><p>256b4</p><section></section><text>gzhug go/ /'di ni rkang pa gnyis mi 'phyang bar bya ba'i phyir ro zhes bya ba la/ 'di ni zhes bya ba ni rkang pa'i rten la'o/ /'di ni rdos 'grub po zhes bya ba la/ 'di ni zhes bya ba ni rkang pa gnyis mi 'phyang ba 'di'o/ /zan za ba dag la khra dang bye'u dang phug ron dag gis mi 'tshe bar bya</text></item>
<item><p>256b5</p><section></section><text>ba'i phyir bya rgya bya'o zhes bya ba ni gang du khwa ta la sogs pa 'byung ba der zhes bya ba ni don gyis shes pa'o/ /'dir gzhung ni dge slong dag khyams su zan za ba na / de dag khwa dang bye'u dang phug ron dag gis 'tshe nas/ bcom ldan 'das kyis bka' stsal pa/ bya rgya bya'o zhes</text></item>
<item><p>256b6</p><section></section><text>gsungs pa yin no/ /rnam pa bzhi'o zhes bya ba ni bya rgya de'o/ /muny+dza las byas pa dang / bal ba dza las byas pa dang / sha na las byas pa dang / ras bal las byas pa'o zhes bya ba ni gleng gzhi dag las de gsungs pa dang / 'dir gzhung ni phran tshegs dag las kyang dra ba</text></item>
<item><p>256b7</p><section></section><text>ni rnam pa lnga ste/ lnga gang zhe na/ sha na las byas pa dang / muny+dza las byas pa dang / bal ba dza las byas pa dang / ka sha las byas pa dang / ku sha las byas pa'o zhes gsungs pa yin te / de dag ni 'gal bar shes par mi bya ste/ de ni gnyis ka la yang dpe nyid du</text></item>
<item><p>257a1</p><section></section><text>rnam par gzhag pa'i phyir ro/ /bal ba dza smos pas ni sngar gyi ka sha las byas pa dang / ku sha las byas pa dag kyang 'phangs par shes par bya'o/ /sha na las byas pa zhes smos pas ni phyi ma ras bal las byas pa yang 'phangs so/ /gru bzhi</text></item>
<item><p>257a2</p><section></section><text>dag tu gzungs gzer gdab bo/ /de dag la yang gdags so zhes bya ba ni gzungs gzer de dag la bya rgya gdags so/ /shing gi ni 'chag pa dang 'drul bas de'i phyir lcags las byas pa dag go zhes bya ba ni gzungs gzer gdags pa'o/ /de'i phyogs gcig tu mthongs</text></item>
<item><p>257a3</p><section></section><text>gdod do zhes bya ba la de'i 'o zhes bya ba de ni bya rgya de'i 'o/ /de ci'i phyir zhe na/ zas zos zin nas 'jug pa'i phyir ro zhes smos te/ khwa ta la sogs pa rnams zhes bya ba shugs kyis shes pa'o/ /de dro kar dgab bo zhes bya ba la/ de zhes bya ba ni mthongs de'o/ /dbyar dag</text></item>
<item><p>257a4</p><section></section><text>khyams su chu mi 'byung bar bya ba'i phyir spang leb dag go zhes bya ba ni gzhug go zhes bya bar sbyar ro/ /phyogs gang du zhe na de'i phyir ka ba'i bar dag tu'o zhes bya ba smos so/ /ci thams cad du'am zhe na de'i phyir snang bar bya ba'i phyogs ma gtogs par ro zhes bya ba smos so/ /med na</text></item>
<item><p>257a5</p><section></section><text>seg dag gam re sde dag go zhes bya ba ni spang leb dag med na seg dag gam re lde dag gzhug par bya'o/ /dbyar gyi zla ba bzhi po dag gi mthar de dbyung ngo zhes bya ba ni spang leb la sogs pa'o/ /'khor gyi khyams bya'o zhes bya ba la / khyams ni kun nas zlum pa ste 'khor gang la</text></item>
<item><p>257a6</p><section></section><text>yod pa de ni khyams zlum pa'o/ /gnas bsil bar bya ba'i phyir phyi rol rtsig pas bskor bar bya'o/ /ka ba'i tshar dag gzugs so zhes bya ba ni rtsig pa'i phyi rol du gyur pa la rig par bya'o/ /ka ba'i tshar dag gzugs so zhes bya bar sbyar ro/ /skar khung gdod do zhes bya ba ni</text></item>
<item><p>257a7</p><section></section><text>der skar khung mang po dag gdod par bya'o zhes bya ba ste mang po'i mtha' can no/ /ma mtha' dag stan gyi ya mtha' dang thad kar bab par bya'o zhes bya ba ni/ stan tshad ma dag gi mtha' dang mnyam pa'i ma mtha' dang ya mtha' gang la yod pa thad kar bab par 'gyur ba de lta bur 'khor gyi khang</text></item>
<item><p>257b1</p><section></section><text>pa der skar khung dag gdod par bya'o / /dra ba dang sgo glegs dag gzhug go/ /zas dang me dang dpong sa dang 'chag pa'i khang pa dag bya'o zhes bya ba ni zas la sogs pa rnams la khang pa'i sgra so sor sbyar bar bya ba'o / /ma mo las/ 'di dang bor bya ste/ rtsig ngos kyi phyogs kyi</text></item>
<item><p>257b2</p><section></section><text>gsal ba zhes bya ba'i bar du gsungs pa yin no/ /g.yogs pa'i rtsig ngos kyi phyogs su kun nas bskor ba'i lhag ma dang bcas pa zhes bya ba de'i don du mthong ba yin no/ /de bas na de byed pa ni gnas pa'i phyir ni ma yin te/ rtsig ngos kyi phyogs 'khor bar glo 'bur dag bya'o</text></item>
<item><p>257b3</p><section></section><text>zhes bya ba ni rtsig ngos kyi bdag nyid ngos gcig tu kun nas bskor ba grub pa la nye bar brten te khang pa bya'o zhes bya bar rig par bya'o/ /sa khyim rung ngo / /dgra khang yang ngo zhes bya ba ni dge slong dag gi gnas su rung ba ste/ 'dir dgra khang zhes bya ba ni gtsug lag khang gi grwa</text></item>
<item><p>257b4</p><section></section><text>dag gi yang thog la sogs pa ste/ pha rol gyi mtshon rdugs par byed pa'i phyir ro/ /'di la lan kan gyi skabs ni khyams dang 'dra'o zhes bya ba la/ 'di la zhes bya ba ni dgra khang la'o/ /mi ltung bar bya ba'i phyir lan kan bya ba dang mi 'gul bar bya ba'i phyir shar ba gzhug pa</text></item>
<item><p>257b5</p><section></section><text>dang / de lcags kyi gzer bu dag gis sbyar ba zhes bya ba gzhan rnams la yang sbyar ba'o/ /rab tu byung ba'i kun dga' ra ba rtsig pas bskor ba nyid kyang ngo zhes bya ba yang rung ngo zhes bya ba'i rjes snyeg pa'i phyir kyang ngo zhes bya ba'i sgra smos so/ /rtsig pa la chu khung gdod pa nyid kyang ngo</text></item>
<item><p>257b6</p><section></section><text>zhes bya ba ni rab tu byung ba'i kun dga' ra ba gang yin pa de la chu khung gdod pa nyid kyang ngo zhes bya ba ni rung ba'o/ /rtsang dang 'obs dag kyang ngo zhes bya ba yang rab tu byung ba'i kun dga' ra ba de dag gis bskor ba nyid kyang rung ba'o/ /gang zag gi gtsug lag khang yo byad dang bcas pa yang</text></item>
<item><p>257b7</p><section></section><text>ngo zhes bya ba yang rung ba'o zhes bya bar sbyar te/ lan kan dang dra ba dang zas kyi khang pa la sogs pa yo byad yin par rig par bya'o/ /sngon po la sogs pa zad par gyi mtshan ma mngon du bya ba'i phyir gnas khang gi rtsig pa dag sngon po la sogs pa rnam pa bzhir bya'o zhes bya ba ni zad par</text></item>
<item><p>258a1</p><section></section><text>sngon po dang zad par ser po dang zad par dmar po dang zad par dkar ba'i skye mched kyi mtshan ma dag mngon du bya ba'i phyir/ gnas khang gi rtsig pa de dag sngon po la sogs pa kha dog rnam pa bzhir bya ba'o/ /'dir gzhung ni dge slong zhig zad par sngon po'i skye</text></item>
<item><p>258a2</p><section></section><text>mched kyi snyoms par 'jug pa sgom par byed pa'i dge slong de la re zhig mngon du mi 'gyur ba nas/ bcom ldan 'das kyis bka' stsal pa/ gnas khang gi rtsig pa sngon po dang ser po dang dmar po dang dkar po rnam pa bzhi bya ste / de dag mthong nas mngon du bya ste/ zad par sngon po'i</text></item>
<item><p>258a3</p><section></section><text>skye mched kyi snyoms par 'jug pa bsgom par bya'o zhes gsungs so/ /rab tu byung ba'i kun dga' ra ba la ri mo bri ba nyid du rung ngo zhes bya ba smos na/ gang du ci zhig bri bar bya zhe na/ de'i phyir sgor gnod sbyin lag na rdo rje 'dzin pa la sogs pa rnams bri'o/ /sgo khang du 'khor</text></item>
<item><p>258a4</p><section></section><text>ba'i 'khor lo'o zhes bya ba yang ri mo bri bar bya'o zhes bya bar sbyar ro/ /ci 'dra ba zhe na/ de'i phyir cha lnga par sbyar zhes bya ba smos te/ 'dir cha lnga pa zhes bya ba'i sgras ni 'gro ba lnga po dag bstan te/ lha dang mi'i cha dag phyogs gang du bri bar bya zhe na/ de'i phyir de'i steng du lha dang mi</text></item>
<item><p>258a5</p><section></section><text>rnams so zhes bya ba smos te/ de nas 'og gi phyogs dag tu sems can dmyal ba dang dud 'gro dang yi dgas kyi 'gro ba rnams bri bar zhar la shes par bya'o/ /'dir gzhung ni rnam par 'byed pa las/ 'di dang por bya ste gzhag par bya'o zhes bya ba'i bar du gsungs pa yin</text></item>
<item><p>258a6</p><section></section><text>no/ /gling bzhi po dag go zhes bya ba yang bri bar bya'o/ /rdzus te skye ba'i sems can zo chun rgyud mo bzhin du 'chi 'pho ba dang skye ba dag kyang ngo zhes bya ba yang ri mor bri bar bya'o/ /dbus su 'dod chags dang zhe sdang dang gti mug dag phug ron dang sbrul dang phag gi rnam par ro zhes bya</text></item>
<item><p>258a7</p><section></section><text>ba ni de dag grangs ji lta ba bzhin du ri mor bri bar bya'o/ /snga ma de gnyis gti mug gis za bar ro zhes bya ba la/ snga ma de gnyis zhes bya ba ni 'dod chags zhe sdang gi rnam pa phug ron dang sbrul gnyis te/ gti mug gi rnam pa phag gis za ba 'dra ba bri bar bya'o/ /kho ra khor yug tu</text></item>
<item><p>258b1</p><section></section><text>rten cing 'brel par 'byung ba'i yan lag bcu gnyis dang thams cad mi rtag par gzung bar ro/ /steng du sangs rgyas mya ngan las 'das pa'i dkyil 'khor dkar po nye bar ston pa'o/ /'og tu brtsam par bya zhing zhes bya ba'i tshigs su bcad pa gnyis so zhes bya ba ni 'dir bri</text></item>
<item><p>258b2</p><section></section><text>bar bya zhes thams cad du dgongs pa'o/ /de ston par byed pa gzhag par bya'o zhes bya ba ni skye bo lhags pa rnams la 'khor ba'i 'khor lo de ston par nus pa'i dge slong gtsug lag khang der gzhag par bya'o/ /de'i kho ra khor yug tu cho 'phrul chen po dang bdud 'joms pa dag</text></item>
<item><p>258b3</p><section></section><text>go zhes bya ba ni de ltar ston byed nus pa zhes bya bar sbyar ro/ /khyams su skyes pa'i rabs dag go/ /dri gtsang khang gi sgor gnod sbyin phreng thogs dag go/ /dpong sa'i khang par gnas brtan gyi gral dag go/ /mdzod kyi sgor ni gnod sbyin lag na dbyu gu thogs pa</text></item>
<item><p>258b4</p><section></section><text>dag go/ /zas kyi khang par lag na bca' ba thogs pa dag go/ /bsro khang gi khang par lag na myu gu dang bum pa thogs pa dag go/ /me'i khang par grul bum me sbar bar byed pa dag dang / grul bum gyi bu mo byi dor la sogs pa byed pa dang / me sbar bar byed pa dang /</text></item>
<item><p>258b5</p><section></section><text>sbyin bdag mar me thogs pa dang lha'i pho nya dag go/ /chu'i khang par klu lag na bum pa thogs pa rgyan sna tshogs kyis brgyan pa dag dang klu'i bu mo chu 'drim par byed pa dag go/ /nad pa'i rung ba'i khang par de bzhin gshegs pa nad pa'i rim gro mdzad pa'o/ /bshang ba dang gci</text></item>
<item><p>258b6</p><section></section><text>ba'i skyabs su dur khrod dag gam mgo bo'i thod pa dag go/ /gtsug lag khang bla khab med pa ma yin par me du ba can dang bcas pa bud par yang mi bya/ bcang bar yang mi bya'o/ /spyil bur ni thams cad mi bya'o zhes bya ba ni me du ba can dang du ba med pa thams cad bud par mi bya</text></item>
<item><p>258b7</p><section></section><text>bcang bar yang mi bya'o zhes bya bar sbyar ro/ /de'i don du zhugs ling bcang bar bya'o zhes bya ba la/ de'i don zhes bya ba ni me 'bud pa dang bcang ba de'i don du zhugs ling bcang bar bya'o/ /'dir gzhung ni sil bu dag las/ dge slong dag dgun smad kyi dus su lhags</text></item>
<item><p>259a1</p><section></section><text>pas nyen nas spyil bur me bud par byed pa na spyil bu ma rung bar gyur nas / bcom ldan 'das kyis bka' stsal pa/ spyil bur me bud par mi bya ba la sogs pa gsungs pa yin no/ /mnyam par bcer ba'i phyir lcags kyi phra skam mo zhes bya ba ni bcang</text></item>
<item><p>259a2</p><section></section><text>bar bya'o zhes bya bar sbyar te / me'i phyogs phan tshun nas bskul ba ni mnyam par bcer ba zhes bya'o/ /lcags kyi phra skam zhes bya ba ni lcags kyi thal phyags so/ /shing gi yog pas kyang las de 'grub po zhes bya ba ni phra skam gyi las de 'grub po/ /khang skyong gis gtsug lag khang de nyi ma</text></item>
<item><p>259a3</p><section></section><text>re re zhing phyag dar bya'o/ /mi nus na mkho ba'i phyogs so zhes bya ba ni gtsug lag khang mtha' dag phyag dar byed mi nus na gtsug lag khang gi phyogs gang mkho ba de phyag dar bya'o/ /lhag ma ni tshes brgyad dam bcu bzhi la gaN+DI brdungs te dge 'dun thams cad kyis chos dang ldan pa'i gtam gyis</text></item>
<item><p>259a4</p><section></section><text>sam/ 'phags pa'i mi smra ba nyid kyis so zhes bya ba ni mkho ba'i phyogs kyi lhag ma phyag dar ma byas pa gang yin pa de dag dus der dge 'dun thams cad kyis rim pa 'dis phyag dar bya'o/ /chos kyi mdun sar chag chag dang lci ba 'jam po'i byug pas byug go zhes bya ba ni gso sbyong dang dgag dbye</text></item>
<item><p>259a5</p><section></section><text>la sogs pa chos kyi 'dun sa'i gnas der ro/ /mjug tu khrus bya'o zhes bya ba ni phyag dar la sogs pa zin pa'i mjug tu'o/ /yang na rkang lag bkru'o/ /chus brlan pas lus kyang byug go zhes bya ba ni rdzas kyi ngo bo bstan pas lag pa la sogs pa rnams gang yang rung ba des zhes bya ba</text></item>
<item><p>259a6</p><section></section><text>shes par bya'o/ /snum bag gi nyed pa bya'o zhes bya ba ni tshes brgyad dang bcu bzhi dang bco lnga la'o/ /dkon mchog gi don du phyag dar byas pa dang zhal zhal byas pa dang / dri gtsang khang dang sku gzugs dang mchod rten dang srog shing gi grib ma la gtsug lag gi tshigs su bcad pa gdon</text></item>
<item><p>259a7</p><section></section><text>cing 'gom mo zhes bya ba la/ 'dir zhal zhal zhes bya ba ni byug pa la rig par bya'o/ /nyi ma de nyid la gnas mal la so sor brtags la des bcos par bya'o zhes bya ba ni tshes brgyad dang bcu bzhi'i nyi ma de dag la'o/ /sus de la so sor brtag par bya zhe na/ de'i phyir rdol ba la sogs pa</text></item>
<item><p>259b1</p><section></section><text>dang ldan pa dag gis so zhes bya ba smos te mal cha la sogs pa'o/ /sus bcos par bya zhe na/ de'i phyir gnas pa dag gis so zhes bya ba smos te/ de dag nyid kyis 'dir mkhan po dang slob dpon dag gis mal stan la sogs pa bcos par bya'o/ /gnas mal gyi gzhir chag chag dang phyag</text></item>
<item><p>259b2</p><section></section><text>dar dang / lci ba 'jam po'i byug pas bsku bar bya'o zhes bya ba ni ma mo las 'di dang por byas nas bkru'o zhes bya ba'i bar du gsungs pa yin no/ /mal cha dri mas gos pa sprug par bya'o/ /gal te ha cang na sprug par bya'o zhes bya ba ni gal te ha cang dri ma can du gyur na 'gyur byed kyi chu la sogs</text></item>
<item><p>259b3</p><section></section><text>pas bkru bar bya'o/ /chag chag gdab pa'i 'og tu phyag go/ /de'i 'og tu bsham mo zhes bya ba ni phyag dar byas pa'i 'og tu mal dang stan bsham par bya'o/ /gzhi rdul dang bcas pa ma sprugs pa la mi bya'o zhes bya ba mal dang stan gyi gzhi khri la sogs pa rdul dang bcas pa nyid yin na de</text></item>
<item><p>259b4</p><section></section><text>ma sprugs pa'i steng du mal dang stan bsham par mi bya'o/ /bsham par bya ba dag la gos cig sprug par spyad do zhes bya ba ni mal stan bsham par bya ba de dag gi'o/ /gos ji lta bu zhig ce na de'i phyir/ ngan pa'o zhes bya ba smos te thams cad kyi tha ma'o/ /de bcos so zhes bya ba la/ de zhes</text></item>
<item><p>259b5</p><section></section><text>bya ba ni phyir bcos pa de'o/ /sprug pa'i don du spyad pa'i don gos ngan pa de'o/ /mi nus pa nyid na ras mar byas te shing bu'i rtse mo la btags nas sprug go zhes bya ba ni des khri la sogs pa dag sprug go zhes bya bar sbyar ro/ /de ltar yang mi rung ba nyid ma yin na/ sbyin pa po'i bsod nams</text></item>
<item><p>259b6</p><section></section><text>mngon par spel ba dang yun ring ba nyid du bya ba'i phyir lci ba dang sa bsres te ka ba dang rtsig pa'i ser kar glan par bya'o zhes bya ba la/ de ltar yang zhes bya ba ni de ltar byas kyang mi rung ba nyid yin na'o zhes bya bar sbyar ro/ /sgo khang dang khyams su mal bca' ba dang bcas na yang gzung bar mi bya'o zhes</text></item>
<item><p>259b7</p><section></section><text>bya ba ni de dag tu mal bca' bar yang mi bya gzhan gyis bcas na yang rang gis gzung bar mi bya'o zhes bya ba'i don to/ /'dir brtags pa ni skyon yin te gzung bas kyang ngo / /gzhan gyis bcas na yang gnas khang yongs su gyur pa la sogs pa rang la rag las pa nyid thob pa la nyes pa spang</text></item>
<item><p>260a1</p><section></section><text>bar bya'o/ /sbyin pa pos mya ngan bsang ba'i phyir phul ba des mthong bar gzhag par mi bya'o zhes bya ba ni rgyal po gsal rgyal gyis rang gi ma shi ba'i mya ngan bsang ba'i phyir/ ma'i mal khri dge 'dun la phul ba dge slong gis sgo khang dang khyams su bshams pa rgyal pos</text></item>
<item><p>260a2</p><section></section><text>mthong nas/ yang mya ngan langs pa byung ba'i mtha' las bcas pa yin te/ de lta bu'i rdzas sbyin bdag gis mthong bar mi bya'o/ /sgra mi snyan pa'i gnyen po'i phyir tshes brgyad dang bcu bzhi dag la khyams su bsham par bya'o zhes bya ba ni de rnams kyis mal khri de bkrus so zhes bya ba la sogs</text></item>
<item><p>260a3</p><section></section><text>pa'i sgra mi snyan pa'o/ /de bsal ba'i gnyen po'i phyir bsham zhing gzhan gyis mthong bar bya ba'o/ /khri dang khri'u bcang bar bya'o zhes bya ba ni bye brag ma smos pa'i phyir gang zag gis kyang ngo zhes bya bar rtogs par bya'o/ /ma mo las 'di ni bya'o zhes bya ba'i bar du gsungs pa yin</text></item>
<item><p>260a4</p><section></section><text>no/ /spyil ba mi nyams par bya ba'i phyir khri rkang gi mthil mnyam par spyad par bya'o/ /yang de'i 'og tu phub ma'i phung po gzhag pa'am de ras mas dkri bar bya'o zhes bya ba las / de'i zhes bya ba ni khri'u'i rkang pa de'i 'og tu'o/ /dge 'dun ma yin pas rkang pa dkris pa'i khri'u bsten pa</text></item>
<item><p>260a5</p><section></section><text>bdag gir mi bya'o zhes bya ba ni sil bu dag las sgron ma'i shing shes par bya ba'i bar du yang ngo / /stan bzang po dang rgyab rten dang bcas pa'i stan yang mi bya'o zhes bya ba yang dge 'dun ma yin pas bdag gir bya ba bsten par mi bya ba'o / /mar me'i sdong bu yang mi bya'o zhes bya ba ni shing ljon pa'i</text></item>
<item><p>260a6</p><section></section><text>rnam pa 'dra ba'i mar me'i sdong bu yang dge 'dun ma yin pas bdag gir bya ba bsten par mi bya ba'o/ /'dir gzhung ni/ dge 'dun la ni yal ga gcig pa'i mar me'i sdong po rnyed na yang rjes su gnang ngo / /gang zag la ni rjes su ma gnang ngo / /yal ga gnyis pa dang mang po yang de bzhin no zhes</text></item>
<item><p>260a7</p><section></section><text>gsungs pa yin no/ /kha cig las ni yal ga du ma pa zhes so zhes bya ba ni lugs kha cig las ni yal ga du ma dang ldan pa'i mar me'i sdong po dge 'dun ma yin pas bdag gir bya ba bsten par mi bya'o/ /yal ga gcig dang ldan pa bdag gir byas pa la ni nyes pa med do zhes 'byung ngo / /stan nang</text></item>
<item><p>260b1</p><section></section><text>tshangs can gru bzhi dang sngas nang tshangs can bcang bar bya'o zhes bya ba ni bye brag ma gtogs pa'i phyir thams cad kyis bcang bar rtogs par bya'o/ /stan nang tshangs can zhes bya ba ni shing bal can no/ /'dir gzhung ni ma mo las stan nang tshangs can gru bzhi dang sngas nang tshangs can bcang bar</text></item>
<item><p>260b2</p><section></section><text>bya'o zhes gsungs pa yin no/ /sngas nang tshangs can gyi ngo bo bstan pa'i phyir khru bzhi pa dang do pa nyis bltab tu bya ste/ btsem mo zhes bya ba smos te/ srid du ni khru bzhi pa nyis bltab dang zheng du ni khru do pa nyis bltab tu byas te btsem mo/ /shing bal gyis brdzang ngo / /so sor brtag pa ma</text></item>
<item><p>260b3</p><section></section><text>byas par nyal bar mi bya'o zhes bya ba ni mal dang stan 'di la so sor brtag pa ma byas na so sor brtag pa ma byas pa zhes bya ba 'dis bsdus pa'o/ /'dir gzhung ni dge slong nyal bar byed na so sor brtags te nyal bar bya'o zhes gsungs pa yin no/ /dran pa nye bar ma bzhag par mi bya'o</text></item>
<item><p>260b4</p><section></section><text>zhes bya ba ni dge ba brtsams pa dang 'brel ba dang dge ba'i phyogs gzhan dang 'brel ba dang / dus ji lta ba bzhin du ldang ba dang 'brel ba dang lus dang gos mi 'phyar ba dang 'brel ba'i dran pa yin par rig par bya'o/ /gzhan dang lhan cig khri'am stan nam gzhan la cig car mi bya'o zhes bya</text></item>
<item><p>260b5</p><section></section><text>ba ni nyal bar mi bya ba ste/ gzhan la zhes smos pa ni stegs bu la sogs pa'i khri dag bsdu'o/ /ngo tsha shes pa med na stan so sor bting ste gtur bu'am lhung bzed kyi snod la sogs pas rab tu bcad nas dran pa nye bar gzhag ste nyal bar bya'o zhes bya ba ni reg pa'am kun nas nyon mongs</text></item>
<item><p>260b6</p><section></section><text>pa'i gnyen por gyur pa zhes bya ba shugs kyis shes pa'o/ /gsum las lhag pa dang po dang lhan cig khri la 'dzegs pa bsten par mi bya'o zhes bya ba ni gang zag gsum las lhag pa mang po dang lhan cig tu khri gcig gi steng du 'dzegs pa dang 'dug pa dang nyal bar mi bya'o/ /gang</text></item>
<item><p>260b7</p><section></section><text>zhig khri gcig gi steng du gang zag gnyis sam gsum ni 'dzegs pa dang 'dug pa dang nyal bar bya'i bzhi yan chad ni mi bya zhes bya ba'i don to/ /khri ring po la ni gnyis las mi bya'o zhes bya ba ni/ lhag par mang po dang lhan cig 'dzeg pa bsten par mi bya ba'o / /khri'u la gcig ma yin pas</text></item>
<item><p>261a1</p><section></section><text>mi bya'o zhes bya ba ni gcig kho na de la 'dug par bya'o zhes bya ba'i don to/ /de ni khri thung ngu'i dpe yin par rig par bya'o/ /shing gi khri'u la yang de lta bu yin te/ de ltar khri'u med pas de la yang khyab pa nyid kyis yang ba nyid du rnam par gzhag pas 'dir du mas</text></item>
<item><p>261a2</p><section></section><text>'dzeg par mi 'os pa nyid do/ /shing gi spang leb la ni stobs ci yod pa dang go ci yod pa las shes par bya'o/ /lo gsum las lhag pas bar du chod pa dang lhan cig stan la 'dug par mi bya'o zhes bya ba ni lo gsum las lhag pa'i dus bsnyen par rdzogs pa'i bar du gyur pas bsnyen par</text></item>
<item><p>261a3</p><section></section><text>rdzogs pa'i dus gzhan gyis bar du chod pa nyid de dang lhan cig stan thams cad la 'dzeg pa nyid bsten par bya ba ma yin no/ /khyim gzhan du med na mkhan po dang yang dran pa nye bar gzhag ste stan gcig la 'dug par bya'o zhes bya ba ni khyim pa'i khyim mam gzhan 'ga' zhig tu ni ma yin no/ /</text></item>
<item><p>261a4</p><section></section><text>khyim pa dang gang du yang mi bya'o zhes bya ba ni khyim pa dang khyim gzhan yang rung gtsug lag khang yang rung ba ste/ gang yang rung bar stan gcig la 'dug par mi bya'o/ /bsnyen par ma rdzogs pa dang yang mi bya'o zhes bya ba ni bsnyen par ma rdzogs pa dang gang du yang stan gcig la 'dug par mi</text></item>
<item><p>261a5</p><section></section><text>bya'o/ /za ma dang ma ning dang ma bsad pa la sogs pa dang mu stegs can zhugs pa dang / rku thabs su gnas pa dang / tha dad par gnas pa dang / gnas par mi bya ba dag dang mi bya'o zhes bya ba ni ma mo las 'di la sogs pa gsungs te/ de dag gang dang gang du yang rung stan gcig la</text></item>
<item><p>261a6</p><section></section><text>'dug pa bsten par mi bya'o/ /bslab pa byin pa dang mi bya'o zhes bya ba ni gang du yang stan gcig la 'dug pa bsten par mi bya'o/ /ar mo nig ni bsnyen par rdzogs pa dang bcas pa'i dge 'dun 'dus pa las gzhan par stan nyid yin no zhes bya ba ni ar mo nig ni bsnyen par rdzogs</text></item>
<item><p>261a7</p><section></section><text>pa dang bcas pa'i dge 'dun 'dus pa las gzhan pa'i gnas su stan nyid yin pa'o/ /gang gi phyir de lta yin pa de'i phyir dge 'dun 'dus pa las gzhan par yang ar mo nig ni de la lo gsum las lhag pa'i bar du chod pa dang lhan cig 'dug pa bsten par mi bya'o/ /'dir bsnyen</text></item>
<item><p>261b1</p><section></section><text>par rdzogs pa dang bcas pa zhes smos pa ni bsnyen par ma rdzogs pa dag dang lhan cig dge 'dun tshogs na yang 'dug par mi bya'o zhes bstan pa'i phyir smos so/ /stegs bu ni ma yin no zhes bya ba ni stegs bu ni sar gyur pa nyid yin pas stan ma yin no/ /dogs pa'i gnod par gyur</text></item>
<item><p>261b2</p><section></section><text>na ltung ba med do zhes bya ba ni 'dir 'dus pa'i skabs kyi bslab pa'i gzhi de dag thams cad la 'di dmigs kyis bsal ba yin no/ /'dir gzhung ni btsun pa dge slong khyim pa dang lhan cig stan nang tshangs can gcig la mchis su rung ngam/ nye ba 'khor mi rung ste/ rkyen de lta bu dag yod na rung</text></item>
<item><p>261b3</p><section></section><text>ngo zhes gsungs pa yin no/ /gnas mal sbed pa na gal te gnyis yod na gcig gis khri'am khri'u bskur zhing cig shos kyis stan nang tshangs can la sogs pa'o zhes bya ba ni gal te gang zag gnyis yod na de ltar bskur bar bya'o/ /'dir bye brag tu ma smos pas dge 'dun gyi 'ba'</text></item>
<item><p>261b4</p><section></section><text>zhig tu ma zad kyi gang zag gi yang rung ngo / /dge 'dun gyi de snying mi brtse bar mdun nas drang ba dang / g.yas g.yon nas drang bar mi bya'o zhes bya ba la de zhes bya ba ni gnas mal de'o/ /ci nas kyang de du ba dang rdul dang dri ma dag gis gos par 'gyur ba de ltar mi bya'o zhes bya ba la/ de zhes bya ba ni</text></item>
<item><p>261b5</p><section></section><text>dge 'dun gyi de'o/ /de mi gtsang ba'i skyabs dang nye bar bsten par mi bya'o/ /nyams pa dor bar mi bya'o/ /bsrad pa dang skam pa dang sprug pa dang bu gu glan par bya'o/ /ral pa na lhan rings so/ /dbus zegs na mtha' gnyis dbus su bya'o/ /der 'os pa kha bsgyur ro/ /phyir bcos</text></item>
<item><p>261b6</p><section></section><text>ma nus na dkon mchog la phul ba'i mar me gang zag sbyin bdag yin pa gang yang rung ba dag gi snying po nyid du spyad do zhes bya ba ni dkon mchog la phul ba'i mar me gang zag sbyin bdag min pa yang rung ba dag gis spyad par bya ste/ dge 'dun sbyin bdag yin pa'i yang rnam par sbyar bar bya'o/ /der mi</text></item>
<item><p>261b7</p><section></section><text>mkho ba nyid yin na 'jim pa dang bsres te dkon mchog dag gi rtsig pa dang / ka ba dang sgo glegs kyi ser ka dag byug pa'i phyir de la nan tan bya'o zhes bya ba la/ der mi mkho ba nyid yin na zhes bya ba ni mar me'i snying po der ro/ /dkon mchog dag gi zhes bya ba ni dkon mchog dang 'brel pa rnams la'o/ /</text></item>
<item><p>262a1</p><section></section><text>de la nan tan bya'o zhes bya ba ni bsrad pa la sogs pa de rnams la nan tan bya ba'o/ /gnas mal ji lta bur gyur pa sus bsrad pa la sogs pa'i nan tan bya zhe na/ de'i phyir bskos pa ni mnos pas so zhes bya ba smos te/ bskos pa gang yin pa des su zhig la sbyin pa</text></item>
<item><p>262a2</p><section></section><text>ste/ bskos pa mnos pas bsrad pa la sogs pa rjes su bsgrub par bya'o/ /lhag ma ni dge 'dun gaN+DI brdungs pas bsdus te'o zhes bya ba la/ lhag ma bskos pa ni dge 'dun gyis bsrad pa la sogs pa de dag bsdus te bsgrub par bya ji ltar bsdus te bsgrub par bya'o zhe na/ de'i phyir gaN+DI</text></item>
<item><p>262a3</p><section></section><text>brdungs pas bsdus te'o zhes bya ba smos te'o / /dge 'dun gyi rku 'phrog byed pa mthong la nus na mi bzlog par mi bya'o zhes bya ba la/ rku 'phrog ni dpe tsam du zad de/ chud za bar 'gyur ba dag la yang cho ga de bzhin du bsgrub par bya'o/ /bskrad pa na dge 'dun gyis yal bar mi dor ro/ /gnas su ma son</text></item>
<item><p>262a4</p><section></section><text>gyi bar du khyer bar byed pas longs spyod par bya ba nyid yin no zhes bya ba ni bskrad pa ni dge 'dun gyi dngos po yal bar dor te blangs pa gang yin pa de ni dge slong gi gnas su ma son gyi bar du gang gis khyer bar byed pa'i gang zag de nyid kyis longs spyad par bya ba nyid yin pa'o/ /der rang gi gnas su</text></item>
<item><p>262a5</p><section></section><text>bskur bar mi 'grub na gnas gzhan du longs spyad pas yongs su spyad par bya'o zhes bya ba ni gnas gzhan du longs spyad par bya'o zhes bya ba'i don to/ /gnas gzhan gyi zas dang yo byad kyi rnyed pa nas gzhan du yongs su spyad par mi bya'o zhes bya ba ni gnas gzhan gyi zas kyi rnyed pa bza' ba dang</text></item>
<item><p>262a6</p><section></section><text>bcas pa la sogs pa dang / yo byad kyi rnyed pa mar me dang 'bru mar dang rkang pa bsku ba dang / mchil lham dang gos dang gdugs dang shing dang rtsa ba dang sdong bu dang 'dab ma dang me tog dang / 'bras bu dang sman la sogs pa dag gnas der gnas par mi brten pas gnas gzhan du drang</text></item>
<item><p>262a7</p><section></section><text>zhing yongs su spyad par mi bya'o/ /de de la sbyin par mi bya'o zhes bya ba ni gnas gzhan gyi zas dang yo byad kyi rnyed pa de gnas gzhan du za bar byed pa de la sbyin par mi bya'o/ /nod pa 'bul du gzhug par bya'o zhes bya ba ni gnas gzhan du za bar byed pa mnos pa smos pa gang yin pa de 'bul du gzhug</text></item>
<item><p>262b1</p><section></section><text>par bya'o/ /mi khugs na dbrog par bya'o zhes bya ba ni gal te nod pa ste ma rnyed dam/ mthu dang ldan pa la brten pa'i phyir nod pa de la dbrog par mi nus na/ gang gis de la sbyin pa de la 'bul du gzhug par bya'o/ /'dir sil bu dag las/ dge slong gzhan du gnas pas gzhan du khyer</text></item>
<item><p>262b2</p><section></section><text>te cung zad ci tsam zos pa thams cad rin thang tshang bar bya ste 'bul du gzhug par bya'o zhes gsungs pa de 'dir bsdus pa yin no/ /cha dbang ba dag gis dge 'dun gyi rtswa dang shing mi mkho ba dang / rang gi dang 'dra bar spyad pa la kha na ma tho ba med do zhes bya ba gang dag des 'thob cing de'i cha</text></item>
<item><p>262b3</p><section></section><text>dbang ba dag gis dge 'dun gyi rtswa dang shing dge 'dun gyi sa kho nar skye zhing yongs su ma bzung ba dag yin la yongs su bzung ba dang 'dir mi mkho ba nyid ma yin no/ /ma bskos pa 'khor zhing spyad pa la ji ltar 'ongs pas yin gyi rgan rims kyis ma yin no zhes bya ba ni ma bskos pa res kyis</text></item>
<item><p>262b4</p><section></section><text>'khor zhing spyad pa zas la sogs pa la mar me bzhin du cig car spyad pa ma yin pa la ni ji ltar 'os pas spyad par bya'i rgan rims kyis spyad par bya ba ni ma yin gyi/ gang zhig ma bskos na dang po su 'ongs pa de la g.yar por sbyin par bya'o zhes bya ba'i don to/ /cig car brnyas na ni de'o zhes bya ba ni</text></item>
<item><p>262b5</p><section></section><text>gal te cig car brnyas par gyur na ni cig car brnyas pa de rgan rims kyis spyad par bya ba'o/ /ma zin na de las dbral bar mi bya'o zhes bya ba la de las zhes bya ba ni ma bskos pa de la sbyar zhing spyad pa las so/ /de bkru bar chus rkang pa 'bags pa nyid na de yin no zhes bya ba la/ de zhes bya ba ni</text></item>
<item><p>262b6</p><section></section><text>ma zin pa nyid do/ /de bkru bar zhes bya ba ni rkang pa de bkru ba la'o/ /chab khungs der zhugs pa nyid na'o zhes bya ba la/ der zhes bya ba ni chab khung la'o/ /zhugs pa nyid na zhes bya ba ni ma zin na'o/ /sgom pa'i phyir 'dug pa bslong bar mi bya'o zhes bya ba la 'dug pa zhes bya ba ni sgom pa'o/ /</text></item>
<item><p>262b7</p><section></section><text>de la rgan rims su mi bya'o zhes bya ba ni 'dug pa de la rgan rims su mi bya'o/ /'on kyang 'di ltar 'ongs pas bya ba ste/ 'dug pa la nye bar mkho ba'i stan la sogs pa rnams la ji ltar 'ongs pa nyid kyis longs spyad pa ste/ ji ltar rgan rims su longs spyad par bya ba ma yin te de bas na de'i 'di bya</text></item>
<item><p>263a1</p><section></section><text>ba'o/ /'dir gzhung ni dge slong dag spong ba'i khang pa na 'khod cing dge ba'i phyogs dag byed pa na/ drug sde dag 'ongs te nged cag rgan no zhes bya bas slong bar byed pa dang / bcom ldan 'das kyis bka' stsal pa/ 'di la rgan rims su mi bya'o zhes gsungs pa yin no/ /</text></item>
<item><p>263a2</p><section></section><text>dge slong las dang zas kyis 'bags pa mi bya'o zhes bya ba ni las dang zas brtsams pas 'bags pa bslang bar mi bya'o/ /byug ris ma yin par 'dug par mi bya'o zhes bya ba ni rang gi go ma yin pa ni byug ris ma yin pa ste der 'dug par mi bya'o/ /bya ba byas nas 'khor zhing spyad pa 'dod pa yod na</text></item>
<item><p>263a3</p><section></section><text>bcang bar mi bya'o zhes bya ba la/ 'khor zhing spyad pa zhes bya ba ni ji ltar 'os pa'i spyod pa la spyad par bya ba'o/ /bar du don gyi ched nyid du khri'u las langs pa ni bya ba byas pa nyid ma yin no zhes bya ba ni bar ma bya ba nyid kyi dbang gis tha ma byas pa nyid la du dung las snga ma brtsams pa gang yin pa dang /</text></item>
<item><p>263a4</p><section></section><text>khri'u las babs pa gang yin pa de la 'di bya ba byas pa nyid du shes par bya ba ma yin no/ /de'i dus na de la chos gos sam pus 'khyud gzhag par bya'o zhes bya ba la de la zhes bya ba ni khri'u'o/ /de'i dus na zhes bya ba ni bar ma byas pa nyid kyi dbang gis dus la btang ba'i dus la'o/ /'dod pa yod</text></item>
<item><p>263a5</p><section></section><text>la gnas yod na dge 'dun gyi sbags pa nyid brten par mi bya'o zhes bya ba ni gal te don du gnyer ba gzhan dag yod na 'gro ba yang yod na des dge 'dun gyi yo byad sbags pa nyid bsten par mi bya'o/ /don yod na rnams pa de lta bu las bral bar byas pa la kha na ma tho ba med do zhes bya ba ni don yod pa</text></item>
<item><p>263a6</p><section></section><text>nyid dang 'dod pa'i gang zag gzhan yod pa la gang la sbags pa yod pa nyid bsten pa'o/ /de lta bur gyur pa las yo byad de las bral bar bya ste khyer ba la kha na ma tho ba med pa'o/ /ci dgos pa med kyang kha na ma tho ba med pa yin nam zhe na/ de'i phyir/ don yod na zhes bya ba smos te/ dgos pa yod</text></item>
<item><p>263a7</p><section></section><text>pa la yin gyi med na ni ma yin no/ /dge 'dun gyi mchig dang mchig gu bcang bar bya'o/ /'dreg mkhan gyi lag cha yang ngo zhes bya ba yang bcang bar bya'o zhes bya ba'i rjes snyegs pa'i phyir yang ngo zhes bya ba'i sgra smos te/ dge slong gi dge 'dun gyi phyir bcang ba'o/ /snod du bcug ste rtsig pa la</text></item>
<item><p>263b1</p><section></section><text>gzhag go zhes bya ba ni 'dreg mkhan gyi lag cha'o/ /'dir gzhung ni phran tshegs dag las/ dge slong gis dge 'dun gyi phyir 'dreg mkhan gyi lag cha bcang bar bya zhing snod du bcug ste rtsig pa la gzhag par bya'o zhes gsungs pa yin no/ /ste'u dang sta re dang gzong la sogs pa dang de dag</text></item>
<item><p>263b2</p><section></section><text>gi snod dang bcas pa yang ngo zhes bya ba yang dge 'dun gyis bcang bar bya'o zhes bya ba'i rjes snyegs pa'i phyir yang ngo zhes bya ba'i sgra smos te/ de dag gi snod dang bcas pa zhes bya ba ni ste'u dang sta re dang gzong la sogs pa de dag gi snod do/ /'dir gzhung ni shing dag gshags par mi nus nas/</text></item>
<item><p>263b3</p><section></section><text>bcom ldan 'das kyis bka' stsal pa/ dge 'dun gyi phyir ste'u dang sta re dang gzong bcang bar bya'o/ /dge slong zhig gi khri chag nas dge slong des smras pa na kho bo la gzong yod de zhes bya ba nas/ bcom ldan 'das kyis bka' stsal pa/ dben pa'i phyogs su bya'o/ /dge 'dun</text></item>
<item><p>263b4</p><section></section><text>gi ste'u dang snod kyang bcang bar bya'o/ /gang zag gis 'chang na 'gal tshabs can du 'gyur ro zhes gsungs pa yin no/ /des g.yar po nyid du sa las byas pa yan chad sbyin no zhes bya ba ni dge 'dun des dge slong de la lag cha'i snod tha na sa las byas pa yan chad kyang g.yar po nyid du</text></item>
<item><p>263b5</p><section></section><text>sbyin par bya'o zhes bya ba'i don to/ /dge slong mas mching bu'i snod bcang bar mi bya'o/ /thams cad kyis 'bru mar gyi snod bcang bar bya'o zhes bya ba ni dge slong dang dge slong ma thams cad kyis so/ /phul gang man chad nas phul phyed yan chad shong ba'o zhes bya ba ni/ 'dir yan chad</text></item>
<item><p>263b6</p><section></section><text>kyi sgra bri bar bya ste phul phyed yan chad ces bya ba'i don to/ /lcags kyi dog le yang ngo zhes bya ba ni thams cad kyis bcang bar bya'o/ /de'i lcags sgyed kyang ngo zhes bya ba ni lcags kyi dog le'i lcags sgyed rkang pa gsum pa'am/ rkang pa bzhi pa yang bcang bar bya'o zhes gsungs pa yin no/ /</text></item>
<item><p>263b7</p><section></section><text>sa las byas pa'i thab kyang ngo zhes bya ba ni rgya thab dang sgyed [(]po [,]pu [)]yang bcang bar bya'o/ /gnang ba thob pas 'khar ba'o zhes bya ba ni gnang ba thob pa thams cad kyis bcang bar bya'o/ /dra ba kha dog gcig pa yang ngo zhes bya ba ni 'dir dra ba zhes bya ba ni bya rgya'i rnam pa lta bu yin par shes par bya ste/ 'di</text></item>
<item><p>264a1</p><section></section><text>nyid du de grags pa'i phyir ro/ /'dir gzhung ni bcom ldan 'das kyis dra ba nye bar gzhag par bya'o zhes bka' stsal pa dang / drug sde dag gis tshon sna lnga'i dra ba dag nye bar bzhag nas/ bcom ldan 'das kyis bka' stsal pa/ tshon sna lnga'i dra ba dag nye bar gzhag</text></item>
<item><p>264a2</p><section></section><text>par mi bya'o zhes gsungs pa yin no/ /de'i phyir dra ba kha dog gcig pa yang ngo zhes bya ba smos so/ /gnang ba 'di dag la sbyin par rigs sam zhe na/ de'i phyir de sbyin par bya'o zhes bya ba smos so/ /ci thams cad la'am zhe na de'i phyir rgas pa dang nad pa dag la'o zhes bya ba smos so/ /</text></item>
<item><p>264a3</p><section></section><text>de gnyis tshig gcig gis sbyin pa yang srid do zhes bya ba ni gcig gis zhes bya ba ni sngags kyi tshig gcig gis so/ /sdig sbrul la sogs pa'i gnyen po'i phyir 'khar ba sgra dang bcas pa bcang ngo zhes bya ba la/ sngar rgan po dang nad pa dag la gnang ba sbyin pa'i 'khar ba ni lus rten pa'i phyir/</text></item>
<item><p>264a4</p><section></section><text>be con sbom po rjes su gnang ba yin no/ /de dang mi 'dra ba'i phyir de bas na 'dir rjes su mthun par nges pa ste de las gzhan pa'i skabs kyi bye brag med do/ /de bas na de 'chang ba'i cho ga 'di dgos pa gzhan gyi brjod par shes par bya'o/ /ma mo dag las de dang por bya ste/ de byin pas zhes</text></item>
<item><p>264a5</p><section></section><text>bya ba'i bar du gsungs pa yin no/ /yu ba'i rtsa ba nas gas na sbu gu bskon no zhes bya ba la 'khar ba'i yu ba dang / 'khar gsil gyi yu ba dang / gos kyi srog shing gi yu ba dag ces smos pas gzung ba'o/ /de dag gi rtsa ba ma thog gas na lcags kyi sbu gu ngos gcig nas zhabs bcug</text></item>
<item><p>264a6</p><section></section><text>pa bskon par bya'o/ /ya thog dkri bas so zhes bya ba ni yu ba de dag gi ya thog gas na dkri ba bskon par bya ste/ lcags kyi glegs bus kun nas 'khor bar dkri bar bya'o/ /'dir gzhung ni rgyal po'i khab kyi grong khyer gyi bsil ba'i tshal gyi dur khrod na sdig sbrul dag mang bas de na dge</text></item>
<item><p>264a7</p><section></section><text>slong dur khrod du 'gro ba dag sdig sbrul dag gis zin pa nas/ bcom ldan 'das kyis bka' stsal pa/ sdig sbrul bzlog pa'i phyir 'khar ba sgra dang bcas pa rjes su gnang ngo zhes bya ba'i bar du gsungs pa yin no/ /smyig ma mkhan gyis byas pa'am lo ma las byas pa'i gdugs bcang</text></item>
<item><p>264b1</p><section></section><text>bar bya'o zhes bya ba la/ smyig mas 'tsho ba ni smyig ma mkhan te/ de ni skye bo thams cad kyi don du gdugs khra bo bkra ba dag byed pas de 'dir nyes pa med par bstan pa'i phyir smyig ma mkhan gyi sgras smos par bya'o/ /de las gzhan pa khra bo bkra ba dag brtag par bya ba ma yin no/ /yu ba ni</text></item>
<item><p>264b2</p><section></section><text>lus kyi tshad do zhes bya ba ni lus kyi tshad kyi yu ba 'dir zhes bsdu ba'o / /des grong dbus su 'gro bar mi bya'o zhes bya ba la des zhes bya ba ni gdugs des so/ /gal te lam gyi dbang gis na glor bsnyal te'o / /char 'bab pa nyid na bsod snyoms la rgyu bar bya'o zhes bya ba ni gdugs</text></item>
<item><p>264b3</p><section></section><text>kyis grong dbus su'o/ /yu ba la gzhar du mi rung ba nyid ma yin no zhes bya ba ni 'dir dri ma bkru bar bya ba'i phyir yu ba la byi dor bya bar rig par bya ste/ /'dir de ltar brjod par bya'o/ /chad na khyim dag tu gzhag go zhes bya ba ni char pa chad na de'i drung du 'dug pa'i khyim gang yin pa der 'dugs te</text></item>
<item><p>264b4</p><section></section><text>btags te gzhag go/ /'byung khar blang ngo zhes bya ba ni gdugs gang du gzhag pa'i grong de nas phyir 'byung khar de blang ngo / /gtsug lag khang na gnas pa'i skabs bshad zin to// //da ni gnas gzhan na gnas pa'i skabs brjod par bya ste/ /rol mo mkhan gyi gnas dang /</text></item>
<item><p>264b5</p><section></section><text>smad 'tshong ma'i gnas dang / chang 'tshong ma'i gnas dang / rgyal po'i pho brang dang / gdol pa'i khyim gyi gnas dag bsten par mi bya'o zhes bya ba la/ rol mo zhes bya ba ni glu mkhan la sogs pa rtse 'jo'i gnas so/ /gdol pa'i khyim gyi gnas dag zhes bya ba ni gdol pa'i</text></item>
<item><p>264b6</p><section></section><text>gnas dag go/ /de ltar spyod yul ma yin pa'i gnas lnga po de dag tu 'jug par mi bya'o/ /mi gtsang ba'i skyabs dang nye bar 'dug par mi bya'o zhes bya ba ni 'jug pa'i phyir song na yang de'i nyen kor du bsdad par mi bya'o/ /'dir gzhung ni gleng gzhi dag las de lta bas na/ dge slong</text></item>
<item><p>264b7</p><section></section><text>gis chab khung sar song na 'du 'dzis gnas par mi bya'o/ /de'i nye 'khor du lung dbog par mi bya bklag par mi bya kha ton mi bya'o zhes bya ba la sogs pa gsungs pa yin no/ /gos rin po cher gyur pas dgon par gnas par mi bya'o zhes bya ba ni la ba rin po che la sogs pa rin che bas so/ /ldum bu</text></item>
<item><p>265a1</p><section></section><text>ni me ru ka'i phye mas la ba la srog chags dag mi 'byung ngo / /shing kun gyis kyang ngo zhes bya ba la shing kun phye mas kyang la ba la srog chags dag mi 'byung ba'o/ /shing nim pa dang ba sha ka'i lo ma dag gis kyang ngo zhes bya ba ni shing nim pa dang ba sha ka'i lo ma dag gis kyang</text></item>
<item><p>265a2</p><section></section><text>ngo zhes bya ba'i don no/ /rim pa der song na de la shin tu phan pa nyid do zhes bya ba la/ rim pa der song na zhes bya ba ni rim pa de la shin tu phan pa nyid du 'gyur te/ de tsam gyi mthus rim pa gzhan la yang shin tu phan pa'i dri 'byung ngo / /de rnams la yang phan pa de nyid 'byung ba'o/ /skam pa yang</text></item>
<item><p>265a3</p><section></section><text>de'i don nyid yin no zhes bya ba ni gos skam pa yang srog chags mi skye ba de'i don nyid yin pa'o/ /'dir gzhung ni dus dus su bskam par bya'o zhes gsungs pa yin no/ /dgon pa bas phyogs dang lam dang / tshes grangs dang nyi ma dang rgyu skar dag la mkhas par bya'o zhes bya ba ni dgon pa pas</text></item>
<item><p>265a4</p><section></section><text>de dag shes par bya ba'o/ /rtag tu me dang chu yod par ro/ /phye dang ras ma dag dang sbrang rtsi dang zhun mar dag ci 'byor pa nye bar gzhag par bya'o zhes bya ba la/ phye dang zhes bya ba thams cad du ci 'byor pa zhes bya ba lhag ma nyid la yang rig par bya'o/ /'dir gzhung ni phye dang sbrang rtsi dang zhun mar</text></item>
<item><p>265a5</p><section></section><text>ci 'byor pa nye bar gzhag par bya'o zhes gsungs pa yin no/ /gal te zas las lhag rol byung na yang ngo zhes bya ba ni gal te zas las lhag rol lus par gyur na yang nye bar gzhag par bya'o zhes bya ba'i don to/ /dge slong mas dgon par gnas par mi bya'o/ /grong khyer gyi nang du</text></item>
<item><p>265a6</p><section></section><text>dbyar khang bya'o/ /des de'i phyir sgor 'dug par mi bya'o zhes bya ba la/ de'i zhes bya ba ni dbyar khang de'i 'o/ /des zhes bya ba ni dge slong ma des so/ /snang g.yel can du mi bya'o zhes bya ba ni 'dug par te/ 'dir snang g.yel zhes bya ba skar khung 'ba' zhig tu ma zad kyi gang du phyi</text></item>
<item><p>265a7</p><section></section><text>rol snang ba thams cad yang yin par ro/ /lam bzhi mdor mi bya'o/ /gos med pa can gyis mi bya'o zhes bya ba ni 'dug par mi bya'o zhes bya bar sbyar ro/ /dbyar khang zhes smos pa ni lam gyi bzhi mdo las log pa ste/ thams cad du cho ga 'di nyid yin no/ /de la rngul gzan ni gos</text></item>
<item><p>265b1</p><section></section><text>nyid yin no zhes bya ba la/ de la zhes bya ba ni de thog mar gsungs pa'i cho ga la'o/ /dpung pa gnyis ma g.yogs par khyim pa'i drung du mi bya'o zhes bya ba ni rngul gzan gyi gos nyid gon du zin kyang dpung pa gnyis ma g.yogs par khyim pa'i drung du 'dug par mi bya'o zhes bya ba'i don to/ /</text></item>
<item><p>265b2</p><section></section><text>de'i skyil mo krung gi gnas su skyil mo krung phyed do zhes bya ba la/ skyil mo krung gi gnas su skyil mo krung phyed kyis 'dir ting nge 'dzin la 'dug par bya'o zhes bya ba'i don to/ /zag byed kyi sgor srog chags mi 'jug par bya ba'i phyir gos la sogs pas g.yog go/ /dge slong dag gis dge</text></item>
<item><p>265b3</p><section></section><text>slong ma gtsug lag khang du 'jug pa bzlog par mi bya'o/ /de dag gtam mi 'dre ba dang mi gdams pa dang gso sbyong dang dgag dbye gzhag pa dag gis yongs su gdul bar bya'o/ /des dge slong rjes su gnang ba byed du ma bcug par gtsug lag khang du 'jug par mi bya'o zhes bya ba</text></item>
<item><p>265b4</p><section></section><text>smos na/ dge slong gis de la ji ltar rjes su gnang bar bya zhe na/ de'i phyir khyod nad dang bcas pa ma yin na rjes su gnang ngo zhes so zhes bya ba smos so/ / de bzhin du rjes su gnang bar bya ba'am zhe na/ de'i phyir dri ba zhe 'gras pa med pa nyid nges par shes par byas te'o zhes bya ba smos te/</text></item>
<item><p>265b5</p><section></section><text>dri ba gang gis de la zhe 'gras pa med cing dri ba de shugs kyis shes par bya'o/ /gnas kyi yang dag par sbyor ba'i skabs bshad zin to// //da ni sba ba'i rnam par gzhag pa dang yongs bskyab pa'i skabs brjod par bya ste/ 'phred gtan dang gnam gzer dang / 'khor gtan</text></item>
<item><p>265b6</p><section></section><text>dang sgo lcags dang lde mig kyog po dag gtsug lag khang bsdams pa'i phyir yang dag par sbyar ro zhes bya ba la/ 'dir gzhung ni sil bu dag las/ bcom ldan 'das kyis bka' stsal pa/ dge slong dag lnga po 'di dag ni sdom par byed pa dag yin te lnga gang zhe na/ 'phred gtan dang</text></item>
<item><p>265b7</p><section></section><text>gnam gzer dang 'khor gtan dang sgo lcags dang lde mig kyog po ste/ de dag gtsug lag khang na bdog na de dag thams cad dge skos kyis bcang bar bya'o zhes gsungs pa dang / rnam par 'byed pa las kyang dge 'dun gyi gnas brtan dge slong gis dge skos la tshe dang ldan pa khyod</text></item>
<item><p>266a1</p><section></section><text>kyis sgo bcad dam/ gtsug lag khang so sor brtags sam zhes bri bar bya'o zhes gsungs pa dang ma mo las kyang / bcom ldan 'das kyis dge slong rnams la gnas mal bsrung ba'i phyir lde mig 'khyog po rjes su gnang ngo zhes gsungs pa yin no/ /dge</text></item>
<item><p>266a2</p><section></section><text>skos kyis dgongs kar gtsug lag khang so sor bsdams nas so sor brtag par bya'o zhes bya ba ni gtsug lag khang bsdams nas dgongs kar so sor brtag par bya ste/ gtsug lag khang zhes bya ba dang sbyar bar bya'o/ /sgo bsdams nas de'i zhes bya ba rig par bya'o/ /'jigs pa</text></item>
<item><p>266a3</p><section></section><text>dang bcas pa nyid yin na thun pa nyid kyis mel tshe bya'o/ /der gyur pas nyal ba dang snyoms par zhugs pa dag spang ngo zhes bya ba la/ der gyur pa zhes bya ba ni mel tshe'i thun par gyur pas gnas pa'o/ /dang por spang bar bya ba'i sgra mi byed pa nges par rtogs par bya'o/ /gzhan du na yid rton pa la</text></item>
<item><p>266a4</p><section></section><text>'khus par 'gyur ro/ /de dag la 'khu ba yod pa zhes bya ba 'dir nges par rnam par gzhag go/ /der dge 'dun gyi gnas brtan gyis dge skos la dam gzhag byas pa nyid dri bar bya'o zhes bya ba la/ der zhes bya ba ni gtsug lag khang bsdams pa la sogs pa der ro/ /dam gzhag byas pa nyid</text></item>
<item><p>266a5</p><section></section><text>ces bya ba ni bya ba dang byed pa la nges par sbyar ba dag go/ /gal te yang dag par sbyor ba dag gis ma bsdams pa nyid na gtsug lag khang brlag na dge skos 'jal du gzhug par bya ba nyid yin no zhes bya ba la/ yang dag par sbyar ba zhes bya ba ni 'phred gtan la sogs pa rnams kyis so/ /</text></item>
<item><p>266a6</p><section></section><text>'jal du gzhug par bya ba ni brlag pa'i dngos po de'o/ /de dag ji tsam nyams par byas pa de tsam gyi cha dag go zhes bya ba ni bsdams pa'i phyir yang dag par sbyor ba su dag las gcig gam du ma 'am mang pos bsdams pa ma bsgrubs shing nyams par byas na yang dag par sbyor ba de dag gi cha</text></item>
<item><p>266a7</p><section></section><text>dag dge skos 'jal du gzhug par bya ba nyid yin te/ gal te gcig gis ma bsdams na gcig gi cha 'jal du gzhug go/ /ji de gnyis kyis ma bsdams na gnyis kyi cha 'jal du gzhug pa'o/ /ji srid du lnga char gyis ma bsdams na skyin pa ril gyis 'jal du gzhug go/ /lde</text></item>
<item><p>266b1</p><section></section><text>mig 'khyog po dang sgo lcags bcang bar bya'o zhes bya ba ni thams cad kyis so/ /sdom pa ji snyed yod pa dag gis sgo ma bsdams par 'gro bar mi bya'o zhes bya ba ni 'phred gtan la sogs par sdom par byed pa ji snyed yod pa de dag thams cad kyis sgo ma bsdams par gzhan du 'gro bar mi</text></item>
<item><p>266b2</p><section></section><text>bya'o zhes bya ba smos so/ /gal te gnas stong par zhugs par gyur na der chag chag la sogs pa bya'o zhes bya ba ni 'di ni yongs su bskyang ba'i rnam pa ste des na 'dir ni de zhugs pa'o/ /snod spyad tsam pa 'khos su dbab par bya'o zhes bya ba ni gnas ji lta ba bzhin du bsdu skyog bya zhing</text></item>
<item><p>266b3</p><section></section><text>'khos su dbab par bya ba'o/ /gal te de bzod na byi dor bya'o zhes bya ba ni gal te bkru bshal la sogs pa byi dor bya ba de bzod cing 'os pa yin na byi dor bya ste 'khos su dbab par bya'o/ /gal te rung par byed pa yod na sngo srab par byed du gzhug go/ /gal te der khyim pa dag lhags na de</text></item>
<item><p>266b4</p><section></section><text>dag la chos dang ldan pa'i gtam dang nus pa'i chos gzhan yang bya'o zhes bya ba la/ gzhan yang zhes bya ba ni zas skom dang dbyar gzigs la sogs pa'o/ /gnas kyi gzhi'i nang gi skabs bshad zin to// //da ni phyi'i skabs brjod par bya ste/ shing ljon pa bskyed pa mi rung ba nyid ma yin</text></item>
<item><p>266b5</p><section></section><text>no zhes bya ba la/ 'dir shing ljon pa zhes bya ba ni nags ma dang gel ba dang 'khri shing dang tA la la sogs pa dag bstan par rig par bya'o/ /de skyed nas mi bskyang bar mi bya'o zhes bya ba smos na/ shing ljon pa bskyed nas dus ji srid du bskyang bar bya zhe na de'i phyir/ de'i shing ljon pa ni me tog</text></item>
<item><p>266b6</p><section></section><text>chags kyi bar du'o zhes bya ba smos te/ me tog gi shing ljon pa ni me tog chags kyi bar du bskyang bar bya'o/ /gzhan ni 'bras bu'i bar du'o zhes bya ba ni 'bras bu'i shing ljon pa ni 'bras bu chags kyi bar du bskyang bar bya'o/ /gang la me tog dang 'bras bu gnyis ka yang grub pa'i shing ljon pa de</text></item>
<item><p>266b7</p><section></section><text>la ni gang gi don dang ldan pa nyid du ches grags pa des rnam par gzhag go/ /yun ring pa nyid na lo lngar ro zhes bya ba ni me tog dang 'bras bu chags pa de gnyis ni yun ring ba nyid lo lngar bskyang bar bya'o/ /'di la dge slong bskos pa ni rang nyid dang 'dra'o zhes bya ba ni shing ljon pa bskyed pa bskyang ba</text></item>
<item><p>267a1</p><section></section><text>'di la dge slong gzhan la bcol zhing bskos pa ni rang nyid dang 'dra ste/ dge slong bskos pas bskyang bar byas na rang nyid kyis bskyang ba byas pa dang 'dra ba yin no zhes bya ba'i don to/ /'dir gzhung ni dge slong kun dga' ra ba bskyed pas lo lnga gar yang 'gro bar mi bya'o/ /</text></item>
<item><p>267a2</p><section></section><text>gal te 'gro na dge slong la rjes su gtad de 'gro bar bya'o zhes gsungs pa yin no/ /ci de dang rtse gcig pa nyid kyis bcu pa'i bdag nyid kyis bskyang bar ji ltar bya zhe na/ de'i phyir/ lag pa dag dang rkang pa dag bkru ba dang so zhing dor ba dang lhung bzed bkru ba dang khrus byas pa ni bcu pa yin no/ /grang</text></item>
<item><p>267a3</p><section></section><text>ba skyob pa'i phyir khang bu'i sbubs bya'o/ /dbugs dbyung ba'i phyir de la skar khung gdod do zhes bya ba smos te/ de la zhes bya ba ni khang bu'i sbubs de la'o/ /g.yogs mas dgab po zhes bya ba ni grang ba bskyab pa'i phyir kho nar khang bu'i sbubs de g.yogs par bya ba'o/ /so ga mi tsha bar bya</text></item>
<item><p>267a4</p><section></section><text>ba'i phyir bsal lo zhes bya ba ni so ga shing ljon pa de mi tsha bar bya ba'i phyir g.yogs ma de bsal bar bya ba'o/ /dbyar dag ni mi 'drul bar bya ba'i phyir snga ma yang de zhes bya ba la snga ma zhes bya ba ni khang bu'i sbubs de yang bsal bar bya'o / /chu'i yur ba gdod do zhes bya ba ni khang bu'i sbubs de</text></item>
<item><p>267a5</p><section></section><text>la'o / /rtsa ba'i 'ongs yal bar mi dor ro zhes bya ba la/ rtsa ba'i 'ongs zhes bya ba ni shing ljon pa'i 'ongs so/ /'dir gzhung ni rtsa ba'i thog yal bar mi bya zhing byi dor bya'o zhes gsungs pa yin no / /'dir gzhung ni gleng gzhi dag las 'di dang por byas te/[ (]zhe [,]de [)]rnams 'gro ba zhes</text></item>
<item><p>267a6</p><section></section><text>bya ba'i bar du gsungs pa yin no/ /'khor rnam par dbye ba'i bye brag gi byi dor bya'o zhes bya ba smos na/ ci de la 'jug pas sam zhe na de'i phyir/ kha cig tu so shing bza' ba dang / kha cig tu kha bkru ba dang / kha cig tu rkang pa dag bkru ba de lta bus de la 'jug pa nyid ma yin pas so zhes bya ba</text></item>
<item><p>267a7</p><section></section><text>smos te/ bkru bar bya ba ni byi dor gyi las lhag ma rnams la yang ci rigs par rig par bya'o yang 'dir ci zhig byi dor bya zhe na/ khang bu'i sbubs bya ba la sogs par rang gis bskyed pa la bya bar bstan pa gang yin pa de la bya'o zhes bya ba de dag la smos so/ /me tog dang 'bras bu bsrung ba'i phyir</text></item>
<item><p>267b1</p><section></section><text>dge slong bsko bar bya'o zhes bya ba ni me tog dang 'bras bu la sogs pa bsrung ba'i phyir ro/ /zas kyi ched du gzhan dag go/ /de dag gis ches dang por zan zos te 'gro bar bya'o zhes bya ba ni zan gyi dus kyi ched du bskos pa dag gis so/ /gnas kyi tshul bshad zin to// //da ni bya ba'i</text></item>
<item><p>267b2</p><section></section><text>skabs brjod par bya ste/ klog tu 'dzud pa bsnyen bkur ches mang ba byed pa dang / mi nus pa la logs shig tu bya bas kyang rjes su brtse bar bya'o zhes bya ba ni klog tu 'dzud pa zhes bya ba klog pa'i slob dpon gyi bsnyen bkur ches mang du byed pa zhes bya ba rang gi drung na 'dug pa'i slob ma dang nye</text></item>
<item><p>267b3</p><section></section><text>gnas la slob dpon dag gis so/ /de'i 'dul ba bzung ste de'i lung dbog pa dang kha don bya ba dang dmigs kyis dri ba sbyin pa dag gis dge slong ma la rjes su brtse bar bya'o zhes bya ba la/ de'i 'dul ba zhes bya ba ni dge slong ma'i 'dul ba de'o/ /de'i lung dbog pa zhes bya ba ni dge</text></item>
<item><p>267b4</p><section></section><text>slong ma'i 'dul ba de la'o/ /yi ge bri bar bya'o zhes bya ba ni 'di la tshul dang mi mthun pa med par shes par bya zhes bya ba'i don to/ /'dir gzhung ni rnam par 'byed pa las/ bcom ldan 'das kyis rang nyid kyi yab la spring yig bskur ba dang / skye dgu'i bdag mo chen mos ut+pa</text></item>
<item><p>267b5</p><section></section><text>la'i mdog gi phyir dang rang nyid kyi yi ge spring ngo zhes gsungs pa de'i phyir mdo 'di byas so/ /dran pa dang 'dzin par mi nus pas 'dul ba'o/ /de mi bri bar bya ba nyid yin no zhes bya ba ni 'dul ba de dran par bya ba'i don las gzhan du yi ge mi bri ba nyid yin pa'o/ /gleng gzhi rnams las 'di dang por</text></item>
<item><p>267b6</p><section></section><text>bya ste mtshan ma med pa zhes bya ba'i bar du gsungs pa yin no/ /'dir gzhung ni btsun pa bcom ldan 'das kyis ma 'ongs pa'i dus na brjed ngas pa rgyud nyam chung ba dag 'byung bar 'gyur te/ de dag gis gleng gzhi yang thon par mi 'gyur ro zhes gsungs pa la/ bcom ldan 'das kyis lnga po dag</text></item>
<item><p>267b7</p><section></section><text>ni yi ger mi bri ste/ lnga gang zhe na/ so sor thar pa thams cad dang / so sor thar pa dang ldan pa thams cad dang 'dul ba thams cad dang / 'dul ba dang ldan pa thams cad dang / gang zag so so'o zhes bka' stsal na de dag gis ji ltar bsgrub par bgyi/ nye bar 'khor de dag gis glegs bu la</text></item>
<item><p>268a1</p><section></section><text>yi ger bris te bcang bar bya'o zhes gsungs pa yin no/ /'dir gzhung ni phran tshegs dag las/ bri ba dor nas de dag ldan pa nyid do zhes gsungs so/ /'di la so sor thar pa ni de dang 'dra'o zhes gsungs pa yin no/ /yi ger bri ba dang yi ger mi bri ba nyid 'di</text></item>
<item><p>268a2</p><section></section><text>la so so thar pa ni 'dul ba dang 'dra ste/ dran pa dang 'dzin par mi nus pas ni so sor thar pa yi ger bri bar bya'o/ /de dang ldan pa yang ngo zhes bya ba ni 'dul ba de dang ldan pa dang so sor thar pa de dang ldan pa yang yi ger bri ba dang / yi ger mi bri ba nyid 'di la 'dul ba dang 'dra bar shes par bya'o/ /</text></item>
<item><p>268a3</p><section></section><text>'dir gzhi dag ni 'dul ba nyid kyis bstan to/ /mdo tsam ni so sor thar pa nyid kyis bstan to/ /so sor thar pa rnam par 'byed pa dang / der gtogs pa'i phran tshegs dang / gleng gzhi dang sil bu dang zhu ba la sogs pa'i so sor thar pa dang ldan pa nyid kyis bstan to/ /gzhir</text></item>
<item><p>268a4</p><section></section><text>gtogs pa'i phran tshegs dang / gleng gzhi dang sil bu dang zhu ba la sogs pa ni 'dul ba dang ldan pa nyid kyis bstan to/ /gang zag gi yang ngo zhes bya ba yang mi bri bar bya ba nyid yin no zhes bya ba'i rjes snyegs pa'i phyir yang ngo zhes bya ba'i sgra smos so/ /mtshan ma bya ba la ni nyes pa</text></item>
<item><p>268a5</p><section></section><text>med do zhes bya ba ni gang zhig yongs su shes par bya ba'i phyir lhung bzed la sogs pa la mtshan ma med pa gang yin pa de ni yin par rig par bya'o/ /'dir gzhung ni mtshan ma med pa la ltung ba med do zhes gsungs pa yin no/ /dge 'dun gyi gnas mal la ming yi ger bri'o zhes bya ba smos</text></item>
<item><p>268a6</p><section></section><text>na ji ltar zhe na/ de'i phyir/ 'di che ge mo'i gtsug lag khang ming 'di zhes bya ba ni sbyin par bya ba'i chos so zhes bya ba smos so/ /de ni 'dir sil bu'i gzhung las/ bcom ldan 'das kyis bka' stsal pa/ mal cha de las 'di ni rgyal po gzugs can snying po'i sbyin par bya ba'i chos</text></item>
<item><p>268a7</p><section></section><text>so zhes yi ger bri bar bya'o zhes gsungs pa yin no/ /gos dag la yang ngo zhes bya ba ni 'dir gzhung ni gnas mal gyi ltung byed zhu ba las/ dge 'dun gyi gos dag la yang 'di ni che ge mo'i gtsug lag khang ming 'di zhes bya ba'i sbyin par bya ba'i chos zhes yi ger bri bar bya ba yin no zhes</text></item>
<item><p>268b1</p><section></section><text>gsungs pa yin no/ /rnam pa de ltar gzhan la yang ngo zhes bya ba la/ 'dir gzhung ni sil bu dag las/ gnas mal gyi rnam pa de lta bur snod spyad dang gtsug lag khang du zhes bya ba ni gleng gzhi las te/ gnas mal gyi rnam pa de ltar snod spyad la sogs pa'i don gzhan la</text></item>
<item><p>268b2</p><section></section><text>yang bya'o/ /klog tu gzhug pa'i skabs zhar la byung ba dang bcas pa bshad zin to// //da ni klog par byed pa'i skabs brjod par bya ste / sangs rgyas kyi bka' sdeb sbyor dang tshig dang rim pa la gzhol ba nyid kyis sbyar te klog par mi bya'o zhes bya ba la/ sdeb sbyor zhes</text></item>
<item><p>268b3</p><section></section><text>bya ba ni sdeb sbyor te/ klag pa'i rnam pa dang ring por drang ba la sogs pa rnams la de lta bur gyur cig snyam pa nyid kyis so/ /de la gzhol ba nyid ces bya ba ni de dag kho na lta bur byas par gyur cig snyam pa la nyes pa 'di yin te gzhan gyi dbang gis 'di 'grub pa ma yin zhes bya ba'i</text></item>
<item><p>268b4</p><section></section><text>don to/ /gzhan la legs par go bar byed nus shing sangs rgyas kyi bka' la brtson pa nyid mi gtong na phyi rol ba'i bstan bcos dag gzung bar bya'o zhes bya ba ni gzhan la go bar byed nus shing sangs rgyas kyi bka' la brtson pa nyid mi gtong na tshig dang don mi gtong zhing bye brag yongs</text></item>
<item><p>268b5</p><section></section><text>su ma smos pas shes pa'o/ /'dir gzhung ni de'i phyir rjes su shes te/ dge slong rnams kyis 'jig rten rgyang 'phen pa'i bstan bcos gzung bar bya zhes te/ 'di ni dpe tsam du rnam par gnas pa yin no zhes bya ba de ltar rnam par gnas pa yin no/ /ci thams cad kyi bye</text></item>
<item><p>268b6</p><section></section><text>brag med par ram zhe na/ de'i phyir/ gzhan la legs par go bar byed nus shing zhes smos te/ gzhan mgu bar byed nus pa gang yin pa des so/ /ci de la gzhol ba kho nas de gzung bar bya'am zhe na/ de'i phyir/ sangs rgyas kyi bka' la brtson pa nyid mi gtong na zhes bya ba</text></item>
<item><p>268b7</p><section></section><text>smos te/ rnam pa thams cad du sangs rgyas kyi bka' la brtson pa gtang bar mi bya'o / /de'i dus ni nyi ma'i sum cha bde ba ma yin pa'o zhes bya ba la/ de'i dus zhes bya ba ni phyi rol pa'i bstan bcos bzung bde'i dus so/ /de yang bde ba ma yin pa zhes bya ba'i dus gang gi tshe lus</text></item>
<item><p>269a1</p><section></section><text>dang sems las su rung ba ma yin pa'o/ /lus la gzi brjid dang bcas pa nyid de la 'dir bde bar 'dod de de sangs rgyas kyi bka' la sbyar ba ni mdzes pa zhes bya bar blta bar bya'o/ /mtshan mo yang ngo zhes bya ba yang / de'i dus sum cha bde ba ma yin pa'o zhes bya</text></item>
<item><p>269a2</p><section></section><text>bar sbyar ro/ /gsang sngags phan 'dogs par byed pa dag gzung bar bya'o zhes bya ba ni dug gi gnod pa la sogs pa sel bar byed pa dag go/ /sbyar bar bya'o zhes bya ba ni gsang sngags gzung ba dag thams cad du rjes su gnang ba'i gsang sngags rjes su sbyar bar bya'o/ /gnod pa</text></item>
<item><p>269a3</p><section></section><text>byed pa ni mi bya'o zhes bya ba ni/ gsang sngags gnod par byed pa ni gzung bar yang mi bya'o/ /sbyar bar yang mi bya'o/ /de dag gi phyag gi gnas su dkon mchog gsum brjod par bya'o zhes bya ba ni gsang sngags de dag la phyag 'tshal ba byung ba de gang yin pa de'i gnas su dkon mchog</text></item>
<item><p>269a4</p><section></section><text>gsum la phyag 'tshal lo zhes brjod par bya'o/ /lha gzhan la phyag mi bya'o zhes bya ba ni khyab 'jug la sogs pa la'o/ /'dir gzhung ni gsang sngags ni rnam pa gnyis te/ phan 'dogs pa dang / gnod pa byed pa'o/ /de la gnod pa byed pa gang yin pa de dag ni dge slong</text></item>
<item><p>269a5</p><section></section><text>rnams kyis bklag par mi bya sbyar bar mi bya/ phan 'dogs pa gang yin pa de dag ni dge slong rnams kyis bklag par bya'o/ /sbyar bar bya'o zhes gsungs pa dang / gsang sngags de dag la lha gzhan la phyag 'tshal ba dag sngon du btang ba byung nas/ bcom ldan 'das kyis bka'</text></item>
<item><p>269a6</p><section></section><text>stsal pa/ dge slong gis 'di la phyi rol pa'i lha la phyag mi bya'o zhes gsungs pa yin no/ /mchod pa mi bya'o zhes bya ba ni gleng gzhi dag las 'di dang por bya ste/ rjes su gzung bar bya zhes bya ba'i bar du gsungs pa yin no/ /bkur sti mi bya'o zhes bya ba ni 'di las phyi rol pa'i lha</text></item>
<item><p>269a7</p><section></section><text>la'o/ /gnas su phyin na mngon sum du 'greng ste se gol gyi sgras go bar byas nas gtsug lag gi tshigs su bcad pa gdon pas de la phan gdags par bya'o zhes bya ba ni 'di las phyi rol pa'i lha'i gnas su phyin na de'i mngon sum du 'greng ste/ se gol gyi sgras go bar</text></item>
<item><p>269b1</p><section></section><text>byas nas so/ /bzo rjes su sgrub pa dang / bslab pa dang / de'i snod nye bar gzhag par mi bya ste/ mtshon gyi shubs dang khab ral dang ram phyis ni ma gtogs so zhes bya ba ni 'dir gzhung ni sman gyi gzhi las dge slong gis rang gis bzo mi bya ba dang gzhan la bzo bslab par mi bya ba dang / bzo</text></item>
<item><p>269b2</p><section></section><text>spyad kyi snod nye bar gzhag par mi bya'o/ /gri shubs la sogs pa dang khab ral dang ram phyis ni ma gtogs so zhes gsungs pa dang / 'dir gzhung ni dge slong gis de lta bu'i snod nye bar gzhag par mi bya'o/ /sngon sman pa yin na mtshon gyi snod dang sngon yi ge pa yin na ram phyis dang / sngon</text></item>
<item><p>269b3</p><section></section><text>bzo mkhan las rab tu byung ba yin na khab ral ni ma gtogs so zhes gsungs pa yin no/ /mu gcig pa la bsod nams kyi bsam pas dge ba'i gso ba nye bar bsgrub par bya ste/ gla rngan gyis ni ma yin no zhes bya ba ni tshangs pa mtshungs par spyod pa mu gcig pa dag la'o/ /bkru sman</text></item>
<item><p>269b4</p><section></section><text>btang nas gzhan du 'gro bar mi bya'o zhes bya ba ni sman gzhan la bkru sman btang nas de nyid du bsdad par bya'o zhes bya ba'i don no/ /rkyen de lta bu dag byung na ha cang 'khru ba la sogs pa'i gnyen po'i cho ga bstan te 'o zhes bya ba ni 'dir gzhung ni gleng gzhi dag las de lta bas na dge slong gis</text></item>
<item><p>269b5</p><section></section><text>gla rngan gyis bkru sman btang bar mi bya'o/ /bkru sman btang nas gzhan du 'gro bar mi bya'o/ /rkyen de lta bu dag byung na bsgo ste 'gro bar bya'o zhes gsungs pa yin no/ /tshangs pa mtshungs par spyod pa la dben pa'i phyogs su 'dreg mkhan gyi bya ba bya'o zhes bya ba ni dge slong gis dge</text></item>
<item><p>269b6</p><section></section><text>slong la dang / dge slong mas dge slong ma la'o/ /khri'u yan lag chag pa bcos pa yang ngo zhes bya ba la/ yang ngo zhes bya ba yang dben pa'i phyogs su bya ba'o/ /'dir khri zhes smos pa ni khri'u la sogs pa gzhan dag gi dpe yin te/ khri'u la sogs pa gzhan rnams la yang</text></item>
<item><p>269b7</p><section></section><text>'di rigs pa'i phyir ro/ /phreng ba'i rim pa dag brgyu ba yang ngo zhes bya ba yang dben pa'i phyogs su bya ba'o/ /dkon mchog mchod par gyur pa sems can gyi gzugs ma yin pa'i ri mo 'dri ba yang ngo zhes bya ba yang dben pa'i phyogs su bya'o/ /sems can gyi gzugs ma yin</text></item>
<item><p>270a1</p><section></section><text>pa zhes smos pa ni 'dab ma dang myu gu la sogs pa dag bsdus so/ /de'i phyir 'dri ba ni de nyid yin no zhes bya ba la/ de'i phyir 'dri ba zhes bya ba ni bri ba'i phyir ri mor bri ba nyid do/ /de'i phyir 'dri ba ni 'dri bar rtsom pa la ni nyes par 'gyur la/ sems can gyi gzugs ma yin</text></item>
<item><p>270a2</p><section></section><text>pa la ni nyes par mi 'gyur ba'o/ /rjes su bsgrub pa'i skabs bshad zin to/ / shi ba'i skabs dang gzhag pa'i skabs las gzhan pa'i rjes su bsgrub pa'i skabs rdzogs so// //da ni shi ba'i skabs dang gzhag pa'i skabs su 'jug pa gzhan yin pas de ltar gyur pa'i slob pa</text></item>
<item><p>270a3</p><section></section><text>la shi ba la gang bya ba de brjod par bya ste/ tshangs pa mtshungs par spyod pa shi ba'i lus la mchod pa bya'o/ /de bsreg par bya'o zhes bya ba la 'dir gzhung ni lus la mchod par bya ste bsreg par bya'o zhes gsungs pa yin no/ /ci gdon mi za bar sreg pa kho na yin nam zhe na/ de'i phyir/ gal te srog chags dang</text></item>
<item><p>270a4</p><section></section><text>bcas pa'i rma med pa nyid yin na'o/ /so sor brtag pas nges par bya'o zhes bya ba ni de la srog chags yod dam med pa'o/ /'dir bsreg pa nyid ni rnam pa gcig nyid yin nam zhe na/ de'i phyir/ brko ba'am chu klung la bskur ro zhes bya ba smos te/ sa brkos par gzhug pa'am chu klung la</text></item>
<item><p>270a5</p><section></section><text>bskur bar bya'o/ /mi rung na tshang tshing gi dbus su gzhug go zhes bya ba ni brgya la srog chags dang bcas shing bsregs na srog chags mang po dag 'chi ba lta na'o/ /spyod lam gang gis gzhag par bya zhe na/ de'i phyir glo g.yas pas bsnyal te mgo byang phyogs su bstan to zhes bya ba smos so/ /</text></item>
<item><p>270a6</p><section></section><text>sngas su rtswa'i chun po gzhug go/ /rtswa dag gam lo ma dag gis g.yogs so/ /chos mnyan pa dang yon bshad pa dag bya'o/ /reg pa dag gis gos dang bcas te khrus bya'o/ /gzhan dag gis ni rkang lag bkru'o zhes bya ba ni ro la ma reg pa dag gis so/ /mchod rten la phyag byas te 'jug par bya'o/ /</text></item>
<item><p>270a7</p><section></section><text>mchod rten ni rnam pa gnyis te/ gtsang khang can nyid dang / ka ba lta bu nyid do zhes bya ba la/ 'di ni ma mo dag las so/ /de rab tu byung ba rnams la 'os pa nyid do zhes bya ba ni mchod rten de'o/ /ci thams cad la'am zhe na de'i phyir/ gal te dge ba yin na'o zhes bya ba smos te/ rab tu byung ba zhes bya</text></item>
<item><p>270b1</p><section></section><text>bar sbyar ro/ /so so'i skye bo dge ba yin na mchod rten dbu med pa bya'o zhes gsungs pa yin no/ /gang zhig 'phags pa las gzhan pa dge ba nyid sgrub pa rnams la de'i phyir mdo 'di yin no/ /sangs rgyas rnams kyi ni rnam pa thams cad do zhes bya ba smos na/ rnam pa de dag gang yin snyam na de la</text></item>
<item><p>270b2</p><section></section><text>brjod par bya ste de'i phyir/ rnam pa ni bang rim bzhi dang 'dab ma dang pu shu dang srog shing dang / gdugs bcu gsum dang char khab dag go zhes bya ba ni mchod rten gyi rnam pa thams cad rdzogs pa'o/ /rang sangs rgyas rnams kyi ni char khab med pa'o zhes bya ba ni rnam pa de dag las char khab 'ba'</text></item>
<item><p>270b3</p><section></section><text>zhig med pa dang zhes bya ba'i don to/ /de yang bse ru lta bu'i phyir gsungs pa yin gyi tshogs na spyod pa ni dgra bcom pa'i cho ga'i rnam pa lta bus rig par bya'o/ /'dir gzhung ni rang sangs rgyas kyi char khab med pa'o zhes gsungs pa yin no/ /nyan thos rnams kyi ni 'bras bu'i tshad dag</text></item>
<item><p>270b4</p><section></section><text>gis de'i gdugs gcig lhag pa'o zhes bya ba la/ 'dir gzhung ni dgra bcom pa'i ni gdugs lnga'o/ /phyir mi 'ong ba'i ni gdugs bzhi'o/ /lan cig phyir 'ong ba'i ni gdugs gsum mo/ /rgyun du zhugs pa'i ni gdugs gnyis so zhes gsungs pa yin no/ /de'i zhes bya ba ni</text></item>
<item><p>270b5</p><section></section><text>gdugs de'i 'o/ /mchod rten yongs su rdzogs par gyur pa'i gdugs ni lhag ma rnams las bye brag tu gyur pa nyid do zhes bya ba'i dgongs pa yang mthong ba yin no/ /'dir 'bras bu rnams ni rgyun du zhugs pa la sogs pa rnams so/ /gang gi 'bras bu rnams ji snyed thob pa de snyed las</text></item>
<item><p>270b6</p><section></section><text>gdugs re res lhag par bya'o zhes bya ba'i don to/ /gal te yang phal cher 'dod chags dang bral ba dang 'dod pa'i 'dod chags dang bral ba dag la 'bras bu gzhan gcig dang gnyis thob pa med na/ de ltar yang de'i 'bras bu thob par bya ba'i spang bya rnams la zag pa dang bral ba thob pa rnyed pas thob pa</text></item>
<item><p>270b7</p><section></section><text>ltar blta bar bya ba nyid do/ /nyan thos kyi mchod rten phyogs gang du bya zhe na/ de'i phyir/ de bzhin gshegs pa'i phyogs kyi yul nyid du gang du de dag gnas par gyur pa'i phyogs/ der de'i 'khor du bya'o zhes bya ba smos te/ de bzhin gshegs pa'i mchod rten gyi phyogs bzhi po dag gang yin pa de dag gi yul</text></item>
<item><p>271a1</p><section></section><text>yin na/ der gal te 'bras bu thob pa'i nyan thos de rnams gal te 'jug pa nyid de bzhin gshegs pa'i ngos su yul nyid du gyur na phyogs der mchod rten bya ste/ gang du de rnams la 'khor byin pa la gnas par gyur pas so/ /'di la rgan rims su mi bya bar mi bya'o zhes bya ba la/</text></item>
<item><p>271a2</p><section></section><text>'di la zhes bya ba ni mchod rten gyi phyogs la'o/ /so so'i skye bo rnams kyi ni byi bo'o/ /de dag la ni dge 'dun gyi kun dga' ra ba'i phyi rol du bya'o/ /'phags pa la ni mchod rten gyi dus ston rigs so zhes bya ba ni 'phags pa'i gang zag la mchod rten gyi dus ston rigs so/ /nyan thos kyi mchod rten la</text></item>
<item><p>271a3</p><section></section><text>phul ba ni tshangs pa mtshungs par spyod pa dbang ba nyid yin no zhes bya ba ni de la ras dang snam bu dang rdzas gang yang rnam pa gzhan gang dag phul ba de dag ni dge slong rnams kyis bgo bar bya'o/ /'dir gzhung ni tshangs pa mtshungs par spyod pa'i rdzas la ni dge slong tshangs pa mtshungs par spyod pa dag dbang ngo</text></item>
<item><p>271a4</p><section></section><text>zhes gsungs pa yin no/ /mu tig dag ni bstan pa bzhin bya'o zhes bya ba ni dri gtsang khang gi zhal zhal du bya'o zhes bstan pa bzhin du bya'o zhes bya ba'i don to/ /bud dung dag ni sangs rgyas la dbul lo zhes bya ba la/ 'dir gzhung ni bud dung gang dag yin pa de dag ni 'dzam bu'i grib ma las byung</text></item>
<item><p>271a5</p><section></section><text>ba'i sku gzugs la dbul bar bya'o zhes gsungs pa yin no/ /de las zhig ral byung ba bcos pa'i phyir gzhag par bya'o zhes bya ba la/ de las zhes bya ba ni mchod rten gang la phul ba'i rdzas de las so/ /mchod par rung ba nyid kyang ngo zhes bya ba ni de la gzhag par bya'o / /'dir gzhung ni / de la dbyig</text></item>
<item><p>271a6</p><section></section><text>dang / gser gang yin pa de dag mchod rten de nyid zhig ral du gyur pa bcos pa'i phyir gzhag par bya'o/ /mchod par rung ba'i rdzas de dag ni dus ston gyi tshe mchod par bya ba'i phyir gzhag par bya'o zhes gsungs pa yin no/ /sangs rgyas la lcags las byas pa'i mchod rten bya ba ni chos dang mthun pa'o zhes bya ba ni</text></item>
<item><p>271a7</p><section></section><text>rung ngo zhes bya ba'i don to/ /dbu skra dang sen mo'i mchod rten gser dang dngul dang bai DUr+ya dang shel las byas pa yang ngo zhes bya ba yang chos dang mthun pa'o/ /'dir gzhung ni rnam par 'byed pa dang / sil bu dag dang / gleng gzhi dag las/ rab tu byung ba'i gnas su dgra bcom pa gzhag par bya'o zhes</text></item>
<item><p>271b1</p><section></section><text>bya ba nas sku gzugs bgyid du stsal lo zhes bya ba'i bar dang / de la zhes bya ba nas mthun pa'i 'khor bgyid du stsal to zhes bya ba'i bar dang / grong khyer du zhugs te zhes bya ba nas yongs su bskor te zhes bya ba'i bar du'o/ /rab tu byung ba'i gnas su dgra bcom pa gzhag par bya'o zhes bya ba 'di'i ni sil bu dag</text></item>
<item><p>271b2</p><section></section><text>las so/ /lhag ma ni gleng gzhi dag las so/ /de la mthun pa'i 'khor bya'o zhes bya ba la/ de la zhes bya ba ni sangs rgyas kyi mchod rten de la'o/ /dga' ldan gyi gnas na bzhugs pa la sogs pa nas yongs su mya ngan las 'das pa'i mtha'i bar gyi spyod pa ni de zhes bya'o zhes bya ba ni mthun pa'i</text></item>
<item><p>271b3</p><section></section><text>'khor zhes bya'o/ /dkar rtsis dkar por bya'o zhes bya ba ni sa dkar po la sogs pas so/ /mar me 'dzin pa bya'o/ /lan kan gyis bskor ro/ /rta babs bsgreng bar bya'o/ /rgyal mtshan gzugs so/ /de ni rnam pa bzhi'o zhes bya ba la/ de ni zhes bya ba ni rgyal mtshan no/ /seng ge'i rgyal mtshan</text></item>
<item><p>271b4</p><section></section><text>dang / chu srin gyi rgyal mtshan dang / klu'i rgyal mtshan dang / khyu mchog gi rgyal mtshan no/ /gtsang khang gi mu khyud bya'o/ /der rta babs bsgreng bar bya'o zhes bya ba ni der zhes bya ba ni gtsang khang gi mu khyud der ro/ /sgo yab bya'o zhes bya ba ni sgo yab bya ba'o/ /gtsang khang gi mu khyud de'i mdun rol du sgo</text></item>
<item><p>271b5</p><section></section><text>yab kyi khyams bya ba ste sgo'i drung du khang pa bya'o/ /de la lan kan gyis bskor ro zhes bya ba la / de la zhes bya ba ni sgo yab de la'o/ /ka ba rnams btsag gis bsku'o/ /rtsig pa dag rgya skyegs kyis bri'o / /dris dbang bskur ba dbul lo zhes bya ba ni chos dang mthun no zhes bya bar sbyar ro/ /'bru mar</text></item>
<item><p>271b6</p><section></section><text>dang ba bla dang tsan+dan dang gur gum gyis chag chag dag kyang ngo zhes bya ba yang 'bul ba chos dang mthun zhes bya bar sbyar ro/ /gzer bu mi gdab bo zhes bya ba ni mchod rten la gos la sogs pa spyad pa'i phyir gzer bu gdab par mi bya ba'o/ /brtsig pa'i tshe phreng ba la sogs pa gdags pa'i</text></item>
<item><p>271b7</p><section></section><text>phyir zungs thag gzhug go zhes bya ba ni mchod rten la'o/ /mi dbug go zhes bya ba ni mchod rten la zungs gzhug par bya ba'i phyir ro/ /steng du mar me mi gzugs so/ /mchod pa bya ba'i phyir khyim pa dag 'dzeg tu gzhug go zhes bya ba ni mchod rten la'o/ /med na dge tshul dag dri'i chus rkang pa bkrus</text></item>
<item><p>272a1</p><section></section><text>te'o zhes bya ba ni khyim pa med na'o/ /gal te de ma byas na dri dag gis dril phyis byas te'am gos kyis dkris te ston pa'i 'du shes mngon du byas nas don gyi brnab sems kyi dran pa dag gis so zhes bya ba la/ gal te de ma byas na zhes bya ba ni dri'i chu dang gzhan gyis so/ /gal te dri'i</text></item>
<item><p>272a2</p><section></section><text>chus rkang pa bkru ba dag ma byas na de'i phyir dri dag gis rkang pa dril phyis bya ste zhes bya ba'i don to/ /don gyi zhes bya ba ni mchod par brjod par bya'o zhes bya ba de la'o/ /dran pa dag gis so zhes bya ba ni dran pa nye bar gzhag pa rnams kyis so/ /de dag kyang med na dge slong dag gis de bzhin du'o zhes bya ba ni</text></item>
<item><p>272a3</p><section></section><text>dge tshul de dag kyang med na dge slong dag gis dri'i chus rkang pa bkru ba la sogs pa'i rnam pa ji skad bstan pa bzhin bya ste 'dzeg par bya'o/ /de'i ched du thag pas gdags so zhes bya ba la/ de'i ched du zhes bya ba ni 'dzeg pa de'i ched du'o/ /rin po che las byas pa'i phreng ba dbul lo zhes bya ba ni mchod rten</text></item>
<item><p>272a4</p><section></section><text>la'o/ /'jig par byed pa zlog pa'i phyir dbu g.yogs g.yogs so zhes bya ba ni mchod rten la'o/ /mun nag mi gnas par bya ba'i phyir de la sgo gdod do zhes bya ba la/ de la zhes bya ba ni dbu g.yogs te de la'o/ /sangs rgyas kyi sku gzugs bya'o zhes bya ba ni chos dang mthun pa nyid yin pa'o zhes bya bar sbyar</text></item>
<item><p>272a5</p><section></section><text>ro/ /de la dus ston bya'o zhes bya ba ni sangs rgyas kyi sku gzugs de la'o/ /bltams pa dang gtsug [(]pud [,]phud [)]dang dbu skra dang byang chub pa'i dus ston dag kyang ngo zhes bya ba yang bya'o zhes bya ba'i rjes snyegs pa'i phyir kyang ngo zhes bya ba'i sgra smos so/ /dus ston zhes bya ba'i sgras ni bltams pa la sogs pa dang so sor sbyar ro/ /</text></item>
<item><p>272a6</p><section></section><text>de grong khyer du gshegs par bya'o zhes bya ba ni sangs rgyas kyi sku gzugs de'o / /'di la dge slong gis bskur du rung ngo zhes bya ba la/ 'di la zhes bya ba ni grong khyer du zhugs pa 'di las te/ sangs rgyas kyi sku gzugs bskur ba de la'o/ /de ni gsar bu dag la 'bab bo zhes bya ba la/ de ni zhes bya ba ni bskur ba de'o/ /</text></item>
<item><p>272a7</p><section></section><text>sde pa lnga po dag gis zhabs 'bring bya'o zhes bya ba ni dge slong la sogs pa dag gis so/ /mchod yon du bya ba ni rgan pa dag gis gzung ngo / /de la rol mo byed pa dag gis rol mo bya ba dang / bkur sti chen po gzhan yang bzang ngo zhes bya ba la/ de la zhes bya ba ni sangs rgyas kyi sku gzugs grong khyer du gshegs par</text></item>
<item><p>272b1</p><section></section><text>bya ba de la'o/ /rol mo byed du gzhug pa'i phyir kye mi dag ston pa la mchod par gyis shig ces bya ba la kha na ma tho ba med do zhes smos nas/ ji ltar bsgrags par bya zhe na/ de'i phyir lam po che dang lam srang dang bzhi mdo dang sum mdo dag tu sang ngam gnang 'byung bar 'gyur ba nyid ni yi ger bris pas bsgrags par</text></item>
<item><p>272b2</p><section></section><text>bya'o zhes bya ba smos so/ /ji ltar yi ger bri bar bya zhe na de'i phyir de ltar sangs rgyas gshegs par 'gyur ro zhes gro ga la sogs pa la bris pa glang po che'i bshul steng du gdugs dang / rgyal mtshan dang / ba dan la sogs pas yongs su bskor ba'o zhes bya ba smos te/ de ltar sangs rgyas gshegs par 'gyur</text></item>
<item><p>272b3</p><section></section><text>ro zhes smos pa la snyegs pa'o/ /byang chub sems dpa'i sku gzugs bya ba chos dang ldan no/ /de rgyal mtshan dag gis bskor ro/ /lan kan gyis bskor ro/ /lcags kyi ka ba dag gis so/ /de dag la ba dan gdags so zhes bya ba ni lcags kyi ka ba de dag la ba dan dag gdags pa ni chos dang mthun</text></item>
<item><p>272b4</p><section></section><text>pa'o/ /rjes su 'gro ba bya'o/ /rkang rgyan dang rna rgyan ma gtogs pa'i rgyan gdags so/ /sangs rgyas kyi sku gzugs brnyan dang bdag po gzhan la de gnyis ma gtogs pa'i chos dang mthun pa zhes bya ba 'di las rtogs par bya'o/ /spos kyi lus sbyin par bya'o/ /khyogs kyis bskur ro/ /shing</text></item>
<item><p>272b5</p><section></section><text>rtas kyang ngo zhes bya ba yang bskur ro zhes bya bar sbyar te chos dang mthun pa'o/ /de la gdugs dang rgyal mtshan dang ba dan dag bsgreng ngo zhes bya ba la/ de la zhes bya ba ni shing rta de la'o/ /dbu la me tog rna rgyan gdags so zhes bya ba ni byang chub sems dpa'i sku gzugs kyi zhes bya bar sbyar ro/ /mchod</text></item>
<item><p>272b6</p><section></section><text>yon dang zhabs la gsol ba dag kyang ngo zhes bya ba ni de la dbul ba chos dang mthun pa'o/ /dad rdzas ni gnas pa dang / gzhon nu dang rgan po dag gis blang ngo / /gnas brtan rnams kyis bsrung ngo zhes bya ba ni dad rdzas so/ /lam po cher phreng ba'i za ma tog bya'o zhes bya ba ni mchod yon dang zhabs la</text></item>
<item><p>272b7</p><section></section><text>gsol ba me tog dang gos la sogs pa gtor ba dag sa la mi 'bab par bya ba'i phyir de dag lam srol du zhes bya ba'i don to/ /phreng ba'i za ma tog gi nang du dri'i za ma tog gzhug go zhes bya ba ni phreng ba'i za ma tog gi nang du dri'i za ma tog gzhag par bya zhes bya ba'i don to/ /phreng ba gdags so zhes bya ba ni phreng</text></item>
<item><p>273a1</p><section></section><text>ba gdags pa chos dang mthun no zhes bya ba'i don to/ /mchod pa rdzogs shing rol mo brtul ba dag na skye bo'i tshogs phyi rol dong ba'i tshe rgyan brtul lo zhes bya ba smos na gang gi tshe yin zhe na de'i phyir mtshan mo'o zhes bya ba smos te/ nyin mo ni phyir dong du zin kyang yang phyir 'ongs pa dang / dang po nas phyir mi 'ong ba</text></item>
<item><p>273a2</p><section></section><text>yang srid pas 'di dag gi 'gro ba yod pas 'di mi bya ba nyid do/ /byang chub sems dpa'i 'ba' zhig la de la de ltar bya bar ma zad kyi/ mchod pa thams cad la cho ga de ltar bya ba rig par bya'o/ /shi ba'i skabs su mchod rten bya ba la sogs pa dang 'dra ba dang bcas pa bshad zin to/ / da ni mchod rten dang / lha dang mtha'</text></item>
<item><p>273a3</p><section></section><text>med pa'i rab tu byung ba'i gnas skabs su bab pa brjod par bya ste/ rab tu byung ba'i gnas su dus ston bya ba chos dang mthun no zhes bya ba ni khang pa'i dus ston ni 'os pa'o/ /'dul ba rgya cher bstan pa bshad zin to// //da ni 'dul ba mdor bsdus nas brjod par bya ste/ mi rung ba dang mthun la rung ba dang 'gal ba ni rung</text></item>
<item><p>273a4</p><section></section><text>ba ma yin par bsdu'o zhes bya ba ni gang rung ba ma yin pa bsten cing rung ba dang 'gal ba de ni rung ba ma yin te/ de ni 'dir rung ba ma yin par mdor bsdu'o zhes bya ba'i don to/ /phyi ma dang mthun pa la snga ma dang 'gal ba ni rung bar ro zhes bya ba la/ phyi ma zhes bya ba ni rung ba ste/ de dang mthun la snga ma zhes bya ba ni mi rung ba</text></item>
<item><p>273a5</p><section></section><text>ste/ de dag dang 'gal ba ni rung ba ste/ de ni 'dir rung bar mdor bsdu'o/ /gnas mal gyi gzhi'i phran tshegs la sogs pa'i skabs so/ /gnas mal gyi gzhi rdzogs so/ / 'dul ba mdo'i 'grel pa rang gi rnam par bshad pa zhes bya ba gnas brtan yon tan 'od kyis mdzad pa rdzogs so// //rig byed nyi ma</text></item>
<item><p>273a6</p><section></section><text>rnams ni ma lus gdon byas nas/ /bstan bcos bzhi po rnams la mnyam po'i mthu mnga' ba/ /dge slong yon tan 'od ces bya ba byung gyur te/ /gang zhig shAkya'i sras kyis rab tu bskul bar gyur/ /bsod snyoms phyir ni gang gi bar snang la 'khor zhing / /lha rnams lus phyed dag gis byung bar gyur pa ni/ /brtson ldan</text></item>
<item><p>273a7</p><section></section><text>zhal zas bdud rtsi rnams ni 'dzin mdzad de/ /'od zer dang ldan rgyan rnams kyis spras gnas par gyur/ /nu ma gnyis kyi lcid kyis dud byas lha yi bud med rnams ni nyams dga' ba/ /lag pa pad+ma'i ze 'bru rnams la dbul ba chags pa'i lag dar bcas/ /ro dang bcas pa'i shing rnams la ni byung ba'i bca' ba dang</text></item>
<item><p>273b1</p><section></section><text>bcas pa/ /rtag tu g.yul ngor rnam par rgyal ba'i phyogs ni kha na ma tho nyid/ /ye shes las ni rab tu 'jug pa'i steng du gang gi 'grel pa brtsams pa ste/ /bye brag bshad pa rnams las shin tu rgya chen tshul ni rnam par gsal byed pa/ /thams cad du ni snang bar byed pa'i 'od zer tshogs kyis</text></item>
<item><p>273b2</p><section></section><text>mun pa'i rab rib ltar/ /rin chen 'byung gnas mchog gi grub mtha' nga rgyal chen po rnams ni 'jig par byed/ /theg pa rgyas pas zab pa'i sangs rgyas gsung gi chu yi phung po las/ /rang byung tshul ni rnam par 'joms pa'i shes rab kyis bsrubs yang dag par/ /shin tu dri med tshul gyis rin chen</text></item>
<item><p>273b3</p><section></section><text>rnams kyi 'od gsal 'grel pa'i dpal/ /'gro ba rnams kyi dge ba'i rgyur gyur des ni myur du btu bar byas/ /mun pa 'joms shing tshul khrims yangs pa'i 'od zer can ni dpal ldan sngon med ri bong can/ /rtsod pa'i dus su skyes pa dri ma dang bral gang zhig grags pa rdzogs pa legs pa'i blo/ /rtag tu mu</text></item>
<item><p>273b4</p><section></section><text>stegs can gyi mthug pa'i mun pa las rgyal shes rab ri bong can gyi mthar/ /grags pa'i shes rab 'dzin mkhas dman pa'i tshogs 'joms shAkya'i 'od ni gsal ldan pa/ /yang dag bstan bcos tshul gyi rab tu rgyas pa'i pad+ma gsal bar byed cing thams cad du/ /skyes bu shin tu</text></item>
<item><p>273b5</p><section></section><text>rnam dag grags pa'i rjes 'gro gang zhig nyi ma'i gshes gnyen la brten pa'o// //tshigs bcad stong phrag bcu bzhi ni/ /'di yi tshad du shes bya ste/ /dpal ldan rgyal chen thams cad kyis / /rgyal srid byed dus 'di byas so/ /'dul ba mdo'i 'grel pa bcom brlag ma zhes bya ba/</text></item>
<item><p>273b6</p><section></section><text>yul bcom brlag gi 'phags pa gzhi thams cad yod par smra ba'i rtsod pa ba chen po rnams kyi khyu mchog bstan bcos du ma mdzad pa gzhung 'bum phrag bco brgyad la kha ton mdzad pa'i slob dpon yon tan 'od kyis mdzad pa rdzogs so// //'di ni dpal sa nyi'i gtsug lag khang chen</text></item>
<item><p>273b7</p><section></section><text>por rje btsun dam pa rgyal po chen po'i yang chen po dbang phyug dam pa dpal tshul khrims nyi ma'i lha rab tu rgyas par gyur pa rnam par rgyal ba'i rgyal srid kyi lo la bris pa yin no/ /gang 'di 'dul ba'i sde snod stong phrag nyi shu rtsa lnga las lhag pa'i 'bum phrag gcig gi don gsal bar byed pa rang gi</text></item>
<item><p>274a1</p><section></section><text>rnam par bshad pa zhes bya ba lo tsA ba shAkya'i dge slong tshul khrims 'byung gnas kyis bsgyur ba'i bsod nams gang des mkhan po dang slob dpon dang pha dang ma sngon du 'gro bar byas pa'i ma lus pa'i sems can gyi phung pos bla na med pa'i ye shes kyi 'bras bu thob par gyur cig/ //</text></item>
<item><p>274a2</p><section></section><text>'bum gyi tshad ldan 'dul ba'i rgya mtsho chen po dag /ston pas gsungs pa las ni man ngag tshul gyis 'dir/ /gzings ni yang dag thob nas bla ma'i drin gyis ni/ /gang zhig rin chen mdo rnams yang dag mdzad par gyur/ /sa gsum brnyes nas dpal ldan rgyal ba rnams kyi sras/ /yon</text></item>
<item><p>274a3</p><section></section><text>tan 'od ces bya ba yon tan rnams kyi gtsos/ /mdo yi bshad pa bdud rtsi'i ro yis yang dag par/ /rang gis mdzad 'di 'gro ba la ni phan 'dod cing / /dge slong pha ma la sogs 'dul ba'i snod gyur pa'i/ /'jig rten tshim par mdzad cing grags pas kun la khyab/ / rgyal</text></item>
<item><p>274a4</p><section></section><text>ba'i yum la legs pa'i blo mnga' 'phags pa thogs med bzhin du dri med don shes khyod/ /phyogs kyi glang po'i bsdus don 'di la yang ni mi mnyam de dang 'dra bar khyod kyis gzung / /slob dpon chos mchog bzhin du tshad ma la mkhas khyod kyis phyi rol don grub la ster ba/ /slob dpon dbyig</text></item>
<item><p>274a5</p><section></section><text>gnyen lta bur sems can rnams la khyod ni don gnyer la dga' mdzod ni ster/ /dpal ldan blo gros 'byung gnas zhes bya bcom ldan 'das kyi bstan pa'i bslab 'dzin ni/ /gsol dang bzhi yi las kyi cho gas dge slong rnam dag bsnyen rdzogs mchog ni thob gyur nas/ /gzhan rnams la yang rung</text></item>
<item><p>274a6</p><section></section><text>dbang thob nas rang gis rab tu dbyung phyir mkhan po mdzad pa ste/ /rang gi rnam bshad sgyur bar byed pa'i sbyin bdag de ni yun ring por ni gnas gyur cig /bsgyur ba'i yon bdag nyid mdzad pas/ /khyed kyis dge ba gang thob pa/ /des ni tshogs gnyis myur rdzogs nas/ /khyod nyid sangs rgyas nyid gyur</text></item>
<item><p>274a7</p><section></section><text>cig/ //rgya gar gyi mkhan po paN+Di ta a lang+kar de ba dang / zhu chen gyi lo tsA ba shAkya'i dge slong tshul khrims 'byung gnas sbas pa gnyis kyis dpal sgye'u ri'i rtsa chos skor dben tsha'i gtsug lag khang du bsgyur/ 'di la sh+lo ka stong phrag bcu bzhi yod do// //</text></item>
</text>
