[\[1a\]]
[\[1b\]]
[\[1b.1\]{D1683}#]@##/_/rgya gar skad du/_tA ra sA d+ha naM/_bod skad du/_sgrol ma'i sgrub thabs/_rje btsun [#]sgrol ma la phyag 'tshal lo/_/'khor ba'i sems can thams cad kyi/_/sdug bsngal
[\[1b.2\]]thams cad spangs nas ni/_/mya ngan 'das pa rab ster ba/_/chu las skam sar 'don pa bzhin/_/rje btsun ma la phyag 'tshal nas/_/sgrub pa'i thabs ni bri bar bya/_/sgrub pa'i thabs ni
[\[1b.3\]]gzhan rnams las/_/'di ni mchog tu gyur pa yin/_/yid dang rjes su mthun pa'i gnas su khrus byas la/_stan bde ba la 'dug ste/_skad cig gis bdag nyid rje btsun mar bskyed la/_
[\[1b.4\]]de'i thugs kar sna tshogs pad+ma dang zla ba'i steng du tAM ljang gu bsam/_tAM las 'od zer phyogs bcur 'phros pas sangs rgyas dang byang chub sems dpa' rnams dang /_bla ma dang rje btsun ma spyan drangs
[\[1b.5\]]la phyag 'tshal ba dang /_oM badzra puSh+pe AHhUM/_zhes bya ba la sogs pas mchod pa dbul ba dang /_sdig pa bshags pa dang /_bsod nams la rjes su yi rang ba dang /_chos kyi 'khor lo
[\[2a\]]
[\[2a.1\]]bskor bar bskul ba dang /_mya ngan las mi 'da' bar bzhugs su gsol ba dang /_gsum la skyabs su 'gro ba dang /_sems bskyed pa dang /_dge ba'i rtsa ba bsngo bar bya'o/_/de nas byams pa
[\[2a.2\]]dang /_snying rje dang /_dga' ba dang /_btang snyoms tshad med pa bzhi bsgom par bya'o/_/de'i rjes la oM shU n+ya tA dz+nyA na badzra swa b+hA ba At+ma ko\u0f85[#]haM/_/zhes brjod la stong pa'i ngang las paM dmar po cig bsam/_de yongs su
[\[2a.3\]]gyur pa las sna tshogs pad+ma/_de'i steng du a dkar po yongs su gyur pa las zla ba'i dkyil 'khor/_de'i steng du tAM ljang gu cig bsam/_de las 'od zer phyogs bcur 'phros pas sangs rgyas dang byang chub sems dpa'
[\[2a.4\]]thams cad spyan drangs nas tAM la tshur thim pas thig le dkar po cig tu gyur/_thig le de yongs su [#]gyur pa las ut+pal sngon po'o/_/de'i steng du a dkar po cig bsam/_de yongs su gyur pa las zla ba'i dkyil 'khor
[\[2a.5\]]cig bsam/_de'i steng du tAM ljang gu cig bsam/_tAM las 'od 'phros pas sems can gyi don byas sems can thams cad sgrol ma'i rang bzhin du gyur te/_'od zer tshur 'dus te tAM la thim pas ut+pa la dang /_pad+ma'i
[\[2b\]]
[\[2b.1\]]dkyil [#]dang /_tAM yongs su gyur pa las bdag nyid rje btsun sgrol ma sku mdog ljang gu zhal gcig phyag gnyis ma phyag g.yas pa mchog sbyin/_g.yon pa ut+pa la bsnams pa/_zhabs g.yas brkyang g.yon bskum du bzhugs pa/_rgyan thams cad kyis brgyan pa/_lo bcu drug
[\[2b.2\]]lon pa lta bur bsgom par bya'o/_/de nas phyogs bzhi'i pad+ma 'dab ma bzhi la a dkar po bzhi yongs su gyur pa las zla ba'i dkyil 'khor bzhi bsam/_de nas bdag nyid kyi lte ba nas 'od zer bzhi 'phros pa las shar du dkar po/_lhor ser po/_nub tu dmar po/_byang du nag
[\[2b.3\]]po/_de bzhi yongs su gyur pa las yi ge bzhi ru gyur te/_shar du oM dkar po/_lho ru tA ser po/_nub tu re dmar po/_byang du tu nag po/_de rnams yongs su gyur pa las shar du pad+ma dkar po/_lho ru mya ngan med pa'i shing ser po/_nub tu pad+ma dmar po/_byang du gri gug
[\[2b.4\]]nag po/_phyag mtshan de bzhi'i steng du a dkar po bzhi yongs su gyur pa las zla ba'i dkyil 'khor bzhi'i steng du shar du oM dkar po/_lho ru tA ser po/_nub tu re dmar po/_byang du tu nag po/_phyag mtshan dang zla ba'i sa bon yongs su gyur pa las/_shar du so sor
[\[2b.5\]]'brang ma sku mdog dkar mo zhal gcig ma/_phyag gnyis ma/_spyan gsum ma/_skyil krung [#]dang bcas pa/_phyag g.yas nor bu rin po che/_g.yon pa na pad+ma dkar po'i steng na rin po che'i bum pa ser po bsnams pa'o/_/lho phyogs su 'od zer can sku mdog ser mo zhal gcig
[\[2b.6\]]phyag gnyis ma spyan gsum ma/_skyil krung [#]dang bcas pa phyag g.yas na rdo rje bsnams pa/_g.yon pa na mya ngan med pa'i shing ser po'o/_/nub phyogs su phag mo sku mdog dmar mo zhal gcig phyag gnyis ma/_phag gi gdong pa can/_spyan gsum pa skyil krung [#]dang bcas pa/_
[\[2b.7\]]phyag g.yas na pad+ma dmar po/_g.yon mnyam par gzhag pa'o/_/byang phyogs su ral pa gcig ma sku mdog nag mo khro mo'i zhal can/_zhal gcig phyag gnyis ma/_spyan gsum ma/_phyag g.yas pa na gri gug bsnams pa/_g.yon pa na thod pa khrag gis [#]bkang ba bsnams
[\[3a\]]
[\[3a.1\]]pa/_stag gi pags [#]pa'i sham thabs can/_skyil krung [#]du bzhugs pa'o/_/de nas gtso mo'i thugs ka nas sna tshogs pad+ma'i steng na zla ba'i dkyil 'khor/_de'i steng na tAM ljang gu de las 'od zer 'phros pas ye shes kyi lha lnga'i bdag nyid spyan drangs nas mdun
[\[3a.2\]]du byon pa la mchod pa dbul bar bya ste/_ar+g+haM dbul ba ni/_oM AHhUM ar+g+haM pra tIts+tsha swA hA/_oM A hUM puSh+paM pra tIts+tsha swA hA/_oM AHhUM d+hU paM pra tIts+tsha swA hA/_oM AHhUM dI paM pra tIts+tsha swA hA/_oM AHhUM gan+d+haM [#]pra tI ts+tsha swA hA/_oM AHhUM naiwi d+yaM [#]pra tIts+tsha swA hA zhes mchod pa byas la snying gar
[\[3a.3\]]ut+pa la'i phyag rgya byas la dzaHhUM baM hoH/_zhes bya bas dgug pa dang gzhug pa dang bcing ba dang dgyes pa byas so/_/de nas bdag gi thugs ka nas sna tshogs pad+ma dang zla ba'i dkyil 'khor gyi tAM ljang gu las 'od zer 'phros te phyogs bcu'i sangs rgyas dang byang chub sems dpa'
[\[3a.4\]]thams cad spyan drangs nas/_de rnams kyi phyag na rin po che'i bum pa bdud rtsis bkang ba thogs nas byon pa la snga ma ltar mchod pa [#]dbul bar bya'o/_/a b+hi Shiny+tsa tu mAM sarba ta thA ga tA zhes brjod pas bdud rtsi'i bum pa chus bkang bas dbang bskur bar bsams la rigs kyi bdag
[\[3a.5\]]pos dbu brgyan pa ni gtso mo'i spyi bor don yod grub pa'o/_/so sor 'brang ma la ni rnam par snang mdzad do/_/'od zer can ma la ni rin chen 'byung ldan no/_/phag mo la snang ba mtha' yas so/_/ral gcig ma la mi bskyod [#]pas dbu brgyan no/_/de nas sku gsung thugs byin gyis
[\[3a.6\]]brlab pa ni spyi bor zla ba'i dkyil 'khor gyi steng du oM dkar po/_mgrin par pad+ma dmar po'i steng du AHdmar po thugs kar nyi ma'i dkyil 'khor gyi steng du hUM nag po/_de nas gtso mo nyid la byin gyis brlab par bya'o/_/'khor la ni mi dgos so/_/de nas gnas rnam pa brgyad du phyag rgya
[\[3a.7\]]bcing bar bya ste/_gnas brgyad na zla ba'i dkyil 'khor brgyad yod pa'o/_/de'i steng na yi ge brgyad yod pa ni kha dog dkar po'o/_/[#]lag pa gnyis khu tshur bcings te/_mthe bo gnyis mdzub mo'i steng du bzhag [#]la spyi bor gtugs [#]te oM swA hA zhes brjod pa ni spyi bo'i phyag rgya'o/_/
[\[3b\]]
[\[3b.1\]]khu tshur gnyis bcings te mdzub mo gnyis rang bzhin du bkug ste rtse mo gnyis sprad [#]mthe bong gnyis gung mo'i rgyab tu brkyang la dpral bar gtugs te tA swA hA zhes brjod pa ni dpral ba'i phyag rgya'o/_/thal mo khong stong du byas la mthe bong gnyis nang du bkug ste mig gnyis su gtugs
[\[3b.2\]]shing [#]re swA hA zhes brjod pa ni mig gi phyag rgya'o/_/khu tshur gnyis bcangs te mdzub mo gnyis rang bzhin du bkug ste rtse mo gnyis sprad mthe [#]bong gung mo'i steng du brkyang la mgrin par gtugs te tu ta [#]swA hA zhes brjod pa ni mgrin pa'i phyag rgya'o/_/khu tshur bcings te mthe bong gnyis dang
[\[3b.3\]]mdzub mo gnyis gyed [#]la dpung pa gnyis kyi steng du gtugs te tA swA hA zhes bya ba ni dpung pa'i phyag rgya'o/_/thal mo sbyar la mthe bong gnyis bslang ste gyed[#] la snying gar [#]gtugs te re swA hA zhes bya ba ni snying ga'i phyag rgya'o/_/khu tshur gnyis bcings te mthe bong gnyis dang mthe'u chung
[\[3b.4\]]gnyis brkyang ste gung mo gnyis rtse sprad pa bkug ste lte bar gtugs te tu swA hA zhes bya ba ni lte ba'i phyag rgya'o/_/khu tshur gnyis bcings te mthe bong gnyis mdzub mo'i steng du brkyang la gung mo gnyis rang sor brkyang ste rtse mo gnyis sprad la bag tsam bskum ste/_gsang ba'i gnas su
[\[3b.5\]]gtugs la re swA hA zhes bya ba ni gsang ba'i phyag rgya'o/_/phyag rgya bcings pa'i dgos pa ni dam tshig bsrung bar 'gyur ba dang /_lus ngag yid gsum dge ba la brten [#]par 'gyur ba dang /_kun rdzob dang don dam pa'i chos thams cad sems la brten pa nyid du 'dzin pa'o/_/yang dgos [# ]
[\[3b.6\]]pa gnyis te 'jig rten pa [#]dang 'jig rten las 'das pa'i dngos grub thams cad 'byung bar 'gyur ba dang /_bdag la bdud la sogs pa'i bar chad thams cad kyis mi tshugs [#]par 'gyur ba'i dgos pa'o/_/de nas bdag gi [#]snying gar sna tshogs pad zla'i steng du tAM ljang gu las 'od zer 'phros pas sems
[\[3b.7\]]can thams cad la phog ste sems can thams cad rje btsun ma'i gzugs su byas pas sems can thams cad kyi [#]nyon mongs pa lnga dag par byas so/_/de nas tshur 'dus te tAM la thim par 'gyur ro/_/de ltar spro ba dang bsdu bar bya'o/_/skyon bzlas pa bya ste thugs ka'i zla ba'i
[\[4a\]]
[\[4a.1\]]dkyil 'khor gyi steng na tAM ljang gu la yi ge bcus g.yas skor [#]du bskor te mar me'i phreng ba lta bur bzlas par bya'o/_/oM tA re tut+tA re tu re swA hA zhes brjod par bya'o/_/der yang mgyogs pa ma yin/_/bul ba ma yin par te sngags bzlas pa'i lugs gsum ste
[\[4a.2\]]rang gis thos la gzhan gyis mi thos pa dang /_rang gzhan gnyis kas thos pa dang /_ngag ma yin pa'i sems kyis bzlas pa dang gsum mo/_/dang po'i dgos pa ni zhi ba dang rgyas pa dang dgug pa 'grub par 'gyur ro/_/gnyis pas ni mngon spyod 'grub par 'gyur ro/_/gsum pas
[\[4a.3\]]ni phyag rgya chen po'i dngos grub thob par 'gyur ro/_/bsnyen pa'i grangs ni bye ba phrag gcig go/_/las la sbyor ba'i dus su gtso mo'i sku mdog sgyur gyi 'khor gyi mi sgyur ro/_/de yang zhi ba la oM tA re tut+ta re tu re swA hA/_ma ma shAn+tiM [#]ku ru swA hA zhes brjod par bya'o/_/rgyas pa la ni oM tA re
[\[4a.4\]]tut+tA re tu re bau ShaT mam puSh+TiM ku ru brjod par bya'o/_/dgra grogs por bya ba la ni/_oM tA re tut+tA re tu re ba ShaT a mu ka ba shi ku ru ba ShaT ces [#]brjod par bya'o/_/dgug pa la ni oM tA re tut+tA re tu re dz+nyA na a mu ka A kaR+Sha ya dzaH[#]zhes brjod par bya'o/_/bskrad pa la ni oM tA re tut+ta re tu re
[\[4a.5\]]phu a mu ka u tsa Ta ya phu zhes brjod par bya'o/_/bcing ba [#]la dgra lus bcing ba ni/_oM tA [#]re tut+tA re tu re [#]a mu ka staM b+ha ya laM zhes brjod par bya'o/_/ngag bcing ba ni oM tA re tut+tA re tu re swA hA laM a mu ka [#]wA tsa staM b+ha ya laM zhes brjod par bya'o/_/dgra rang gi gnas su bcing ba ni/_oM tA re
[\[4a.6\]]tut+tA re tu re swA hA laM A kaR+Sha a mu ka laM [#]staM b+ha ya laM zhes brjod par bya'o/_/gsad pa la ni oM tA re tut+tA re tu re swA [#]hUM phaT a mu kaM mA ra ya hUM phaT ces brjod par bya'o/_/de nas gtor ma gtang bar bya ste mdun du a dkar po yongs su gyur pa las zla ba'i dkyil 'khor gyi steng du gtor ma'i snod dngul
[\[4a.7\]]las byas par mos par bya'o/_/de'i nang du a dkar po yongs su gyur pa las zla ba'i dkyil 'khor/_/de'i steng du oM dkar po las 'od zer 'phros pas ye shes kyi bdud rtsi bkug ste oM dang zla ba la babs pas de rnams zhu bas 'o ma lta bur gyur to/_/de nas oM AHhUM zhes lan gsum
[\[4b\]]
[\[4b.1\]]brjod la/_oM tA re tut+ta re tu re swA hA zhes brjod de/_gtso 'khor thams cad kyi lce rdo rje'i sbu gu dang ldan pas gsol bar bsam par bya'o/_/chos skyong ba rnams la ni/_oM a [#]kA ro mu khaM sarba d+harmA NAM A d+ya [#]nu t+pan+na twAta oM AHhUM phaT swA hA zhes lan gsum brjod de lce rdo rje'i sbu gu dang ldan
[\[4b.2\]]pas gsol bar bsam par bya'o/_/thun tha ma la ni ye shes kyi lha gshegs su gsol lo/_/dam tshig sems dpa' bdag la bsdu bar bya'o/_/da [#]ni rnam par dag pa bshad par bya'o/_/gtso mo'i zhal gcig tu byung [#]ba ni chos thams cad ye shes gcig tu rtogs pa'o/_/sku mdog
[\[4b.3\]]ljang gu byung ba ni las sna tshogs la dbang ba'o/_/phyag gnyis su byung ba ni g.yas pa kun rdzob g.yon pa don dam bden pa [#]gnyis rtogs pa'o/_/zhabs g.yas brkyang ba ni bdud la sogs pa'i skyon thams cad spangs pa'o/_/g.yon bskum pa ni yon tan thams cad rdzogs pa'o/_/
[\[4b.4\]]rgyan thams cad kyis brgyan pa ni tshogs yongs su rdzogs pa ste/_gtso 'khor mthun pa'o/_/phyag g.yas pa mchog sbyin pa ni sbyin pa'i pha rol tu phyin pa yongs su rdzogs pa'o/_/g.yon pa skyabs sbyin pa ni sems can thams cad 'jigs pa las skyob pa'o/_/ut+pa la bsnams pa ni
[\[4b.5\]]sems can thams cad dga' bar byed pa'o/_/lo bcu drug lon pa lta bu ni sems can thams cad kyi don bsgrub [#]pa'i nus pa [#]dang ldan pa'o/_/zla ba'i dkyil 'khor gyi gdan ni shes rab dang ldan pa'o/_/sna tshogs pad+ma'i gdan ni snying rje'i rang bzhin dang ldan pa'o/_/rigs ni don yod
[\[4b.6\]]grub pa'i rigs so/_/phung po ni rnam par shes pa'i phung po'o/_/ye shes ni chos kyi dbyings [#]rnam par dag pa'i ye shes so/_/so sor 'brang ma'i sku mdog dkar mo ni chos thams cad dri ma med pa dang ldan pa'o/_/zhal gcig phyag gnyis su byung ba gtso mo dang mthun no/_/spyan
[\[4b.7\]]gsum ni dus gsum mkhyen pa'o/_/phyag g.yas pa rin po che ni sems can thams cad kyi dgos 'dod kyi re ba skong ba'o/_/phyag g.yon pa'i pad+ma dkar po ni chos thams cad skyon dang bral ba'i rtags so/_/de'i steng na rin po che'i bum pa ser po yod pa ni chos thams cad la rin
[\[5a\]]
[\[5a.1\]]po cher 'dzin pa'o/_/phung po ni gzugs kyi phung po'o/_/ye shes ni me long lta bu'i ye shes so/_/rigs ni rnam par snang mdzad kyi rigs so/_/'od zer can [#]gyi sku mdog ser mo ni sems can thams cad kyi don rgyas par byed pa'o/_/zhal gcig phyag
[\[5a.2\]]gnyis ni gtso mo dang mthun no/_/phyag g.yas kyi rdo rje'i ra 'og ma lnga ni phung po lnga dag pa'o/_/steng gi ra lnga ni rgyal ba rigs lnga dang ldan no/_/g.yon pa'i mya ngan med pa'i shing ni sems can thams cad kyi [#]duHkha spong bar [#]byed pa'o/_/phung po ni tshor ba'i phung po rnam par dag pa'o/_/ye shes
[\[5a.3\]]ni mnyam pa nyid kyi ye shes so/_/rigs ni rin chen 'byung ldan gyi rigs so/_/phag mo zhal gcig phyag gnyis ni gtso mo dang mthun no/_/sku mdog dmar mo ni [#]sems can thams cad la snying rje dang ldan pa'o/_/phag gi gdong pa ni bdud thams cad 'dul ba'o/_/phyag g.yas kyi pad+ma
[\[5a.4\]]dmar po ni chos thams cad rin po che pad+ma rA ga lta bur rtogs pa'o/_/g.yon mnyam gzhag ni chos thams cad mnyam pa nyid du rtogs pa'o/_/phung po ni 'du shes kyi phung po rnam par dag pa'o/_/ye shes ni so sor rtog pa'i ye shes so/_/rigs ni snang ba mtha' yas kyi rigs so/_/
[\[5a.5\]]ral pa gcig ma'i zhal gcig phyag gnyis ni gtso mo dang mthun pa'o/_/khro mo'i zhal ni bdud 'dul ba'i rtags so/_/phyag g.yas kyi gri gug ni nyon mongs pa gcod pa'i rtags so/_/phyag g.yon pa'i thod pa ni rnam rtog thams cad spangs pa'i rtags so/_/sku mdog nag mo ni
[\[5a.6\]]byams pa chen po'i rtags so/_/stag gi pags [#]pa'i sham thabs ni 'khor ba khrug chol gyi rang bzhin kun rdzob kyi bden pa rtogs pa'o/_/phung po ni 'du byed kyi phung po rnam par dag pa'o/_/ye shes ni bya ba nan tan gyi ye shes so/_/rigs ni mi bskyod pa'i rigs so/_/'khor bzhi
[\[5a.7\]]ka skyil krung [#]du byung ba ni gzhan gyi don la shin tu brtan pa'o/_/mtshams kyi pad+ma bzhi la ut+pa la bzhi byung ba ni/_spyan ma/_mA ma kI/_gos dkar mo/_sgrol ma ste lha mo bzhi'o/_/'byung ba bzhi rnam par dag pa'o/_/tshad med pa bzhi'i ngo bo'i [#]lha'i bdag nyid na [#]rgyal ba rigs
[\[5b\]]
[\[5b.1\]]lnga'i sprul pa nyon mongs pa lnga spangs pa ste gtso mo phrag dog spangs pa'o/_/so sor 'brang ma gti mug sbyangs pa'o/_/'od zer can nga rgyal spangs pa'o/_/phag mo chags pa spangs pa'o/_/ral gcig ma zhe sdang spangs pa'o/_/de ni bskyed pa'i rim pa ste sprul pa'o/_/stong pa nyid du
[\[5b.2\]]mos nas rdzogs pa'i rim pa bsgom pa ni longs spyod rdzogs pa'i sku de yang [#]ni bdag gi snying gar [#]sna tshogs pad+ma dang zla ba'i dkyil 'khor gyi steng gi tAM ljang gu [#]las 'od zer dkar po rnam snang gi rang bzhin du gtso mo'i [#]lte ba nas byung bas so sor 'brang ma spyan drangs nas bdag gi [#]dpral bar
[\[5b.3\]]thim mo/_/yang lte ba nas 'od zer dmar po 'od [#]dpag med kyi rang bzhin du byung bas phag mo spyan drangs nas gtso mo'i [#]mgrin par thim mo/_/yang lte ba nas 'od zer nag po mi bskyod pa'i rang bzhin du byung bas ral gcig ma gtso mo'i [#]thugs kar thim mo/_/yang lte ba nas 'od
[\[5b.4\]]zer rin chen 'byung ldan gyi rang bzhin du byung bas 'od zer can gtso mo'i [#]lte bar thim mo/_/de nas gtso mo nyid pad+ma dang zla ba dang tAM gi [#]ngo bor gyur to/_/pad+ma yang zla ba la thim/[# ]zla ba tAM la thim/_tAM zla tshes la thim/_zla tshes thig le la thim/_thig le bin+du la thim mo/[# ]/bin+du dmar po khab kyi rtse mo lta
[\[5b.5\]]bur gyur te[#]/_de ni chos kyi sku'o/_/de nas rnam par rtog pa med par nyal bar bya'o/_/de nas nang par sngar ldang ba'i dus su/_nA da de thig ler song /_/de tAM du song /_de yongs su gyur pa las bdag nyid gtso bo nyid kyis skad cig gis bskyed nas/_de'i thugs ka nas sna tshogs
[\[5b.6\]]pad+ma dang zla ba'i dkyil 'khor gyi tAM las 'od 'phros pas ye shes kyi 'khor lo spyan drangs la bsod nams kyi tshogs sogs [#]pa la sogs pa snga ma ltar bya'o/_/rje btsun sgrol ma'i sgrub thabs zhes bya ba/_sgrol ma rgya mtsho'i rgyud nas phyung ba 'phags pa klu sgrub kyis [#]mdzad pa rdzogs
[\[5b.7\]]so//_//rgya gar gyi paN+Di ta chen po d+harmA badzra dang /_bod kyi rdo lo tsA [#]ba dge slong dar ma rin chen gyis bsgyur pa'o/_/chos 'khor 'jo 'jo'i gtsug lag khang du dge ba'i bshes gnyen chen po chos kyi blo gros kyis yon bdag mdzad pa'o//_//_
[\[6a\]]
[\[6a.1\]{D1684}#]@#/_/rje btsun ma 'phags ma sgrol ma la phyag 'tshal lo/_/sgrol ma las kyi sbyor ba yis/_/bsrung ba'i cho ga bya ba ni/_/bde ba'i stan la [#]'dug nas ni/_/rang gi snying gar [#]sa bon bsam/_/de las spros pa'i 'od zer gyis/_/bla ma dang bcas sangs rgyas ni/_/
[\[6a.2\]]bdag gi mdun du gsal byas la/_/'od zer de las byung ba yi[#]/_/me tog sogs kyis mchod par bya/_/de nas sdig bshags la sogs bya/_/de nas lha ru bsgom [#]bya ste/_/dang por chos rnams stong par bsgom/_/de 'og pad [#]'dab brgyad pa
[\[6a.3\]#]dang /_/zla ba'i dbus su yi ge tAM/_/sa bon de las ut+pa la/_/lte bar tAM gis mtshan par bsgom/_/ut+pal tAM bcas gyur pa las/_/bdag nyid sgrol ma'i gzugs su bsgom/_/phyag g.yas mi [#]'jigs ster ba'o/_/g.yon pa ut+pal bsnams pa ni/_/'dab ma rna bar [#]ma reg pa'o/_/sku mdog ljang sngon
[\[6a.4\]]dag tu bsgom/_/de ltar bdag nyid bskyed pa'i mthar/_/yan lag drug tu dgod pa ni/_/oM [#]tA re swA hA/_oM tut+tA re swA hA/_oM [#]tu re swA hA/_oM [#]tu swA hA/_oM [#]re swA hA/_oM [#]tA re ni [#]swA hA zhes bya ba rnams mig dang /_rna ba dang /_sna dang /_lce dang /_snying ga [#]dang /_spyi bor go rims [# ]
[\[6a.5\]]bzhin dgod do/_/de nas snying gar [#]pad+ma 'dab ma brgyad kyi lte ba la a las zla ba'i dkyil 'khor/_de'i steng du sa bon tAM ljang gu [#]bsams la/_oM tA re tut+tA re tu re swA hA zhes sngags sum 'bum yan chod du ci nus su bzlas so/_/de nas 'khor lo bsam pa ni/_/lte ba dang
[\[6a.6\]]bcas rtsibs brgyad la/_/mu khyud bskor ba snying gar [#]bsam/_/'khor lo kha dog ljang sngon no[#]/_/'khor lo'i dbus kyi lte ba la/_/thog ma'i oM [#]dang tha ma'i hA/_/ming dang spel te bsgom par bya/_/bsrung ba oM lha sbyin [#]la rak+Sha hA zhes pa bsgom/_/tA re tut+tA re swA [#]zhes pa rnams
[\[6a.7\]]ni/_shar sogs rtsibs la rim bzhin dgod/_/rang gi lus la 'khor lo ni/_/yig 'bru rnams kyang ljang sngon no/_/de ltar bsgom pa goms byas nas/_/bdag nyid sgrol ma'i sku dang ni/_/sngags dang bcas pa'i 'khor lo las/_/spros pa'i 'od zer dag gis ni/_/
[\[6b\]]
[\[6b.1\]]bsgrub bya'i lus la dgang bar bya/_/bsrung ba'i skabs su phreng ba'i sngags/_/oM [#]tA re tut+tA re tu re lha [#]sbyin la rak+Sha rak+Sha swA hA zhes pas bsrung ba'i las la ni/_khyad par du ni bya bar gsungs/_/sbyor ba de yis rgyal po yi[#]/_/btson ra la sogs bsrung bar bya/_/sgrol ma las kyi sbyor ba
[\[6b.2\]]yis/_/las rnams yang dag bsgrub bya ste[#]/_/nad sogs zhi ba'i las dang ni/_/dbang du bya ba'i sbyor ba la'ang /_/cho ga gong ma de nyid las/_/'khor lo la sogs kha dog dang /_/sngags kyi spel ba bstan par bya/_/rang gi las dang mthun par bya/_/sgrol ma yi ni ting
[\[6b.3\]]'dzin gyis/_/las gzhan dag kyang bya bar nus/_/bsgrub bya shes rab zhan [#]pa dang /_/le lo can sogs rnams la ni/_/gong ma'i cho ga de nyid las/_/gzhan du bya bar bstan pa de[#]/_/'khor lo snga ma [#]de nyid las/_/sngags rnams g.yon skor [#]dag tu dgod/_/mu khyud la yang a
[\[6b.4\]]sogs dgod/_/de ltar bsgom dang bzlas byas na/_/blo dman rnams ni blo ldan 'gyur/_/gzhan yang sbyor ba bya ba ni/_/'di lta bur yang bstan pa yin/_/gro ga la sogs gzhi la ni/_/'khor lo gong ma ltar bris nas/_/lus la bcang par byas na yang /_/de tsam gyis kyang
[\[6b.5\]]bsrung bar 'gyur/_/thugs rje chen po 'phags ma sgrol ma'i sgrub thabs spyi'i mngon par rtogs pa zhes bya ba/_slob dpon 'phags pa klu sgrub kyis mdzad pa rdzogs so//[ {D1685}]@##/_/rgya gar skad du/_tA re de bi sto traM e ka bi shaM ti ka sA d+ha naM nA ma/_bod skad du/_lha mo
[\[6b.6\]]sgrol ma'i bstod pa nyi shu rtsa gcig pa'i sgrub thabs zhes bya ba/_rje btsun 'phags ma sgrol ma la phyag 'tshal lo/_/phyag 'tshal sgrol ma myur ma dpa' mo/_/spyan ni skad cig glog dang 'dra ma/_/'jig rten gsum mgon chu skyes zhal gyi/_/ge sar bye ba las ni byung ma/_/de la
[\[6b.7\]]dang por re zhig bcom ldan 'das ma sgrol ma nam mkha'i dkyil na pad+ma dmar po'i steng na bzhugs pa sku mdog dmar mo me lta bu'i 'od 'phro ba can/_zhal gcig la spyan gnyis ma phyag brgyad pa'o/_/phyag dang po gnyis sgrog par bzhengs pa'i rab tu dga' ba'i phyag rgya dang ldan
[\[7a\]]
[\[7a.1\]]pa'o/_/de'i 'og ma gnyis kyis mda' dang gzhu gzhan la 'phen pa thugs kar bkang ba/_g.yas kyi gsum pa na 'khor lo/_bzhi pa na ral gri/_g.yon gyi gsum pa na dung /_bzhi pa na zhags pa bsnams pa/_rgyan thams cad kyis brgyan pa'o/_/'phags
[\[7a.2\]]ma sgrol ma myur zhing rab tu dpa' ba zhes bya ba'i sgrub thabs le'u dang po rdzogs so//_//phyag 'tshal ston ka'i zla ba kun tu/_/gang ba brgya ni brtsegs pa'i zhal ma/_/skar ma stong phrag tshogs pa rnams kyis/_/rab tu phye ba'i 'od rab 'bar ma/_/de la dang por re zhig
[\[7a.3\]]ston ka'i zla ba ltar dkar ba'i sgrol ma dkar mo zhal gsum phyag bcu gnyis ma/_zhal gsum ni rtsa zhal dkar ba/_g.yas sngo zhing g.yon ser ba'o/_/phyag dang po gnyis mnyam par gzhag pa/_g.yas gnyis pa kha T+wAM ga_/gsum pa na 'khor lo/_bzhi pa na
[\[7a.4\]]rin po che/_lnga pa na rdo rje/_drug pa na me tog gi phreng ba'o/_/g.yon gyi gnyis pa na ril ba spyi blugs/_gsum pa na ut+pa la/_bzhi pa na dril bu/_lnga pa na bum pa/_drug pa na po ti bsnams pa'o/_/'phags ma sgrol ma ston ka'i zla ba ltar dkar ba zhes bya ba'i sgrub
[\[7a.5\]]thabs le'u gnyis pa rdzogs so//_//phyag 'tshal gser sngo chu nas skyes kyi/_/pad+mas phyag ni rnam par brgyan ma/_/sbyin pa brtson 'grus dka' thub zhi ba/_/bzod pa bsam gtan spyod yul nyid ma/_/rje btsun ma sgrol ma gser gyi mdog can zhal gcig phyag
[\[7a.6\]]bcu ma/_sna tshogs pad+ma'i steng gi nyi ma la gnas ma/_phyag g.yas kyi dang po na phreng ba thugs kar 'dzin pa/_gnyis pa na ral gri/_gsum pa na mda' 'phen par mdzad pa/_bzhi pa na rdo rje/_lnga pa na dbyu gu'o/_/g.yon gyi dang po na dar dpyangs/_gnyis pa na zhags pa/_
[\[7a.7\]]gsum pa na pad+ma/_bzhi pa na dril bu/_lnga pa na gzhu bsnams pa'o/_/de yang rdo rje skyil krung gis bzhugs pa'o/_/'phags ma sgrol ma gser mdog can gyi sgrub thabs zhes bya ba'i le'u gsum pa rdzogs so//_//phyag 'tshal de bzhin gshegs pa'i gtsug
[\[7b\]]
[\[7b.1\]]tor/_/mtha' yas rnam par rgyal bar spyod ma/_/ma lus pha rol phyin pa thob pa'i/_/rgyal ba'i sras kyis shin tu brtan ma/_/pad+ma ser po dang zla ba'i dkyil na sems dpa'i skyil mo krung gis brtan par bzhugs pa'i rje btsun ma gser gyi mdog can/_zhal gcig phyag bzhi ma/_
[\[7b.2\]]g.yas dang po mchog sbyin pa/_gnyis pa na phreng ba/_g.yon dang po na ril ba spyi blugs/_gnyis pa na dbyu gu bsnams pa'o/_/'phags ma sgrol ma de bzhin gshegs pa'i gtsug tor rnam par rgyal ma zhes bya ba'i sgrub thabs kyi le'u ste bzhi pa rdzogs so//_//_
[\[7b.3\]]phyag 'tshal tut+tA re hUM yi ges/_/'dod dang phyogs dang nam mkha' gang ma/_/'jig rten gsum po zhabs kyis mnan te/_/lus pa med par 'gugs par nus ma/_/rje btsun ma sku mdog ser mo/_zla ba'i gdan la rdo rje skyil mo krung gis bzhugs pa/_zhal gcig phyag gnyis
[\[7b.4\]]ma/_g.yas skyabs sbyin pa/_g.yon pad+ma ser po bsnams pa'o/_/'phags ma sgrol ma hUM gi sgra rab tu sgrogs ma zhes bya ba'i sgrub thabs kyi le'u ste lnga pa rdzogs so//_//phyag 'tshal brgya byin me lha tshangs pa/_/rlung lha sna tshogs dbang phyug mchod ma/_/'byung po ro
[\[7b.5\]]langs dri za rnams dang /_/gnod sbyin tshogs kyis mdun nas bstod ma/_/rje btsun ma dmar mo/_pad+ma dmar po dang nyi ma'i gdan la sems dpa'i skyil mo krung gis bzhugs pa/_zhal gcig phyag bzhi ma/_g.yas kyi dang po rdo rje/_gnyis pa ral gri/_g.yon gyi dang po sdigs
[\[7b.6\]]mdzub/_gnyis pa na zhags pa bsnams pa'o/_/'phags ma sgrol ma 'jig rten gsum las rnam par rgyal ma zhes bya ba'i sgrub thabs kyi le'u ste drug pa rdzogs so//_//phyag 'tshal traT ces bya dang phaT kyis/_/pha rol 'khrul 'khor rab tu 'joms ma/_/g.yas
[\[7b.7\]]bskum g.yon brkyang zhabs kyis mnan te/_/me 'bar 'khrug pa shin tu 'bar ma/_/rje btsun ma nag mo/_pad+ma ser po dang nyi ma'i dkyil 'khor la g.yon brkyang bas bzhugs pa/_na bza' ser po mnabs pa/_rin po che'i cod pan can/_rkang gdub la sogs pa dang ldan pa/_
[\[8a\]]
[\[8a.1\]]zhal gcig phyag bzhi ma dbu skra gyen du brdzes shing sbrul gyis brgyan pa/_g.yas dang po na 'khor lo/_gnyis pa na ral gri/_g.yon dang po skye gnas kyi steng na zhags pa bsnams pa/_gnyis pa brkyang ste sdigs mdzub mdzad pa'o/_/'phags ma
[\[8a.2\]]sgrol ma gzhan 'joms ma zhes bya ba'i sgrub thabs kyi le'u ste bdun pa rdzogs so//_//phyag 'tshal tu res 'jigs pa chen mo/_/bdud kyi dpa' bo rnam par 'joms ma/_/chu skyes zhal ni khro gnyer ldan mdzad/_/dgra bo thams cad ma lus gsod ma/_/rje btsun ma
[\[8a.3\]]gser gyi mdog can zhal gcig phyag bzhi ma/_pad+ma dmar po dang zla ba'i steng na chu srin la skyil mo krung phyed pas bzhugs pa/_g.yas dang po na shing mya ngan med pa'i yal ga bzung ba/_gnyis pa na rin po che bsnams shing mchog stsol ba/_g.yon dang po na pad+ma/_gnyis pa
[\[8a.4\]]na bum pa bsnams pa'o/_/'phags ma sgrol ma bdud thams cad 'joms shing /_dbang mchog ster bar byed pa zhes bya ba'i sgrub thabs kyi le'u ste brgyad pa rdzogs so//_//phyag 'tshal dkon mchog gsum mtshon phyag rgya'i/_/sor mos thugs kar rnam par
[\[8a.5\]]brgyan ma/_/ma lus phyogs kyi 'khor los brgyan pa'i/_/rang gi 'od kyi tshogs rnams 'khrugs ma/_/rje btsun ma pad+ma rA ga'i mdog can/_pad+ma dmar po dang zla ba'i steng na bzhugs pa/_zhal gcig phyag bzhi ma/_rgyan thams cad kyis brgyan ma/_phyag dang po gnyis rab
[\[8a.6\]]tu dga' bar byed pa'i phyag rgya ste/_dang po'i phyag rgya lta bu'o/_/g.yas gnyis pas gar byed pa/_g.yon gnyis pa shing mya ngan med pa'i yal ga 'dzin pa'i phyag gis sems can thams cad la rin po che'i char rgyun 'bebs par mdzad pa'o/_/'phags ma sgrol ma mchog stsol
[\[8a.7\]]ba zhes bya ba'i sgrub thabs kyi le'u ste dgu pa rdzogs so//_//phyag 'tshal rab tu dga' bas brjid pa'i/_/dbu rgyan 'od kyi phreng bas spel ma/_/bzhad pa rab bzhad tut+tA re yis/_/bdud dang 'jig rten dbang du mdzad ma/_/rje btsun ma dmar mo pad+ma dmar po zla
[\[8b\]]
[\[8b.1\]]ba'i steng na rol pas bzhugs pa/_zhal gcig phyag bzhi pa/_phyag dang po gnyis spyi bor rab tu dga' ba'i phyag rgya bcings pa/_g.yas gnyis pa na ral gri'i phyag rgya dang ldan pa/_g.yon gnyis pa na shing mya ngan med pa'i yal ga bzung ba'o/_/'phags ma sgrol ma mya ngan
[\[8b.2\]]thams cad sel bar byed pa zhes bya ba'i sgrub thabs kyi le'u ste bcu pa rdzogs so//_//phyag 'tshal sa gzhi skyong ba'i tshogs rnams/_/thams cad 'gugs par nus pa nyid ma/_/khro gnyer g.yo ba'i yi ge hUM gis/_/phongs pa thams cad rnam par sgrol ma/_/
[\[8b.3\]]rje btsun ma mun pa'i mdog can nyi ma'i dkyil 'khor gyi steng na pad+ma la zhabs g.yas brkyang pa'i rol pas bzhugs pa/_zhal gcig phyag gnyis ma/_phyogs mtshams brgyad nas gza' brgyad g.yas na bsnams pa'i lcags kyus 'gugs pa/_phyag g.yon pas rol pa'i
[\[8b.4\]]zhags pa bsnams pa'o/_/'phags ma sgrol ma 'gro ba thams cad 'gugs shing phongs pa thams cad sel ba zhes bya ba'i sgrub thabs kyi le'u ste bcu gcig pa rdzogs so//_//phyag 'tshal zla ba'i dum bus dbu brgyan/_/brgyan pa thams cad shin tu 'bar ma/_/
[\[8b.5\]]ral pa'i khrod nas 'od dpag med las/_/rtag par shin tu 'od ni mdzad ma/_/rje btsun ma 'phags ma gser gyi mdog can/_sna tshogs pad+ma'i steng na zla ba'i dkyil 'khor la rdo rje skyil mo krung gis bzhugs pa/_zhal gcig phyag brgyad ma/_g.yas dang po na rtse gsum pa/_
[\[8b.6\]]gnyis pa na lcags kyu/_gsum pa na rdo rje/_bzhi pa na ral gri/_g.yon dang po na rin po che thugs kar bsnams pa/_gnyis pas lcags kyu/_gsum pas dbyu gu/_bzhi pas bum pa bsnams pa'o/_/'phags ma sgrol ma bkra shis thams cad sbyin pa zhes bya ba'i
[\[8b.7\]]sgrub thabs kyi le'u ste bcu gnyis pa rdzogs so//_//phyag 'tshal bskal pa'i mtha' ma'i me ltar/_/'bar ba'i phreng ba'i dbus na gnas ma/_/g.yas brkyang g.yon bskum kun nas bskor dga'i/_/dgra yi dpung ni rnam par 'joms ma/_/rje btsun ma dmar mo
[\[9a\]]
[\[9a.1\]]pad+ma dmar po'i steng du nyi ma'i dkyil 'khor 'od zer dang bcas pa la g.yas brkyang bas gnas pa/_zhal gcig phyag bzhi ma/_smin ma dang mchu gyen du rtsol bas lta ba/_g.yas dang po na ral gri/_gnyis pa na mda'/_g.yon dang po na 'khor lo/_/
[\[9a.2\]]gnyis pa na gzhu bsnams pa'o/_/'phags ma sgrol ma yongs su smin par byed pa zhes bya ba'i sgrub thabs kyi le'u ste bcu gsum pa rdzogs so//_//phyag 'tshal sa gzhi'i ngos la phyag gi/_/mthil gyis bsnun cing zhabs kyis brdung ma/_khro gnyer can mdzad
[\[9a.3\]]yi ge hUM gis/_/rim pa bdun po rnams ni 'gems ma/_/rje btsun ma sku mdog nag mo nyi ma'i dkyil 'khor gyi steng na pad+ma dmar ser la g.yas brkyang ba'i gar gyis yi dgas mnan cing bzhugs pa/_zhal gsum la spyan gsum mnga' ba'i rtsa ba'i zhal nag po/_g.yas
[\[9a.4\]]dkar ba/_g.yon dmar ba/_phyag drug pa khro gnyer dang ldan zhing zhal dang smin ma bsdus pa can/_mi'i rgyu ma zhal du gsol zhing mi mgo'i cod pan can/_thod pa'i do shal dang ldan pa/_stag gi pags pa'i sham thabs mnabs pa/_sbrul brgyad kyis brgyan pa/_
[\[9a.5\]]phyogs dang mtshams bzhir myu gu 'dzin pa/_phyag g.yas dang po ral gri/_gnyis pa lcags kyu/_gsum pa dbyu gu/_g.yon dang po khrag gis bkang ba'i thod pa/_gnyis pa na zhags pa/_gsum pa na mgo bo bsnams pa'o/_/'phags ma sgrol ma 'gugs pa'i
[\[9a.6\]]khro mo zhes bya ba'i sgrub thabs kyi le'u ste bcu bzhi pa rdzogs so//_//phyag 'tshal bde ma dge ma zhi ma/_/mya ngan 'das zhi spyod yul nyid ma/_/swA hA oM dang yang dag ldan ma/_/sdig pa chen mo 'joms pa nyid ma/_/rje btsun ma dkar mo zhal gcig phyag drug ma/_
[\[9a.7\]]pad+ma dkar po'i steng na zla ba la rdo rje skyil mo krung gis bzhugs pa/_g.yas dang pos phreng ba thugs kar bsnams pa/_gnyis pa mchog sbyin/_gsum pa dbyu gu/_g.yon dang po na pad+ma/_gnyis pa na ril ba spyi blugs/_gsum pa po ti bsnams pa'o/_/'phags ma
[\[9b\]]
[\[9b.1\]]sgrol ma zhi ba chen mo zhes bya ba'i sgrub thabs kyi le'u ste bco lnga pa rdzogs so//_//phyag 'tshal kun nas bskor rab dga' ba'i/_/dgra yi lus ni rab tu 'gems ma/_/yi ge bcu po'i ngag ni bkod pa'i/_/rig pa hUM las sgrol ma nyid ma/_/rje btsun ma dmar mo
[\[9b.2\]]zhal gcig spyan gsum ma/_phyag gnyis ma/_pad+ma dmar ser gyi steng na nyi ma'i dkyil 'khor la sems dpa'i skyil mo krung gis bzhugs pa/_g.yas thugs kar rtse gsum pa bsnams pa/_g.yon snying po dang bcas pa'i phyag rgya dang ldan pa'o/_/'phags ma sgrol ma
[\[9b.3\]]chags pa 'joms ma zhes bya ba'i sgrub thabs kyi le'u ste bcu drug pa rdzogs so//_//phyag 'tshal tu re zhabs ni brdabs pas/_/hUM yig rnam pa'i sa bon nyid ma/_/ri rab man+da ra dang 'bigs byed/_/'jig rten gsum rnams g.yo ba nyid ma/_/rje btsun ma sku mdog
[\[9b.4\]]dmar ser/_zhal gcig phyag gnyis ma/_pad+ma dkar po'i steng na nyi ma'i dkyil 'khor la sems dpa'i skyil mo krung gis bzhugs pa/_phyag gnyis kyis thugs kar zla ba'i dkyil 'khor bsnams pa'o/_/'phags ma sgrol ma bde ba thams cad sgrub pa zhes bya ba'i sgrub
[\[9b.5\]]thabs kyi le'u ste bcu bdun pa rdzogs so//_//phyag 'tshal lha yi mtsho yi rnam pa'i/_/ri dgas rtags can phyag na bsnams ma/_/tA ra gnyis brjod phaT kyi yi ges/_/dug rnams ma lus par ni sel ma/_/rje btsun ma dkar mo zhal gcig phyag bzhi ma/_pad+ma dkar
[\[9b.6\]]po dang zla ba'i gdan la ngang pa'i steng na sems dpa'i skyil mo krung gis bzhugs pa/_phyag dang po gnyis dga' ba'i phyag rgya dang ldan pa/_g.yas gnyis pas mchog sbyin pa/_g.yon gnyis pa snying po dang bcas pa'i phyag rgya dang ldan pa'o/_/'phags ma sgrol ma rnam par
[\[9b.7\]]rgyal ma zhes bya ba'i sgrub thabs kyi le'u ste bco brgyad pa rdzogs so//_//phyag 'tshal lha yi tshogs rnams rgyal po/_/lha dang mi 'am ci yis bsten ma/_/kun nas go cha dga' ba'i brjid kyis/_/rtsod dang rmi lam ngan pa sel ma/_/rje btsun ma dkar mo zhal
[\[10a\]]
[\[10a.1\]]gcig phyag gnyis ma/_pad+ma dkar po dang nyi ma'i dkyil 'khor gyi steng na sems dpa'i skyil mo krung gis bzhugs pa/_'od zer gyi phreng bas brgyan pa/_phyag gnyis kyi thugs kar me'i snod bsnams pa'o/_/'phags ma sgrol ma sdug bsngal
[\[10a.2\]]thams cad bsreg pa zhes bya ba'i sgrub thabs kyi le'u ste bcu dgu pa rdzogs so//_//phyag 'tshal nyi ma zla ba rgyas pa'i/_/spyan gnyis po la 'od rab gsal ma/_/ha ra gnyis brjod tut+tA re yis/_/shin tu drag po'i rims ni sel ma/_/rje btsun ma dmar ser zhal gcig
[\[10a.3\]]phyag gnyis ma/_pad+ma dmar po dang zla ba'i dkyil 'khor gyi steng na sems dpa'i skyil mo krung gis bzhugs pa/_phyag gnyis kyis gser gyi mdog can gyi bum pa bsnams pa'o/_/'phags ma sgrol ma dngos grub thams cad 'byung ba zhes bya ba'i sgrub thabs kyi le'u ste nyi shu pa
[\[10a.4\]]rdzogs so//_//phyag 'tshal de nyid gsum rnams bkod pas/_/zhi ba'i mthu dang yang dag ldan ma/_/gdon dang ro langs gnod sbyin tshogs rnams/_/'joms pa tu re'i rab mchog nyid ma/_/rje btsun ma dkar mo zhal gcig spyan gsum pa/_phyag gnyis pa/_
[\[10a.5\]]khyu mchog gi steng na pad+ma dang zla ba'i dkyil 'khor la skyil krung phyed pas bzhugs pa/_stag gi pags pa'i sham thabs mnabs pa/_g.yas pa phreng ba/_g.yon rtse gsum pa bsnams pa'o/_/'phags ma sgrol ma yongs su rdzogs par byed ma zhes bya ba'i sgrub thabs kyi
[\[10a.6\]]le'u ste nyi shu rtsa gcig pa rdzogs so//_//@##/_/'phags ma sgrol ma'i bstod pa nyi shu rtsa gcig pa'i sgrub thabs zhes bya ba kha che'i paN+Di ta slob dpon nyi ma sbas pas mdzad pa rdzogs so//_//paN+Di ta many+dzu shrI dang bod kyi lo tsA ba mal gyo blo gros grags pas bsgyur cing zhus te
[\[10a.7\]]gtan la phab pa'o//[ {D1686}]@##/_/rje btsun ma 'phags ma sgrol ma la phyag 'tshal lo/_/sangs rgyas kun gyi rang bzhin che/_/mi rtog gzhan don mthar phyin pa/_/gdul bya'i dbang gis lha mo yi/_/tshul 'chang de la phyag 'tshal nas/_/nyi shu rtsa gcig sgrub
[\[10b\]]
[\[10b.1\]]thabs kyi/_/spyi dang so so'i cha la brten/_/las kyi yan lag dngos grub rim/_/mdor bsdus bdag gis bstan par bya/_/rtsod ldan dus kyi rnal 'byor pas/_/gzhan gyis byas pa 'jig pa'i phyir/_/bsgrub bya'i yul gyi lha rten nam/_/gdug cing gnag pa'i rang
[\[10b.2\]]bzhin la/_/dkyil 'khor nag po mda' gang tshad/_/de dbus drag po'i hom khung du/_/dug dang khrag dang nag pos byugs/_/de la skyed shing ra bas bskor/_/de yi dbus su bsgrub bya'i gzugs/_/de nyid las byung rdzas rnams dang /_/gzhan yang drag po'i rdzas rnams las/_/nying lag brgyad pa skye
[\[10b.3\]]mched rdzogs/_/de yi snying gar zhing chen nam/_/dur khrod ras la drag po yi/_/rdzas dang smyu gus 'khor lo bri/_/rtsibs brgyad gsang sngags spel tshig can/_/kha sbyar legs dril gzhug par bya/_/rgyus chen dag gam drag po yi/_/gzugs kyi thag pas snying gar drang /_/lcags
[\[10b.4\]]sam rnal 'byor gling bu yi/_sbu gus snying gar gtad byas nas/_/bdag nyid lha yi sbyor ldan pas/_/sbod dang sbod byed rten phral nas/_/sngar gyi gzugs la legs par gzhug_/de yi steng du la gsum dang /_/lung gsum sa dang chus sbrus pa'i/_/mchod rten nag po
[\[10b.5\]]khru gang tshad/_/khri 'phang bzhi pa bum rten bcas/_/bum pa drag po'i dbyibs can de/_/rgod dang bsrung dang rna ba yi/_/'gul dang thos dang bsnam pa yi/_/sdug byed rnams ni go rims bzhin/_/ngos gsum po la byug byas pa'i/_/bum pa phyogs skyong snying por bcas/_/
[\[10b.6\]]gdugs la yi ge bcu pa ni/_/spel tshig dang bcas kyis brgyan pa/_/ji srid ma thob rab tu mnan/_/spyi dang khyad par lha rnams la/_/mchod dang bstan pa skyong ba la/_/gtor ma mnyes byas bden tshig can/_/lha yi sbyor ba rgyun mi bcad/_/dgug dang gzhug dang bstim
[\[10b.7\]]sogs kyi/_/sbyor ba rab tu brtsam byas nas/_/me tog la ni rdo char bzhin/_/cig shos myur du pham 'gyur te/_/pha rol nus pa che na rung /_/nang gi mtshan ma rnyed gyur nas/_/snga ma'i gzugs de bsreg byas la/_/bdag bcas sar gzhug de yi steng /_/cai t+ye nag pos mnan
[\[11a\]]
[\[11a.1\]]par bya/_/oM tA re tut+tA re tu re che ge mo a mu kaM mA ra ya phaT/_oM tA re tut+tA re tu re At+ma rak+Sha rak+Sha swA hA/_oM tA re tut+tA re tu re che ge mo gr-ih+Na gr-ih+Na ban+d+ha ban+d+ha/_ha na ha na/_da ha da ha/_d+ha ra d+ha ra/_bi d+h+wa na sa ya bi d+h+wa na sa ya/_a mu kaM mA ra ya hUM hUM phaT phaT swA hA/_oM tA re
[\[11a.2\]]tut+tA re tu re ma hA pany+tsa yak+Sha/_stam+b+ha stam+b+ha thaM hri baM ril mA ra ya phaT ku ru kul+le b+h+yo/_'phags ma sgrol ma myur zhing rab tu dpa' mo zhes bya ba'i las kyi yan lag phyir zlog pa'i cho ga zhes bya ba'i le'u ste dang po rdzogs so//_//rje btsun ma 'phags ma sgrol ma la phyag 'tshal lo/_/
[\[11a.3\]]yams sogs 'jig rten ma rungs rnams/_/rab tu zhi bar bya ba'i phyir/_/dkar po'i phyogs kyi zla ba la/_/khru do khor yug maN+Dal te/_/pad+ma 'dab brgyad dbus su ni/_/'od dpag med dang 'phags ma ste/_/phyogs bzhir rigs bzhi mtshams bzhi la/_/yum bzhi'i mtshan
[\[11a.4\]]ma dgod par bya/_/de yi phyi rol phyogs skyong dgod/_/grwa bzhir mda' bzhi me long bzhi/_/ral gri bzhi dang rma bya bzhi/_/tshon skud lnga yis dkri bar bya/_/bkra shis shing ngam zangs ma las/_/byas pa'i phur pa phyogs bzhir gzugs/_/gdugs dang rgyal mtshan la sogs dang /_/
[\[11a.5\]]me tog phreng ba la sogs pa'i/_/mchod pa'i khyad par rgya chen bsham/_/dar ram ras sam gro ga la/_/bkra shis dar dpyangs bris byas nas/_/dbus su yi ge bcu pa ste/_/g.yas dang g.yon du rigs lnga yi/_/yab dang yum du bcas pa yi/_/gsham du phyogs
[\[11a.6\]]skyong snying po rnams/_/gur gum gyis ni bri bar bya/_/'phags ma la sogs rten bzhugs la/_/ci 'byor pa yis mchod pa ste/_/bstan skyong rnams la gtor ma sbyin/_/de nas dge slong dge 'dun nam/_/gso sbyong ldan pas bsnyen pa bya/_/khri phrag re la mchod pa dang /_/
[\[11a.7\]]gtor ma re ste gsol ba gdab/_/cha lang la sogs sngags bkod la/_/shin tu bsgrims pas bsgrags par bya/_/de ltar 'bum phrag gcig tu byas/_/de yang lha yi sbyor ldan pas/_/zhi bar bya bar 'dod pa dang /_/kun du gtsang sbrar gnas pa yis/_/las ni 'grub par 'gyur
[\[11b\]]
[\[11b.1\]]ba ste/_/yams bdag mo la bskang ba yang /_/'di la shin tu bsngags pa yin/_/de nas dkyil 'khor mtshon cha sogs/_/phyogs mtshams rnams su dgram byas te/_/mchod rten sngags bcas nang du gzhug_/des ni de nyid 'grub 'gyur bar/_/rje btsun nyid kyis gsungs pa
[\[11b.2\]]yin/_/oM tA re tut+tA re tu re sarba byA d+hi pra sha ma ni shAn+tiM ku ru swA hA/_'phags ma sgrol ma ston ka'i zla ba ltar dkar ba zhes bya ba'i las kyi yan lag yams nad rab tu zhi bar byed pa zhes bya ba'i le'u ste gnyis pa rdzogs so//_//rje btsun ma 'phags ma sgrol ma la phyag 'tshal
[\[11b.3\]]lo/_/tshe yi snyigs mar gyur pa yi/_/mi rnams tshe ni bsring ba'i phyir/_/shin tu nyams dga'i gnas dag tu/_/phyi nang khrus ni sngon 'gro bas/_/rnal 'byor pas ni 'phags ma yi/_/bskyed pa'i rim pa rdzogs byas nas/_/sa bon las byung 'od zer gyis/_/'phags ma tshe dpag
[\[11b.4\]]med stsol ma/_/phyag na tshe yi bum pa bsnams/_/de bkug mdun du pad sdong la/_/bzhugs byas yan lag bdun pa dang /_/gsol ba btab nas bsnyen pa byas/_/oM tA re tut+tA re tu re A yur+dz+nyA na d+ha ra d+ha ra/_bi d+ha ra bi d+ha ra/_ma ma brah+la d+ha ya de hi de hi swA hA/_de nas mar la mar
[\[11b.5\]]blugs bzhin/_/de dang bdag nyid tha dad med/_/sangs rgyas kun gyi ye shes kyi/_/bdag nyid tshe yi dbang phyug mchog_/bdag la stsal nas rgya mtsho ltar/_/tshe yis rgyas par gyur bsams nas/_/lan grangs bdun la sogs par bstod/_/de nas rnam shes bskyod
[\[11b.6\]]pa'i rta/_/'dod pa'i phyogs su gyur pa na/_/tha mal gsum gcig sbyor ba yis/_/ring por drangs la mthar gyis bskyil/_/'gyed pa shin tu zhi bar bya/_/de yang ma 'phos bar du'o/_/de ltar na ni zla re la/_/zhag res tshe ni 'phel 'gyur na/_/dus min 'chi sogs smos ci
[\[11b.7\]]dgos/_/rje btsun 'phags ma sgrol ma gser mdog can gyi las kyi yan lag tshe 'phel ba'i cho ga rgyas par phye ba zhes bya ba'i le'u ste gsum pa rdzogs so//_//rje btsun ma 'phags ma sgrol ma la phyag 'tshal lo/_/gang gi stobs kyis srog g.yo ba/_/'bar ba'i me
[\[12a\]]
[\[12a.1\]]la chu rgyun bzhin/_/de dag gsad phyir kaM ka dang /_/rgyal ba'i spyan dang a k+Sho b+h+ya/_/rin chen snying po rtsa ba mchog_/gcig pur skyes dang sbrul gyi dug_/tshes ma thog gi rnam snang la/_/bskyed dang brgya stong bzlas rim gyis/_/de yi khong du gtang bar bya/_/
[\[12a.2\]]gnas lnga rnams su'ang gdab bya ste/_/dmigs pa rtse gcig sbyor ba yis/_/hal yis 'tsho sgro yis bya ba/_/rang bzhin dang ni bcos pa dang /_/gyur pa'i stobs dang dri bzod dka'/_/gang yang 'di yis the tshom med/_/oM tA re tut+tA re tu re na maHSha re Sha re/_pi Sha re bi Sha re/_
[\[12a.3\]]sarba bi Sha g+ha Ta ni swA hA/_'phags ma sgrol ma de bzhin gshegs pa'i gtsug tor rnam par rgyal ma zhes bya ba'i las kyi yan lag dug gsad pa'i cho ga'i le'u ste bzhi pa rdzogs so//_//rje btsun ma 'phags ma sgrol ma la phyag 'tshal lo/_/gang la gang zhig rag las pa/_/de nyid dbang
[\[12a.4\]]du bya ba'i phyir/_/gro ga'am ni gos gzhan la/_/bcu drug rtsibs can 'khor lo bri/_/pho dang mo yi snag tsha la/_/dkar po gcig rgyug sogs bslad pas/_/dbus su gzugs dang ming yig bcas/_/rtsibs la yi ge bzhis brten pa'i/_/bsgrub bya'i ming ni bri bar bya/_/
[\[12a.5\]]phyi rol oM yig gsum gyi dbus/_/srad bu dmar bcings spra tshil gyis/_/gzugs brnyan snying gar bcug byas la/_/seng ldeng me la dus gsum bsro/_/pho dang mo yi bye brag gis/_/rkang pa'am ni mjug sgo ru/_/zangs ma'i thur mas bru bar bya/_/sa bon 'od kyis drang
[\[12a.6\]]ba ni/_/bsgrub bya rlung gi dkyil 'khor dbus/_/skra g.yengs gcer bu'i snying gar ram/_/mgrin dang mtshan mar lcags kyu'am/_/zhags pa lta bur rab drangs nas/_/rlung gi shugs ldan sngags kyi mthus/_/rkang pa'i drung du lhags byas na/_/ci dang ci bgyi zhes brjod
[\[12a.7\]]brtag_/chu dang rdul khrod las byung sbyar/_/dus gsum dag tu bsten bya zhing /_/de nyid rdo rje'i chus sbangs la/_/de la sbyin par bya ba yin/_/de nyid dang ni skye tshe dag_/ming dang bcas par sbyin sreg bya/_/yang na rdul khrod nyid kyi'o/_/rdo rje bskyod dang bde bcas dang /_/mthar
[\[12b\]]
[\[12b.1\]]phyin pa dang byang chub sems/_/rgyu bzhin rngub pa'i sbyor ba yis/_/las 'di rab tu 'grub 'gyur te/_/nyi ma bdun gyis pho dang mo/_/bdun phrag gsum gyis skyes bu che/_/bdun phrag bdun gyis lha mo sogs/_/sa bla rnams kyang 'dod pa yi/_/mda' yis myos nas
[\[12b.2\]]de mdun du/_/rang dbang med par lhung bar 'gyur/_/oM tA re tut+tA re tu re la ban a b+ha so a ti k+Sho si u du kro si ba shaM ka ra a mu ka s+ya da ha ga Ta ni/_da ha ga Ta ni/_da ha Ta tsa naM kha bya si/_da ha a s+thi ni/_a s+thi b+h+yaM/_madz+dza ke da ha la ba NaM/_bin+du ti ba la naM pa tsa ti ba la naM ba tsa ti
[\[12b.3\]]sho ni taM/_ba la ni dar+ya ma nI hi/_ku tro nI tra/_ku tro ro tri ya/_tI ba si ti yo de na sha de na dri naM tsa sha ta na ta re/_nA ga re le ha pra ka re/_gri k+Sh+Na sarba kri taM g+ga te tud dre pa pas mA na hI/_pa la ni ban+d+ha/_pu ra sa ti trAM/_oM tsi ti tsi ti bi lo li bi lo li swA hA/_a mu kaM sA d+ha nAM sa ri ba raM/_me ba sa
[\[12b.4\]]ma na swA hA/_oM ku ru ku l+le swA hA/_'bum phrag drug gi sbyor ldan pas/_/me tog bdug pa la sogs pa/_/gang la byin pa de dbang 'gyur/_/bza' btung gis kyang de bzhin te/_/me tog dmar po'i sbyin sreg gis/_/gang dag 'dod pa dbang du byed/_/skyes bu mchog la
[\[12b.5\]]yungs kar bsngags/_'khar ba'i snod du sbrang rtsi mar/_/sngags dang bcas btsug dus gsum du/_/mchod dang bzlas pas don rnams 'grub/_/kham phor dung phor bcas pa la/_/brgya dang brgyad bzlas mig la byugs/_/gsod par 'dod pa'i dgra bos kyang /_/bu sdug bzhin du
[\[12b.6\]]sems par 'gyur/_/dur khrod gnas su snod chen du/_/pad+ma dkar dang chen po'i snum/_/brgyad dang bcu bzhir bsgrub byas pa'i/_/mig sman gyis ni gzhan dbang 'gyur/_/'phags ma sgrol ma hUM gi sgra rab tu sgrogs ma zhes bya ba'i las kyi yan lag dbang du byed pa'i cho ga zhes bya
[\[12b.7\]]ba'i le'u ste lnga pa rdzogs so//_//rje btsun ma 'phags ma sgrol ma la phyag 'tshal lo/_/gang la gser gyi g.ya' bzhin du/_thog ma med dus nas bsags pa'i/_/nyes pa'i tshogs rnams sbyang ba'i phyir/_/rab tu shis pa'i dus nyid du/_/dam tshig 'di la mi bsngags
[\[13a\]]
[\[13a.1\]]pa'i/_/longs spyod dag ni rab tu spangs/_dben pa'i gnas su dkyil 'khor bya/_/rten dang mchod pa sna tshogs bsham/_/bar chad bsrung phyir bstan skyong la/_/rab tu shes pa'i gtor mas mchod/_/rten la rje btsun bzhugs byas nas/_/rdzogs sangs
[\[13a.2\]]rgyas dang byang chub sems/_/thugs rje can gyis bdag la ni/_/mi dge'i las rnams sbyang ba'i phyir/_/gso sbyong dam pa stsol bar mdzod/_/rgyal sras rnams kyis ji lta bar/_/bdag kyang de bzhin bsgrub par bgyi/_/gsum la drug tu rnal 'byor pas/_/rdo rje lta bu'i tshul gyis
[\[13a.3\]]su/_/sdig pa ma lus zad byed pa/_/brgya dang brgyad bzlas gsol ba gdab/_/gnas gsum dag tu sdig pa'i gzugs/_/bris sam bsams la byab par bya/_/yang na til gyis sreg pa'am/_/dag byed chu yi sbyor bas kyang /_/de yi nyes pa bkru bar bya/_/de lta na ni myur nyid du/_/
[\[13a.4\]]dkar gyi mtsho dang ngan skyugs zags/_/mkha' la rgyu zhing chu skyes sdud/_/rtsod las rgyal ba la sogs pa'i/_/mtshan ma de yis dga' byas nas/_/dpal ldan gnas su 'gro bar 'gyur/_/na mo rat+na tra yA ya/_na mo Ar+yA ba lo ki te shwa rA ya/_bo d+hi sa twA ya/_ma hA
[\[13a.5\]]sa twA ya/_ma hA ka ru Ni kA ya/_tad+ya thA/_oM tA re tut+tA re tu re ma ma sarba pA paM/_sho d+ha ya sho d+ha ya/_bi sho d+ha ya bi sho d+ha ya/_sarba b+ha ba sa mud+d+h+rots+tsha sha na ka rA ya swA hA/_sarba pA paM shAn+tiM ku ru swA hA/_'phags ma sgrol ma 'jig rten gsum las rnam par rgyal ma zhes bya ba'i las kyi yan lag sgrib pa
[\[13a.6\]]yongs su sbyong ba'i cho ga'i le'u ste drug pa rdzogs so//_//rje btsun ma 'phags ma sgrol ma la phyag 'tshal lo/_/rnal 'byor srog ni g.yo ba yi/_/mtshan ma byung bar gyur pa na/_/'chi bdag bdud ni gzhom pa'i phyir/_/'gro ba rnams la srog sbyin zhing /_/phyi rol dngos pos
[\[13a.7\]]bsod nams bsags/_/bde gshegs mchod rten mdzes pas brgyan/_/phyi nang chos rnams nam mkha' ltar/_/dmigs pa med pa rab tu bsgom/_/des ni rkyen skyes zhi bar gsungs/_/'phen pa'i nus pa zad pa'i phyir/_/des kyang rab tu mi spong na/_/bdag gi lus dang
[\[13b\]]
[\[13b.1\]]longs spyod dang /_/bshes rnams nam mkha'i glog bzhin du/_/'gyur ba'i rang bzhin shes byas nas/_/tha ma'i dus su gyur pa na/_/'dod pa'i lha yi ting 'dzin gyis/_/dkar bsil lus la phan byed pa/_/rlung la dmigs bya gnyis su drang /_/sgo rnams bsdams la rab tu
[\[13b.2\]]mnan/_/ldog pa'i tshe na bsring bar bya/_/spyi bo tshangs pa'i bu ga ste/_/gnas gsum dag tu yi ge gsum/_/rten dang brten pa byang chub sems/_/chu la chu bzhin tha dad med/_/thig le la ni thig le bzhin/_/gyen du gcig la gcig bsdus te/_/hi ka zhes pa'i 'bru gnyis po/_/
[\[13b.3\]]nyi shu rtsa gcig brjod par bya/_/gyen du phyin pas 'og min te/_/thur du phyin pas btson dong ngo /_/yi ge dang pos 'pho bya ba/_/shing la zhon bzhin khyab pa bdag_/snying gar 'dod lha'i gzugs gyur te/_/mnan dang bsdam dang sbyar bzlog cing /_/nam mkha'i mthongs te rab gsal la/_/
[\[13b.4\]]yi ge gnyis kyis rab drangs nas/_/longs spyod rdzogs sku'i dkyil 'khor du/_/rdzu 'phrul shugs kyis phyin par bya/_/'di ni thun mong ma yin par/_/skal ldan rnams kyi lam yin te/_/bla med gsang sngags khyad par thabs/_/rdzogs pa'i sangs rgyas nyid kyis gsungs/_/
[\[13b.5\]]des na sgrub ldan rnal 'byor pas/_/'di la ma yengs 'bad pa che/_/goms pa'i yan lag sngon 'gro bas/_/byas na rdzogs pa'i sangs rgyas 'gyur/_/'phags ma sgrol ma gzhan 'joms ma zhes bya ba'i las kyi yan lag gong du 'pho ba zhes bya ba'i cho ga'i le'u ste bdun pa rdzogs so//_//_
[\[13b.6\]]rje btsun ma 'phags ma sgrol ma la phyag 'tshal lo/_/ji ltar dug la dug sbyar zhing /_/'khor ba'i rtsa ba nyon mongs te/_/de la de nyid kyis 'byung ba'i/_/thabs kyi cho ga gang gsungs pa/_/bskyed pa'i rim pa bstan pa yin/_/pad+ma can nam dung can sogs/_/rigs gsum las skyes
[\[13b.7\]]shes rab ma/_/bcu gnyis pa dang bcu drug pa/_/nyi shu bzhi yi lo lon pa/_/mig dkyus ring zhing dkar mdangs ldan/_/'jam mnyen 'khril ldem gzhon nu'i tshul/_/lus la ga pur ngad ldan zhing /_/ngag 'jam rjes 'gro yon tan phyug_/skyabs 'gro nas ni smin pa'i bar/_/
[\[14a\]]
[\[14a.1\]]ci rigs pa la de bkod nas/_/lus sogs gsum po dag byas nas/_/byang gi phyogs su de bsrungs nas/_/gru bzhi lham pa khru gang tshad/_/byi dor legs byas me tog dgram/_/bdud rtsi lnga dang mchod gzhan bcas/_/rdo rje'i khri steng de bzhag nas/_/bkru
[\[14a.2\]]dang bkru ba'i cho ga bya/_/rigs kyi bdag po'i rnam pa yis/_/sa bon lcags kyu'i spro bsdu las/_/thabs dang shes rab bkug byas nas/_/gnyis pa'i tshangs pa'i bu ga gshegs/_/rab smin rdo rje pad+ma ste/_/de brtag pad+ma snying po btsal/_/de nas bde ba mnyam sbyor phyir/_/pad+ma'i ze
[\[14a.3\]]'bru rgyas pa dang /_/ye shes rdo rje rtse lnga pa/_/kha sbyar gnyis su med par bya/_/bsdams dang klod pa'i sbyor ba yis/_/gnas lngar rnam lngas khyab par bya/_/sbu gus snying po bzung byas nas/_/nyams kyi stobs kyis drang bar bya/_/dga' ba bzhi yi bdag nyid kyi/_/gsal la mi rtog bde
[\[14a.4\]]ba'i mchog_/gzung dang 'dzin dang dmigs bral ba/_/lhan cig skyes pa'i ye shes ni/_/go rims bzhin du nyams su blangs/_/mi 'bral cung zhig bsten par bya/_/gsal ba'i ye shes ma zin na/_/rol pa'i sgra la sems gtad nas/_/cung zhig bsgom par bya ba yin/_/yang dang
[\[14a.5\]]yang du nyams su blang /_/de las mi rtog ye shes skye/_/rlung la goms pa'i sbyor ba yis/_/rdo rje'i chu ni 'thung ba'am/_/yang na kun+da byang chub sems/_/rang gis rab tu gzhibs byas te/_/gsal bar bya ba'i yan lag dang /_/goms par brtan pa'i rang bzhin gyis/_/byang chub
[\[14a.6\]]sems ni dbab bya yi/_/de las gzhan pas bde ba ni/_/rab tu gzung phyir bsrung bya ste/_/ji srid kun+da ma shor ba/_/de srid snyoms 'jug de nas ni/_/mdun bzhag pa la dmigs pa'am/_/yang na yid kyis spyad par bya/_/shes rab ma yang lhag pa yi/_/lha bzhin rab tu ma zhen bya/_/
[\[14a.7\]]'di ni gsang ba bla med lam/_/tha mal rnam rtog las grol ba'i/_/rnal 'byor pa yis 'di spyad pas/_/gnyis med ye shes phyag rgya che/_/sangs rgyas kun mchog bde ba'i mchog_/ring por mi thogs thob par 'gyur/_/'phags ma sgrol ma bdud thams cad 'joms shing dbang mchog
[\[14b\]]
[\[14b.1\]]ster ma zhes bya ba'i las kyi yan lag rdzogs pa'i rim pa'i le'u ste brgyad pa rdzogs so//_//rje btsun ma 'phags ma sgrol ma la phyag 'tshal lo/_/sku gsum rang bzhin gzugs brnyan gang /_/thams cad spros dang bral yin pas/_/gang gis gang la rab gnas byas/_/ci zhig
[\[14b.2\]]'dir ni mchod par bya/_/sbyin bdag bsod nams spel ba dang /_/sngags pas dge ba rnyed pa'i phyir/_/rab gnas bstan bcos las bshad pa/_/tha snyad tsam du byas pa yin/_/ji ltar sku gzugs yongs rdzogs nas/_/byin ma brlabs par ring gnas na/_/de la bkra mi shis 'byung
[\[14b.3\]]zhing /_/de la bgegs kyang 'jug par 'gyur/_/de srid mchod par de mi 'os/_/de bas byin rlabs bshad par bya/_/sku gsum gzugs brnyan gang yin pa/_/bzo bos byas pa yongs rdzogs te/_/gzugs kyi sum cha'i cha mnyam pa'i/_/stegs bu'i steng du bzhugs su gsol/_/
[\[14b.4\]]gza' dang nyi ma zla sogs la/_/mchod dang gtor sogs legs byas nas/_/bdag gi rnal 'byor yongs rdzogs pas/_/bum pa la ni bzlas pa bya/_/oM sarba ta thA ga ta a b+hi She ka ta sa ma ya shrI hUM/_bum pa la bzlas pa'i sngags so/_/dri ma bkrus rjes stong par bsam/_/b+h+rUM AM khaM dzrI hUM
[\[14b.5\]]rnams las/_/sku gzugs rigs lnga'i rnam par bskyed/_/sku gsum ye shes yang dbang bskur/_/oM sarba ta thA ga ta kA ya bi sho d+ha ni hUM swA hA/_sku phyi ba'i sngags so/_/oM AHhUM dzaHhUM baM hoH/_sku gsung thugs byin gyis brlabs pa dang /_/ye shes pa spyan drang ba'i sngags so/_/de nas
[\[14b.6\]]rab tu mchod nas ni/_/gsang sngags zlos shing spyan phye nas/_/slar yang rab tu rgyas pa yis/_/mchod cing rab tu gnas par bya/_/oM badzra puSh+pe AHhUM/_oM badzra d+hU pe AHhUM/_oM badzra A lo ke AHhUM/_oM badzra gan+d+he AHhUM/_oM badzra nai wi d+ya AH hUM/_mchod pa'i sngags so/_/oM tsak+Shu
[\[14b.7\]]tsak+Shu sa man+ta tsak+Shu bi sho d+ha ya swA hA/_thur mas spyan dbye ba'i sngags so/_/oM su pra tiSh+Tha badzra ye swA hA/_oM hUM hrI b+h+rUM khaM badzrI b+ha ba dr-i D+ho tiSh+Tha buM khaM/_rab tu gnas pa ste me tog la bzlas la gtor zhing maN+Dal dbul ba'i sngags so/_/'byung po che la gtor ma sbyin/_/zhi ba'i sbyin sreg byas
[\[15a\]]
[\[15a.1\]]nas kyang /_/bsod nams 'phel bar bya ba'i phyir/_/yon gyis bla ma mnyes par bya/_/de ltar rab tu gnas byas na/_/'jig rten 'di dang pha rol tu/_/sems la gang ci 'dod pa yi/_/phun sum tshogs pa'i 'bras bu 'byung /_/rje btsun ma 'phags ma
[\[15a.2\]]sgrol ma mchog stsol ba zhes bya ba'i las kyi yan lag rab tu gnas pa'i cho ga'i le'u ste dgu pa rdzogs so//_//rje btsun ma 'phags ma sgrol ma la phyag 'tshal lo/_/byang chub che dang dngos grub gzhan/_/ma smin pa las mi 'byung bas/_/de yi cho ga mdor bsdus pa/_/
[\[15a.3\]]snod dang ldan pa'i slob ma yis/_/maN+Dal dang sbyor gzhan dag gis/_/mtshan nyid ldan pa'i bla ma la/_/rdo rje slob dpon dgongs su gsol/_/bdag ni dus 'di nas bzung nas/_/snying po byang chub ma thob par/_/bla ma dam par gsol 'debs kyis/_/bdag gis bla ma mdzad du
[\[15a.4\]]gsol/_/ma brgal ba rnams bsgral ba dang /_/ma grol ba rnams dgrol ba dang /_/dbugs ma phyin pa dbugs dbyung dang /_/mya ngan ma 'das bzla ba'i phyir/_/bla mar zhu ba khyod spro'am/_/de nas maN+Dal sngon 'gro bas/_/bla ma sangs rgyas byang chub sems/_/'dod pa'i lha la
[\[15a.5\]]bdun rnam dag_/lam la gnas pa byas nas su/_/bgegs mthar byed kyi yang snying ni/_/de yis de la dbog par bya/_/bla ma lha yi sbyor ldan pas/_/mchod pa dang ni gtor ma yis/_/sa yi bdag po mnyes byas nas/_/snang dang mi snang sa bdag la/_/gsol ba gdab sogs
[\[15a.6\]]rgyas par bya/_/me long dbyibs can dkyil 'khor ni/_/'dab ma bzhi ldan pad+ma ste/_/kha dog gzhan dang 'dra ba'o/_/sa'am rin chen las byas pa'i/_/bum pa nyes pas ma gos pa/_/bsrung ba'i cho ga sngon 'gro bas/_/de dag steng du bkod byas nas/_/'bru dang spos dang snying po sman/_/
[\[15a.7\]]rin chen lnga dang ar+g+ha dang /_/mgul chings kha rgyan rdzogs par bya/_/de dag mi dmigs stong pa las/_/gzhal yas khang dbus ri rab steng /_/de dbus pad+ma'i gdan khri la/_/dam tshig 'khor lo bskyed pa nas/_/dbang gi bar du rdzogs byas nas/_/mchod yon sngon du 'gro ba yi/_/
[\[15b\]]
[\[15b.1\]]mchod pas mchod nas rtsa ba'i sngags/_/'bum phrag gcig gis bsnyen pa bya/_/gsang sngags ye shes chu rgyun gyis/_/bum pa chos nyid gang byas nas/_/mchod dang gtor ma ci rigs bya/_/skad cig ma yi ting 'dzin gyis/_/mig tu ma dang Ta las ni/_/nyi ma zla ba gsal
[\[15b.2\]]byas te/_/bsnyen pa'i 'khor lo mkha' la bteg_/sngags 'di bzlas shing gsal bar bsgom/_/oM badzro tiSh+Tha hUM phaT/_de nas khro rgyal bdud rtsi 'khyil/_/bdag bskyed nas ni bgegs bskrad de/_/hUM lus ngag sems la gnas pa'i bgegs/_/'dir nyon nga ni dpal dang
[\[15b.3\]]ldan/_/bka' yi 'khor lo rab sbyor ba/_/nga yi bka' yi dam tshig las/_/su 'das brlag 'gyur the tshom med/_/mi dang mi min 'byung po'i tshogs/_/gdon gyi rigs su gtogs pa rnams/_/'di ru ma gnas gzhan du deng /_/bdud rtsi 'khyil pa'i sngags brjod cing /_/
[\[15b.4\]]khro bo'i gom stabs brgyad pa'i gar/_/rkang lag smin bskyod 'degs pa dang /_/zur mig nyi ma'i dbus gnas dang /_/'dzum bcas mche gtsigs phreng ba'i gar/_/bskor nas ra ba gur sogs bya/_/skyob pa sangs rgyas thams cad kyi/_/spyod pa'i tshul dang khyad par las/_/
[\[15b.5\]]sa dang pha rol phyin pa la/_/lha mo khyod ni dbang du gyur/_/skyob pa shAkya seng ge yis/_/ji ltar bdud kyi sde bcom ltar/_/de bzhin du ni bdud kyi sde/_/pham par byas te dkyil 'khor bri/_/lha yi nga rgyal ldan pa yis/_/thig le byas nas rdzas dgram dang /_/byin rlabs byas nas
[\[15b.6\]]rab bskor te/_/spos dril thogs nas 'di skad du/_/ma lus phyogs na bzhugs pa yi/_/dpa' bo rnal 'byor dgongs su gsol/_/bdag ming 'di zhes bgyi ba yis/_/bcom ldan 'das ma'i dkyil 'khor bri/_/deng 'dir thams cad kun gshegs te/_/dngos grub
[\[15b.7\]]'di ni stsal du gsol/_/stegs bu'i steng na gnas pa yis/_/phyogs bzhi nas ni gsol ba gdab/_/de bzhin gshegs pa kun zhi ba/_/de bzhin gshegs pa kun gyi gnas/_/chos kun bdag med pa yi dngos/_/dkyil 'khor dam pa bshad du gsol/_/mtshan rnams
[\[16a\]]
[\[16a.1\]]thams cad yongs su rdzogs/_/mtshan min thams cad rnam par spangs/_/kun du bzang po sku yi mchog_/dkyil 'khor dam pa bshad du gsol/_/zhi ba'i chos ni mchog las byung /_/ye shes spyod pa rnam sbyong ba/_/kun du bzang po gsung gi mchog_/_
[\[16a.2\]]dkyil 'khor dam pa bshad du gsol/_/sems can kun gyi sems chen po/_/rang bzhin dag pas gos pa med/_/kun bzang thugs mchog kha lo sgyur/_/dkyil 'khor dam pa bshad du gsol/_/thig le byas nas dkyil 'khor steng /_/ye shes 'khor lo gzhug byas nas/_/
[\[16a.3\]]dbang bskur bar gyi cho ga yang /_/byas la mchod pa dbul byas nas/_/byin gyis brlabs pa la sogs pa'i/_/bum pa'i cho ga rdzogs par bya/_/thig le re la re re ste/_/rdzas la bsang zhing gsol ba gdab/_/yol bas de bcad bdag nyid nang /_/khrus byas spyod lam mdzes pa
[\[16a.4\]]yis/_/dga' chen khyod la bdag dga'o/_/slob dpon khyod ni dgongs su gsol/_/byang chub chen po'i tshul brtan pas/_/mgon po chen po bdag la stsol/_/dam tshig de nyid bdag la stsol/_/byang chub sems ni bdag la stsol/_/sangs rgyas chos dang dge 'dun dang /_/skyabs
[\[16a.5\]]gsum dag ni bdag la stsol/_/thar pa chen po'i grong mchog tu/_/mgon po bdag ni 'jug par 'tshal/_/bu tshur theg pa chen po yi/_/gsang sngags tshul bzhin spyod pa dag_/khyod la yang dag bstan par bya/_/khyod ni tshul chen snod yin te/_/dus gsum 'byung ba'i sangs
[\[16a.6\]]rgyas rnams/_/sku gsung thugs kyi rdo rje can/_/rdo rje gsang sngags 'di bsgoms pas/_/dpa' bo byang chub shing drung du/_/thams cad mkhyen pa'i mtshan ma brnyes/_/gsang sngags spyod pa mnyam med de/_/shAkya seng ge skyob pa yis/_/bdud sde shin tu mi bzad pa/_/dpung
[\[16a.7\]]dang bcas pa rab bcom ste/_/'jig rten rjes 'jug rtogs pa yis/_/'khor lo bskor nas mya ngan 'das/_/de bas kun mkhyen thob bya'i phyir/_/bu yis blo gros 'di gyis shig_/de yi mdun du maN+Dal bya/_/slob ma mi dmigs stong pa las/_/'dod lha'i gnas gsum thig le
[\[16b\]]
[\[16b.1\]]bya/_/rang gi gsum spros phyag mtshan no/_/slob ma'i mdun du maN+Dal rten/_/bsang gtor bya zhing mchod pa dbul/_/deng nas bzung nas bu khyod kyis/_/'khor ba'i nyes pa ma phog par/_/mchod pa kun dang ldan par ni/_/bu yis blo gros 'di gyis shig_/de la maN+Dal dbul bar bya/_/
[\[16b.2\]]de yis so shing sor brgyad pa/_/yi ge bcu bzlas de la sbyin/_/bcad nas de der rtags shes bya/_/'jig rten du ni kun mkhyen rnams/_/u dum+WA ra'i me tog bzhin/_/brgya lam na ni res 'ga' zhig_/'byung 'gyur yang ni mi 'byung srid/_/gsang sngags spyod pa'i tshul 'byung
[\[16b.3\]]ba/_/de bas kyang ni dkon pa ste/_/gang gis mnyam med sems can don/_/mya ngan mi 'da' byed par nus/_/bskal pa bye ba du ma ru/_/chos kyi 'khor lo bskor ba dang /_/'gro don mnyam med byed par 'gyur/_/gzhan yang theg pa chen po yi/_/lam mchog 'di ni dpal dang
[\[16b.4\]]ldan/_/khyed rnams der ni 'dod par nus/_/thams cad mkhyen pa'i 'bras bu thob/_/rdzogs pa'i sangs rgyas nyid du 'gyur/_/des na bu yis brtson par gyis/_/sngags sam srung skud 'khor lo yis/_/ku sha'i stan la byang shar du/_/yi ge drug bzlas nyal bar bya/_/skad cig
[\[16b.5\]]ma yi ting 'dzin gyis/_/cho ga sngar bzhin 'khor lo gdeg_/bzang po'i dris sbangs thig skud la/_/'od kyis ye shes der bstims nas/_/lha mo mdzes ldan slob mas drang /_/dza dza gsum brjod thig skud bsgyur/_/des kyang lan gsum brjod la blang /_/snying po lnga yis
[\[16b.6\]]gdab par bya/_/chos nyid rgyas btab tshon rtsi la/_/yi ge lnga po'i sa bon las/_/'od 'phros ye shes gzhug par bya/_/gzhal yas lte ba ser po la/_/gtso bo'i phyag mtshan dgod par bya/_/ze 'bru dmar po las skyes pa'i/_/sna tshogs pad+ma phyogs bzhi dang /_/mtshams
[\[16b.7\]]bzhir rigs kyi yab yum mo/_/mu khyud dmar la ral gri'i phreng /_/lha snam gru chad sgo rnams ni/_/phyogs mtshon dag tu shes par bya/_/sgo bzhir sgo ma dgod par bya/_/rgyan la sogs pa gzhan dang 'dra/_/phyogs skyong rnams dang bkra shis kyi/_/rtags kyang rab tu dgod
[\[17a\]]
[\[17a.1\]]par bya/_/de nas rdo rje me ri ste/_/kun gyi phyi rol rgya mtsho'o/_/lha yi sbyor ldan bla ma yis/_/yi ge gnyis dang bsnol ma las/_/g.yo sdud sna tshogs rdo rje ste/_/lte bar gzhal yas rgyan gyis mdzes/_/dbus su sna tshogs pad+ma bskyed/_/rang nyid 'dod
[\[17a.2\]]lha'i thig le can/_/lan gsum du bskor bcu pa brjod/_/ting nge 'dzin gyis sgo dbye ste/_/gsang sngags 'di yang brjod par bya/_/oM badzra d+ha rod badzra sa ma ya swA hA/_steng dang phyogs bzhir legs brgyan nas/_/mchod pa la sogs dgod par bya/_/'dod yon bdud rtsir
[\[17a.3\]]skad cig mas/_/ye shes byin gyis brlab par bya/_/de nas sgrub thabs las gsungs ltar/_/bskyed pa'i rim pa rdzogs byas nas/_/mchod pa rnams kyis mchod par bya/_/brtan skyong rnams la gtor ma ste/_/phyi rol 'byung po rnams la sbyin/_/chos rnams gzugs
[\[17a.4\]]brnyan lta bu ste/_/dag cing gsal la rnyog pa med/_/gzung du med cing brjod du med/_/rgyu dang las las kun tu 'byung /_/de bzhin nyid las nges par skyes/_/bden pa de yis dkyil 'khor du/_/gzugs brnyan gsal bar slob ma ni/_/kun gyis dri ma med mthong shog_/_
[\[17a.5\]]de nas spyod mdzes khrus byas la/_/de la de yis 'di skad du/_/de bzhin gshegs pa thams cad kyi/_/mchog tu gsang ba'i dkyil 'khor 'di/_/ma mthong snod dang mi ldan la/_/su la'ang ston par ma byed cig_/bdud rtsi lnga la byin brlabs pas/_/yi ge gsum brjod de la
[\[17a.6\]]sbyin/_/'di ni rdo rje dam tshig chu/_/srungs shig ma bsrungs sreg par byed/_/bsrungs na dngos grub ster bar byed/_/bdud rtsi 'di ni myang bar gyis/_/oM pany+tsa a mr-i ta u da ka Tha Tha Tha/_des ni de ltar byin gyis brlab/_/gdong g.yogs rdo rje dril bu gtad/_/rdo rje nas
[\[17a.7\]]gzung ha ha hI'i/_/sngags brjod bskor nas yol ba'i nang /_/phyag 'tshal lha la me tog gtor/_/gang la phog pa blta bar bya/_/dud btang thugs ka'i yi ge a/_/snying gar gzhug bya bde ba bsgom/_/rtags ldan brtan pa'i yan lag bya/_/de nas yum nyid de'i spyi
[\[17b\]]
[\[17b.1\]]bor/_/spyan drangs sa bon yi ge ste/_/de las phyag mtshan bu gar zhugs/_/snying ga'i dbus su rje btsun no/_/oM tA re tut+tA re tu re tsit+ta maN+Dal badzra sa ma ya s+t+waM/_sangs rgyas kun dngos rje btsun ma/_/khyod kyi snying du yang dag zhugs/_/rtag tu yi dam lha gyis shig_/tshul 'di smra bar
[\[17b.2\]]ma byed cig_/gal te tshul 'di smras na ni/_/de ma thag tu dral te gshegs/_/nga ni 'phags ma sgrol ma ste/_/nga yis bsgo ba'i las nyon cig_/ma mos brnyas par ma byed cig_/gal te khyod kyis smras na ni/_/dam tshig 'di yis sreg par byed/_/tsha ba chen po'i gnas su sreg_/_
[\[17b.3\]]rang bzhin rnam dag bdag nyid lus/_/dpa' bo dang ni dpa' mo'i gnas/_/dri med rang bzhin dkyil 'khor ni/_/bu khyod kyis ni lta bar gyis/_/gdong g.yogs bkrol nas de bstan bya/_/bsam gyis mi khyab dam chos snod/_/dbang bskur dam pa mdzad du gsol/_/rnam
[\[17b.4\]]rgyal du ni bsdus pa'i chu/_/dam tshig ye shes las byung ba'i/_/rigs bdag cho ga rdzogs pa las/_/snga ma'i rang bzhin bsgyur byas nas/_/slob ma la ni dbang bskur ro/_/oM badzra a dar sha dz+nyA na a b+hi Shiny+tsa mAM/_de ni mi bskyod par byas nas/_/mchod pa rnam lnga dbul bar bya/_/
[\[17b.5\]]'di ni chu yi dbang yin par/_/rdzogs pa'i sangs rgyas nyid kyis gsungs/_/cod pan rdo rje dril bu dang /_/ming gi dbang ste bzhi po dang /_/gong ma gsum dang slob ma nyid/_/mi dmigs pa las de dag ni/_/AM dang dzrAM dang khaM dang AH/_/de las phyag mtshan yi ger bcas/_/de
[\[17b.6\]]las sangs rgyas bzhi bdag nyid/_/cho ga'i yan lag rdzogs par bya/_/mchod nas snga mar gyur pa yis/_/slob ma la ni dbang bskur nas/_/sangs rgyas tshul gyis de mchod bya/_/oM badzra sa mAn+ta dz+nyA na rat+na hUM/_a b+hi Shiny+tsa mAM/_oM badzra pra t+ya bek+Sha Na dz+nyA na a b+hi Shiny+tsa mAM/_
[\[17b.7\]]oM kr-it+yA nuSh+TA na dz+nyAn badzra a b+hi Shiny+tsa mAM/_oM tsakra amu ka dz+nyA na badzra swa b+hA ba a b+hi Shiny+tsa mAM/_bla mas spos dri sbyor ba yis/_/mchod bya yi ge bcu pa bzlas/_/bcom ldan 'das kyis byin brlabs pas/_/'di la 'go bar mdzad du gsol/_/sngags kyi dngos grub stsal du
[\[18a\]]
[\[18a.1\]]gsol/_/me tog gtad la sngags bzlar gzhug_/de nas de yis de dag la/_/me tog phul la 'di skad ces/_/bcom ldan bdag gis bzung lags kyis/_/bdag la 'go bar mdzad du gsol/_/de yis de la rdo rje sbyin/_/oM badzra sa ma ya s+t+waM/_a
[\[18a.2\]]b+hi Shiny+tsa mAM/_rgyan dang cha lugs kyis bskon te/_/lha yi nga rgyal ldan par bya/_/oM tA re tut+tA re tu re he he/_slob dpon nyid kyi cha lugs kyang /_/de la bskon la bsrung bar bya/_/oM badzra rak+Sha rak+Sha hUM a b+hi Shiny+tsa mAM/_bu khyod 'khor lo'i dbang bskur gyis/_/sangs rgyas kun gyi bdag
[\[18a.3\]]nyid yin/_/srid gsum ma lus sgrol mdzad ma/_/bde bar gshegs pa'i lung bstan to/_/khams gsum bdag por rgyal srid che/_/dpal ldan yon tan 'byung ba'i gnas/_/bdud kyi sde rnams bcom zin gyis/_/khyod ni grong khyer mchog tu zhugs/_/oM tA re tut+tA re tu re
[\[18a.4\]]sid+d+hi sa ma ya s+t+waM swa b+hA ba a b+hi Shiny+tsa mAM/_mtshan ma med par 'gro ba'i don/_/gang dag bdag gis byed nus pas/_/phyir mi ldog pa'i dbang bskur che/_/dpa' bo chen pos bdag la stsol/_/dkyil 'khor mchod nas khri yi khar/_/slob ma bzhag la dbang bskur bya/_/oM badzra a
[\[18a.5\]]b+hi She ka a b+hi Shiny+tsa mAM/_sgrar bcas glegs bam lag gtad de/_/chos kyi rgyal por dbang bskur bya/_/de yis de yi snying ga ru/_/'khor lo bcug la ye shes bstim/_/dbang gi bar du rdzogs par bya/_/rnal 'byor de nyid shes pa yis/_/mi bya ba ni gang yang med/_/dpa' bo
[\[18a.6\]]chen po nga yi bkas/_/'dod yon lnga la spyad par bya/_/oM su pra tiSh+Tha swA hA/_rjes su gnang ba'i dbang bskur phyir/_/'di nas bzung nas bu khyod kyis/_/lus dang srog la mi phangs par/_/chos kyi 'khor lo bskor ba dang /_/'gro ba'i don ni dpag med byos/_/sems can
[\[18a.7\]]gzugs brnyan lta bu ste/_/rten cing 'brel ba'i chos dang ldan/_/khams gsum de ltar shes nas ni/_sems can don ni mtshungs med byos/_/de dag slob ma'i dbang bcu ste/_/phal cher bum pa la brten pas/_/bum pa'i dbang zhes brjod pa yin/_/phyir mi ldog dang
[\[18b\]]
[\[18b.1\]]rjes su gnang /_/rdo rje slob dpon dbang yin no/_/nyon mongs dri ma 'khru ba dang /_/sa ni dang po thob par byed/_/de nas gsang ba'i dbang bskur phyir/_/tshogs dang dpa' bo'i sbyor byas nas/_/mtshan nyid ldan pa'i shes rab ma/_/sta gon gnas byas bla ma'i mdun/_/dkyil 'khor
[\[18b.2\]]mchod pas mnyes byas nas/_/slob dpon khyod ni dgongs su gsol/_/gsang spyod thabs dang ldan pa yis/_/shes rab chen po'i snod gyur phyir/_/dbang bskur chen po mdzad du gsol/_/gsang spyod thabs dang ldan pa yis/_/shes rab bdud rtsi dri ma med/_/bdud rtsi chen
[\[18b.3\]]po myang bar gyis/_/dbang bskur 'di la khyod spro'am/_/slob dpon khyod ni dgongs su gsol/_/lha mo 'di ni khyad par can/_/yon tan mtha' yas ldan pa ste/_/gsang spyod thabs kyi sbyor ba las/_/gsang ba'i dbang bskur mdzad du gsol/_/gzhal yas nang du de bzhag
[\[18b.4\]]nas/_/'od kyis 'phags rnams spyi bor drangs/_/bu gar zhugs nas pad+mar zhugs/_/slob dpon nyid la'ang de bzhin no/_/mkha' gsang byin gyis brlabs nas su/_/gnyis su med pa'i sbyor ba bya/_/yab yum 'khril ba'i rang bzhin las/_/ye shes gsal ba byang
[\[18b.5\]]chub sems/_/phab nas mtshan ldan blugs par bya/_/dpa' bo rnal 'byor ma kun gyi/_/dam tshig 'di ni ngo mtshar che/_/khams lnga yi ni ro yis gang /_/bde ba chen po myang bar gyis/_/slob ma'i lce la de bzhag nas/_/a ho su kha skal chen po/_/dngos grub dam pa gsal bar
[\[18b.6\]]mdzod/_/'das pa'i rdo rje 'chang sogs kyis/_/ji ltar sangs rgyas sras dbang bskur/_/byang chub sems ni yid 'ong bas/_/de bzhin bu khyod dbang bskur ro/_/'di ni gsang ba'i dbang yin te/_/sa bcu'i ye shes thob par byed/_/de nas shes rab ye shes dbang /_/shes
[\[18b.7\]]rab ma yi lus brgyan nas/_/lha mo 'di ni khyad par che/_/bde ba mtha' yas ster byed ma/_/blangs nas rnam pa thams cad du/_/bu yis bla med mchod par gyis/_/byang chub sems ni bla na med/_/bu yis de ring za nus sam/_/phyag rgya lnga las byung ba yi/_/rig ma dad pas
[\[19a\]]
[\[19a.1\]]mchod nus sam/_/bshang gci khu ba rak+ta sogs/_/'di nyid du ni za nus sam/_/nga yi gsang ba'i pad+ma yis/_/bde ba'i myu gu skyed par byed/_/khyod kyis rtag tu mchod nus sam/_/ji skad bshad pa'i dam tshig rnams/_/lha mo ci phyir bdag mi nus/_/lha mo'i
[\[19a.2\]]pad+ma mchod par bgyi/_/thabs dang shes rab g.yas dang g.yon/_/de yis dar gyi mdud pa bya/_/dkyil 'khor phyi rol khri las bskyod/_/g.yon pas g.yon pa'i mkhal ma nas/_/g.yas pas gsang ba'i pad+ma ru/_/snying po btsal la rdo rje gzhug_/shes rab bum pa'i mgul chings
[\[19a.3\]]kyis/_/slob ma bum pa'i mgul pa bcing /_/bde ba kha sbyor bsgom par bya/_/bde gsal mi rtog ye shes skyes/_/rim gyis nyams su de blangs nas/_/dal bar ldang bya byang chub sems/_/rdo rje sems dpa'i rang bzhin phyir/_/lce yis bzhibs shing sems la bstim/_/gnyis med ye shes
[\[19a.4\]]gsal bar 'gyur/_/shes rab ma yi rkang pa g.yon/_/slob ma'i spyi bor bzhag nas ni/_/nga dang rdo rje slob dpon dang /_/mched dang lcam dral thams cad dang /_/khams gsum sems can ma lus la/_/ma mos brnyas par ma byed cig_/gzhan yang dam tshig bshad pa rnams/_/
[\[19a.5\]]rtag tu khyod kyis srung bar gyis/_/deng nas bzung nas bu khyod kyis/_/ji srid byang chub ma thob par/_/sems can kun gyi don rnams ni/_/rtag tu rmi lam bzhin du byos/_/'di ni shes rab ye shes kyi/_/dbang yin mi shes kun sel zhing /_/bde gshegs sku gsum thob byed par/_/
[\[19a.6\]]rdo rje 'chang gis yongs su gsungs/_/bzhi pa de nyid tshig gi dbang /_/bla ma'i zhal las shes par bya/_/rjes la bya ba'i cho ga yi/_/mchod sogs byas nas dkyil 'khor bsdu/_/yi ge brgya pas bskang bar bya/_/tshogs dang dpa' bo'i ston mo yis/_/mkha' 'gro ma sogs
[\[19a.7\]]mnyes par bya/_/de nas gzhan du gsungs pa yi/_/dam tshig rnams la bslab par bya/_/'phags ma sgrol ma mya ngan thams cad sel bar byed ma zhes bya ba'i las kyi yan lag dkyil 'khor du 'jug pa'i cho ga'i le'u ste dgu pa rdzogs so//_//rje btsun ma 'phags ma
[\[19b\]]
[\[19b.1\]]sgrol ma la phyag 'tshal lo/_/rlan dang mi ldan pad+ma bzhin/_/gang gi dbang gis rgud pa yi/_/nyes pa bsal phyir pad+ma'am/_/bil ba'i 'bras bu de bzhin du/_/ka ra bI ra'i me tog la/_/me yi las ni rgyas par bya/_/yang na pa la sha yis so/_/gzhong bu gnyis sam bzhi yis so/_/bum pa bzang po lta
[\[19b.2\]]bu yi/_/snod chen nang du lnga tshan lnga/_/rin chen gyis bris snying po gzhug_/longs spyod phyir ni gter bzung ste/_/'bru dang rin chen phyugs longs spyod/_/zhing dang mdzod dang phyugs lhas su/_/go rims bzhin du shes par bya/_/des ni rnam thos bu bzhin 'gyur/_/oM tA re tut+tA re tu re dzaM b+he mo he
[\[19b.3\]]swA hA/_'phags ma sgrol ma 'gro ba thams cad 'gugs shing phongs pa thams cad sel ma zhes bya ba'i las kyi yan lag longs spyod spel ba'i cho ga'i le'u ste bcu pa rdzogs so//_//rje btsun ma 'phags ma sgrol ma la phyag 'tshal lo/_/dngos grub kun gyi rtsa ba ni/_/
[\[19b.4\]]mnyes las yin phyir de yi thabs/_/dus dang sa phyogs shis rnams su/_/sa yi cho ga legs byas par/_/khru gang phyed dang bzhi dpangs brtsigs/_/dri zhim dkar po byugs byas te/_/kha khyer ut+pal phreng bas bskor/_/dbus su sa bon yi ge'o/_/g.yas dang g.yon du
[\[19b.5\]]sreg rdzas dang /_/mchod pa'i rdzas rnams rim gyis dgod/_/ba lang gi'am 'o ma can/_/srog chags med pa'i bud shing ni/_/mar dang spra tshil la sogs pa'i/_/yam shing rnams ni sta gon bya/_/rin chen las byas khru gang ba/_/bzhi dang gnyis dang re re dang /_/gcig dang
[\[19b.6\]]phyed dang rdo rjes mtshan/_/dgang gzar blugs gzar rdo rje dril/_/rnal 'byor mdun du gzhag par bya/_/rdzas rnams byin gyis brlabs byas la/_/thab rtsig bsrung phyir ku sha dgram/_/rgyun gzhag pa'am bram ze'i me/_/bsags la rlung g.yab kyis sbar bya/_/'bar ba'i ched du
[\[19b.7\]]gsum gsum mo/_/thab khung bdag med chu skyes te/_/byin za zhal gcig phyag bzhi dkar/_/dbyug pa skyabs sbyin phreng gun+d+he/_/tshangs sku dar skyes gdan can no/_/me yi mtshams nas rang bzhin dgug_/bsang gtor dang ni zhabs bsil dang /_/mchod pa rnams kyis mchod
[\[20a\]]
[\[20a.1\]]nas bstim/_/bsang gtor byas nas pad+ma yi/_/'dug stangs nang du lag gnyis so/_/bdun dang bdun gsum lan gsum du/_/mar gyi dgang blugs sbyin par bya/_/oM ag+na me A dI bya A dI bya/_a b+hi sa ma ya/_ma hA shrI ye ha bya ka bya/_bA hA nA ya swA hA/_
[\[20a.2\]]me yi mtshan ma legs brtags te/_/ngan na bgegs bskrad bzlog par bya/_/oM AHbig+h+nAn+ta kr-ita hUM phaT/_zhal dang phyag dang me 'od la/_/yam shing mar dang 'o ma zho/_/til la sogs pa rim pa bzhin/_/bdun nam nyi shu rtsa gcig dbul/_/oM a b+ha ba ga ag+na ye ma ma
[\[20a.3\]]shAn+tiM ku ru swA hA/_de rjes dgang blugs byas nas ni/_/zhabs bsil sbyin la bstod pa dang /_/'dod pa'i don ni bslang bar bya/_/'bar ba'i rnam par gyur pa'am/_/de yi snying gar sa bon las/_/'dod pa'i lha ni skyed par byed/_/ye shes bkug la bsang gtor bya/_/zhal bsil ba
[\[20a.4\]]dang mchod byas nas/_/gnyis su med par bstim pa yi/_/ngag gi lam la hUM yig steng /_/me yi sa bon gyis mtshan ma/_/de la dgang blugs dbul bar bya/_/de nas rdzas rnams rim gyis dbul/_/na mo rat+na tra yA ya/_na ma Ar+ya ba lo ki te shwa rA ya/_bo d+hi satwA ya/_ma hA satwA ya/_ma hA ka ru Ni
[\[20a.5\]]kA ya/_tad+ya thA/_oM tA re tut+tA re tu re ma ma shAn+tiM ku ru swA hA/_dgang blugs phul la bstod pa dang /_/bzod par gsol la 'dod pa bslang /_/ye shes gshegs la dam tshig bsdu/_/thab khung bsangs la me lha bskyed/_/dgang blugs sngon du 'gro ba yis/_/sreg rdzas lhag ma dbul bar bya/_/
[\[20a.6\]]dgang blugs byin nas bstod pa dang /_/bzod par gsol zhing 'dod pa bslang /_/ye shes me lha gshegs byas la/_/dam tshig thab tu mi dmigs so/_/yi ge brgya pas bskang byas nas/_/thab khung bsdus te dben pa dor/_/'di ni zhi ba'i cho ga ste/_/rgyas dang dgug dang mngon
[\[20a.7\]]spyod kyang /_/shugs kyis gnas par shes par bya/_/'dis ni mnyes par byed pa ste/_/sdig dang log 'dren zhi ba dang /_/dngos grub ma lus kun 'byung ba'i/_/phrin las thams cad mdzad par 'gyur/_/'phags ma sgrol ma bkra shis thams cad sbyin ma zhes bya ba'i las
[\[20b\]]
[\[20b.1\]]kyi yan lag sbyin sreg gi cho ga'i le'u ste bcu gcig pa rdzogs so//_//rje btsun ma 'phags ma sgrol ma la phyag 'tshal lo/_/'bar ba'i me la sbrang ma ltar/_/gang gi stobs kyis gang ldog pa/_/gser mdog nor bu in+d+ra dang /_/sbur long 'phags pa rnams kyi gdung /_/
[\[20b.2\]]sa dang mkhris pa chu mu zi/_/'bras bu gsum dang b+h+ri ha ra/_/sbrang rtsi mar dang bdud rtsi lnga/_/dri lnga gu gul sogs sbyar spos/_/shin tu yun ring skyur dang mngar/_/mkhas pas ri lu legs byas la/_/rnal 'byor lha yi ting 'dzin gyis/_/spos des rab tu bdug byas na/_/rang bzhin
[\[20b.3\]]gyis sam sbad pa yi/_/gang dag dbang du byas rnams kyang /_/rnam par 'jig cing ltung 'gyur te/_/bgegs rigs stong phrag brgyad cu po/_/klad pa rnams ni rab 'gas shing /_/lus kyang dum bu dum bu ste/_/mig ljongs yan lag nyams pa dang /_/rlung gis nags bzhin g.yo bar
[\[20b.4\]]'gyur/_/sdig pa la sogs srog chags dang /_/rims nad la sogs gnod gzhan yang /_/gang du dri 'di yod gyur der/_/nam yang gnas pa ma yin no/_/'di ni zhi bsrung skrod pa ste/_/gal te gsad par 'dod gyur na/_/drag po'i rdzas las byas pa yi/_/gzugs brnyan
[\[20b.5\]]la ni bdug pa dang /_/rtsub mo'i shing las byung ba'i mes/_/shes pa rten dang phral nas ni/_/ling+ga gtubs nas bsreg bya ste/_/gang yin ming smos de 'og tu/_/de la las sbyor byed pa yin/_/yi ge bris nas rab tu brtsam/_/bsnyen pa gsang sngags brgyad stong ste/_/las la
[\[20b.6\]]brgya dang brgyad du gsungs/_/oM tA re tut+tA re tu re badzra d+harmA d+hA hU/_/spo Ta ya b+hasmi ku ru hUM phaT swA hA/_'phags ma sgrol ma yongs su smin par byed pa zhes bya pa'i las kyi yan lag 'byung po bzlog pa'i le'u ste bcu gnyis pa rdzogs so//_//rje btsun ma 'phags ma sgrol
[\[20b.7\]]ma la phyag 'tshal lo/_/rnal 'byor byang chub bsgrub pa la/_/'khor los bsrung ba'i thabs gsungs pa/_/shin tu dkar zhing 'jam pa yi/_/dar la dri zhim byug par bya/_/dbus su pad+ma'i ze 'bru la/_/oM dang swA hAs mtha' brten pa/_/'dab brgyad la ni lhag ma'o/_/de yi mtha'
[\[21a\]]
[\[21a.1\]]yig rten 'brel can/_/de nas sna tshogs rdo rje ni/_/rigs lnga'i snying pos brgyan pa'o/_/A li kA li rim pa bzhin/_/mu khyud gnyis la dgod par bya/_/mthar byed sngags dang ral gri yi/_/ra ba phyi rol gnyis la dgod/_/de nas 'bar ba'i ra ba ste/_/rab tu
[\[21a.2\]]shis pa'i snag tshas bya/_/de nas ye shes 'khor lo dgug_/mchod cing cho ga'i yan lag rnams/_/rdzogs par byas la bsnyen pa bskyal/_/mi dmigs 'khor lo'i rang bzhin te/_/bar chad bsrung phyir gdags par bya/_/gang la bsrung ba 'dis brgyan pa/_/rdo rje rin
[\[21a.3\]]chen lta bu ste/_/de la bar chad gang gis kyang /_/nam yang tshugs pa ma yin no/_/'phags ma sgrol ma 'gugs pa'i khro mo zhes bya ba'i las kyi yan lag bsrung ba'i 'khor lo zhes bya ba'i le'u ste bcu gsum pa rdzogs so//_//rje btsun ma 'phags ma sgrol ma la
[\[21a.4\]]phyag 'tshal lo/_/bgegs dang yams nad zhi ba dang /_/tshe dang bsod nams 'phel ba'i phyir/_/chu 'gram shing drung bzhi mdo'am/_/khang stong la sogs dben par bsdad/_/dkyil 'khor gru bzhi lham par bya/_/sna tshogs pad+ma lnga yi dbus/_/nyes pas ma gos bum pa
[\[21a.5\]]bzang /_/cho ga ldan pas bcud rgyan bcas/_/phyi rol rdo rje'i ra bas mdzes/_/phyogs skyong 'jig rten dbang phyug dang /_/bkra shis rtags kyis mdzes par bya/_/sgo ni lho'am nub tu gdod/_/mda' dang me long ral gri dang /_/rma bya tshon skud dag kyang ste/_/gdugs dang bla re
[\[21a.6\]]ba dan dang /_/me tog phreng ba sogs dgram bya/_/mchod dang gtor ma rgya cher bsham/_/rje btsun ma yi rnal 'byor gyis/_/de las rin chen khang brtsegs te/_/nang du bdud rtsi'i rgya mtsho'i steng /_/sa bon las ni bcom ldan ma/_/cho ga gsum gyis bskyed par bya/_/de
[\[21a.7\]]las ye shes sems dpa' gzhug_/mchod dang bstod pa byas nas ni/_/'dod pa'i don yang gsol ba btab/_/de nas lan grangs brgya stong snyed/_/bsnyen pa rdzogs byas g.yas skor byas/_/de nyid de la thim gyur te/_/de yi yid du mi 'ong ba/_/ba spu'i khung sogs las
[\[21b\]]
[\[21b.1\]]'thon par/_/dmigs pa'i tshul gyis khrus byas te/_/rma byas byab cing bkra shis gdon/_/nad pa la ni logs su ste/_/gos bcas bkrus nas dor bar byas/_/lhag ma la ni lhar bskyed de/_/mchod dang bstod dang 'dod pa'i don/_/gsol ba btab la bzod par gsol/_/
[\[21b.2\]]de nas gshegs su gsol bar bya/_/'jig rten skyong sogs de bzhin no/_/de nas dkyil 'khor legs par bsdu/_/dben par dor la bskang ba bya/_/'dis ni bkra shis thams cad sbyin/_/yid du mi 'ong sel bar byed/_/gang yang mi 'byung med pa'i phyir/_/rnal 'byor pa
[\[21b.3\]]yis rtag tu bya/_/na mo rat+na tra yA ya/_na ma Ar+yA ba lo ki te shwa rA ya/_/bid+hi satwA ya/_ma hA satwA ya/_ma hA kA ru Ni kA ya/_oM tA re tut+tA re tu re/_sarba gra he/_sarba byA d+hi/_sarba dz+wa re/_sarba bIr+ya/_sarba dur swAb ni b+h+yaHsarba pA paM pra sha ma na ye swA hA/_'phags ma sgrol ma
[\[21b.4\]]zhi ba chen mo zhes bya ba'i las kyi yan lag khrus kyi cho ga'i le'u ste bcu bzhi pa rdzogs so//_//rje btsun ma 'phags ma sgrol ma la phyag 'tshal lo/_/'khor ba'i rtsa ba rmongs pa ste/_/de bsal bya phyir shes rab bskyed/_/thugs rje chen po'i rang bzhin sku/_/gcig tu phan
[\[21b.5\]]mdzad dngos grub ste/_/ngag gi dbang phyug zhi phra ma/_/bdag bsam g.yas g.yon mdun rgyab tu/_/yid gzhungs dran pa shes rab dang /_/blo yi rang bzhin lha mo bzhi/_/snga ma lta bur bsgom par bya/_/srid pa'i 'khor lo zla ba'i dbus/_/rnam snang las byung dag rang
[\[21b.6\]]bzhin/_/rgyun mi 'chad 'byung de dbus gnas/_/mi smra'i sbyor bas gsang sngags bzlas/_/'o ma gser mdog tsha ba gsum/_/pad+ma shu dag rgyam tsha la/_/lan bdun bzlas pas bcom ldan 'grub/_/'o ma bre bzhi srang gcig sman/_/mar bre gang sbyar me la gdu/_/zla ba gcig
[\[21b.7\]]gis lan med cing /_/drug gis mngon sum mthong bar 'gyur/_/shu dag shing mngar sen+d+ha ba/_/gser mdog dong gra la la phud/_/zi ra ru rta pi pi ling /_/lan bdun bzlas nas zos gyur na/_/zla ba drug dang gsum dang gcig_/go rims bzhin du thos 'dzin cing /_/sa
[\[22a\]]
[\[22a.1\]]bdag nyid dang blo ldan zhing /_/tshangs pa'i nga ro thob par 'gyur/_/gangs las skyes pa'i gser mdog dang /_/shu dag tho rangs lan bdun bzlas/_/zla ba gcig bsten de nyid du/_/bdag nyid yid gzhungs dbyangs snyan cing /_/shes rab ldan de zla drug gis/_/
[\[22a.2\]]ngag gi dbang phyug rang bzhin thob/_/oM tA re tut+tA re tu re hrI ma hA ma yaM ge ma hA swA ras t+yai nAM ma ma pra kr-i t+ya ba ri shud+d+ha sarba d+harma pra kr-i ta pa ri shud+d+ho\u0f85haM sa pa spya a pa yan+ta ra swA hA/_'phags ma sgrol ma chags pa thams cad 'joms ma zhes bya ba'i las kyi yan lag blo 'phel bar byed pa'i cho ga'i
[\[22a.3\]]le'u ste bco lnga pa rdzogs so//_//rje btsun ma 'phags ma sgrol ma la phyag 'tshal lo/_/rnal 'byor bar chad bsrung ba'i phyir/_/dben pa'i phyogs su chag chag dang /_/maN+Dal gnyis dang mchod sogs gnyis/_/bsham bya rje btsun rten yang gzhag_/stan bde la
[\[22a.4\]]gnas sems can la/_/snying rje che bskyed 'di rnams ni/_/rje btsun gnas dgod dam bcas nas/_/de yi gtor ma gtang bar bya/_/de nas snying ga'i 'od zer gyis/_/thun mong khyad par spyan drangs te/_/mchod pa cha res mchod par bya/_/de nas bdag gi spyi bor a/_/de las
[\[22a.5\]]zla ba de steng tAM/_/gsum po yongs su gyur pa las/_/rje btsun zhal gcig phyag gnyis ma/_/mi 'jigs ut+pal g.yas dang g.yon/_/sna tshogs rin chen rgyan gyis brgyan/_/mgul chings gdu bu do shal can/_/sku gsung thugs mtshan ye shes sems/_/skye mched rnam
[\[22a.6\]]dag dbu rgyan mdzes/_/phyag gi bdud rtsis bdag rgyas par/_/bsam zhing gsang sngags gdon par bya/_/phyi yi phyag rgya rdzas kyis bsdu/_/nang gi nang du bsdu bya'i tshe/_/bsgrub bya bsdus shing tshim par bsam/_/de nas gtor ma cig shos btang /_/'gro ba'i phyogs su bcom
[\[22a.7\]]ldan ma/_/zhal bzangs bdag la gzigs par bsam/_/de nas bstod dang bzlas pa bya/_/des ni 'jigs pa kun skyob 'gyur/_/oM na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_oM tA re tut+tA re tu re sarba duSh+TAn/_pra duSh+TAn ma
[\[22b\]]
[\[22b.1\]]ma kr-i te/_dzaM b+ha ya/_staM b+ha ya/_mo ha ya/_ban+d+ha ya/_hUM hUM hUM/_phaT phaT phaT/_sarba duSh+TAn staM b+ha ni tA re swA hA/_'phags ma sgrol ma bde ba thams cad bsgrub pa'i lam gyi yan lag chom rkun bcing ba'i cho ga'i le'u ste bcu drug pa rdzogs so//_//rje btsun ma 'phags ma
[\[22b.2\]]sgrol ma la phyag 'tshal lo/_/bag med la sogs mi rnams la/_/gdug pa'i yid ldan dud 'gro'i rigs/_/yid dang bltas dang 'tshe ba dang /_/rig pa'i sgo nas 'tshe bar byed/_/grog po phug dog mo yi sgor/_/lha khang 'dam rdzab mi sdug gzugs/_/ri gzar 'dzeg dang dud 'gros
[\[22b.3\]]'tshe/_/mtsho 'gram 'dug sogs gnod pa'i rtags/_/glu la dga' dang nub mo na/_/yan lag mi bde lus lci zhing /_/shu ba g.yan pa bas ldag dang /_/'brum bu la sogs thebs par 'gyur/_/mi dga' ba dang za 'phrug dang /_/sha mdog nyams dang me ris dang /_/res 'ga'
[\[22b.4\]]chu grang blugs bzhin dang /_/bas ldag sha bkra 'byung ba yin/_/sha 'phrig sbrid dang bems por 'dug_/mig ni tsha zhing zlum pa dang /_/smin ma la sogs byi 'gyur te/_/lag sor skam por gyur pa'o/_/lus la dri nga 'byung 'gyur zhing /_/chu bur dang ni nya lgang can/_/rnag
[\[22b.5\]]dang chu ser rul dri mnam/_/ro stod dag kyang zug par 'gyur/_/phyi yi sha skam mdog 'chor zhing /_/sha yi mdangs med zug dang bcas/_/gos kyang mdangs dang bral 'gyur te/_/glog pa char yag ma bzhin no/_/de dag bsrung bar bya ba'i phyir/_/lha yi sbyor bas gnas pa
[\[22b.6\]]yis/_/gu gul gla rtsi shu dag dang /_/ru rta btsan dug shing kun dang /_/da lis rnams la gsang sngags che/_/'bum phrag gsum bsnyen byas pa yis/_/de bsrung gla rtsi mi bskyod sbyor/_/gnas lngar byug cing bkru bar bya/_/'di ni sbyor ba zab mo ste/_/mi la ri dgas ji bzhin
[\[22b.7\]]du/_/gang la bsrung ba 'dis brgyan pa/_/de la sdang ldan 'bros par 'gyur/_/gnyis pa la ni shu dag dang /_/gla rtsi ru rta gu gul dang /_/mu zi ro ras rgya tshil dang /_/shi ba'i dri chen phag pa'i bcud/_/sgog skya dang ni ma du dang /_/mi yi bcud dang rus pa'i phye/_/mi bcud
[\[23a\]]
[\[23a.1\]]kyis bsdus ri lu ste/_/snga ma nyis 'gyur bsnyen pa yis/_/dbang po'i sgo rnams bdug bya ste/_/nyi ma'i 'od la mun pa bzhin/_/dug can rnams ni nam du yang /_/'ong bar nus pa ma yin no/_/gsum pa la ni sum 'gyur te/_/gong ma'i rdzas kyi sbyor ba dang /_/
[\[23a.2\]]klu yi dug dang bdud rtsi bsten/_/'bar ba'i me yis nags tshal bzhin/_/des gzhan nad rnams 'tshig par 'gyur/_/bzhi pa la ni bya ba ste/_/gong ma'i rdzas kyi sbyor ba dang /_/klu yi dug dang rnam rgyal bsten/_/rtsa mig dag kyang bsal bar bya/_/nyi mas gangs bzhin de
[\[23a.3\]]'joms so/_/lnga pa la yang de bzhin te/_/khyad par du ni a ru ra/_/dri chu gla rtsi bsten par bya/_/rdo rje yis ni rin chen bzhin/_/thogs pa med par 'jig par 'gyur/_/oM tA re tut+tA re tu re ku ru kul+le/_sarba sha trUM bak+Sha ya bak+Sha ya/_hUM hUM nA ga staM b+ha ya/_mo ha ya/_
[\[23a.4\]]ban+d+ha ya/_yaM raM khaM suM ne ra la ne hUM hUM phaT phaT swA hA/_rje btsun 'phags ma sgrol ma rnam par rgyal ma zhes bya ba'i las kyi yan lag klu nad gso ba'i cho ga'i le'u ste bcu bdun pa rdzogs so//_//rje btsun ma 'phags ma sgrol ma la phyag 'tshal lo/_/mi yi dbang
[\[23a.5\]]po la sogs pas/_/shin tu dam par bsdams pa rnams/_/rab tu thar bar bya ba'i phyir/_/ba lang lci bas dkyil 'khor bya/_/dbus su phyag mtshan sa bon bcas/_/de la de nyid spyan drangs la/_/mchod pa sngon du 'gro ba yis/_/dang po bsnyen pa rdzogs par bya/_/de nas
[\[23a.6\]]sbyor gzhan rab spangs te/_/bcom ldan mchod nas brgya phrag brgyad/_/gsol ba'i mchod pa dang bcas pas/_/legs par bzlas na grol bar 'gyur/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_mahA satwA ya/_ma hA kA ru Ni kA ya/_tad+ya thA/_ri dzu
[\[23a.7\]]kad+harmi/_nir ya te/_tA re tA rA ya/_b+ha ga ba ti tut+tA re/_b+h+ra ma b+h+ra ma/_mo tsa ne tu re swA hA/_'phags ma sgrol ma sdug bsngal thams cad sel ba'i las kyi yan lag khri mon las thar bar byed pa'i cho ga'i le'u ste bco brgyad pa rdzogs so//_//rje btsun ma 'phags
[\[23b\]]
[\[23b.1\]]ma sgrol ma la phyag 'tshal lo/_/gang gis gang la rab bsngags pa/_/dngos grub de nyid bsgrub pa'i phyir/_/mig dang lce dang mkhris pa rnams/_/rin chen ga'u'i nang du gzhug_/bdud rtsi 'khyil pas bsrung byas nas/_/'grub par byed pa'i bsnyen pa brtsam/_/chog par
[\[23b.2\]]shes nas pad rtsar sba/_/dag pa'i mig las dben par 'gyur/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_oM tA re tA re tA ra dza yA/_dza ye dza ye/_tut+tA re dza ya/_b+ha ye tu re swA hA/_'phags
[\[23b.3\]]ma sgrol ma dngos grub thams cad ster bar byed ma zhes bya ba'i las kyi yan lag mi snang ba'i cho ga'i le'u ste bcu dgu pa rdzogs so//_//rje btsun ma 'phags ma sgrol ma la phyag 'tshal lo/_/mthong ba'i chos la 'og min du/_/'phags rnams spyod yul dang gcig cing /_/
[\[23b.4\]]yid kyi shugs kyis skyong byed pa/_/zangs dang lcags dang gser dag las/_/'bar ba'i ral gri byas nas su/_/yu ba gzhung dang go rims bzhin/_/gnyis dang bcu gcig sor du ldan/_/A li kA li g.yas g.yon te/_/yi ge bcu pa dbus su'o/_/gnas skabs gsum du sku sogs
[\[23b.5\]]gsum/_/sgra dang me stag 'od 'phro ba/_/rab 'bring rtags dang ldan pa las/_/chags med yid kyis bskyod byas te/_/'dab gshog rgyas pa'i bya bzhin du/_/gang dang gang du bsam pa yi/_/zhing khams dag tu 'dod pa'i don/_/thams cad de yi dbang du gyur/_/oM tA re
[\[23b.6\]]tut+tA re tu re a mo g+ha sid+d+hi/_khang+ge pra srid d+hi/_lo ka A lo kA/_tiSh+Tha rat+na tsa la tsa la/_hUM hUM baM baM a ti swA hA/_'phags ma sgrol ma yongs su rdzogs par byed pa zhes bya ba'i las kyi yan lag mchog bsgrub pa'i le'u ste nyi shu pa rdzogs so//_//rje btsun ma 'phags ma
[\[23b.7\]]sgrol ma la phyag 'tshal lo/_/gser brtsegs rab mdzes snod dag tu/_/'o ma mar dang sran chan dang /_/la phug mngar dang me tog spos/_/dge ba'i chu dang chang la sogs/_/sku gsung thugs kyi yi ge yis/_/sbyangs nas 'byung po rnams la sbyin/_/oM a kA ro mu khaM sarba d+harmA NAM/_
[\[24a\]]
[\[24a.1\]]Ad nut+pan na twAta oM AHhUM phaT swA hA/_gtor ma'i cho ga'i le'u ste nyi shu rtsa gcig pa rdzogs so//_//rje btsun ma 'phags ma sgrol ma la phyag 'tshal lo/_/mtsho'am khron pa 'bab chu gtsang /_/bcom ldan mchog sbyin bdud rtsi yis/_/gdung bral
[\[24a.2\]]'phags pa'i rang bzhin du/_/bsgyur nas gsang sngags rgyal po ni/_/bdun phrag gsum gyis yi dgas rnams/_/rab tu tshim pa'i cho ga bya/_/oM tA re tut+tA re tu re sarba pre te b+h+yaHswA hA/_chu sbyin pa'i cho ga'i le'u ste nyi shu rtsa gnyis pa rdzogs so//_//rje btsun ma
[\[24a.3\]]'phags ma sgrol ma la phyag 'tshal lo/_/dri zhim dkar ba'i sa rnams la/_/rigs lngar sbyangs nas de'i rang bzhin/_/de las mchod rten gdab byas la/_/de dag gnas su dam tshig ste/_/de la ye shes de dbang bskur/_/de la byin brlab de nas mchod/_/rab tu gnas byas de
[\[24a.4\]]nas ni/_/dge ba'i gnas su bzhugs par bya/_/oM tA re tut+tA re tu re sarba ta thA ga ta hr-i da ya a d+hiSh+Tha na a d+hiSh+Thi te swA hA/_tsha tsha gdab pa'i cho ga'i le'u ste nyi shu rtsa gsum pa rdzogs so//_//rje btsun ma 'phags ma sgrol ma la phyag 'tshal lo/_/gso sbyong dag la gnas pa yis/_/
[\[24a.5\]]ka ti ka yi thal ba la/_/stong phrag bcu yi bsnyen pa bya/_/chu shel spyod yul yar ngo la/_/dri dbang phyed g.yas seng ge'i tshul/_/rtse gcig 'dod pa'i don rnams te/_/'dod pa'i lha dang dus gsum gyis/_/skye ba'i gnas rnams ston par mdzad/_/oM tA re tut+tA re tu re
[\[24a.6\]]tad+ya thA/_oM mug shi ri pra ma dan+te khargo ya sha//sho ma d+ha ra tsa ra phye ma hA ni swA hA/_dus gsum brtag pa'i cho ga'i le'u ste nyi shu rtsa bzhi pa rdzogs so//_//rje btsun ma 'phags ma sgrol ma la phyag 'tshal lo/_/sbrum ma dang ni mgo mjug log_/mo gsham bu ni skyed byed dang /_/
[\[24a.7\]]sri'u bsrung dang 'byung po bzlog_/las gang byed pa'i lhar gyur bya/_/dang po go ro tsa na dang /_/yung ba ba bla'i ri lu las/_/snag tsha byas la sngags bris la/_/bdud rtsi lnga dang 'bru sna lnga/_/rin chen lnga dang sman sna lnga/_/bum par bcug la gsang sngags 'di/_/nyi shu rtsa
[\[24b\]]
[\[24b.1\]]gcig bzlas byin brlab/_/sngags chus nam phyed yol ba'i dus/_/mchod pa byas la sbrum ma des/_/khrus byas bde bar btsa' zhing 'byung /_/gnyis pa mar dag lag mthil du/_/bzhag la gsang sngags nyi shu gcig_/bzlas la mgo lus b+ha gar byug_/de ltar byas na
[\[24b.2\]]bde bar skye/_/gsum pa bo d+hi tse yi 'brum/_/phye ma dag dang ba dmar ser/_/'o ma bsres la bum par blugs/_/gsang sngags nyi shu rtsa gcig bzlas/_/zla mtshan byung dus tha ma'i tshe/_/blud na bu dag myur du skye/_/bzhi pa 'phral skyes byis pa de/_/khrus byas bde bar 'tsho
[\[24b.3\]]bar 'gyur/_/lnga pa gsang sngags de nyid kyis/_/yungs kar nyi shu gcig bsngags nas/_/gdong du brabs na 'byung po ldog_/oM tA re ni ta rA ya/_oM mo tsa ni mo tsa ya/_oM mo k+Sha ni mok+Sha ya dzi ba bar b+hi swA hA/_bskyed cing bsrung ba la sogs pa'i cho ga'i le'u ste nyi shu rtsa lnga pa rdzogs
[\[24b.4\]]so//_//bde gshegs bskyed mdzad rje btsun gyi/_/rnal 'byor byang chub yan lag bzang /_/thabs kyi khyad par mdor bsdus pa/_/zhi ba la sogs las bzhi'i tshul/_/bdag gzhan don du sgrub byed pa/_/thugs rje chu skyes las byung ba'i/_sbrang rtsi 'di ni bdag gis
[\[24b.5\]]gzhibs/_/'gro la phan phyir 'dir bkod do/_/de las byung ba'i dge ba yis/_/'gro ba ma lus byang chub che/_/sku gsum rang bzhin mthar phyin pa/_/myur ba nyid du thob par shog_/rje btsun ma 'phags ma sgrol ma'i sgrub thabs nyi shu rtsa gcig pa'i las kyi yan lag dang bcas
[\[24b.6\]]pa mdor bsdus pa zhes bya ba/_kha che'i slob dpon nyi ma sbas pa zhes bya bas mdzad pa rdzogs so//_//rgya gar gyi mkhan po many+dzu shrI dang /_bod kyi lo tsA ba mal gyo blo gros grags pas bi kra ma shI la'i gtsug lag khang chen po de nyid du bsgyur cing zhus te gtan la phab pa'o//_//_
[\[24b.7\]{D1687}]@##/_/rgya gar skad du/_tA ra sA d+ha nAM u pa de sha kra ma/_bod skad du/_sgrol ma'i sgrub thabs man ngag gi rim pa/_rje btsun 'phags ma sgrol ma la phyag 'tshal lo/_/phun sum tshogs ldan dpal 'byor dri med yon tan gyi/_/gzhir gyur 'gro la dam pa'i lam ster rgyal ba'i
[\[25a\]]
[\[25a.1\]]yum/_/sgrol ma'i zhabs rdul spyi bos blangs te 'gro ba la/_/phan phyir brtse bas sgrub pa'i cho ga bshad par bya/_/rdo rje slob dpon yon tan mtsho/_/ji bzhin sbyor bas bsten byas nas/_/cho ga'i rim pas dbang bskur ba'i/_/rnal 'byor pas ni rnam par bsgom/_/
[\[25a.2\]]ji ltar bshad bzhin rnam bsams la/_/sa bon gyis ni bskul ba yi/_/bla ma rdo rje rnams mchod la/_/gus pa'i bsam pas rtse gcig tu/_/btud la phyi nas rang lus gzhug_/slar yang dkyil 'khor rdzogs par bya/_/bu dza o a go ra de mA/_kA o tri ko ka la kA hi bre gri sau
[\[25a.3\]]su na si ma ku/_spyi bo'i gnas su pul+li rar/_/myur zhing dpa' ma dran par bya/_/spyi gtsug 'bar ba 'dzin pa ru/_/ston zla lta bur dri ma med/_/gser gyi mdog can rna ba ni/_/g.yas pa o t+yan nyid du bsam/_/arbu da ni ltag pa ste/_/gtsug tor rnam par rgyal bar grags/_/
[\[25a.4\]]go da ba ri rna ba g.yon/_/hUM sgra sgrogs pa'i lha mo'o/_/smin dbus ra me shwa ri ste/_/rdo rje sku yi sgrol ma'o/_/'khor lo dang ni cher sgrogs pa'i/_/dril bu g.yas dang gzhan du bsam/_/dbang mchog de bI ko Ti ste/_/khams gsum rnam par rgyal byed do/_/gzhan 'joms
[\[25a.5\]]lha mo dpung par nges/_/mA lar sgrub po dam pas bsam/_/mchan khung kA ma rU pa ste/_/bdud 'joms dam pa sbyin pa mo/_/o Te zhes bya nu ma ste/_/'khor los sgyur byed 'dod ster ma/_/tri sha ku ne lte ba ru/_/mya ngan kun 'joms bsam par bya/_/dri 'dzin gnas su ko sa
[\[25a.6\]]lar/_/'gro ba kun 'gugs phongs pa sel/_/ka ling+ka ni kha yin te/_/lha mo bkra shis thams cad ster/_/mgrin pa'i gnas ni lam pa kar/_/lha mo gsung gi sgrol ma ste/_/pad+ma dril bu 'dzin pa ru/_/mnyam par bzhag la rtag tu bsam/_/kAny+tsi snying gi grong khyer te/_/
[\[25a.7\]]rdo rje thugs kyi sgrol ma'o/_/mig sman gyi ni kha dog can/_/rdo rje dal bus 'gying ba yin/_/kha ba'i rir ni smin byed ma/_/sum mdo'i gnas su bsam par bya/_/yi dgas grong du 'gugs byed ma/_/khra mo rtags kyi rtse mo la/_/zhi ba chen mo khyim gyi lhar/_/'og gi
[\[25b\]]
[\[25b.1\]]phyogs su bsgom par bya/_/brla gnyis sau rASh+Ta yin te/_/'dod chags thams cad 'joms pa mo/_/gser gling byin pa zung gi tshal/_/lha mo bde ba sgrub byed do/_/sor mo phal ba na ga rar/_/rnam par rgyal ma bsam par bya/_/sdug bsngal sreg byed sin+d+hu ste/_/rkang pa'i bol
[\[25b.2\]]du rnam par dgod/_/rgan po ma ru dngos grub kun/_/legs 'byung lha mo bsgom par bya/_/ku lu tar ni yongs rdzogs ma/_/pus mo'i dkyil 'khor gnyis la gnas/_/de ltar cho ga rdzogs pa dang /_/phyis ni rdo rje sgrol ma yi/_/dkyil 'khor bcas pa'i lha rnams kun/_/rang gi
[\[25b.3\]]lus la gzhug par bya/_/dri ma thams cad sbyang ba'i phyir/_/spyan drang mchod nas gsol ba gdab/_/de bzhin thub pas dbang bskur la/_/dbu rgyan rang gi lhag pa'i lha/_/gsang sngags bzlas brjod cho ga dang /_/mtshan ma kha dog la sogs pa/_/gzhan du bshad bzhin
[\[25b.4\]]mkhas pa yis/_/mnyam par gzhag pas rtag tu bya/_/zab mo'i don la skye bo yi/_/blo gros rnam par 'khrul gyur kyang /_/dam pa'i bla ma las byung ba'i/_/man ngag rim pas bris pa yin/_/bsod nams 'di yis nyes pa'i dba' klong g.yo ba'i chus/_/rnam par dkrugs
[\[25b.5\]]te 'khrigs pa'i nor 'dzin brtan pa dang /_/des skyed dge legs snye ma'i me tog 'bras ldan pa'i/_/skye bo'i don du dpag bsam ljon shing byed par shog_/dpal u rgyan nas byung ba'i man ngag gi rim pa'i sgrub thabs slob dpon chen po nyi ma sbas pa'i zhabs kyis mdzad pa
[\[25b.6\]]rdzogs so//_//man ngag gi rim pa'i sgrub thabs 'di dang po ma 'gyur ba las phyis kha che'i paN+Di tas kha ba can gyi ljongs su spyan drangs pa'i dpe las bod skad du dpal sa skya'i dben gnas dam par bsgyur ba'o/_/[{D1688}]@##/_/rgya gar skad du/_b+ha ga ba ti tA ra de bI
[\[25b.7\]]e ka biM sha ti sto tra no pi ya kaM_/bod skad du/_bcom ldan 'das ma sgrol ma la bstod pa nyi shu rtsa gcig pa'i sgrub thabs/_'phags ma sgrol ma'i zhabs la phyag 'tshal lo/_/dus gsum rgyal ba bskyed mdzad yum/_/shes rab pha rol phyin bdag nyid/_/sna tshogs sprul
[\[26a\]]
[\[26a.1\]]pas kun skyob ma/_/lha mo mchog de'i zhabs btud bshad/_/de nyid skyabs song sems bzang pos/_/sras bcas rgyal bas yongs bskor ba'i/_/'phags ma nyid mdun mkhar bzhugs mchod/_/sdig bsal bsod nams [(]longs [,]yongs [)]rdzogs bya/_/rnam dag
[\[26a.2\]]sngags kyis dri bsal la/_/sku gsung thugs dngos bskyed dang rdzogs/_/cho ga ji bzhin ji snyed par/_/ma 'khrugs 'khrul ba med par bsgom/_/'phags ma sgrol ma che nyid sku/_/yongs gyur 'dod sbyin sna tshogs gzugs/_/sna tshogs nor bu'i tshul bzhin du/_/gdul bya'i
[\[26a.3\]]dbang can yongs gyur blta/_/ye shes gzhug cing byin brlabs la/_/dbang bskur mchod cing rgyas gdab bya/_/'od zer 'byor pas 'gro skyob dang /_/dngos grub blangs te bzlas pa bya/_/phyag 'tshal sgrol ma myur ma dpa' mo/_/spyan ni skad cig glog dang 'dra ma/_/'jig rten
[\[26a.4\]]gsum mgon chu skyes zhal gyi/_/ge sar bye ba las ni byung ma/_/spyan ras gzigs mgon thugs rje ma/_/chu skyes zhal gyi ge sar las/_/chu 'dzin las skyes glog 'gyu bzhin/_/byung bas rab dga'i sgrol ma bsgom/_/mkha' dkyil gser mdog chu skyes gdan/_/zhal gcig
[\[26a.5\]]phyag brgyad chos sgrogs dang /_/mda' gzhu 'khor lo ral gri dung /_/rdo rje zhags bcas me tog brgyan/_/de yi phrin las gzhan gyi mthu/_/phyir bzlog bsten phyir lha mo bsnyen/_/bsgrub bya'i rjes la dkyil 'khor bya/_/de dbus hoM khung drag gzugs dgod/_/snying gar rtsibs
[\[26a.6\]]brgyad spel tshig sngags/_/man ngag bzhin bkod thi gus drang /_/sbu gu snying gtang lha sbyor gyis/_/sbod byed rten bral yang yang gzhug_/lha mo khros pas mchod rten ni/_/nag po khri 'phang bzhi ldan brtsig_/rgod gsung rna ba mgul dang thos/_/snom pa'i sdud byed shes par
[\[26a.7\]]byed/_/rgyun mi 'chad pa'i lha sbyor gyis/_/dgug gzhug bstims nas mnan bya ste/_/mtshan ma rnyed nas sngar gzugs sreg_/rang gnas slar yang tsi tas mnan/_/nus ldan stong gis gcig brnag kyang /_/mtshon cha'i sbyor ba slar nyes bzhin/_/bdag nyid bdag gis phung
[\[26b\]]
[\[26b.1\]]bar byed/_/mchod bstod snying rjes mi gtong zhes/_/oM tA re tut+tA re tu re ma ma rak+Sha rak+Sha swA hA/_oM tA re tut+tA re tu re che ge mo gr-i h+Na gr-i h+Na/_ban+d+ha ban+d+ha/_ha na ha na/_da ha da ha/_bi d+h+wan+sa ya/_bi d+h+wan+sa ya/_A mu kaM mA ra ya phaT/_mA ra ya tu re hUM hUM phaT phaT swA hA/_oM tA re tut+tA re tu re ma
[\[26b.2\]]hA pany+tsa yak+Sha staM b+ha ya hri baM hril ma ra ya phaT ku ru ku la b+h+yo/_rje btsun ma 'phags ma sgrol ma myur ma dpa' mo zhes bya ba'i sgrub thabs rdzogs so//_//phyag 'tshal ston ka'i zla ba kun du/_/gang ba brgya ni brtsegs pa'i zhal ma/_/skar ma stong phrag tshogs pa rnams kyis/_/rab
[\[26b.3\]]tu phye ba'i 'od rab 'bar ma/_/ston zla brgya yi zhal mdangs mnga'/_/stong phrag skar mas rab phye ba'i/_/bkrag 'byin gzi mdangs yid 'ong ma/_/mi shes mun sel bsgom par bya/_/ji bzhin cho gas rab sprul yum/_/zhal gsum dkar sngo gser mdog can/_/bcu gnyis
[\[26b.4\]]phyag mnga' mnyam gzhag dang /_/kha T+wAM 'khor lo rin chen nyid/_/rdo rje me tog phreng 'dzin g.yas/_/ril ba ut+pal dril bu dang /_/bum pa dang ni po ti g.yon/_/sna tshogs lha mo'i rgyan gyis spras/_/sku spros gsung bzlas phyag mtshan thugs/_/rang rang rjes mthun phrin las sgrub/_/
[\[26b.5\]]thun mong thun mong ma yin pas/_/mnyam gzhag rjes 'gro rtse gcig bya/_/phrin las yams nad zhi ba'i phyir/_/dkar phyogs maN+Dal maN+Dal dgod/_/dbus su yum bcas 'od dpag med/_/phyogs mtshams rigs bzhi yum bzhi dgod/_/khor yug phyogs skyong bcas dkyil
[\[26b.6\]]'khor/_/ma lus rgyan gyis mdzes par bya/_/mchod dang gtor ma sngon song bas/_/gso sbyong ldan pas gsang sngags bzlas/_/khri phrag mchod gtor ldan pas 'bum/_/bzlas te lha yi sbyor ldan pas/_/nad sogs zhi bya gtsang sbras so/_/yams bdag mang po tshim
[\[26b.7\]]par bya/_/oM tA re tut+tA re tu re sarba byA d+hi pra sha ma na shAn+tiM ku ru swA hA/_rje btsun ma sgrol ma ston zla lta bu zhes bya ba'i sgrub thabs rdzogs so//_//phyag 'tshal gser sngo chu nas skyes kyis/_/pad+mas phyag ni rnam par brgyan ma/_/sbyin pa brtson 'grus dka' thub zhi ba/_/
[\[27a\]]
[\[27a.1\]]bzod pa bsam gtan spyod yul nyid ma/_/shes rab bdag nyid phar phyin lnga/_/yongs rdzogs 'phags ma cho ga bzhin/_/rim gnyis bsgom zhing bzlas bya ste/_/rgya cher mchod bstod bsngags par bya/_/pad nyir skyil krung gser mdog zhal/_/
[\[27a.2\]]gcig mda' phreng ba ral gri mda'/_/rdo rje dbyi gu dar dpyangs zhags/_/pad+ma dril bu gzhu 'dzin bcu'o/_/rjes mthun cho ga sngon song bas/_/tshe bsring phrin las dogs med bsgrub/_/gzhan srog tshe yang bsrungs nas ni/_/tshe dpag med bkug mchod bstod gsol/_/
[\[27a.3\]]oM tA re tut+tA re tu re A yu r+dz+nyA na d+ha ra d+ha ra bi d+ha ra bi d+ha ra ya ma bra hi dA ya de hi swA hA/_rang lo'i grangs kyi brgya rtsa brgyad/_/sangs rgyas kun dngos tshe yi dpal/_/grangs te nyi shu gcig bstod bya/_/zhag re zla re las tshe 'phel/_/rje btsun ma sgrol ma pha rol phyin ma zhes bya ba'i sgrub
[\[27a.4\]]thabs rdzogs so//_//phyag 'tshal de bzhin gshegs pa'i gtsug tor/_/mtha' yas rnam par rgyal ma spyod ma/_/ma lus pha rol phyin pa thob pa'i/_/rgyal ba'i sras kyis shin tu bsten ma/_/gtsug tor yid bzhin nor bus mtshan/_/bdud dgra 'tshe ba kun las
[\[27a.5\]]rgyal/_/pha rol phyin kun yongs rdzogs pas/_/bdag nyid che rnams kyis mchod bsgom/_/gser mdog chu skyes ri mo can/_/zag med chags med rnam gnon zhing /_/gser ri ltar brjid phyag bzhi mdzes/_/mchog sbyin phreng ba ril ba dbyug_/de las srog g.yo rnams
[\[27a.6\]]'jil ba/_/kharga ne tra ak+Sho b+h+ya/_/garba su kha gcig pu skyes/_/ma g+hi bai ro tsa na sbyar/_/lha mor yid brtan mang bzlas nas/_/gnas lngar gdab cing khong du sbyin/_/rtse gcig ha las 'tsho sgros bya ba/_/rang bzhin bcos sogs sel don med/_/oM tA re tut+tA re tu re na ma/_
[\[27a.7\]]sha re sha re bi sha re sarba brah+ma g+ha Ta swA hA/_rje btsun ma sgrol ma gtsug tor rgyal ma zhes bya ba'i sgrub thabs rdzogs so//_//phyag 'tshal tut+tA ra hUM yi ges/_/'dod dang phyogs dang nam mkha' gang ma/_/'jig rten gsum po zhabs kyis mnan te/_/lus pa med par
[\[27b\]]
[\[27b.1\]]'gugs par nus ma/_/mthu chen sngags kyi hUM sgra yis/_/khams gsum rgyas 'gengs srid gsum gnon/_/kun bdag bkug nas dbang sdud ma/_/dbang bsgyur che nyid rnam par bsgom/_/zla steng rdo rje'i zhabs gnon cing /_/skyabs sbyin gser gyi pad lcug 'dzin/_/ting 'dzin
[\[27b.2\]]mchog gzhug 'gro skyob ma/_/ma chags gdul bya kun skyong mdzad/_/phrin las bsgrub phyir lhar bsnyen ma/_/ras la rtsibs bzhi 'khor lo bri/_/bsgrub bya'i gzugs sogs mig dang ldan/_/wa shaM ku ru khrag gis bri/_/oM gsum rim pa'i rgyal mo'i dbus/_/skye mched
[\[27b.3\]]gsal rdzogs spra tshil gzugs/_/lha mos bsdus te snying gar gzhug_/dus gsum dus drug seng ldeng bsreg_/sgo gnyis zangs ma'i thur mas bru/_/sa bon 'od dmar shugs drag gi/_/lcags kyus bkug ste zhags pas bcings/_/skra yengs gcer bu rkang 'dud
[\[27b.4\]]bsam/_/dur khrod rjes gsum rdo rje'i chus/_/sbyar te sngags bcas sbyin par bya/_/de rjes ske tshe ming dang bcas/_/dbang sdud yid kyis sbyin sreg bya/_/bdun phrag zhag ni gcig dang gnyis/_/de bzhin bdun gyi mi mo dang /_/mi pho lha mo sogs dbang bskur/_/oM tA re
[\[27b.5\]]tut+tA re tu re lam+b+ha lam+b+ha so sA tik+Sha si u kro si ba shaM ka ra ya a mu kaM s+ya d+h+yarma g+ha Da ni ra ha tra tsa ma na ba b+h+yaHsid ha da ha s+thi d+h+ya ma mas+dza ka d+ha ha laM pa na bi ru ti pa la NA pa tsa ti rat+ne taM ba lan dar+ya ma ne hi ku to ni ku ku tro ro tro tri ya ti ba sa ne hi ba lan ba d+ha phu ra sa kri taM/_oM tsi tri tsi tri bi lo li la bi lo la
[\[27b.6\]]swA hA/_A mu kaM sA d+ha naM pa ra pa tAm+me da sa ma na ye swA hA/_oM ku ru kul+le hrIHswA hA/_'bum phrag rnal 'byor rtse gcig gis/_/me tog bdug pa bza' btung dag_/byin na brgya byin yang dbang byed/_/me tog dmar po'i sbyin sreg gces/_/yungs kar skyes bu mchog
[\[27b.7\]]la bsngags/_/'khar ba'i snod du sbrang rtsi mar/_/sngags dang bcas gus dus gsum du/_/mchod pa bcas pas don rnams 'grub/_/kham phor ram ni dung phor du/_/sbrang rtsi sogs la brgya rtsa brgyad/_/bzlas so mig byugs dgra bo yang /_/bu sdug bzhin du
[\[28a\]]
[\[28a.1\]]sems par 'gyur/_/dur khrod gnas su snod chen ni/_/pad+ma dkar dang chen po'i snum/_/brgya dang bcu bzhi bsgrub byas pa'i/_/mig sman gyis ni gzhan dga' byed/_/rje btsun ma sgrol ma srid gsum 'gugs pa'i sgrub thabs rdzogs so//_//_
[\[28a.2\]]phyag 'tshal brgya byin me lha tshangs pa/_/rlung lha sna tshogs dbang phyug mchod ma/_/'byung po ro langs dri za rnams dang /_/gnod sbyin tshogs kyis mdun nas bstod ma/_/'jig rten las 'das 'jig rten gyi/_/che rnams dbang phyug dpal ldan ma/_/'jigs chen sdig sbyong srid zhi yi/_/
[\[28a.3\]]dngos grub ster mdzad mkhas pas bsgom/_/pad+ma nyi ma la gnas dmar/_/zhal gcig phyag bzhi rdo rje gri/_/sdigs mdzub zhags bsnams rjes mthun bsgrub/_/lha tshogs kun la skyon sel ma'o/_/las sgrub 'gro la phan yid kyis/_/dben par dkyil 'khor bzang byas
[\[28a.4\]]te/_/bgegs bsal phrin las gtor ma byin/_/lha mo spyan drangs mchod bstod gsol/_/brgya rtsa brgyad bzlas bsgom par bcas/_/gnas gsum lus ngag yid sdig skyon/_/sdig gzugs bsams la byab par bya/_/de rjes bkru dang bsreg par bya/_/lus bkrus
[\[28a.5\]]'dam skyes sdud dang skyes/_/mkha' la rgyu dang rtsod las rgyal/_/ngan skyugs rgal sogs ltas 'thon nas/_/sdig ldan gzhan yang sbyang bar bya/_/na mo rat+na tra yA ya/_na ma Ar+ya ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_oM tA re tut+tA re tu re
[\[28a.6\]]ma ma sarba pA paM/_sho d+ha ya/_sho d+ha ya/_bi sho d+ha ya/_bi sho d+ha ya/_sarba b+ha ba sa mu d+hits+tsho sha ra yaM swA hA/_dngos sam gzugs sam gzugs brnyan la/_/mi dge kun bsdus stobs bzhir bcas/_/'phags pa'i sku gsung thugs bden pas/_/bdag dang 'gro kun
[\[28a.7\]]sdig bsal bya/_/rje btsun ma sgrol ma sdig pa las rnam par rgyal ma'i sgrub thabs rdzogs so//_//phyag 'tshal traT ces bya dang phaT kyis/_/pha rol 'khrul 'khor rab tu 'joms ma/_/g.yas bskum g.yon brkyang zhabs kyis mnan te/_/me 'bar 'khrug ma shin tu
[\[28b\]]
[\[28b.1\]]'bar ma/_/ma lus rgol 'joms lha mo che/_/traT phaT sgra yis pha rol gnon/_/pad+ma ser dang nyi ma la/_/g.yas bskum g.yon brkyang stang stabs mdzes/_/tsham rngam gnag cing khros pa'i bzhin/_/na bza' ser bsnams lto 'gros brgyan/_/phyag bzhi 'khor lo ral gri dang /_/
[\[28b.2\]]skye gnas steng zhags sdig mdzub mdzad/_/rjes mthun las kyi 'chi bslus la/_/de las gong mar 'pho bar bya/_/phyi nang gsang bas 'gro ba la/_/srog sbyin tshogs bsags mchod rten bsgrub/_/lha mo 'dod sbyin yid kyi bltas/_/sgo gnyis 'jug ldog rlung sbyangs la/_/gnyug
[\[28b.3\]]mar gnas pa'i yi ge gsum/_/gcig tu bsdus te steng du 'phang /_/hi kas lam phye tAM gis drangs/_/'og min longs spyod rdzogs skur 'gyur/_/dri med chos sku las ma g.yos/_/sna tshogs gnas su sprul sku 'phro/_/rje btsun ma sgrol ma gzhan 'joms 'pho ba
[\[28b.4\]]zhes bya ba'i sgrub thabs rdzogs so//_//phyag 'tshal dkon mchog gsum mtshon phyag rgya/_/sor mos thugs kar rnam par brgyan ma/_/ma lus phyogs kyi 'khor los brgyan pa'i/_/rang gi 'od kyi tshogs rnams 'khrug ma/_/sangs rgyas chos las legs
[\[28b.5\]]skyes shing /_/dge 'dun kun skyong brtse chen ma/_/phyogs dang phyogs bral 'khor lo'i bdag_/rang skyes 'od kyis kun skyes bsgom/_/pad+ma dmar dang zla steng du/_/ban+du ltar dmar phyag bzhi ma/_/gnyis dang gnyis las rab dga' yi/_/rang bzhin mya ngan med shing
[\[28b.6\]]'dzin/_/rjes mthun las kyi don bsgrub cing /_/de la mchod tshogs sngon 'gro bas/_/bsnyen cing bsgrubs nas tshogs bsags te/_/de nyid gsum gyis byin gyis brlabs/_/byin brlabs ma brlabs yon tan skyon/_/shes gsal mi gsal bsrung byas te/_/yongs
[\[28b.7\]]rdzogs maN+Dal gsum pa'i tshad/_/maN+Dal stegs bzhugs dus bzang brtag_/mchod bstod gsol btab gtor ma sbyin/_/lha yi rnal 'byor rdzogs ldan pas/_/dkyil 'khor bris te bum par ni/_/dbang bskur phyir ni lha rnams bsgrub/_/oM sarba ta thA ga ta a b+hi Sha ka ta
[\[29a\]]
[\[29a.1\]]sa ma ya shri ye hUM/_bum pa la bzlas pa bya'o/_/b+h+rUM AM dzr-I khaM hUM bskyed la/_/slar yang phyag mtshan lha sbyor las/_/rigs lnga bsgoms te dbang mchog bskur/_/khrus byas dris byug kun rdzogs sbyar/_/oM sarba ta thA ga ta kA ya bi sho d+ha ne hUM swA hA/_sku phyi ba'i
[\[29a.2\]]sngags so/_/oM AHhUM dzaHhUM baM hoH/_sku gsung thugs byin gyis brlab pa dang /_ye shes pa spyan drang ba'i sngags so/_/de nas man ngag ldan pa yis/_/mchod nas sngags bzlas spyan phye la/_/slar yang rab tu rgyas pa'i las/_/mchod cing sbyin sreg bcas mnga'
[\[29a.3\]]gsol/_/oM AHtA re puSh+pa d+hU paM dI pa gan+d+he nai bi t+ya badzra hUM mchod pa'i sngags so/_/oM tsak+Shu tsak+Shu sa man+ta tsak+Shu bi sho d+ha ya swA hA/_thur mas spyan dbye ba'i sngags so/_/oM su pra tiSh+Tha badzre swA hA/_me tog la bzlas pa dang gtor ma'i sngags so/_/oM hUM b+h+rUM khaM badzrI b+ha ba dr-i D+ho tiSh+Tha b+h+rUM
[\[29a.4\]]khaM/_bzhugs nas maN+Dal dbul ba'i sngags so/_/zhi ba'i sbyin sreg las kun byed/_/bstan skyong mchod pas srung bar byed/_/srung 'khor ldan byas gnod med byed/_/gtor ma rgyas byin rgyas par byed/_/mchog gi mnga' gsol rab gnas kyis/_/byin brlabs
[\[29a.5\]]'bar dang rgyun ring gnas/_/gang 'dod dpal ster mthu stobs 'phel/_/gang bsgrubs de 'drar sangs rgyas 'gyur/_/rje btsun ma sgrol ma mchog stsol ba zhes bya ba'i sgrub thabs rdzogs so//_//phyag 'tshal tu re 'jigs pa chen mo/_/bdud kyi dpa' bo
[\[29a.6\]]rnam par 'joms ma/_/chu skyes zhal ni khro gnyer ldan mdzad/_/dgra bo thams cad rab tu gsod ma/_/'jigs chen las skyob 'jigs chen mo/_/dpa' bo las kyang dpa' mo che/_/khros pas dgra gsod dgra chen dgra/_/dbang bskur kun sbyin dbang bdag bsgom/_/
[\[29a.7\]]pad+mar zla gdan chu srin gdan/_/gser mdog skyil krung phyed zhal gcig_/a shwa ka dang rin chen mchog_/pad+ma bum las dbang mchog ster/_/rjes mthun las byed nyon mongs kyis/_/nyon mongs kun sel dbang bsgrub bya/_/rigs gsum las skyes smin byas te/_/
[\[29b\]]
[\[29b.1\]]cho gas sbu gur snying po drang /_/nyi zla nam mkha' sbrang rtsi'i bcud/_/lhan cig skyes zhes mi 'bral bsgom/_/zag dang bcas las zag pa med/_/zhi la 'od gsal dmigs bral dag_/mkhas pas lus dang lus med las/_/me tog rtsi'am til mar ltar/_/thabs ldan
[\[29b.2\]]thabs bral legs blangs bstan/_/mthar ni yang dag mkha' mnyam nyid/_/rje btsun ma sgrol ma bdud 'joms dbang ster ma zhes bya ba'i sgrub thabs rdzogs so//_//phyag 'tshal rab tu dga' ba brjid pa'i/_/dbu rgyan 'od kyi phreng bas spel ma/_/bzhad
[\[29b.3\]]pa rab bzhad tu t+tA ra yis/_/bdud dang 'jig rten dbang du mdzad ma/_/ting 'dzin dam pas thugs bltams te/_/dgyes shing dgyes pas rol pa'i stangs/_/dbu rgyan lnga yi lha 'od kyis/_/bzhad cing rab bzhad bsgom par bya/_/pad+mar zla steng byi ru'i mdog_/zhal
[\[29b.4\]]gcig phyag bzhi dang po gnyis/_/spyi bor bcings dang ral gri 'phyar/_/a shwa ka yi yal ga 'dzin/_/rjes mthun las rnams bsgrub mdzad ma/_/mnyes byas du mas gsol btab pas/_/bgegs bsal gtor ma sngon byin la/_/sa blang stegs bu bzang po bya/_/
[\[29b.5\]]ri rab steng gnas gzhal yas khang /_/bum pa lnga ldan mchod bstod gsol/_/dam tshig bskyed la rdzogs par bsgrub/_/'bum phrag gsum du bzlas pa bya/_/mig gnyis nyi ma zla ba yis/_/phyogs kun bsregs nas lha mo yi/_/dkyil 'khor dam pa mkha'
[\[29b.6\]]la blta/_/badzra uts+tsha Ta hUM brjod/_/'khyil pa'i sngags brjod gom pa brgyar/_/rngam par bya ste dra gur bya/_/'byung chen lha mo dpang bzhag nas/_/dkyil 'khor mchog ni rgyas par bri/_/phyogs bzhi nas gus tshig bzhi yis/_/gsol btab dam tshig ye shes kyi/_/
[\[29b.7\]]dkyil 'khor bskyed dang gzhug sogs bya/_/bu dang bla ma'i dris lan brjod/_/maN+Dal sngon song so shing sbyin/_/sngags bcas nyal bas rmi brtags la/_/lha yid kun ldan rdul tshon dgod/_/mchod bstod bsgom zhing bzlas sogs bya/_/oM d+ha rod badzra sa ma ya swA hA/_
[\[30a\]]
[\[30a.1\]]gsang bar bsdams te mna' dor la/_/byin brlabs chu sbyin gdong g.yogs nas/_/me tog dor te dkyil 'khor gzhug_/rtags ldan brtan pa phyag rgyas gdab/_/oM tA re tut+tA re tu re tsit+ta maN+Da la badzra sa ma ya s+t+waM/_dkyil 'khor bstan cing gsol
[\[30a.2\]]btab la/_/sangs rgyas kun bzhu lha mo yi/_/rnal 'byor kun ldan ye shes lnga'i/_/dbang bskur slob ma mchog la sbyin/_/oM A badzrA daR+sha dz+nyA na a b+hi Shiny+tsa mAM/_oM badzra sa ma ta dz+nyA na rat+na a b+hi Shiny+tsa mAM/_oM badzra pra t+ya bek+Sha Na dz+nyA na a b+hi Shiny+tsa mAM/_oM kr-i t+ya a nuSh+Tha na dz+nyA na badzra
[\[30a.3\]]a b+hi Shiny+tsa mAM/_oM tsakra a mo g+ha dz+nyA na a b+hi Shiny+tsa mAM/_de nas rdo rje sbyin te/_oM badzra sa ma ya s+t+r+waM a b+hi Shiny+tsa mAM/_de nas rgyan dang srung ba sbyin la/_oM badzra rak+Sha rak+Sha hUM a b+hi Shiny+tsa mAM/_lung bstan cing dbugs phyung la/_oM tA re tut+tA re tu re sid+d+ha sa ma ya s+t+waM swa b+hA ba a b+hi Shiny+tsa mAM/_
[\[30a.4\]]rdo rje slob dpon nyid du dbang bskur la/_oM tA re tut+tA re tu re he he a b+hi Shiny+tsa mAM/_phyir mi ldog par dbang bskur la/_oM badzra be warti a b+hi She ka a b+hi Shiny+tsa mAM/_chos kyi rgyal por dbang bskur la/_oM d+harmA rA dzA pra ti swA hA/_rjes su gnang ba'i dbang bskur la/_oM badzra a
[\[30a.5\]]nuny+tsa a b+hi Shiny+tsa mAM/_'di dag slob ma'i dbang bcu ste/_/phal cher bum pa la gnas phyir/_/bum pa'i dbang du brjod pa yin/_/dang po yang ni thob par byed/_/de bzhin gsang ba shes rab kyi/_/dbang bskur bcu yi ye shes dang /_/sku gsum thob byed bla ma'i zhal/_/
[\[30a.6\]]bdud rtsi bzhi pas rdo rje 'dzin/_/rje btsun ma sgrol ma mya ngan sel byed kyi dkyil 'khor du 'jug pa'i yan lag ces bya ba rdzogs so//_//phyag 'tshal sa gzhi skyong ba'i tshogs rnams/_/thams cad 'gugs par nus pa nyid ma/_/khro gnyer g.yo ba yi ge hUM gis/_/
[\[30a.7\]]phongs pa thams cad rab tu sgrol ma/_/dpal ldan sa skyong phyogs rnams dang /_/phyogs bral ma lus 'gugs byed ma/_/de nyid snying po rab g.yo bas/_/phongs pa mtha' dag sel mdzad bsgom/_/rjes mthun cho gas las bsgrubs nas/_/pad nyi la bzhugs g.yas
[\[30b\]]
[\[30b.1\]]brkyang rol/_/mun mdog zhal gcig phyag gnyis g.yas/_/lcags kyu gza' 'gugs zhags bsnams 'ching /_/dpa' mo bsnyen pas 'gro phan yid/_/brgya rtsa brgyad ni gus bsgoms la/_/pad+ma'am bil 'bras de bzhin du/_/ka ra bI ra'i mes mchod bya/_/bum bzang snod
[\[30b.2\]]du lnga phrag lnga/_/rin chen gzugs spras snying po gzhug_/gang 'dod bzhir ni bgegs bsal la/_/lha mo nor gyi dbang phyug brten/_/oM tA re tut+tA re dzaM b+he mo he swA hA/_rje btsun ma sgrol ma 'gro ba 'gugs shing phongs pa sel ma zhes bya ba'i sgrub thabs rdzogs so//_//_
[\[30b.3\]]phyag 'tshal zla ba'i dum bus dbu brgyan/_/brgyan pa thams cad shin tu 'bar ma/_/ral pa'i khur nas 'od dpag med las/_/rtag par shin tu 'od rab 'dzag ma/_/gang gis gsol btab bkra shis dang /_/dge legs rgyas mdzad zla tshes brgyan/_/'od dpag med
[\[30b.4\]]las 'od 'dzags pas/_/bsod nams 'od dpung 'bar mdzad bsgom/_/mtshan mas rjes mthun las bsgrubs nas/_/slar yang chu skyes ri bong can/_/rdo rje'i skyil krung gis gnon dpal/_/gser mdog zhal gcig phyag brgyad blta/_/rtse gsum lcags kyu rdo rje gri/_/
[\[30b.5\]]rin chen lcags kyu dbyu gu ril/_/thugs rjes tshar gcod rjes 'dzin ma/_/rgyun mi 'chad par 'dod ster ma'o/_/shis pa'i phyogs su thab brtsigs te/_/dbus su tAM ldan ut+pal bskor/_/sreg rdzas g.yas dang mchod rdzas g.yon/_/'o ma can shing sbrang rtsi mar/_/
[\[30b.6\]]bsangs te so sor byin gyis brlabs/_/rin chen las byas tshad ldan gyis/_/dgang gzar blugs gzar rdo rje dril/_/bsangs te ku shas gcal bkram bya/_/rgyun bzhag bram ze'i mes sbar la/_/bsang zhing rlung yab kyis bskyod bya/_/'bar ba'i ched du lan gsum gsum/_/
[\[30b.7\]]bdag med byin za mchod nas bstim/_/pad+ma'i 'dug stangs lan gnyis te/_/gsum gsum gyis ni lan bdun du/_/mar gyi dgang blugs gus pas sbyin/_/rnal 'byor ldan pas rtse gcig go_/oM ag+na ye a di bya a bi sa ma ya rA shri ye ha bya ka bya ma hA ka na swA hA/_/me bltas ngan na
[\[31a\]]
[\[31a.1\]]bgegs dgra bzlog_/bzang na gsol btab dngos grub blang /_/sdig ldan spangs nas gso sbyong can/_/gus shing snying rje ldan par mchod/_/o a b+hi b+ha k+Sha ag+na ye ma ma shAn+tiM ku ru swA hA/_de rjes dgang blugs zhabs bsil bya/_/mchod bstod 'dod don
[\[31a.2\]]gsol ba gdab/_/de rjes lha bskyed sogs mchod nas/_/dgang blugs phul la rdzas rnams mchod/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA sa twA ya/_ma hA kA ru Ni kA ya/_oM tA re tut+tA re tu re ma ma shAn+tiM ku ru swA hA/_dgang blugs
[\[31a.3\]]dbul zhing mchod bstod la/_/slar yang me lha bskyed rdzas dbul/_/mchod bstod bshags shing byang chub bsngo/_/kun don phrin las thams cad grub/_/rje btsun ma sgrol ma bkra shis thams cad sbyin ma'i sbyin sreg bya ba'i sgrub thabs rdzogs so//_//phyag 'tshal bskal pa tha ma'i
[\[31a.4\]]me ltar/_/'bar ba'i phreng ba'i dbus na gnas ma/_/g.yas brkyang g.yon bskum kun 'khor dga' ba'i/_/dgra yi dpung ni rnam par 'joms ma/_/smin byed rlag byed dpa' mo ni/_/mi bzad me dpung dbus na brjid/_/rten byed sdang byed dga' mdzad cing /_/'joms byed dgra
[\[31a.5\]]gzugs can de bsgom/_/pad+ma dmar dang nyi ma la/_/bzhengs pa'i dor stabs brkyang bskum ma/_/mi bzad rA ga ltar dmar mdog_/kun du 'phro zhing kun bsreg mdzad/_/zhal gcig phyag bzhi mchu smin g.yo/_/ral gri mda' dang 'khor lo gzhu/_/gcod 'bigs gshag cing bsnun
[\[31a.6\]]byed las/_/bgegs dgra phra rab rdul mi gnas/_/gser mdog nor bu in+d+ra dang /_/sbur long 'phags pa'i gdung thal dang /_/bri ha ti dang gu gul dang /_/bdud rtsi lnga sogs sbyar ba'i spos/_/rnal 'byor ldan pas bdug byas na/_/stong phrag brgyad cu'i ma lus bgegs/_/
[\[31a.7\]]nags mes shing skam ji bzhin 'joms/_/rims sogs dug sogs de bzhin no/_/bsgrub bya'i gzugs la lha mo yis/_/nga rgyal gyis bkug rtsub mo'i shing /_/rten phral ling ga gtubs nas bsregs/_/bsnyen bsgrub las la go rims bzhin/_/'bum phrag stong phrag brgya rtsa brgyad/_/
[\[31b\]]
[\[31b.1\]]bzlas te khro mo'i hoM khung zhal/_/phul nas gsum bdun nyi shu gcig_/zhag gis tshangs par gyur kyang gsod/_/oM tA re tut+tA re tu re d+ha ma d+ha re sa hUM/_s+pho Ta b+hasmi ku ru hUM hUM hUM phaT phaT phaT swA hA/_rje btsun ma sgrol ma yongs su smin pas dgra bgegs gzhom pa'i sgrub thabs rdzogs
[\[31b.2\]]so//_//phyag 'tshal sa gzhi'i ngos la phyag gis/_/mthil gyis bsnun cing zhabs kyis brdungs ma/_/khro gnyer g.yo ba'i yi ge hUM gis/_/rim pa bdun po rnams ni 'gems ma/_/'gugs byed snun byed rdung byed ma/_/yig mchog 'dzin rim gnyis bdun 'gems/_/
[\[31b.3\]]lha mo nyid bsnyen gus pa yis/_/zhe sdang dang bral khro bas bsgrub/_/stong zil gnag mdog zhal gsum ma/_/g.yas dkar g.yon dmar khros pa'i zhal/_/thod pa'i do shal rgyu ma gsol/_/sbrul brgyad kyis brgyan stag lpags gsol/_/phyag drug ral gri lcags kyu dang /_/
[\[31b.4\]]dbyu gu de bzhin thod khrag bkang /_/zhags pa tshangs pa'i mgo 'dzin ma/_/khams gsum rim bdun cig car 'gems/_/rjes mthun las rnams sngon song bas/_/dar dkar dril byug lha sbyor gyis/_/chu skyes ge sar oM dang a'i/_/mtha' rten mda' brgyad 'bru brgyad bri/_/bden
[\[31b.5\]]bzhi'i rten 'brel mtha' skor dang /_/rigs lnga'i snying pos brgyan pa yi/_/sna tshogs rdo rjes mdzes pa dang /_/A li kA li mu khyud bskor/_/mthar byed sngags dang ral gri yi/_/ra ba phyi rol rim gnyis dgod/_/de nas 'bar ba'i ra ba ste/_/shis pa'i snag tshas mnyam gzhag bri/_/mchod
[\[31b.6\]]cing ye shes 'khor lo gzhug_/nga rgyal ldan pas rgyas btab la/_/bdug pas bdug cing mgul du gdags/_/'di yis mi srung gang yang med/_/rje btsun ma sgrol ma 'gugs byed mas bsrung ba'i 'khor lo bya ba'i sgrub thabs rdzogs so//_//phyag 'tshal bde ma dge ma zhi ma/_/
[\[31b.7\]]mya ngan 'das zhi spyod yul nyid ma/_/swA hA oM dang yang dag ldan ma/_/sdig pa chen po 'joms pa nyid ma/_/lha mo bde mas mtho ris sbyin/_/dge mas thar pa sbyin pa ste/_/de bzhin zhi mas rdzogs sangs rgyas/_/sbyin mdzad sdig 'joms bsgom par bya/_/pad+ma dkar dang zla ba la/_/rdo rje'i skyil
[\[32a\]]
[\[32a.1\]]krung kun+da'i mdog_/phreng ba mchog sbyin dbyu gu dang /_/pad+ma spyi blugs po ti 'dzin/_/rtsa ba'i bsnyen ldan khrus byas te/_/bgegs bsal bsod nams spel phyir ro/_/lha sbyor ldan dang rdzas tshang dang /_/dad dang snying rje brtson pas yid/_/
[\[32a.2\]]nyams dga'i phyogs su stegs bu bcas/_/sna tshogs pad+ma 'dab bzhi ldan/_/rdo rje me phreng mdzes bskor zhing /_/phyogs skyong bkra shis rtags ldan bri/_/ral gri me tog mda' dang dar/_/rma bya tshon skud dung dkar sogs/_/ba dan bla re rgyal mtshan gdugs/_/
[\[32a.3\]]me tog phreng sogs mchod gtor bsham/_/lha mo'i ting 'dzin las sprul pa/_/rin chen khang brtsegs rgya chen nang /_/dngos grub mtsho skyes bcom ldan ma/_/cho ga gsum gyis bskyed gzhug mchod/_/na mo rat+na tra yA ya/_na mo Ar+yA ba lo ki te shwa rA ya/_bo d+hi satwA ya/_
[\[32a.4\]]ma hA satwA ya/_ma hA kA ru Ni kA ya/_oM tA re tut+tA re tu re sarba gra he/_sarba bya d+hi/_sarba tso ra/_sarba ba t+yi/_sarba dur swapa ni b+h+yaH_sarba pA paM sha ma nA ya swA hA/_rig pa'i rgyal mo'i mtha' skor du/_/gzugs mdzes kyis ni brgya stong grangs/_/bskor zhing 'phro 'du'i
[\[32a.5\]]'od 'bar bas/_/bzhu ste bdud rtsi'i rdzing bur byas/_/dug sel sgros byab sdig gdon sogs/_/mi sdug gzugs su phyung byas khrus/_/rig sngags bkra shis bcas te gdon/_/rjes la mchod bstod bzod par gsol/_/lan cig lan gsum lnga dang bdun/_/
[\[32a.6\]]khrus byas nad sel gdon zhi byed/_/sdig 'joms don kun 'grub 'gyur te/_/rtag tu byas na dngos grub thob/_/rje btsun ma sgrol ma zhi ba chen mo phyi khrus kyi cho ga'i sgrub thabs rdzogs so//_//phyag 'tshal kun nas bskor rab dga' ba'i/_/dgra yi dpung ni rab
[\[32a.7\]]tu 'gems ma/_/yi ge bcu pa'i sngags ni bkod pas/_/rig pa hUM las sgrol ba nyid ma/_/yid gzhungs dran sogs kun nas bskor/_/mi shes dgra dpung rab 'joms ma/_/blo gros yi ge bcu bkod pas/_/hUM las srid zhi'i mun sgrol bsgom/_/pad+ma'i ge sar
[\[32b\]]
[\[32b.1\]]nyi ma la/_/sems dpa'i skyil krung byu ru'i mdog_/dgra 'joms rtse gsum thugs kar 'dzin/_/'bras bcas shing bsnams sdigs mdzub 'phyar/_/thugs kyi snying po reg pa mchog_/yi ge bcus bskor 'dod pa yi/_/dngos grub kun ster blo gros spel/_/thams cad
[\[32b.2\]]snying gi dbus gnas ma'o/_/thugs rje'i rang bzhin shes rab mchog_/gcig tu phan mdzad dngos grub sbyin/_/ji ltar gzhan blo spel de ltar/_/bdag gi blo mchog rgyas par mdzad/_/ngag gi dbang phyug zhi phra dmar/_/bdag gyur g.yas g.yon mdun rgyab tu/_/yid
[\[32b.3\]]gzhungs dran dang shes rab dang /_/blo 'phel lha mo bzhi bsgom bya/_/srid pa'i 'khor lo zla ba'i dbus/_/rnam snang sgrol ma las byung dngos/_/rtsa rig 'od kyis mun sel bskyed/_/mi smra'i sbyor bas gsang sngags bzlas/_/oM tA re tut+tA re tu re hrIH/_mahA ma yAM ga
[\[32b.4\]]pradz+nyA pri d+hA ma hA sa ra sa t+yai na ma pra kr-i ta pa ri shud+d+ha sarba d+harmA pra kr-i ta pa ri shud+d+ho\u0f85haM/_sarba ma hA b+ha yan tA ra swA hA/_sman rnams sbyar bas bzlas nas ni/_/zla ba drug dang gsum mam gcig_/zos nas thos mang 'dzin pa dang /_/tshe ldan tshangs pa'i nga ro thob/_/de bzhin
[\[32b.5\]]gser mdog dri ldan sngags/_/zla gcig zla gsum zla ba drug_/bsnyen pas yid gzhungs dran ldan zhing /_/blo 'phel ngag gi dbang phyug 'gyur/_/rje btsun ma sgrol ma dgra 'joms mas blo 'phel ba zhes bya ba'i sgrub thabs rdzogs so//_//phyag 'tshal
[\[32b.6\]]tu re zhabs kyis brdabs pas/_/hUM gi rnam pa'i sa bon nyid ma/_/ri rab man+da ra dang 'bigs byed/_/'jig rten gsum rnams g.yo ba nyid ma/_/bde ldan lha mos zhabs brdabs pas/_/'jig rten gsum g.yo 'jigs par byed/_/hUM yig sa bon las skyes mgon/_/
[\[32b.7\]]ri rab kun bskyod dbang sdud bsgom/_/rab dkar pad dbus nyi ma la/_/hUM yig las skyes kun bde ster/_/sems dpa'i skyil krung dmar ser mdzes/_/phyag gnyis ri bong 'dzin bsnams pa'o/_/de bsnyen dben par gtsang khang bsham/_/zhi mdzad lha la me
[\[33a\]]
[\[33a.1\]]tog gi/_/maN+Dal mchod bcas gtor mar bcas/_/de bzhin gtum mo me mchod bcas/_/chom rkun la sogs snying brtse bas/_/lha mo gtor ma 'dod byin la/_/yan lag dgu ldan mchod byas nas/_/zhi drag gnyis kar gsol ba gdab/_/
[\[33a.2\]]snying ga'i 'od kyis sems can khams/_/kun khyab slar yang thugs rje yi/_/a las bsil zer de steng tAM/_/yongs gyur sngar gzugs lha mo yi/_/g.yas g.yon mi 'jigs ut+pal can/_/sna tshogs rgyan mdzes lha rdzas kyi/_/mchod sprin dbus bzhugs che
[\[33a.3\]]dgus mchod/_/mgul rgyan gdu bu do shal 'dzin/_/'bru gsum gyis brgyan nam mkha' yi/_/tshon gzugs dang bltas gsal bar bya/_/phyag gi bdud rtsis bdag skyong bar/_/bsams la gsang sngags lo grangs gdon/_/na mo Ar+yA ba lo ki te shwa rA
[\[33a.4\]]ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_oM tA re tut+tA re tu re sarba duSh+TAM pra duSh+TAM ma ma kr-i twAn/_dzaM b+ha ya/_staM b+ha ya/_mo ha ya/_ban+d+ha ban+d+ha ya/_hUM hUM hUM phaT phaT phaT sarba staM b+ha ni tA re swA hA/_phyi yi phyag rgya zhabs 'og mnan/_/nang gi dbugs
[\[33a.5\]]kyis drangs te bsreg_/bsgrub bya'i 'khor lo bcings te dril/_/de skyong lha ni gtor mas bskrad/_/gang 'gro'i phyogs su dpal chen mo/_/zhal bzang bdag la gzigs par bsam/_/de la bstod dang bzlas gsol bya/_/des ni 'jigs pa kun skyob 'gyur/_/rje
[\[33a.6\]]btsun ma 'phags ma sgrol ma bde ldan mas chom rkun bcing ba zhes bya ba'i sgrub thabs rdzogs so//_//phyag 'tshal lha yi mtsho yi rnam pa'i/_/ri dgas rtags can phyag na bsnams ma/_/tA ra gnyis brjod phaT kyi yi ges/_/dug rnams ma lus par ni sel ma/_/
[\[33a.7\]]'phags ma lha yi ngang pa 'dzin/_/zag med bde rgyas dug sel ma/_/mnyes byas rdzas dang sngags sbyor bas/_/dug rnams las rgyal bsgom par bya/_/pad+ma dkar steng zla dbus su/_/'dab bzang khri steng skyil krung bzhugs/_/gnyis kyi spyi bor lcags kyu 'dzin/_/
[\[33b\]]
[\[33b.1\]]gzhan gnyis mchog sbyin po ti bsnams/_/lha mnyes rnal 'byor ldan pa yis/_/gdon rigs lnga yis dug brtags la/_/rdzas rigs lnga la gsang sngags lnga/_/'bum phrag gsum bzlas gnas lngar byugs/_/oM tA re tut+tA re tu re ku ru kul+le hrIH/_sarba sha trUM b+hak+Sha ya hUM
[\[33b.2\]]hUM nA ga staM b+ha ya mo hA ya ban+d+ha ya raM yaM khaM suM ne ra pa ne hUM hUM phaT phaT swA hA/_dam tshig rdzas ni dang po la/_/gu gul gla rtsi shu dag dang /_/ru rta btsan dug shing kun nyid/_/gla rtsi mi bskyod bcas sbyor ba'o/_/gnyis pa gnyis 'gyur shu dag bla/_/ru rta gu gul mu zi nyid/_/ro
[\[33b.3\]]ras rgya tshil gshin dri chen/_/phag bcud sgog skya ma d+hu ra/_/mi yi bcud dang rus pa'i phye/_/mi yi bcud bsdus ril bu'o/_/snga ma'i gnyis 'gyur bsnyen pa yis/_/rig pa nyid dang lha sbyor nyid/_/gsum pa la ni gsum 'gyur nyid/_/gzhan yang klu dug bdud rtsi
[\[33b.4\]]bsten/_/bzhi pa yang na bzhi 'gyur nyid/_/klu dug rnam rgyal bsten par bya/_/lnga pa lnga 'gyur a ru ra/_/mi bskyod gla rtsi khyad par bsten/_/nyi 'od mun pa mi yi rdul/_/ji bzhin dug rnams 'joms par byed/_/rje btsun ma sgrol ma rnam par rgyal mas klu nad gso ba'i
[\[33b.5\]]sgrub thabs rdzogs so//_//phyag 'tshal lha yi tshogs rnams rgyal po/_/lha dang mi 'am ci yis bsten ma/_/kun nas go cha dga' ba'i brjid kyis/_/rtsod dang rmi lam ngan pa sel ma/_/sa gsum dbang pos rab mchod cing /_/kun nas dga' bskyed 'bar ba
[\[33b.6\]]yi/_/gzi yis ltas ngan sdug bsngal sel/_/brtson pas dus drug bsgom par bya/_/pad+ma dkar dang nyi steng du/_/g.yas brkyang skyil krung kun+da'i mdog_/sna tshogs 'od phreng sku brgyan nas/_/me thab bsnams shing sdug bsngal bsreg_/ltas mthong bsnyen pas 'phags
[\[33b.7\]]ma nyid/_/skyabs song sbyor gzhan spangs nas ni/_/ba lang lcis byugs dkyil 'khor bya/_/dbus su gsung thugs sku bskyed bya/_/de nyid spyan drangs mchod sngon 'gro/_/gsol btab snying brtses bsnyen pas so/_/khri brtson lo grangs brgya rtsa brgyad/_/mchod bstod gsol ba ma yengs bya/_/
[\[34a\]]
[\[34a.1\]]na mo rat+na tra yA ya/_na mo Ar+yA ba lo ki te shwa rA ya/_bo d+hi sa twA ya/_ma hA satwa ya/_ma hA kA ru Ni kA ya/_tad+ya thA/_ri dzu g+ha d+harmI/_nir ya te/_ta re ta ra ya/_b+ha ga ba ti tut+tA re b+ha ya mo tsi tu re swA hA/_rje btsun ma sgrol ma sdug bsngal bsregs pas khri mon
[\[34a.2\]]las thar pa'i sgrub thabs rdzogs so//_//phyag 'tshal nyi ma zla ba rgyas pa'i/_/spyan gnyis po la 'od rab gsal ma/_/tA ra gnyis brjod tut+tA ra yis/_/shin tu drag po'i rims ni sel ma/_/ye shes lha mo ye shes spyan/_/rab gsal bsgribs dang mi
[\[34a.3\]]bsgribs gzigs/_/ngan 'gro dang ni srid pa'i nad/_/nyon mongs bcas 'joms bsgom par bya/_/'dab skyes dmar steng zla ba la/_/sems dpa'i skyil krung gser zangs mdog_/phyag gnyis thugs kar gser bum 'dzin/_/nad 'joms dngos grub kun ster
[\[34a.4\]]mdzad/_/'dab bzangs mig lce mkhris pa bsnams/_/ri rab kyis bcas ga 'ur gzhug_/lha mo nyid sku gsung dang thugs/_/yi ge gsum bskyed bsrung ba'i mchog_/rig pa'i rgyal mo tAM yi ge/_/mig sman bsdus nas kun mthong zhing /_/gzhan mthong mi mthong sbyin
[\[34a.5\]]par byed/_/sbed byed gzungs ni 'bum phrag bzlas/_/na mo rat+na tra yA ya/_na mo Ar+yA ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_tad+ya thA/_oM tA re tut+tA re tu re ya dza ye dza ye tut+tA re dza ya bo d+hi tu re swA hA/_rje btsun ma sgrol ma dngos grub 'byung
[\[34a.6\]]bas mi snang bar byed pa'i sgrub thabs rdzogs so//_//phyag 'tshal de nyid gsum rnams bkod pas/_/zhi ba'i mthu dang yang dag ldan ma/_/gdon dang ro langs gnod sbyin tshogs rnams/_/'joms pa tu re rab mchog nyid ma/_/lha dang sngags dang ting 'dzin
[\[34a.7\]]gyis/_/de nyid gsum bkod mthu chen mo/_/gnas gsum gnod pa'i tshogs 'joms ma/_/yi ge gnyis ldan bsgom par bya/_/cho ga kun ldan rjes mthun pa'i/_/lha bsnyen mchod bzlas goms pa yis/_/de nyid gsum ni rtag tu dran/_/yongs rdzogs
[\[34b\]]
[\[34b.1\]]mkha' spyod 'grub par 'gyur/_/ha skyes khyu mchog pad zla la/_/skyil krung phyed bzhugs stag sham can/_/zhal gcig rnam thar spyan gsum phyag_/mu tig phreng dang mdung rtse gsum/_/skar mdog rab dkar mun sel byed/_/gsang sngags sgra yis srid gsum
[\[34b.2\]]'gengs/_/dug gsum mdung rtse gsum gyis bsnun/_/sgrub la dngos grub kun rdzogs mdzad/_/de yis mkha' spyod mthong ster ma/_/lha bsnyen yid kyi shugs goms pas/_/zangs lcags gser las ral gri bya/_/tshad ldan A kA bcu phreng brgyan/_/sngags
[\[34b.3\]]bzlas rab 'bring tha ma'i rtags/_/me tog 'od zer 'phro ba dag_/mthong nas chags med yid kyis bskyod/_/de bzung 'dab gshog bya bzhin 'gro/_/oM tA re tut+tA re tu re a mo g+ha sid+d+hi khaD+ge pa lo ka A lo ka tiSh+Tha rat+na tsa la tsa la hUM hUM baM baM s+thAM swA hA/_rje btsun ma sgrol ma yongs su
[\[34b.4\]]rdzogs byed mas mkha' spyod kyi sgrub thabs rdzogs so//_//'phags mchog lha mo yid bzhin dbang gi rgyal po 'di/_/nyi shu gcig bcas bstod pa'i rgyal po'i rjes sgrub thabs/_/sgrol ma mngon 'byung le'u lnga brgya bdun cu par/_/gang gsungs gsal byas de dges 'gro yid mun sel shog_/bcom ldan
[\[34b.5\]]'das shAkya thub pas rje btsun 'phags ma sgrol ma la bstod pa nyi shu rtsa gcig pa'i sgrub thabs/_rje btsun lha mo mchog nyid kyi skus rjes su bzung ba'i slob dpon chen po nyi ma sbas pa'i zhabs kyis mdzad pa rdzogs so//_//dpal chos kyi rje ma byon pa'i sangs rgyas
[\[34b.6\]]gsum par grags pa'i paN+Di ta chen po bsod snyoms pa kha che shAkya shrI b+ha dra dang /_lo tsA ba byams pa'i dpal gyis/_bod yul dbus kyi gtsug lag khang chen po sol nag thang po che dang /_pho brang dam pa khra 'brug gi gtsug lag khang du bsgyur ba'o//_//rje btsun sgrol ma/_tshe dang
[\[34b.7\]]ldan pa kun dga' bo/_dgra bcom pa nyi ma gung pa/_dgra bcom pa sha na'i gos can/_dgra bcom pa kr-iSh+Na'i gos can/_kha che nyi ma sbas pa/_rA hu la shrI/_bi na da shrI/_paN chen shAkya shrI/_lo tsA ba byams pa'i dpal/_bla ma bsod nams rgyal mtshan/_rin po
[\[35a\]]
[\[35a.1\]]che ba tshad ma'i skyes bu/_des bu ston la'o//[ {D1689}]@##/_/rgya gar skad du/_de bI tA re e ka bing+sha ti sto tra bi shud+d+he tsuN+Da ma Ni nA ma/_bod skad du/_lha mo sgrol ma nyi shu rtsa gcig la bstod pa/_rnam dag gtsug gi nor bu zhes bya ba/_mgon
[\[35a.2\]]po thugs rje chen po dang ldan pa 'phags pa spyan ras gzigs dbang phyug la phyag 'tshal lo/_/phyag 'tshal rab tu dpa' ba'i sgrol ma/_/spros med rnam dag nam mkha'i dkyil na/_/pad+ma gser mdog gdan la bzhugs pa'i/_/sku mdog dmar mo me yi 'od can/_/phyag
[\[35a.3\]]'tshal zhal gcig phyag brgyad spyan rgyas/_/dga' ba'i phyag rgya dang po gnyis ni/_/rdo rje dril bu spyi bor bsnol nas/_/g.yas 'og mda' gzhu thugs kar 'dzin ma/_/phyag 'tshal gsum pas 'khor lo bsnams te/_/bzhi pa shes rab ral gri 'debs tshul/_/g.yon gyi
[\[35a.4\]]gsum pas thugs kar dung 'dzin/_/bzhi pa na ni zhags pas brgyan ma/_/phyag 'tshal dkar mo zla mdangs sgrol ma/_/sku gsum rdzogs pa'i zhal gsum g.yas sngo/_/g.yon zhal 'dzam bu chu bo'i gser mdog_/rten 'brel dag pa'i phyag ni bcu gnyis/_/phyag 'tshal
[\[35a.5\]]dang po mnyam pa'i phyag rgya/_/gnyis pa na ni kha T+wAM ga bsnams/_/'bar ba'i 'khor lo gsum pas legs 'dzin/_/bzhi pa yid bzhin nor bu bsnams ma/_/phyag 'tshal lnga pa rdo rje rab 'chang /_/drug pa na ni me tog phreng 'dzin/_/g.yon gyi gnyis pa ril ba spyi blugs/_/
[\[35a.6\]]nyon mongs dri ma ma lus 'khrud ma/_/phyag 'tshal gsum pas ut+pal legs 'dzin/_/stong pa'i sgra sgrogs bzhi pa dril bu/_/lnga pa gter gyi bum pa thogs ma/_/drug pa po tis 'gro la chos ston/_/phyag 'tshal gser mdog can gyi sgrol ma/_/sna tshogs pad+ma zla
[\[35a.7\]]ba'i gdan la/_/rdo rje skyil krung shin tu mdzes brjid/_/phyag bcu pha rol phyin bcu dag ma/_/phyag 'tshal dang po thugs kar phreng 'dzin/_/gnyis pa na ni shes rab ral gri/_/gsum pa mda' 'phen nyon mongs 'bigs ma/_/bzhi pa rdo rje lnga pa dbyu gu/_/phyag 'tshal
[\[35b\]]
[\[35b.1\]]g.yon gyis dar dpyangs rab bsnams/_/gnyis pa zhags pa gsum pa pad+ma/_/bzhi pa'i phyag gis dril bu dkrol ma/_/lnga pa na ni snying rje'i gzhu thogs/_/phyag 'tshal gtsug tor rgyal ba'i sgrol ma/_/chu skyes pad+ma ser po'i steng du/_/zag med bde rgyas zla ba'i gdan
[\[35b.2\]]steng /_/sems dpa'i skyil krung brtan par bzhugs ma/_/phyag 'tshal dge ma gser gyi mdog can/_/thugs rje'i rang bzhin 'gro la rab brtse/_/zhal gcig phyag bzhi bdud bzhi 'joms ma/_/g.yas kyi dang pos dngos grub mchog stsol/_/phyag 'tshal rgyun mi
[\[35b.3\]]'chad pa'i bsam gtan/_/gnyis pa na ni phreng ba 'dzin ma/_/g.yon gyi dang po phyag mtshan gun+d+he/_/gnyis pa rin chen dbyu gu bsnams ma/_/phyag 'tshal hUM sgra sgrogs pa'i sgrol ma/_/dri med zla ba'i gdan gyi steng na/_/nyon mongs skyon bral dag pa'i sku mdog_/btso ma
[\[35b.4\]]g.ya' bral gser gyi mdangs ldan/_/phyag 'tshal dpa' mo shes rab bdag nyid/_/thugs rjes 'khor ba zhe la mnan nas/_/ma rungs 'dul phyir hUM gi sgra sgrogs/_/dug gsum srid pa'i g.yul las rgyal ma/_/phyag 'tshal bden gnyis dag pa'i phyag rgya/_/'gro
[\[35b.5\]]rnams thugs rjes rab tu bzung phyir/_/g.yas pa'i phyag gis mchog sbyin mdzad cing /_/g.yon pas pad+ma ser po 'dzin ma/_/phyag 'tshal rnam par rgyal ba'i sgrol ma/_/chu skyes pad+ma dmar po'i steng du/_/gti mug dag phyir nyi ma'i gdan steng /_/sems dpa'i skyil
[\[35b.6\]]krung 'gro la gzigs ma/_/phyag 'tshal lha dang drang srong rnams kyis/_/khyod zhabs pad+mo spyi bor blangs nas/_/thugs rje che mnga' khyod la rab bstod/_/'gro ba kun gyi re gnas gyur ma/_/phyag 'tshal pad+ma rA ga'i mdangs ldan/_/phyag bzhi g.yas kyi dang po nyid na/_/rdo rje
[\[35b.7\]]'phyar zhing de 'og ral gri/_/g.yon gyis sdigs mdzub zhags pa bsnams ma/_/phyag 'tshal rgol ba 'joms pa'i sgrol ma/_/pad+ma ser dang nyi ma'i gdan la/_/dpa' ba'i stang stabs 'gying bag g.yon brkyang /_/tsham rngam nag mo khros pa'i bzhin 'phyar/_/phyag
[\[36a\]]
[\[36a.1\]]'tshal na bza' gser mdog gos gyon/_/dbu skra gyen brdzes ltos 'gros brgyan ma/_/rin chen cod pan mkha' la rab 'phyar/_/phyag zhabs rin chen gdu bus brgyan ma/_/phyag 'tshal phyag bzhi g.yas kyi dang po/_/'khor lo 'dzin cing gnyis
[\[36a.2\]]pa ral gri/_/skye gnas steng du zhags pa bsnams nas/_/g.yon gyi tha mas sdigs mdzub rab gdengs/_/phyag 'tshal dbang mchog ster ba'i sgrol ma/_/nyi ma pad+ma dkar po'i steng du/_/gdug pa 'dul phyir chu srin gdan steng /_/skyil krung phyed ma gser gyi mdog can/_/
[\[36a.3\]]phyag 'tshal khros pa'i gnyer ma dang ldan/_/brjid pa'i sku mdog zhal gcig phyag bzhi/_/g.yas na mya ngan med pa'i yal ga_/gnyis pa rin chen bsnams shing mchog stsol/_/phyag 'tshal g.yon gyi dang po pad+ma/_/nyon mongs skyon gyis ma gos phyir bsnams/_/g.yon
[\[36a.4\]]gyi tha mas bum pa legs thogs/_/'gro ba kun la dbang mchog ster ma/_/phyag 'tshal seng ldeng nags kyi sgrol ma/_/yi ge tAM las 'khrungs pa'i lha mo/_/chos kyi dbyings kyi ye shes mtshon pa'i/_/skra 'khyil me tog gis brgyan mdzes ma/_/phyag 'tshal g.yas
[\[36a.5\]]brkyang zhabs la g.yon pas/_/thabs dang shes rab mi 'bral 'khril bas/_/pad+ma zla ba'i steng na bzhugs ma/_/zhal gcig phyag gnyis zhi ba'i gzugs can/_/phyag 'tshal g.yas pas 'gro la mchog stsol/_/g.yon na ut+pal rgyan rnams yongs rdzogs/_/sngo
[\[36a.6\]]ljang 'gying bag ras ma'i mdog can/_/gzhon nu spyan yangs nu ma rgyas ma/_/phyag 'tshal mya ngan sel ba'i sgrol ma/_/ma chags pad+ma dmar po'i steng du/_/zla ba'i dkyil 'khor zhabs kyis mnan te/_/rol pa'i 'dug stangs 'gying bag mdzes ma/_/phyag 'tshal 'jig
[\[36a.7\]]rten dbang du mdzad ma/_/sku mdog pad+ma rA ga ltar dmar/_/bzhad pa'i gad rgyangs tut+tA ra yis/_/'gro ba'i nyon mongs ma lus sel ma/_/phyag 'tshal zhal gcig phyag bzhis bdud 'dul/_/dang po gnyis ni spyi bor thal sbyar/_/g.yas 'og ral gri phyag rgya dang ldan/_/
[\[36b\]]
[\[36b.1\]]g.yon na mya ngan med pa'i yal ga_/phyag 'tshal 'gro ba 'gugs pa'i sgrol ma/_/gzi brjid phung po nyi ma'i steng na/_/pad+ma'i gdan la rol pas g.yas brkyang /_/'gying bag nag mo dbang gi las mdzad/_/phyag 'tshal dpa' mo gyad kyi cha byad/_/mtshan mo sprin rum mun pa'i
[\[36b.2\]]mdog can/_/shin tu 'jigs rung bdud dpung zil gnon/_/nor gyi char 'bebs phongs pa sel ma/_/phyag 'tshal yi ge hUM gi sbyor bas/_/phyogs mtshams rnams nas gza' chen brgyad 'gugs/_/zhal gcig phyag gnyis g.yas pa lcags kyu/_/g.yon pas
[\[36b.3\]]rol pa'i zhags pa bsnams ma/_/phyag 'tshal bkra shis ster ba'i sgrol ma/_/sna tshogs pad+ma zla ba'i gdan la/_/rdo rje skyil krung gser gyi mdangs ldan/_/zhal gcig phyag brgyad zla tshes brgyan ma/_/phyag 'tshal g.yas kyi dang po rtse gsum/_/gnyis pa na ni thugs
[\[36b.4\]]rje'i lcags kyu/_/gsum pa rdo rjes bdud kyi dpung 'joms/_/bzhi pa shes rab ral gri bsnams ma/_/phyag 'tshal g.yon gyi dang po nor bu/_/longs spyod spel phyir thugs kar bsnams nas/_/'gro ba kun la bkra shis ster ma/_/gnyis pa lcags kyu gsum pa
[\[36b.5\]]dbyu gu/_/bzhi pa nor gyi bum pa bsnams ma/_/phyag 'tshal smin par byed pa'i sgrol ma/_/bskal pa'i me ltar 'bar ba'i dbus su/_/nyi ma pad+ma dmar po'i gdan la/_/bzhengs pa'i 'dor stabs g.yas brkyang g.yon bskum/_/phyag 'tshal sku mchog shin tu mi
[\[36b.6\]]bzad/_/pad+ma rA ga lta bur dmar zhing /_/dpa' ba'i cha byad zhal gcig phyag bzhi/_/drag mo chen mo dgra dpung 'joms ma/_/phyag 'tshal g.yas kyi dang po ral gri/_/gnyis pa mda' yis nyon mongs 'bigs ma/_/g.yon pa 'khor lo gnyis pa gzhu
[\[36b.7\]]thogs/_/mchu dang smin ma khro gnyer gyen zlog_/phyag 'tshal khro gnyer g.yo ba'i sgrol ma/_/nyi ma pad+ma dmar po'i gdan la/_/g.yas brkyang gar gyis mi ro mnan nas/_/sku mdog nag mo 'jigs gzugs ldan ma/_/phyag 'tshal zhal dang smin ma rab bsdus/_/
[\[37a\]]
[\[37a.1\]]g.yas dkar g.yon dmar khro gnyer dang ldan/_/dmar ba'i spyan gsum sdang mig rab bgrad/_/mi yi rgyu ma zhal du gsol ma/_/phyag 'tshal sbrul dang stag gi gos gsol/_/thod pa'i cod pan mgo bo'i do shal/_/ral gri dbyu gu lcags kyu
[\[37a.2\]]bsnams nas/_/g.yon pa mgo thod zhags pa 'dzin ma/_/phyag 'tshal dge legs zhi ba'i sgrol ma/_/pad+ma dkar po zla ba'i gdan la/_/rdo rje'i skyil krung zla ba'i mdog can/_/zhal gcig phyag drug sdig pa 'joms ma/_/phyag 'tshal don rtogs g.yas kyi dang po/_/
[\[37a.3\]]rgyal ba'i spyod yul thugs kar phreng 'dzin/_/gnyis pa na ni legs pa'i phyag rgya/_/gsum pa'i phyag gis dbyu gu 'dzin ma/_/phyag 'tshal g.yon gyi dang po pad+ma/_/gnyis pa na ni ril ba spyi blugs/_/gsum pa 'dab rgyas ut+pal steng du/_/'gro ba'i lam ston po
[\[37a.4\]]ti bsnams ma/_/phyag 'tshal chags pa 'joms pa'i sgrol ma/_/pad+ma dmar po nyi ma'i gdan la/_/spros med sems dpa'i skyil krung mdzes brjid/_/zhal gcig spyan gsum byi ru'i mdog can/_/phyag 'tshal hUM gi rig pa dang ldan/_/thabs dang shes rab 'brel pa'i
[\[37a.5\]]phyag gnyis/_/g.yas pas rtse gsum thugs kar bsnams nas/_/dgra yi lus la rab tu bsnun ma/_/phyag 'tshal g.yon pas sdigs mdzub rab 'phyar/_/snying po 'bras bur bcas pa'i shing 'dzin/_/thugs kyi snying po yi ge bcu pas/_/dgos pa'i dngos grub ma
[\[37a.6\]]lus 'byung ma/_/phyag 'tshal bde ba sgrub pa'i sgrol ma/_/pad+ma dkar po 'bar ba'i steng du/_/zla ba'i dkyil 'khor nyi ma'i gdan la/_/sems dpa'i skyil krung dpa' bar bzhugs ma/_/phyag 'tshal bde ba'i sku mdog dmar ser/_/zhal gcig phyag gnyis hUM gi phrin
[\[37a.7\]]las/_/'jig rten gsum po dbang du bsdus nas/_/bde ba thams cad grub par mdzad ma/_/phyag 'tshal thogs med nam mkha'i lus can/_/phyag gnyis thugs kar 'dzin pa'i phyag rgya/_/zla ba'i dkyil 'khor rab tu bsnams nas/_/rin chen du ma'i rgyan gyis mdzes
[\[37b\]]
[\[37b.1\]]ma/_/phyag 'tshal rnam par rgyal ba'i sgrol ma/_/pad+ma dkar po'i steng gi zla ba'i/_/dkyil 'khor dbus na 'dab bzangs ngang pa'i/_/steng du sems dpa'i skyil krung bzhugs ma/_/phyag 'tshal zag med bde chen rab rgyas/_/sku mdog dkar mo dung gi mdangs ldan/_/zhal gcig
[\[37b.2\]]phyag bzhi tA ra gnyis brjod/_/yi ge phaT kyis dug rnams sel ma/_/phyag 'tshal dga' ba'i phyag rgya dang ldan/_/phyag gnyis spyi bor lcags kyu rab 'dzin/_/g.yas 'og mchog sbyin g.yon gyi gnyis pa/_/ut+pal steng du po ti bsnams ma/_/phyag 'tshal sdug
[\[37b.3\]]bsngal sreg byed sgrol ma/_/pad dkar zla ba'i dkyil 'khor dbus na/_/bde ba'i stan la sems dpa'i skyil krung /_/cung zad g.yas brkyang bar ni bzhugs ma/_/phyag 'tshal dkar mo dung gi mdangs ldan/_/sna tshogs dkar dmar 'od zer phreng bas/_/'gying bag
[\[37b.4\]]sku la rab tu brgyan nas/_/'gro ba'i nyon mongs ma lus sel ma/_/phyag 'tshal bden gnyis dag pa'i phyag rgya/_/phyag gnyis thugs kar me thab bsnams nas/_/sdug bsngal ma lus bsreg par mdzad cing /_/'gro rnams thar pa'i lam la 'god ma/_/phyag 'tshal
[\[37b.5\]]dngos grub 'byung ba'i sgrol ma/_/sku mdog dmar ser las kyi rigs mtshon/_/pad+ma dkar po steng gi zla ba'i/_/dkyil na sems dpa'i skyil krung bzhugs ma/_/phyag 'tshal dpal mo zhal gcig phyag gnyis/_/thabs dang shes rab 'brel pa'i phyag rgya/_/thugs kar
[\[37b.6\]]gser gyi bum pa bsnams ma/_/dngos grub ma lus par ni ster ma/_/phyag 'tshal bum pa bzang dang nor bu/_/'dod 'jo'i ba dang dpag bsam shing chen/_/khyod zhabs dran pas 'dod dgu 'byung 'gyur/_/gang la ci 'dod re ba skong ma/_/phyag 'tshal yongs su rdzogs
[\[37b.7\]]byed sgrol ma/_/ha las skyes pa'i khyu mchog steng du/_/pad+ma zla ba'i dkyil 'khor gdan la/_/phyed skyil rol pa'i 'dug stangs mdzes brjid/_/phyag 'tshal dkar mo zhal gcig spyan gsum/_/rnam par thar pa'i sgo gsum gzigs ma/_/zhe sdang ma spangs gnas su
[\[38a\]]
[\[38a.1\]]dag phyir/_/dur khrod stag gi sham thabs bcings ma/_/phyag 'tshal g.yas pas mu tig phreng 'dzin/_/thugs rje mi bzad rab tu khros pas/_/g.yon pa'i phyag na rtse gsum mdung thogs/_/dug gsum 'khor ba'i rgyu la bsnun ma/_/zla ba yar ngo'i tshes
[\[38a.2\]]brgyad dag la/_/gang gis rnam dag gtsug gi nor bu/_/bstod pa'i rgyal po gus pa'i blo yis/_/lan grangs nyi shu rtsa gcig brjod na/_/rgyal po sbrul dang srin po mi rgod/_/me dang chu dang stag dang seng ge_/'jigs pa chen po brgyad las grol 'gyur/_/mu ge nad dang
[\[38a.3\]]'byung pos 'tshe ba/_/sdug bsngal yid mi bde las grol 'gyur/_/sdig pa chen po rnams dang skal ngan/_/'khrug dang 'thab rtsod nyes pa mi 'byung /_/nyon mongs mya ngan gdung ba rnams sel/_/sa 'og gter dang mig sman ri lu/_/rkang mgyogs la sogs dngos
[\[38a.4\]]grub brgyad thob/_/sku dang gsung dang thugs kyi dbang phyug_/rdzu 'phrul kun 'gro gnas la sogs pa'i/_/dbang phyug las la dka' ba ma yin/_/bdag por byed dang dga' mgur bsgrub pa'i/_/'dod dgu 'byung ba'i dngos grub 'grub pa/_/de bzhin yon tan brgyad kyang
[\[38a.5\]]thob 'gyur/_/yid bzhin nor bu dpag bsam shing dang /_/dpal ldan 'dod 'jo'i ba dang bum mchog_/bde ba dang bcas nor rnams 'grub 'gyur/_/mtshan mo rgyu dang lto 'phye 'byung po/_/sha za'i tshogs kyis glags rnyed mi 'gyur/_/tshangs pa khyab 'jug dbang phyug chen
[\[38a.6\]]po/_/'jig rten gsum gyi bdag po rnams kyis/_/dgos pa'i don rnams 'grub par mdzad cing /_/bar du gcod pa rnams ni sel 'gyur/_/gang du tshe yi 'du byed btang dus/_/bde ba can gyi zhing du skye 'gyur/_/dngos grub 'byung gnas rje btsun sgrol ma'i/_/lha mchog
[\[38a.7\]]rnams la bdag gis bstod pas/_/dge ba dri med zla ba rgyas 'dra'i/_/'od ltar dkar ba thob pa des ni/_/'jig rten rtsod pa'i skyon bral rdzogs pa'i/_/sangs rgyas thob nas sems can rnams la/_/bde chen char pa 'bebs par shog cig_/sgrol ma mngon par 'byung
[\[38b\]]
[\[38b.1\]]ba'i le'u bdun cu rtsa gnyis pa/_rnal 'byor bla na med pa'i rgyud kyi nang nas/_lha'i rnam grangs bstan pa'i le'u bcu gsum pa/_bcom ldan 'das shAkya thub pas gsungs pa dang mthun par/_lha mo sgrol ma nyi shu rtsa gcig la bstod pa rnam dag gtsug gi nor bu zhes bya ba/_
[\[38b.2\]]slob dpon chen po sUr+ya gup+ta'i zhabs kyis mdzad pa rdzogs so//_//rgya gar gyi mkhan po dI paM ka ra shrI dz+nyA na dang /_bod kyi lo tsA ba rgya brtson 'grus seng ges mtho lding gser gyi lha khang du bsgyur cing zhus te gtan la phab/_/[{D1690}]@##/_/rgya gar skad du/_
[\[38b.3\]]srag+d+ha ra sto tra/_bod skad du/_phreng ba 'dzin pa'i bstod pa/_'phags ma sgrol ma la phyag 'tshal lo/_/nyi ma 'char ka'i snang ba ltar dmar lha mchog rnams kyi mgo yi gtsug gi nor bu'i dpal/_/phun sum tshogs pas dmar ba smug rtsi gsal po dngar bkod shin tu yun
[\[38b.4\]]rings ma lon 'dra'i/_/'phags ma khyod zhabs dag la thal sbyar cod pan gyis mnan yan lag mchog btud bdag gis ni/_/gus pas sgrol ma phongs skyabs bstod pa gser gyi me tog phreng ba rnams kyis mchod par bgyi/_/skad ngan ngu ba'i bzhin ldan rgal bar dka' ba'i
[\[38b.5\]]sdug bsngal me la lus dag rnam ltung ba/_/ci dang ci bya zhes rmongs lan gcig min pa'i rtsom pa byas kyang 'bras dang bral bas skyo/_/mkha' la nyi zla'i dpal ni gzhan las mang du thos nas blta bar re ba bcas gyur pa'i/_/mig nyams gzhan gyi 'gro ba lta bu bdag ni sdig
[\[38b.6\]]'joms khyed la gus pas rten par bgyid/_/khyed kyi thugs rje sems can rnams ni kun la bye brag med par 'jug pa ma lags sam/_/de dag gzung bas bdag 'dra yang ni de dag nang du gzung bar 'gyur la gdon mi za/_/mtha' dag 'gro ba'i sdig pa'i mun par tsha zer can
[\[38b.7\]]gzugs nus pa la yang do zla med/_/de lta mod kyi kye ma bdag smad nyes byas ngan pas brjid cing sdug bsngal ldan pa nyid/_/skal ba zhan pa bdag smad smad pa zhig ste nyin byed 'od zer gyis kyang mun pa sel/_/gangs can las byung 'jug ngogs chus dkrigs pa yi dum bu
[\[39a\]]
[\[39a.1\]]'khyags shing bsil ba dag tu bsgom/_/rin chen gling gi lam srang dang ni nor bu'i phug yangs khang pa dag gi nang du dbul/_/'jig rten kun gyi yum gcig ma khyod mgon du byas kyang mgon ma mchis so bcom ldan ma/_/nu ma'i rgyu las lan mang dag tu
[\[39a.2\]]rnam par ngu ba'i bu la ma yang skyo bar 'gyur/_/nyi ma so sor dam pa ma yin don gnyer rnams la rab bskul pha yang khro ba 'dzin/_/'jig rten gyi ni re 'dod 'bras bus yangs ldan dpag bsam shing chen 'khri shing mchog ni khyod/_/mngon par don gnyer don rnams kun la
[\[39a.3\]]stsol gyi nam yang rnam gyur de dag ci yang med/_/gang la nyon mongs tshogs kyi me 'bar lus can de dang de yis sgrol ma nga nyid cis/_/bdag nyid zhal bzhes dam bcas sdug bsngal 'og tu bying ba bdag la 'bras bu ldan par mdzod/_/srog chags rnams kyi sdug bsngal shugs ni
[\[39a.4\]]rtsub cing zil gnon 'di dag ji snyed 'phel gyur pa/_/yang dag rdzogs pa'i sangs rgyas theg par smon lam blo mnga' rnams kyi brtse ba'ang de snyed nyid/_/de ltar bstod pa'i tshig gi zol gyis cho nge'i sgra dag gsang mthon sgrogs shing lag bsgreng la/_gzhan dag gis kyang
[\[39a.5\]]btang snyoms bya bar 'os pa min na yum gcig khyod kyis lta yang ci/_/gzhan dag rnams kyis mngon 'dod 'byor par 'dod pa khyed las thob pa rnams mthong bzhin/_/mi dge las byung nang gi gdung ba rgyun chags bzod blag med pas shin tu yang yang sreg_/gal te kho bo
[\[39a.6\]]sdig can lags na khyod la gus pa chen po 'di ni ci phyir 'phel/_/khyod nyid gcig pu'i mtshan gyis kyang ni thos dang dran pas 'phral la sdig pa sel bar byed/_/de lta na yang bdag gi bya ba'i khur dag dong ba ji ltar lags zhes bden gsungs pa/_/nad pa 'chi bar 'gyur
[\[39a.7\]]yang sman pa'i snying rje rgya chen phan pa khon par bgyid dam ci/_/sgyu mang ser sna nga rgyal phrag dog rang skyon tha chad rnams kyis dus mnyam rim par yang /_/du ma dag gi thun mong char gyur tshogs khang ja mo bzhin du bskor bar gyur pas na/_/khyed kyi zhabs pad mchod pa skad
[\[39b\]]
[\[39b.1\]]cig tsam yang ma rnyed gang de'i don du khyad par las/_/phongs pas yi ge dman par tshig 'di bkod do bdag gi 'dod pa don med ma gyur cig_/dus mtha'i rlung rab 'khrugs pas dkrugs pa'i chu ni g.yo zhing 'gul ba'i rlung 'khor ral pa can/_/rab 'khrugs kun du bskyod
[\[39b.2\]]cing rba rlabs ngos brdabs sgra grag gad rgyangs chen po sgrogs pa las/_/gru chag chu ru snying rje ngu ba'i cho nge dang ldan g.yo ba med cing zhan gyur pa/_/lha mo khyod la bstod pa rnams kyis 'phral la chu gter 'gram du rang dga' thar bar 'gyur/_/du ba 'tshubs pa sprin 'dra khong nas
[\[39b.3\]]rab byung me stag mkha' khyim nang du rnam par rgyu/_/me dpung me lce 'phro zhing rab 'bar drag po'i khang par mal stan dag la rab 'khod pa/_/thal sbyar cod pan ldan pas khyed la btud byas ldab ldib dag tu gsol ba 'debs pa rnams/_/glog rab 'gyu ba'i rtse dga' rab 'bar chu 'dzin shugs
[\[39b.4\]]kyis skad cig nyid la sgrib par byed/_/myos pa'i chu rgyas 'gram pa gnyis ka'i ngos la babs pas bung ba dag gi phreng ba can/_/hUM zhes bya bas bos par gyur pa'i gling chen zla bos zhe sdang me sbar gnyis 'thung gi/_/so rtse rab tu mtho ba'i khyogs la blangs pa'i lus can dag gis
[\[39b.5\]]khyod rjes dran pa na/_/rtse mo che ldan mgo rtse'i rdzong la 'dug cing rab tu dga' bas 'chi bdag phyir zlog byed/_/mdung rings drag pos bsnun bsad mi yi mgo dang gsal shing dag gi 'khri shing dga' ston can/_/nags tshal stong par chom rkun lag rtses ral gri g.yo zhing brdeg par
[\[39b.6\]]gzas pas dregs rgyas pa/_/khro gnyer dang bcas smin 'khyog zur mig gis bltas mig can rnams ni khyed mtshan dpal gyi gzhi/_/gsal bar 'dri ba'i gnas la bsam pa'i smyu gu skyo med rnams kyis bran du bkol bar byed/_/rab rno sder mo'i rtse ni rdo rje lta bur bsnun pas
[\[39b.7\]]glang chen myos pa'i klad 'gems nas/_/khrag mang rab tu zags pas bkrus pa'i ral pa gsal po 'jigs rung ya ngas phrag pa khebs/_/khros te rgyang nas steng du 'phyong 'dod mche ba rnon po gtsigs pa'i kha can ri dgas dgra/_/khyod la 'os pa'i bstod pa don ldan tshig dag
[\[40a\]]
[\[40a.1\]]bkod pas skrag ste log nas 'gro bar 'gyur/_/gdengs can rnam 'gyur du ba'i khyim dang mun pa'i dbyibs can gsal bar phud sgra dag gi tshogs/_/byed pa dang ldan kha gdangs ro 'dzin thag pa gshin rje'i zhags 'dra che zhing g.yo ba dag_/sdig pa las byung
[\[40a.2\]]slar yang khyod skyong bdag nyid khyod kyi yon tan bgrang bar lhur len pas/_/ut+pal phreng ba'i rgyan gyis 'byor pa bung ba myos pa'i phreng bas dkris ltar 'dzin par 'gyur/_/rje bo'i smin ma bskyod pas 'jigs pa dag gis rgod cing 'phyag pas drangs la co do gzings/_/g.yo zhing
[\[40a.3\]]sgra sgrogs bran khol rnams kyis rtsub mor smra byed zhags pa'i mdud pa dam pos bcings/_/bkres skom dag gis kha dang mgrin skams gang zhig 'phags ma sgrol ma'i zhabs la skyabs 'gro ba/_/de ni byams pa'i gnyen gyis spangs kyang mtha' med rgud pa de dag 'phral du gtong
[\[40a.4\]]bar 'gyur/_/sgyu ma 'phrul pa'i lam gyi rim pas rnam par 'gyur ba du ma dag gis chas byas shing /_/log pa'i gzugs tsam rjes su 'tsham pa'i mtshon cha'i 'od zer tshogs ni rab tu mi bzad ldan/_/mi ro las bton rgyu ma'i thag pa'i tshogs kyi phreng bas rnam par spras pa'i
[\[40a.5\]]srin po rnams/_/khyed rgyud las btus gsang sngags dran pas sdig pa phrogs pa'i srung ma gzhom med byed par 'gyur/_/glang chen sgra sgrogs char sprin lus can myos byed chu bo'i rgyun dang ldan pas mun gtibs shing /_/mtshon cha 'od zer rnams ni glog rab 'gyu ltar rab
[\[40a.6\]]gsal mda' yi char 'bab g.yul ngo 'gyed pa'i tshe/_/rnam par snang ba'i dgra bo dpung pa'i stobs ni rab mchog ldan pa rnams kyis bkag gyur pa/_/khyod kyi dgra bo gsod pa'i dpa' bo gcig gis 'phral du dgra yi sa gzhi phye mar rlog_/sdig spyod dag gi rjes 'brang phol
[\[40a.7\]]mig chabs can dag las rnag khrag rul pa rab 'dzag cing /_/sha lpags myags pa la chags rtsa yi sgo yi bu gar 'gul ba'i srog chags kyis zos lus zad rnams/_/khyod zhabs nye bar brten pa'i sman mchog ri lu gus shing chags pa yis/_/sa le sbram dang mtshungs
[\[40b\]]
[\[40b.1\]]pa'i lus dang pad+ma dkar po ltar yangs mig dang ldan par 'gyur/_/gang gi rna ba'i snod na bla ma rnams kyis gnang ba'i man ngag slong mo mi gnas shing /_/thos pa'i nor dang bral bas mkhas pa'i tshogs rnams dag tu lkugs pa nyid du khas len gang /_/de yang khyed la gus pa'i nus
[\[40b.2\]]pas rgyan rnams thams cad mdzes byed 'byor par bcas pa yis/_/ngag gi dbang phyug thob nas mi bdag mdun sar rgol ba'i seng ge'i khri dag 'phrog par byed/_/sa gzhi mal stan rdul gyis lus bsgos skyed ngos ras ral yan lag dag ni rnam par mngon/_/shig gi tshe dag
[\[40b.3\]]rab gtser gzhan gyi grong khyer mdun du gyo mor zas ni don gnyer ba/_/khyod mnyes bgyid la brtson pas na chung mchog gis bzung ba'i rnga yab 'dzum gyis rab mdzes shing /_/myos pas long ba'i gnyis 'thung sos gtams gdugs gcig gyen du bteg pa'i sa gzhi 'dzin
[\[40b.4\]]par 'gyur/_/g.yog dang las mtha' bzo dang dbang po gso ba'i thabs kyi rnam grangs dag gis rab skyo zhing /_/skye ba snga mar rab bsgrubs bsod nams bsags pa'i dge 'bras nor ni thob par ma gyur pa'i/_/nor med rnams kyis skye bo bkres pa'i yum gyur phongs las
[\[40b.5\]]'da' bar mdzad pa khyod la don/_/don du gnyer na slar yang gser gyi tshogs kyi gter dag sa las 'thon pa thob par 'gyur/_/'tsho ba chad las ngo tshar gyur cing gos zad chung ma dag gis rab tu spyo bar byed/_/bdag nyid gso phyir rang gi skye bo bu dang grogs po gnyen gyis ring du spangs
[\[40b.6\]]pa yis/_/khyed la rang gi sdug bsngal zhus pas rang gi khyim thab bud med gdu bu'i sil sil sgras/_/gnyid log sad par 'gyur zhing rta rmig rtse mos mtshams brkos khang khyim rnams kyi bdag po byed/_/'khor lo phyogs kyi 'khor lo la sbyor bud med mtshan brgyan 'od zer g.yo
[\[40b.7\]]zhing che ba dang /_/glang chen gtso bo mche ba drug ldan rta mchog spu kha sngo bsangs rma bya'i mgrin ltar 'tsher/_/nor bu nyi ma'i 'od zer ltar gsal dri med yon tan mdzod 'dzin mdzod khengs dang /_/dmag dpon dpal sde ldan par bcom ldan 'das ma khyod kyi bka' drin cha shas phra
[\[41a\]]
[\[41a.1\]]las 'gyur/_/tsan+dan chu yis dri zhim nor bu'i rdo la mdzes mas dus btab rtse dga' la chags pas/_/sdu gu ma yi bde ba'i nyer spyad mgron du bya ba mngon par gsang ba rab bsgrubs shing /_/ral gri 'od zer gyis sngo spom mtho dpung pa gtun shing dang 'dra dpung
[\[41a.2\]]rgyan rol pa can/_/khyod kyi rigs drug rig 'dzin dbang po ma la ya yi me tog tshal du rang dgar 'gro/_/nu ma'i thon 'khor do shal gyis brgyan mig dkyus ring po rna ba'i ut+pal la 'gran cing /_/lha mo yid 'ong man+da ra ba dang ldan ze 'bru gsar pa'i dris myos bung ba can/_/dril
[\[41a.3\]]chung sgra yis rjes 'brel rab tu gsal bar rkang gdub yid 'ong sgra snyan sgrogs par byed/_/'dod pas myos dga' gzhon nu ma rnams gus dang bcas par khyed mgon ldan pa don du gnyer/_/rdzing bu'i nang logs rin po ches spras gser gyi pad ldan ze'u 'bru rdo rje phreng ba can/_/
[\[41a.4\]]yongs 'du'i ljon pa las 'phro dri bzang dang ldan me tog rdul gyi bla re mthor bres te/_/pi wang gling bu sgrogs mkhas lha yi grong gi dga' ba rnams kyis snyan par rab bsgrags pa'i/_/dga' ba'i skyed tshal bgrod pa khyod la mchod pa bgyid pas yun ring nyams su myong bar 'gyur/_/
[\[41a.5\]]nang gi byed pa khyod la gtad pa'i bsod nams mthu ni rab 'bar yongs su smin pa yis/_/ga pur e la li shi shun pa a ka ru dang na la da phye'i dri ldan chu/_/'dod pa'i dregs pas rab 'bur bud med nu ma'i skyibs su rba rlabs 'khyil gnas dal 'bab pa/_/sman min chu yi
[\[41a.6\]]zer ma dang ldan chu rtsed mdzes ma dag dang lhan cig rtse bar 'gyur/_/tshig mtha'i gtso bo dul ba'i khur gyis cod pan dud pa rnams kyis bka' la phyag byas shing /_/mtho ris steng du lha yis glang chen khrol khrol rgyan gyis spud pa'i lus can la zhon te/_/spu lang rab rgyas
[\[41a.7\]]lus can bde sogs lag pa'i thag pa khyogs kyis rgyun du bskyil gyur pa/_/khyed kyi spyan ras phog pas dag byas lag pa rdo rje ldan pa'i lhas skyong byed/_/gtsug gi rin chen rgyan gyis mnan bzhugs bde bar gshegs pa nam mkha'i dpal 'byor bla re can/_/nyi ma
[\[41b\]]
[\[41b.1\]]'char ka bye ba lta bur rab gsal 'od zer rgyas pas 'jig rten gsum 'gengs shing /_/brtan par g.yas brkyang zhabs gcig gis mnan khur gyis tshangs dbang drag po khyab 'jug rnams 'dud pa'i/_/khyed sku bsgoms pa skye ba la brten rnams kyis srid pa'i 'jigs pa
[\[41b.2\]]gcod pa'i slad du 'gyur/_/khro bo dang bcas mtshon cha'i 'od zer rab 'bar phyag dbyig cha yis nam mkha'i khongs dag khyab/_/gdu bu'i gdengs can dag gi gdengs ka mi bzad mi 'phrogs spyod ldan sdang rnams skrag mdzad bzhad/_/cang te'u drag po tshabs cher brdungs pa'i
[\[41b.3\]]tshe na ro langs rnams ni drag por pheg rdob cing /_/bag med rgyas pas ca co chen po sgrogs par byed pa'i drag mor la la dag gis mthong /_/la las ba spu re re las byung nam mkha'i khyon gnas sa dang sa 'og dag na gnas/_/mtho ris la gnas tshangs dbang drag po la sogs mi dang
[\[41b.4\]]lha dang grub pa'i dri za klu/_/phyogs tshogs khyab pa'i 'od zer la bzhugs bde gshegs brgya phrag sprul pa mtha' yas dag gi sku/_/ngo mtshar 'jig rten gsum gyi phyag 'os brtan g.yo bkod pa'i dngos po ma lus ngo bor ro/_/la las rgya skyegs li khri'i tshon dang nyi zhon dmar
[\[41b.5\]]ba nyid ltar shin tu dmar ba dang /_/de bzhin gzhan gyis snum zhing 'od ldan mthon mthing rdo bcag btags pa'i phye ma ltar sngo dang /_/la las 'o ma'i rgya mtsho bsrubs pa'i 'od ltar ches lhag dkar dang gser 'od lta bu ste/_/khyed sku sna tshogs ngo bo nye bar bzhag pa dang 'brel
[\[41b.6\]]dbye bas tha dad shel bzhin no/_/kun mkhyen ye shes sgron mas shes bya mtha' dag gsal byas de nyid dag gi dbang gcig pu/_/kun rig nyid dam de yi sras kyis khyod kyi yon tan tshogs kyi grangs ni mngon sum mkhyen/_/bdag 'dra gtor ma spyod pa sgrogs pa lta bur
[\[41b.7\]]kha gdangs ku co che bar 'don pa gang /_/de ni mi bzad sdug bsngal gdung bas nad bskyed sems kyi rgud pa bzhad gad dag gi rgyu/_/bdag gis zhu ba gang lags de ni nang gi dang por khyed kyis khyad par du mkhyen te/_/'on kyang lhag par de brjod ngal ba'i sgrub byed mi
[\[42a\]]
[\[42a.1\]]mkhas bdag rang sems tshim pa yi rgyu/_/don shes zin yang gnyen 'dun byams pa'i mdun du sdug bsngal ldan pas tshig gis sdug bsngal ni/_/dug bzhin skyugs par gyur na snying yang seng zhes byed cing rnam par gnas par tshor ba bzhin/_/dge
[\[42a.2\]]legs kun dga'i rgya mtshor zla ba'i cha shas gsal po bsil ba'i gzigs par stsal du gsol/_/ye shes nyer bstan dag gis rgyas par mdzod cig thugs rjes sdig ldan nang gi mun pa sel/_/gang phyir 'gro ba dag na khyod bstod chu yis yid ni dag par byas pa kho bo la/_/
[\[42a.3\]]skye dgu rnams kyi dge legs gnas ni don yod khyod kyi yon tan bstod tsam gcig pu mthong /_/khyod kyi yon tan tshogs kyi cha tsam bstod nas bdag gis 'di tsam zhes par ma nges pa'i/_/bsod nams bkra shis 'dod pa'i 'bras bu ro myang 'gro ba'i bar du spyad bya ba/_/gang
[\[42a.4\]]thob de yis 'jig rten 'di ni 'phags pa 'jig rten dbang phyug zhabs mthil bkra shis kyi/_/bde legs rtags can bde gshegs sras po'i sa gzhi bde ba can zhes bya de myur du bgrod par shog_/phreng ba 'dzin pa'i bstod pa paN+Di ta chen po thams cad mkhyen pa'i bshes
[\[42a.5\]]gnyen gyis mdzad pa rdzogs so//[ {D1691}]@##/_/rgya gar skad du/_srag+d+ha ra sto traM/_bod skad du/_me tog phreng 'dzin gyi bstod pa/_rje btsun 'phags ma sgrol ma la phyag 'tshal lo/_/phongs skyabs 'phags ma sgrol ma khyed zhabs lha tshogs rnams kyi
[\[42a.6\]]mgo bo'i gtsug gi nor bu'i 'od/_/nyi ma 'char ka'i snang ba lta bur dmar ba'i phun sum tshogs pa phog pas dmar ba ni/_/smug rtsi dmar ba gsal po bkod nas shin tu yun ring ma lon pa dang 'dra dag la/_/mgo btud spyi bor thal sbyar bkod pa bdag gis bstod gsar me
[\[42a.7\]]tog phreng bas gus mchod bgyi/_/rgal bar dka' ba'i sdug bsngal me nang lus lhung skal ngan phyogs gang zhig la brten snyam pa/_/blun zhing ci ci bgyi snyam lan cig ma lags rtsom bgyi don ma mchis pas dub pa bdag_/mig nyams gzhan gyi 'gros kyis 'gro ba snang ba re bar
[\[42b\]]
[\[42b.1\]]bcas pas nam mkha'i nyi zla yi/_/'od ltar gzhan dag rnams las khums te sdig pa 'joms par mdzad pa khyod la brten par bgyid/_/khyod kyi thugs rjes nges par sems can lam rnams kun la bye brag med par rab bzhugs shing /_/de dag bzung bas bdag 'dra'ang de dag rnams kyi nang
[\[42b.2\]]du gdon mi 'tshal bar bzung 'gyur ba/_/nus mthu 'gro ba mtha' dag sdig mun nyi ma'i gzugs la'ang do zla mchis pa ma lags mod/_/de lta na yang kho bo sdug pa kye ma'o nyes byas ngan mkhas ngan pa rab tu brjid/_/nyi ma'i 'od zer gyis kyang mun pa rab tu mi bsal ri bo gangs can
[\[42b.3\]]klung ngogs kyi/_/shang shong kha ba'i rum grugs dkrigs pas bsil bar dbyar skam rin chen gling gi tshong khang gi_/nor bu'i phug yangs khang pa'i nang na dbul zhing 'jig rten kun gyi yum gcig bcom ldan 'das/_/khyod kyis mgon du bgyis kyang mgon ma mchis pas skal
[\[42b.4\]]nyams bdag ni smad cing smad pa'i gnas/_/ma yang nu ma'i ched du rnam pa mang du ngu ba'i bu la skyo bar 'gyur ba lags/_nyi ma re re dam pa ma yin don du gnyer la bskos pa'i pha yang khro sel na/_/khyod ni 'jig rten gsum 'dod 'bras bu yangs pa dpag bsam ljon shing yal ga
[\[42b.5\]]mchog chen te/_/kun la mngon par 'dod don stsol yang khyod la nam yang rnam 'gyur 'ga' yang yod mi mnga'/_/gang dang gang zhig sdug bsngal tshogs mes lus bsregs de dang de ni nga yis bsgral lo zhes/_/nyid kyi dam bca' zhal bzhes sdug bsngal sa 'og bying ba bdag la
[\[42b.6\]]'bras bu bcas par mdzod/_/ji srid srog chags rnams kyis zil gnon rtsub ldan sdug bsngal shugs de 'phel ba de srid du/_/yang dag rdzogs pa'i sangs rgyas theg pa'i smon lam blo mnga' rnams la rjes brtse mnga' ba lags/_/yum gcig de ltar lag bsgreng bstod pa'i
[\[42b.7\]]tshig zol cho nge'i nga ro dpangs mthor 'don pa la/_/gzhan gyis kyang ni btang snyoms bya bar 'os pa min na khyed 'dras lta zhig blos ci 'tshal/_/khyod las gzhan dag rnams kyis mngon 'dod 'byor pa don gnyer 'dod pa rnyed pa ma khums na/_/nang gi gdung ba rgyun chags
[\[43a\]]
[\[43a.1\]]mi dga'i sa gzhi sran du med pas shin tu yang yang bsreg//gal te kho bo sdig can lags na kho bo'i khyod gus chen po 'di dag ci phyir 'phel/_/bden gsung mtshan tsam khums shing dran pa yis kyang khyod gcig kho nas nan gyis sdig sel ba/_/de yi
[\[43a.2\]]phyir na khyod kyi kho bo'i bgyi ba'i khur bu bor ba ji ltar lags pa gsungs/_/nad pa 'chi bar 'gyur na'ang sman pa snying rje rgya chen sman 'phro gcod par bgyid dam ci/_/gang gi phyir na 'gron gnas rnga mo cha shas du ma'i thun mong ba ltar rgyu dang ni/_/ser sna nga rgyal la sogs rang skyon
[\[43a.3\]]tha chad rnams kyis rim dang dus gcig bskul bas na/_/nyin gcig zhabs kyi pad+ma mchod pa skad cig tsam yang ma rnyed de phyir khyad par du/_/bkren zhing phongs pa'i tshig dang yi ger bkod 'dis bdag la 'dod pa'i 'bras bu mchis par mdzod/_/lha mo gru chag chur bying snying rje dang
[\[43a.4\]]bcas ngu ba'i cho nge g.yo med zhan pa rnams/_/khyod la mngon bstod lhur blangs pa yis 'phral du rgya mtsho dus mtha'i rlung gyen 'tshubs pa'i chu/_/gtsubs pa'i chu rlabs g.yo zhing 'gul ba'i rol pas dkrugs pas bteg pa'i rba rlabs 'gram ngogs la/_/brdabs pa'i
[\[43a.5\]]sgra grag gad rgyangs can gyi pha rol 'gram du rang dga'i nyams kyis rgal bar 'gyur/_/du ba 'khyil ba'i sprin nang 'thon zhing nam mkha'i khyim du 'phro ba'i me stag can gyi me/_/me lce 'bar zhing 'phro ba'i shugs kyis nang du zhugs pa'i khyim na mal du nyal ba rnams/_/khyod la rab
[\[43a.6\]]btud thal mo spyi bor sbyar zhing ldab ldib gsol ba btab pas skad cig la/_/glog rab 'gyu ba'i sgeg pas dmar por gyur pa'i sprin gyi chu rlabs dag gis khebs par 'gyur/_/'gram pa'i gdu bu myos pa'i chu yis gang ba gnyis ka la brten bung ba'i phreng ba yi/_/dar dir sgra
[\[43a.7\]]yis bab pa'i ban glang zla bos zhe sdang me lce sbar ba'i glang chen gyi/_/mche ba'i rtse mo 'do li mthon po'i steng du lus po gzhag pa'ang khyod rjes dran pa yis/_/ri bo mthon po'i zom rtse'i mkhar la 'dug pa bzhin du dga' zhing 'chi bdag phyir zlog bgyid/_/mdung rings bsnun
[\[43b\]]
[\[43b.1\]]bsad mi yi mgo dang gsal shing can gyi gtor ma'i ston 'gyed 'brog stong du/_/rkun po'i lag rtses bzung bas g.yo ba'i phub dang ral gris dregs pa shas cher 'thon gyur cing /_/mig ni khro gnyer bcas shing smin 'khyog zur mig lta dang ldan rnams bran du sgo byed pa/_/de ni khyod
[\[43b.2\]]mtshan dpal gzhi bsam pa'i smyu gus skyo ba med cing gsal bar bris pa lags/_/rkang pa'i sbar mo rab rno rdo rje lta bus tshabs cher bsnun pas glang chen myos pa'i glad/_/bskams nas khrag mang zags pas bkrus pa'i ral pa gsal po 'jigs rung ya ngas gnya' khebs shing /_/
[\[43b.3\]]khros te rgyang nas mgo la 'dzin 'dod mche ba rnon po gtsigs pa'i kha can ri dgas dgra/_/khyod kyi 'thad pa'i spyod pa bstod pa'i don tshim mkhas la skrag ste log nas 'gro ba lags/_/du ba 'khyil 'dra mun pa'i gzugs can rnam 'gyur gdengs can phus 'debs grags pa'i 'gram
[\[43b.4\]]dgang bar/_/bya ba'i ched du kha gdangs 'gyur ba'i lce can thag pa dang 'dra gshin rje'i zhags pa dang /_/sdig dbang gis phrad slar yang khyod kyi yon tan bgrang ba lhur len khyod bdag lhur byed pas/_/bung ba myos pa'i phreng ba'i gdub can ut+pal phreng ba'i rgyan gyis mdzes pa
[\[43b.5\]]'chang bar 'gyur/_/rje bos smin bskyod bskul te bkrabs pa rem zhing rtsub pas co to drangs shing gzings gyur pa/_/go khol bskyod pa'i tshig rtsub kyis spyos 'ching ba'i zhags pa rtsub mos nyer bcing bkres pa dang /_/skom pas mchu dang mgul ba gang zhing 'phags ma sgrol
[\[43b.6\]]ma'i zhabs la skyabs 'gro ba/_/de ni byams pa'i gnyen gyis spangs kyang ma rungs rgud pa de dag 'phral du spang bar 'gyur/_/srin po sgyu ma sprul pa las tshul gyis byas bden pa ma yin gzugs brtsams cha lugs tshul/_/rnam 'gyur du ma dag dang rjes su 'tsham pa'i mtshon
[\[43b.7\]]cha'i 'od zer tshogs kyis mi bzad cing /_/mi ro brgyus pa'i rgyu ma'i tha gu'i tshogs dag phreng bar bkod pa rnams kyang khyod rgyus las/_/btus pa'i gsang sngags dran pas sdig bsal bsrung ba pham pa byed par 'gyur/_/chem chem sgra sgrogs char sprin lus can ban glang myos
[\[44a\]]
[\[44a.1\]]chu'i klung gis rgyun gyi mun gtibs shing /_/mtshon cha glog ltar 'gyu ba'i 'od zer dang ldan mda' yi char 'bab g.yul ngo 'gyed pa'i tshe/_/phye mar rlog par byed cing dpung stobs che ba'i rnam par sdang ba rnams kyis bkag pa yang /_/khyod kyi spros pa
[\[44a.2\]]gsol btab dpa' bo gcig gis dgra bo'i sa gzhi nan gyis 'thag par byed/_/sdig spyod rgyun chags las byung phol mig tshabs chen dag las rnag khrag rul pa zags pa yis/_/myags pa'i sha lpags dang 'bral rtsa sgo'i bu gar srog chags 'gul bas zos pas lus zad
[\[44a.3\]]rnams/_/khyod kyi zhabs la brten pa'i sman mchog ri lu goms par bsten la rab tu dga' ba yis/_/sa le sbram dang 'dra ba'i lus dang ldan zhing pad+ma dkar po ltar yangs mig can 'gyur/_/gang gi rna ba'i snod du bla ma rnams kyis nyer sbyar man ngag gleng mo ma lhung zhing /_/thos pa'i
[\[44a.4\]]nor dang bral bas mkhas pa'i tshogs sar lkugs pa nyid du khas len gang yin pa/_/de yang khyod la gus pa'i nus pas rgyan rnams kun gyis mdzes pa'i 'byor pa dang bcas pa'i/_/ngag gi dbang phyug thob nas mi bdag mdun sar rgol ba'i seng ge'i khri dag 'phrog par byed/_/
[\[44a.5\]]sar nyal rdul gyis lus gos rked ngos mdoms dkris ras ral yan lag rnam par mngon 'gyur zhing /_/shig gis tshe dag rab gtser gzhan gyi khyim sgor rdza chag dum bur zas dag slong ba yang /_/khyod mnyes bgyis pas na chung mchog dal rnams kyis g.yabs pa'i rnga yab
[\[44a.6\]]kyis 'dzum mdzes pa'i sa/_/glang chen myos pa'i chu yis gdong pa'i mche ba gtams shing gdugs gcig gyen du bteg pa 'dzin/_/skye bo bkren pa rnams kyis yum gcig zhabs 'bring dang ni so tshis bzo yi spyod pa rnams/_/spong ba'i thabs kyis rnam grangs dag gis dub
[\[44a.7\]]cing skye ba snga mar nyer blangs bsod nams kyis/_/nyer bsags dge 'bras nor ma thob dang nor bral rnams kyis phya las 'da' bar mdzad khyod la/_/gsol ba btab pas phyi nas nor bu sa las gter ni gser tshogs 'byung ba thob par 'gyur/_/'tsho ba chad pas ngo tsha khyim thab gos zad
[\[44b\]]
[\[44b.1\]]ma yis spyo bar byed cing bdag nyid ni/_/gso bar byed phyir gnyen 'dab bu dang gnyen bshes rnams kyis rgyang rings spangs par gyur pa yis/_/khyod la rang gi sdug bsngal zhus pas rang gi khyim thab bud med gdu bu'i sil sil sgras/_/gnyid log sad par 'gyur zhing rta rmig rtse mos
[\[44b.2\]]mtshams brkos khang khyim rnams kyi bdag po byed/_/gal te khyod kyi bka' drin cha shas tsam zhig mchis na phyogs tshogs khyab pa'i 'khor lo dang /_/bud med mtshan brgyan 'og pag chen po g.yo dang glang chen don po mche ba drug pa dang /_/rta mchog spu kha sngo bsangs
[\[44b.3\]]rma bya'i mgrin ltar 'tsher dang yon tan dri med nor bu ni/_/nyi ltar mdangs ldan 'od can khyim bdag mdzod khengs blon po rtul phod dmag ldan 'byung bar 'gyur/_/khyod kyis rig pa'i grub pa thob pas tsan+dan chu yis dri zhim nor bu'i rdo steng du/_/sdu gu ma yis dus 'debs sdug pa
[\[44b.4\]]dang rol rjes su chags pas bde ba'i nyer spyad gsar/_/gus par sbyar zhing lag sbom mthon po ral gri'i 'od zer sngon pos dpung rgyan g.yo ba yis/_/rig 'dzin dbang po rang dgar gyur te mA la ya yi me tog skyed mos tshal du 'gro/_/nu ma'i thon kor do shal gyis mnan mig
[\[44b.5\]]dkyus ring pos rna ba'i ut+pal la 'gran cing /_/skra bskyil man+da ra bas brgyangs pa'i ze 'bru sar pa'i dri yis myos pa'i bung ba dang ldan pa'i/_/lha yi bu mo rkang gdub rags pa'i sil snyan 'og pag sgra yi rgyun gyis shin tu dpangs/_/bskyed pa'i 'dod dran dregs dga' khyod mgon
[\[44b.6\]]ldan pa dag la gus dang bcas pas gsol ba 'debs/_/rdzing bu'i nang logs rin po ches spras gser gyi pad mtsho ze 'bru rdo rje'i tshogs ldan zhing /_/yongs 'du'i ljon shing skye zhing me tog ze 'bru dri zhim rdul gyi bla re mthor bres te/_/lha yi grong khyer rangs bgyid lha mo pi wang gling bu
[\[44b.7\]]sgrogs pa mkhas pas sil snyan ni/_/snyan par bsgrags pa'i dga' tshal lha mo khyod la mchod pa bgyid pas yun rings myong bar 'gyur/_/sems rgyud khyod la gtad pas bsod nams mthu 'bar rnams ni mdzes ma dag dang lhan cig tu/_/ga pur e la li shi shing tsha a ka ru dang
[\[45a\]]
[\[45a.1\]]spang spos phye ma'i dri chu can/_/glong 'khor rba rlabs bud med sdu gu'i nu ma 'dod pa'i dregs pas 'bur ba'i skyibs 'khyil ba/_/dal 'bab gang gA'i chu la chu rtsed chu ni drag tu 'thor bas rtsed mo byed par 'gyur/_/khyod kyi spyan ras mang du phog pas dag pa'i
[\[45a.2\]]bka' la lha gtso dul ba'i khur bu yis/_/cod pan 'dud pa rnams kyis phyag byas mtho ris steng na lha yi glang chen thal gong ni/_/khrol khrol rgyan gyis spud pa la zhon lus kyi ba spu shas cher langs pa'i bde sogs kyi/_/lag rings 'do li bar med bskyil cing 'chang ba rdo rje dang
[\[45a.3\]]'brel lha yi yul las skyong /_/khyod sku gtsug gi rin chen rgyan gyi gdan bzhugs bde bar gshegs 'od mkha' khyab bla re can/_/nyi ma shar ka bye ba lta bur ches gsal 'od zer dag gis 'jig rten gsum 'gengs shing /_/zhabs gcig g.yas brkyang gom stabs chen po'i
[\[45a.4\]]brjid la tshangs dbang khyab 'jug drag po rnams 'dud pa/_/bsgoms pas skye ba la brten rnams kyis srid pa'i 'jigs pa rgyun ni gcod par bgyid par 'gyur/_/la la khro ba dang bcas phyag tshogs phyag cha rnams kyi 'od zer dag dang 'brel pa yis/_/nam mkha'i khongs khyab
[\[45a.5\]]sprul gyi gdu bu'i gdengs ka dag gis spyod pa mi 'phrogs mi bzad pa'i/_/sdang rnams skrag mdzad gad mo'i cang te'u drag po brdungs pas brlang bskyed tshe na ro langs ni/_/thal mo'i sgra chen sgrogs pas bsgyings shing bsnyems pa'i rol pa chen po'i ca co drags par khums/_/la
[\[45a.6\]]las ba spu'i khung re nas byung nam mkha' khyab pa'i sar gnas sa 'og mtho ris gnas/_/tshangs pa dbang po la sogs lha dang klu dang dri za mi dang grub pa rnams gnas shing /_/phyogs tshogs khyab pa'i 'od zer la bzhugs bde gshegs brgya phrag sprul pa mtha' yas kyis
[\[45a.7\]]bkra dang /_/ngo mtshar khams gsum phyag 'os brtan dang g.yo bar gnas pa'i dngos po ma lus ngo bor khums/_/la las rgya skyegs li khri'i tshon 'dra nyi ma gzhon nu ches dmar lta bur dmar bar khums/_/de bzhin gzhan gyi dpal ldan an+da rnyil du btags pa'i phye ma 'thul
[\[45b\]]
[\[45b.1\]]'drar sngon por khums/_/la las 'o ma'i rgya mtsho dkrugs dang zho bas ches lhag dkar dang gser 'od ltar khums te/_/khyod sku sna tshogs ngo bor shes bzhin nye bar gzhag pa dang 'brel dbye bas tha dad 'gyur/_/khyod kyi yon tan tshogs kyi grangs ni kun mkhyen ye shes sgron mes
[\[45b.2\]]rab tu gsal ba yi/_/shes bya mtha' dag de nyid dbang gcig thams cad mkhyen pa dngos dang de sras kyis mkhyen te/_/bdag 'dra bya rog sgrogs ltar kha gdangs ku co cher 'don gang lags de ni mi bzad pa'i/_/sdug bsngal rims nad dag gis bskyed pa'i nad can sems kyi
[\[45b.3\]]rgyud la bzhad gad rgyu zhig lags/_/bdag gis zhu ba gang lags de ni nang gi dang por khyod kyis khyad par du mkhyen cing /_/de bklag brjod pas ngal ba'i tshul ni mi mkhas rang sems tshim pa'i bye brag lags mod kyi/_/'on kyang sdug par don shes zin pa'i gnyen 'dun byams
[\[45b.4\]]pa'i mdun du 'dug bzhin tshig dag gis/_/sdug bsngal phyung ste snying yang seng zhes byed pa nyid du gyur nas rnal mar gnas tshor bzhin/_/dge legs kun dga'i rgya mtshor zla ba'i cha shas gsal ma khyod bstod chu yis yid dag par/_/bgyis pa bdag la tshim byed mthong ba
[\[45b.5\]]stsol cig ye shes nyer bstan dag gis rgyas par mdzod/_/thugs rje shas ches nang gi mun sol gang phyir khyod kyi bstod pa tsam zhig kyang /_/don yod 'gro ba dag na skye dgu rnams kyi bde legs gnas ni gcig pu lags par khums/_/khyod kyi yon tan tshogs kyi cha tsam
[\[45b.6\]]bstod nas bdag gis 'di tsam zhes bya ma nges pa'i/_/bsod nams bkra shis 'dod pa'i 'bras bu mngar ba ro myang ma grol bar du longs spyad pa/_/gang thob de yis 'jig rten 'di ni 'phags pa 'jig rten dbang phyug zhabs mthil bkra shis kyi/_/bde legs rtags can
[\[45b.7\]]bde gshegs sras po'i grong khyer bde ba can zhes bya der myur 'gro shog_/rje btsun 'phags ma sgrol ma'i bstod pa'i me tog phreng ba 'dzin pa zhes bya ba slob dpon chen po thams cad mkhyen pa'i bshes gnyen zhes bya ba byang chub sems dpa'i spyod pa rtse gcig tu byed pas mdzad pa rdzogs
[\[46a\]]
[\[46a.1\]]so//_//rgya gar gyi mkhan po ka na ka warmA dang /_bod kyi lo tsA ba pa tshab nyi ma grags kyis bsgyur ba las/_slad kyis paN+Di ta chen po ma Ni ka shrI dz+nyA na'i zhal snga nas dang /_chag lo tsA ba shAkya'i dge slong chos rje dpal gyis cung zad bcos te dag par byas so//_//
[\[46a.2\]{D1692}]@##/_/rgya gar skad du/_Ar+ya tA ra srag+d+ha ra sto tra/_bod skad du/_'phags ma sgrol ma'i me tog phreng ba 'dzin pa'i bstod pa/_rje btsun ma sgrol ma la phyag 'tshal lo/_/sngar shar nyi ma snang ba dmar/_/lha mchog spyi gtsug nor bu dmar/_/de 'byar kha dog de la ni/_/tshos
[\[46a.3\]]sar gyis ni bskus pa 'dra/_/'phags ma khyed kyi zhabs gnyis la/_/gus pa'i thal mo dbu rgyan gyis/_/de mdzes mgo yis phyag 'tshal lo/_/nyes byung dus su bskyab pa ma/_/de ni sgrol ma khyed yin no/_/bstod gsar me tog phreng ba 'dis/_/mchod la bdag gis
[\[46a.4\]]phyag 'tshal lo/_/rgal mi nus pa'i sdug bsngal me/_/de la rtag tu lus lhung gnas/_/skal ba ma ldan 'gro sa gang /_/rmongs pa bdag gis ji ltar bya/_/de ltar rtag tu smras nas ni/_/don med bdag ni stobs chung song /_/mkha' la nyi zla dpal ldan grags/_/de ni gzhan gyi
[\[46a.5\]]smra ba thos/_/de thos long ba'i spyod pa ltar/_/mthong rten 'dod kyang gzhan khrid med/_/sdig pa 'joms ma khyed la ni/_/bdag ni skyabs mthong 'dod lags so/_/sems can thams cad sgrol ba'i phyir/_/de la snying rje mi mdzad dam/_/ma lus par ni snying rje mdzad/_/de
[\[46a.6\]]khongs bdag lta yod gyur na/_/khong la snying rje mdzad pa bzhin/_/bdag la de bzhin mdzad 'tshal lo/_/nus pa med pas mi mdzad dam/_/khyed bzhin nus la gnyis pa med/_/'gro ba rnams kyi sdig mun pa/_/de 'joms pa la nyi ma 'dra/_/de ltar yin kyang sdug pa
[\[46a.7\]]bdag_/mi dge las ni ma tshig pas/_/ngan las byas pas bdag ni 'gyod/_/skal ngan bdag la skal ba med/_/nyi ma shar yang mun pa gnag_/gang+gA'i chu ni shin tu bsil/_/de phyir 'gram du bsdad kyang ni/_/skom yang btung rgyu ma rnyed do/_/rin chen sna tshogs
[\[46b\]]
[\[46b.1\]]yod pa'i gling /_/nor rnams kyis gang khang pa la/_/der 'dug kyang ni bdag phongs pas/_/bcom ldan 'das ma khyed la ni/_/mgon 'dod kyang ni mgon med bdag_/'jig rten kun gyi yum gcig ma/_/ma la rtag tu ngus nas ni/_/nu ma'i don du bu slong na/_/de la ma yang skyo
[\[46b.2\]]bar 'gyur/_/mi rnyed nyin re slong gyur na/_/pha yang bu la khro bar byed/_/'jig rten gsum gyis bslangs kyang ni/_/khyed kyis 'bras bu gang bar byas/_/dpag bsam shing gi yal ga mchog_/de ni sgrol ma khyed yin no/_/thams cad la ni ma lus pa/_/sbyin pa khyod kyis khyab
[\[46b.3\]]par byas/_/nyon mongs kun gyi me des ni/_/bdag gi lus 'di rtag tu tshig_/sa 'og sdug bsngal de la ni/_/bdag gi lus 'di nub tsam na/_/sems can rnams kyi sdug bsngal ni/_/drag po 'phel bar gyur tsam na/_/khyod kyis dam bcas zhal bzhes pa/_/bdag gi steng
[\[46b.4\]]du grub par mdzod/_/rdzogs sangs rgyas pa'i smon lam ni/_/bdag gi sems la shar ba'i dus/_/sgrol ma phan 'dogs mdzad par zhu/_/lag bsgreng bstod pa'i tshig brjod cing /_/don du drag por ngus pa yis/_/gzhan la zhus kyang don 'grub bo/_/khyed lta bu la
[\[46b.5\]]bdag gis zhus/_/kye ma sgrol ma khyed kyis ni/_/bdag spangs par ni mi gsha'o/_/khyod kyi spyan gyis gzigs tsam na/_/gang 'dod thams cad rnyed par 'gyur/_/mi bde mi bzod sdug bsngal ni/_/yang 'byung dogs ni mi 'byung ngo /_/bdag ni sdig can yin gyur
[\[46b.6\]]na/_/dad pa shin tu 'phel nas ni/_/khyed la dad pa skye mi gsha'/_/ming thos pa'am dran pa yis/_/khyed kyi sdig pa dbang med 'phrog_/bdag don khyed kyis spangs pa de/_/bden par bdag la gsung bar zhu/_/khyed ni bden par gsung ldan ma/_/snying rje che ba'i sman pa
[\[46b.7\]]yis/_/nad pa ma shi bar du ni/_/sman gyis phan 'dod che ru byed/_/sgyu ma ser sna nga rgyal sogs/_/ngan pa de rnams kyis khyer nas/_/ri mos khyer bas dal skabs med/_/gnas pa'i spyi nor rnga mo bzhin/_/skad cig dal ba med pas ni/_/sgrol ma'i zhabs kyi pad+ma la/_/
[\[47a\]]
[\[47a.1\]]bdag gis mchod skabs ma rnyed do/_/des ni yi ge du tshig 'don/_/de bton pas ni phan 'dogs re/_/dus mtha' rlung gis g.yas su 'khyil/_/des ni gtsubs pa'i chu rlabs 'byung /_/g.yo zhing 'gul ba'i rol pas 'khrug_/de rgyab dba' rlabs
[\[47a.2\]]'gram du ni/_/brdabs pas sgra grag skad gdangs can/_/'jigs byed rgya mtsho de las ni/_/gru chag nub pa'i skabs de la/_/snying rje ngu skad drag po bton/_/skad cig dran med bems por gyur/_/lha mo khyod la bstod pa yis/_/bde bar rgya mtsho phar bsgral lo/_/
[\[47a.3\]]sprin nag bskor zhing du ba'i nang /_/de la me stag can gyi me/_/me lce cher 'bar khyim du ni/_/ngal nas mal du nyal ba'i mis/_/khyed la rab btung thal mo sbyar/_/skad cig gis ni glog byung nas/_/myur bar sprin char gyis ni bskor/_/smyo byed glang chen 'gram gnyis
[\[47a.4\]]la/_/'dzag pa'i chu la reg nas ni/_/bung ba'i phreng ba bzhin du thal/_/de rnams kyis ni hUM sgra sgrogs/_/sgra de thos nas zhe sdang las/_/glang chen 'thab tu byung mno nas/_/khros nas mche bas mi bteg nas/_/'do li la ni bsdad pa bzhin/_/khyed dran tsam gyis 'chi
[\[47a.5\]]ba bzlog_/pha rol rgal nas rin chen rnyed/_/de steng mkhar du bsdad du phyin/_/mi med stong pa nags gseb tu/_/shin tu rno ba'i mtshon rnams kyis/_/brgyab nas yod par mi ro'i mgo_/tri shU la la bsad ro mang /_/de 'dra nags gseb phyin tsa na/_/ral gri phub dag
[\[47a.6\]]bzung nas ni/_/mda' gzhu bkang nas byung ba rnams/_/zur mig lta zhing khros nas byung /_/rgol nas brdeg tu byung tsam na/_/khyed bsams skyo med smyu gus bris/_/khyed ming gsal por bris ma thag_/dpal ldan khyim du bsdad phyin no/_/rkang pa'i sor mo rab rno
[\[47a.7\]]ba/_/rdo rje lta bus rab tu brkos/_/smyo byed glang chen mgo khrag byung /_/'jigs byed seng ge byung tsam na/_/khyod bos bstod pa brjod pa yis/_/bred nas seng ge log nas thal/_/du ba 'khyil ba 'jigs pa'i gzugs/_/'jigs byed gdengs byed shin tu 'bar/_/rtag tu
[\[47b\]]
[\[47b.1\]]phug byed kha gdangs pa/_/lce chen ston pa sbrul khro ba/_/gshin rje'i zhags pas bkyigs pa'i mi/_/sdig pa'i dbang gis de ltar byung /_/de dus khyed kyi yon tan bsgrags/_/gus pas dad par khyed la byas/_/sprul de ut+pal phreng bar gyur/_/me tog mchod pa'i mi des
[\[47b.2\]]thob/_/dpon gyis mig mtshams 'gul dogs kyis/_/der bred dmag dpon rim pa yis/_/thag pas bkyigs nas skra nas drud/_/rtsub mos bkal nas khrid tsam na/_/khol po de ni na tsha che/_/ca co smra ba gtong 'dod nas/_/nye ba gnyen rnams kyis ni bor/_/
[\[47b.3\]]ltogs nas skom nas mchu skams pa/_/sdug bsngal mtha' med byung tsam na/_/gang gis sgrol ma'i zhabs la skyabs/_/skad cig gis ni grol nas thar/_/sgyu ma byas pa'i gzugs mi legs/_/mi ro'i rgyu ma bus pa des/_/phreng ba mang bas ske la btags/_/
[\[47b.4\]]sus kyang dgag tu mi nus pa/_/de byung dus su khyod kyi sngags/_/brjod pa tsam gyis sdig pa dag_/srin po'i dran pa med tsam na/_/de rnams kyis ni srung bar byed/_/'brug byung ba yi sprin gyi gzugs/_/nga rgyal 'jigs pa rtsang po gsum/_/de ni mun pa gnag
[\[47b.5\]]pa la/_glog bzhin mtshon cha snang ba yis/_/mda' yi char pa byung tsam na/_/'thab pa'i dus su bskor nas bkag_/shin tu stobs chen dgra rnams kyis/_/khro zhing brdeg tu byung tsam na/_/sgrol ma khyed kyis stobs byin pas/_/dpa' bo gcig gis de rnams
[\[47b.6\]]bcom/_/sa ris rnams ni rang dbang byas/_/sdig pas gang ba mdze pho'i gzugs/_/lus po skrangs nas khrag rnag dang /_/chu ser de rnams 'dzag pa ni/_/rtsa sha pags pa phug pa nas/_/'bu rnams kyis ni zos pa na/_/sgrol ma khyed kyi zhabs brten nas/_/rtag
[\[47b.7\]]tu khyed la mos gus byas/_/mos gus de rang sman du gyur/_/gser gyi kha dog lus gyur nas/_/pad+ma dkar po rgyas pa'i spyan/_/des ni gzugs bzang lus thob bo/_/slob dpon rnams kyi bka' de la/_/rna ba snod du ma rung bas/_/thos pa'i nor ni phongs par 'gyur/_/bshes gnyen gseb
[\[48a\]]
[\[48a.1\]]tu lkugs pa de/_/khyod la mos gus bstod bgyis pas/_/gsung ldan seng khri 'phrog par byed/_/de 'phrogs pa yang rgyal po'i mdun/_/rgyan cha sna tshogs btags nas ni/_/gsung gi dbang phyug seng khri sdod/_/sa la nyal bas rdul mas khengs/_/
[\[48a.2\]]lus kyi kha dog du bar gyur/_/dug po gos kyis lus ma khyab/_/rtag tu shig dang sro ma gsod/_/gzhan gyi mdun du phor gog 'dzin/_/rtag tu slong mo byed pa de/_/sgrol ma khyed la skyabs tsam na/_/nges par mdzes ma dgod nas ni/_/rnga yab mdzes pas g.yob par byed/_/
[\[48a.3\]]stobs chen glang po che rnams kyis/_/bdag por gyur nas gdugs gcig pa/_/ras ris tsam gyis rgyal por gyur/_/gzhan g.yog las dang yon tan dang /_/tshong dang thabs kyis nor tshol ba/_/tshe snga ma yis dge ba'i nor/_/ji ltar byas kyang nor med pa/_/su la
[\[48a.4\]]bslangs kyang rnyed pa med/_/kye ma khyed la bslangs tsam na/_/sa gseb tu ni nor rnyed nas/_/mi de phyug por gyur par byung /_/'tsho ba med pas ngo tsha che/_/gos med pas ni chung mas brgal/_/phongs pa yin pas gnyen gyis bor/_/ster dgos mno nas thag rings
[\[48a.5\]]su/_/kye ma sgrol ma khyed la ni/_/rang gi sdug bsngal bstan tsam na/_/rta rnams rmig pa sa la rko/_/de brkos sa yang khyim bskor nas/_/rang yid 'ong ba rgyal po'i khab/_/khyim der gnyid ni log pa las/_/mdzes ma rnams kyis lag brgyan grags/_/des ni gnyid
[\[48a.6\]]log sad pa rnyed/_/phyogs bcur gyur pa'i 'khor lo ni/_/shin tu 'od zer ldan pa dang /_/mtshan nyid ldan pa'i bud med dang /_/mche ba drug yod glang po che/_/rma bya'i ske yi kha dog ldan/_/de ltar sngo ba rta bzang dang /_/rin po che ni nyi ma'i 'od/_/dri ma med pa'i gter gyis
[\[48a.7\]]bkang /_/dmag gi dpa' bo mang ba dang /_/sgrol ma khyed kyi bka' drin gyis/_/'khor los sgyur ba'i rgyal por gyur/_/ma la ya yi ldum ra ru/_/nor bu rin po che yi rdo/_/de la tsan+dan la sogs bskus/_/lha mo rnams kyang 'tshog sa byas/_/'gron sar mchod pa byas pa
[\[48b\]]
[\[48b.1\]]bzhin/_/shin tu chags nas rtsed mo rtses/_/sgrol ma khyed kyi rig pa grub/_/rig pa 'dzin pa'i lha dbang po'i/_/ral gri 'od zer ljang gus ni/_/lag bzangs de la phrog pa de/_/yang nas yang du gsor byed pa/_/gzugs bzang lha ni thob par 'gyur/_/mu tig phreng bas
[\[48b.2\]]mdzes par btags/_/de btags nu ma'i bar du byung /_/rna bar ut+pal btags pa de/_/mig dang gang bzang 'gran pa 'dra/_/thor tshugs man+da ra ba btags/_/dri zhim bung bas bor ma nus/_/rked par g.yer kha mdzes par btags/_/zhabs gnyis legs pa de la
[\[48b.3\]]ni/_/sil sil sgra dang g.yer kha btags/_/sgrol ma khyed la brlab tsam na/_/'dod pa'i lha la dga' ba tsam/_/de phrad lha mo bsnyen bkur byed/_/rdzing 'gram rin po che yis bskor/_/gser gyi pad+ma de la ni/_/ge sar rdo rje pha lam 'bar/_/pa ra dzA ga'i shing de ni/_/
[\[48b.4\]]cung zad bkug pa dri zhim dmar/_/de nas bla re bzhin du khyab/_/tam bu ra dang rnga la sogs/_/lha rnams kyis ni snyan par bsgrags/_/sgrol ma khyod kyi bka' drin gyis/_/lha yi ldum rar yun rings rtses/_/bde ba shin tu nyams su myong /_/ga bur dang ni ka ko la/_/
[\[48b.5\]]a ka ru dang spos dang dri/_/de rnams btags nas chur bsres pas/_/dri zhim chu rnams kyis ni brdeg_/lha mo'i nu ma gnyis kyi bar/_/lha yi gtsang po chu mgyogs des/_/phar rdeg tshur rdeg rtsed mo byed/_/lha mo mdzes pa de rnams dang /_/khyod kyi bka' drin bsod
[\[48b.6\]]nams kyis/_/lha yul du ni rtsed mo myong /_/mtho ris gnas pa'i lha rnams kyis/_/gus pas bka' ni spyi bos len/_/de lan phyag ni byas nas su/_/glang po che la zhon pa la/_/rgyan cha btags pa'i glang rdzi des/_/lag pa gnyis la gdu bu btags/_/des ni
[\[48b.7\]]'do le bsgyings tsam na/_/bkag mi nus pa ba spu ldang /_/rdo rje pha lam lag rgyan btags/_/khyed kyi spyan gyis gzigs tsam na/_/lha yi dbang po brgya byin thob/_/lha yi ris kyis srung bar byed/_/sangs rgyas bstan pa de la ni/_/rin chen me tog spyi bor gnas/_/
[\[49a\]]
[\[49a.1\]]nam mkha' dpal gyi bla res khyab/_/nyi ma shar ka'i 'od 'dra ba/_/des ni 'jig rten gsum po bkang /_/g.yon bskum g.yas brkyang zhabs gcig gis/_/de mnan bkug pa tshangs pa dang /_/dbang phyug chen po khyab 'jug go/_/khyed kyi sku ni bsgom
[\[49a.2\]]bgyis pas/_/srid pa'i 'jigs pa phyis mi 'byung /_/skye ba len pa chad nas yod/_/kha cig gis ni 'di ltar mthong /_/nags tshal phyag gi mtshon chas bzung /_/shin tu 'jigs pa stobs po che/_/nam mkha' khyab par lag gdu bu/_/de rnams 'jigs che sbrul du
[\[49a.3\]]mthong /_/kye ma'o khros nas skrag par byed/_/dgod pa'i sgra ni shin tu 'jigs/_/ma rungs pa yi spyod pa byed/_/ro langs ting ting shag ni brdung /_/'jigs chen rtsed mo sgra chen bsgrags/_/kha cig gis ni mthong ba la/_/sgrol ma'i ba spu re re las/_/'jig rten pa de
[\[49a.4\]]'tsho bar byed/_/bde bar gnas pa'i tshangs pa dang /_/lha yi dbang po brgya byin dang /_/dbang phyug chen po klu la sogs/_/lha dang mi dang grub thob dang /_/dri za gnod sbyin sbrul rnams dang /_/phyogs su rgyu ba'i 'khor lo yang /_/tha med bde gshegs khyim der gnas/_/
[\[49a.5\]]kye ma rab tu rdzu 'phrul che/_/'jig rten gsum gyis phyag byas pa/_/kye ma 'gul mi 'gul gnas pa/_/sna tshogs lhag med dngos po ni/_/kye ma sgrol ma khyed yin no/_/kha cig gis ni mthong ba la/_/rgya skyegs dang ni sin+d+hu ra/_/dkar dmar kha dog nyi ma ltar/_/dpal
[\[49a.6\]]ldan in+d+ra nI la 'dra/_/kha cig gis ni mthong ba la/_/'o ma'i rgya mtsho drubs dkar 'dra/_/kha cig gis ni gser 'dra mdog_/khyod kyi gzugs ni sna tshogs mthong /_/shel dang 'dra bar gang 'dod gzugs/_/ye shes mar me thams cad mkhyen/_/des ni thams cad
[\[49a.7\]]gsal bar mthong /_/de nyid mkhyen pa dbang po gcig_/nges par khyod kyi yon tan ni/_/grangs las thams cad mkhyen pas shes/_/yang na de yi sras kyis mkhyen/_/bdag gis kha gdangs byas nas ni/_/bya rog kha 'dra'i sgra dang ni/_/sdug bsngal tshad pas khyab
[\[49b\]]
[\[49b.1\]]tsam na/_/de skyes na tsha byung tsam na/_/bdag gis pho rog smra bzhin bton/_/gzhan gyi sems la bzhad gad rgyu/_/bdag gis zhus pa'i don du ni/_/ma zhus gong du lhag par mkhyen/_/khyod kyi mkhyen pa de la ni/_/bdag gis zhus pa don med gleng /_/'on kyang rang sems
[\[49b.2\]]dga' ba'i don/_/nye ba'i gnyen gyi mdun du ni/_/dug dag skyugs pa smras pa bzhin/_/sdug bsngal don de shes kyang ni/_/rang snying yang zhing bde ba bzhin/_/phan 'dogs dga' ba rgya mtsho nyid/_/rab tu gsal ba zla ba'i cha/_/kye ma mdzes mas gzigs par
[\[49b.3\]]zhu/_/gdams ngag ye shes gnang bar zhu/_/snying rje chen mo khyod nyid kyis/_/mun nag sems ni gsal bar mdzod/_/khyed kyi bstod pa'i chu des ni/_/bdag gi sems ni gtsang bar bkrus/_/phan nas byung sa gcig rnyed do/_/bstod pa 'dis ni 'gro ba'i don/_/'bras
[\[49b.4\]]bu thob pa yod par mthong /_/rab tu bstod pa'i yon tan cha/_/bdag gis bsod nams bshad mi shes/_/bsod nams de yi stobs kyis ni/_/'jig rten pa kun don 'grub nas/_/grol ba'i bde ba myong bar shog_/spyan ras gzigs kyi zhabs kyi mthil/_/de yi mtshan
[\[49b.5\]]ma bkra shis kyis/_/de bkang yod pa de la ni/_/bde gshegs sras kyi sa ris yin/_/bde nas bde ru 'gro ba kun/_/myur bar song nas bde bar shog_/me tog phreng ba 'dzin pa'i bstod pa slob dpon thams cad mkhyen pa'i bshes gnyen gyis mdzad pa rdzogs so//_//_
[\[49b.6\]]paN+Di ta zla ba gzhon nus rang 'gyur mdzad pa'o//[ {D1693}]@##/_/rgya gar skad du/_Ar+ya tA ra sto tra/_bod skad du/_'phags ma sgrol ma la bstod pa/_bcom ldan 'das 'jam pa'i dbyangs la phyag 'tshal lo/_/sgrol mdzad 'khor ba'i rgya mtsho mtha' yas pa/_/
[\[49b.7\]]stod pa las sgrol thugs rje'i spyan yangs ma/_/bde gshegs yum gyur lha mo sgrol ma la/_/lus ngag yid gsum gus pas phyag 'tshal lo/_/khyod kyis mdzad pa'i phrin las rgya che ba/_/ma lus brjod par sus kyang mi spobs te/_/che long rags pas rnam brgyad
[\[50a\]]
[\[50a.1\]]mang po sogs/_/ngo mtshar legs spyad gtam snyan 'di skad thos/_/shin tu rmad byung yon tan rgya mtsho'i gter/_/dge tshogs nor bu dam pa rin chen gling /_/sna tshogs pad+mo'i tshal ni dri bsung can/_/phreng mdzes tshig gi me tog mchod par bzhes/_/
[\[50a.2\]]skal ldan rigs can lam mtshon med pa zhig_/rang yul ma slebs ri dgas rgyal pos bdas/_/khom ldan skyes bus gsum la skyabs 'gro byas/_/sgrol mas rjes bzung seng ges gus phyag 'tshal/_/don gnyer 'gron la gdong dmar gangs ri'i mdog_/rdul 'dzag rab
[\[50a.3\]]khros khro gnyer mche ba gtsigs/_/byin rlabs mthar thug gzungs sngags bstod pa'i mthus/_/de ma thag tu glang chen 'jigs las skyabs/_/shing skam khri la tshe tshad brgya bzhag ste/_/log lta'i rgyal pos drang srong me lha mchod/_/thams cad mkhyen pas me tog phreng
[\[50a.4\]]'dzin mdzad/_/dngos su zhal bstan bdud rtsi'i char rgyun phab/_/tshong dpon nor ldan shul rings lam du zhugs/_/'jigs pa'i thang la mi rgod chom rkun byung /_/yi dam lha mos 'jigs med bde sar bskyal/_/drin lan ma brjed rten la mchod pa phul/_/gzugs
[\[50a.5\]]mdzes bu mos pha rol nags su phyin/_/dug sbrul gdug pa'i kha rlangs sprin ltar 'thibs/_/'bras ldan ljon pa'i shing gi bsil grib la/_/spyi bor phyag bzhag mi bzad nad las thar/_/sbyin pa'i 'bras med dbul phongs rkun po'i mis/_/dkor mdzod blangs pas
[\[50a.6\]]btson khang ra bar bcug_/dad ldan slob mas thugs dam rgyud bskul bas/_/thugs rje'i phyag gis lcags sgrog mdud pa dkrol/_/tsan+d+ra go mi dge bsnyen 'phags pa mchog_/rgyal po'i chad pas gang+gA'i chu la bskur/_/gus ldan zhe sa bcas pa'i sdeb sbyor gyis/_/
[\[50a.7\]]'dzum zhal dge mas sing ga'i gling la bzhag_/rgyal brgyud lam 'khrul dur khrod gnas su 'khyams/_/log 'dren 'byung po'i gdon gyis zin gyur tshe/_/rig pa'i rgyal po rig sngags bcu bzlas pas/_/bar chad bdud kyi tshogs las rgyal bar gyur/_/seng ge glang chen
[\[50b\]]
[\[50b.1\]]me dang chom rkun dang /_/dug sbrul btson khang chu dang 'byung po'i gdon/_/'dus byas rgya mtsho las 'bras 'jug ngogs can/_/byang sems klu dbang bden gnyis gtsug gi nor/_/pha rol phyin drug rin chen rgyan gyis spras/_/lnga bcu lhun grub phrin las gzi brjid can/_/'jigs
[\[50b.2\]]brgyad sgrol mas gzhan yang sems can gyi/_/phyi rol grub mtha' ngan pa log lta'i ri/_/lung rigs rdo rje'i mtshon gyis bcom nas kyang /_/lus ngag yid gsum sku gsum dkon mchog gsum/_/yang dag mtha' bral lta ba ma rtogs na/_/tshig gi bsnyems pas don
[\[50b.3\]]la mi rtogs te/_/sems can gnas lugs nam mkha'i chos nyid la/_/ma rig 'khrul pa'i dra ba bsal du gsol/_/bsod nams chung bas dge ba'i sems med cing /_/mi dge'i mun bsgribs yang dag lam ma rnyed/_/bdag 'dzin bdud kyi srid mtsho 'dir 'khyams
[\[50b.4\]]rnams/_/bshes gnyen thabs mkhas gru gzings ded dpon gyis/_/chu bzhi'i pha rol yid 'ong po ta la/_/bde mchog gnas chen lha yi pho brang du/_/'gro kun yan lag bdun ldan chos spyod cing /_/nyer mkho'i yo byad bka' babs brgyad gnang nas/_/phrin las lha mos
[\[50b.5\]]zhal bzhes ma bsnyel bar/_/bshes gnyen ngan pa'i bdud dang mjal ba rnams/_/dal 'byor chud zos mi tshe stong 'dzad cing /_/zas nor don med gnas su brlag gyur pa/_/lus sems sdug bsngal chu yi rba rlabs kyis/_/nyon mongs 'khrul ba'i sems can ma lus dang /_/
[\[50b.6\]]bka' 'bangs tha ma bdag cag thams cad la/_/rnam dag thos bsam sgom gsum bstan du gsol/_/rnam dag thos bsam sgom gsum bstan nas kyang /_/phan bde'i dge ba byang chub mchog tu bsngo/_/khyod kyi phrin las nyi ma'i dkyil 'khor de/_/chags sdang gti mug sprin gyi
[\[50b.7\]]grib ma yis/_/sgrib par ma gyur dpal ldan 'phags pa'i sku/_/dge tshogs sprin chen lhun po'i rtser bzhugs la/_/sa 'dzin spo la rta bdun rgyal po ltar/_/lham me lhang nger gsal ba'i bkra shis shog_/gtsang bdag bde dang rtag pa nyid thob pa/_/skye rga na 'chi med pa
[\[51a\]]
[\[51a.1\]]chos kyi sku/_/brnyes gyur lhun gyis grub cing 'dus ma byas/_/bsam zhing brjod pa'i yul las 'das gyur kyang /_/chu nang zla ba nam mkha'i 'ja' bzhin du/_/sprul skus 'gro don mdzad par smon lam 'debs/_/klu sgrub pad+mo'i ge sar las/_/nyi
[\[51a.2\]]ma sbas pa bung ba yis/_/legs blangs bdud rtsi'i dga' ston gyis/_/bu slob sbrang bu'i lus rgyas shog_/kha che'i slob dpon nyi ma sbas pas rje btsun sgrol ma la bstod pa rdzogs so//_//rgya gar gyi paN+Di ta sA d+hu kI rti dang /_bod kyi lo tsA ba ldan ma tshul khrims
[\[51a.3\]]seng ges bsgyur ba las phyis dpal sa skya'i gtsug lag khang du dag par byas so//[ {D1694}]@##/_/rgya gar skad du/_de bI tA ra ku bA kyA de sha nA ma sto tra/_bod skad du/_lha mo sgrol ma la smre sngags kyi gsol ba 'debs pa zhes bya ba'i bstod pa/_rje btsun
[\[51a.4\]]ma 'phags ma sgrol ma la phyag 'tshal lo/_/phyag 'tshal phyag 'tshal 'jig rten kun sgrol ma/_/phyag 'tshal skyabs med phongs pa kun skyob ma/_/phyag 'tshal yang yang dran pas rjes 'dzin ma/_/de ring da lta mgon med bdag la skyob/_/khyod sngon skyob pa rnam gzigs
[\[51a.5\]]spyan chab las/_/gang 'khrungs de tshe de ma thag 'di skad/_/srid gnas gang su 'jigs pas 'jigs 'gyur yod/_/de kun ngas skyabs zhes gsungs dam bca' dgongs/_/mkha' ltar thugs zab mkha' 'dra yi/_/mdog 'chang 'gro la rjes brtse ma/_/srid gnas
[\[51a.6\]]'gro ba lag 'dzin par/_/zhal bzhes slu ba ma mdzad cig_/khyod nyid rig 'dzin lha tshogs nang /_/zag med dga' bdes rnam rol bgyid/_/khyod 'bangs bu ni me nang bsreg_/kye kye thogs med mkhyen ldan gzigs/_/bdag rang gis ni nongs bgyis nas/_/me chu dgra
[\[51a.7\]]sogs 'jigs gyur pa'ang /_/gal te khyod sku rjes dran gyur/_/skyob mdzad lags na bdag cis min/_/nyid phyag mchod sbyin bdud rtsi yi/_/rgyun 'bebs yi dgas 'bum phrag kyang /_/cig car tshim bgyid kho bo mes/_/lus zhu thig le 'bebs ma lags/_/
[\[51b\]]
[\[51b.1\]]yid 'ong phyag mtshan ut+pal rtsi/_/mngar bsil grib ma bsil ldan pas/_/cung zad reg na'ang gdung sel ma/_/gus ldan bu bdag nyug mi mdzad/_/thugs rjes brkyang ba'i zhabs g.yas kyi/_/mtho bong rgyun bzangs thur 'bebs nas/_/ngan 'gro'i gnas gsum tshim
[\[51b.2\]]mdzad na/_/phongs pa bdag cag gyi nar dor/_/ting 'dzin g.yon bskum skyil krung gi/_/gar gyis sa gsum bde mdzad ma/_/sbrang bu mer bcug kho bo lta/_/gar stabs rlung gis cis mi bskyod/_/'dzum zhal dgyes mas gang gzigs na/_/phag sdig gdol pa mdze can
[\[51b.3\]]yang /_/lha gzugs sdug mdzes sgyur spyod na/_/kho bo gcig spyan yul ma gyur/_/sgeg ldem 'gying mdzes gzi 'od ldan/_/khyod sku sus mthong de don 'grub/_/don gnyer rtse gcig rjes slob bu/_/bdag la nyid gzugs ston ma lags/_/khyod spyan ut+pal dkyus
[\[51b.4\]]ring gis/_/zur gzigs 'dod pa'i lhar 'drar 'gyur/_/rtag tu nyid kyi gdan gnas dag_/ji ltar snang yang mkhyen ma lags/_/lha snyan mda' ma sgra kun gyi/_/rjes zhugs yul dus kun rig ma/_/kho bo nyam thag nga ros 'bod/_/'brug sgra brag ri ltar gyur gyi/_/skyob ma
[\[51b.5\]]lha yi shangs dran pas/_/gang+gA'i bye rgal dri rab bsrung /_/bdag 'dir mes tshig sha tshil gsur/_/rgya chen phyogs khyab tshor ma lags/_/thub chen ma gcig zla ba'i ljags/_/bung ba'i mchu rtse'i ro mkhyen na/_/seng ge 'phrog byed mchod sbyin du/_/ro bro ba la ljags
[\[51b.6\]]rmongs srid/_/phra rab rdul brgya'i rdul bye ma/_/rdo rje'i lus mnga' reg mkhyen ma/_/sdig rgyal khros pas me lha mchod/_/mi bzad reg byed cis mi reg_/phyogs dus rnam kun thogs med par/_/ma chags ma 'dres ci dga' yang /_/mkhyen ma de ring skal ngan bdag_/_
[\[51b.7\]]gnas skabs 'di 'drar gyur ma dgongs/_/rang gzhan gnyis sdig rang spyod dam/_/gzhan stobs gzhan dbang gyur de yang /_/thabs stobs brgya mnga' khyod skyabs mdzad/_/bdag 'dir nongs pa gang mchis grang /_/gcig tu gzhan la phan zhugs pas/_/mi ni brgya rtsa
[\[52a\]]
[\[52a.1\]]brgyad zhugs btsal/_/de dbus kho bo khyod 'bangs bsreg_/kye ma yum gcig bdag g.yar tsha/_/sngon las 'bras bu rjes gcod pa'i/_/gnas gyur de dang de las kyang /_/khyod thugs gsung dang sku 'jig bgyid/_/de las gzhan bdag nyid cir dgongs/_/
[\[52a.2\]]kyi hud khyod lha zhabs pad drung /_/bsil ba'i gnas nas 'bar ba'i mes/_/mer brtson ji bzhin dmyal mes 'tshed/_/'di ci sus khur lags zhes gsung /_/de bas mgon med mgon gcig ma/_/khyod thabs thugs rje thogs med des/_/bdag dang 'gro ba ci dga' yang /_/
[\[52a.3\]]mdzad min mdzad srid khyed zhus pas/_/'on kyang kho bo 'dir tshig pas/_/lus can kun gyi zug rngu dang /_/nyon mongs sdig las tshig gyur cig_/da ni su la re bar bya/_/kha che'i slob dpon thams cad mkhyen pa'i bshes gnyen zhes bya ba/_mi brgya dang bdun gyis bskor ba la
[\[52a.4\]]tsan+dan gyi mes bsregs pa'i tshe/_nyid kyi yi dam gyi lha rje btsun ma 'phags ma sgrol ma la smre sngags kyi tshigs su bcad pa 'dis gsol ba btab pa dang /_skad cig yud tsam thang cig la 'phags ma'i phyag nas char gyi rgyun gnya' shing tsam babs nas/_mtsho nang gi pad+ma ltar gyur to
[\[52a.5\]]zhes grag go/_/paN+Di ta shAkya shrI dang lo tsA ba byams pa'i dpal gyis bsgyur ba rdzogs so//[ {D1695}]@/_/sgrol ma dkon mchog gsum la bstod pa bzhugs/_@##/_/sgrol ma dkon mchog gsum la bstod pa/_log rtog ma rig gnyid spangs shing /_/blo mchog shes
[\[52a.6\]]bya kun la khyab/_/yang dag rdzogs pa'i mchog brnyes ma/_/sgrol ma sangs rgyas khyod phyag 'tshal/_/bde chen zhi ba mya ngan 'das/_/dam pa'i chos mchog yi ge bcu/_/pha rol phyin pa bcu yi tshul/_/sgrol ma dam chos khyod phyag 'tshal/_/dus gsum bde gshegs
[\[52a.7\]]thams cad kyi/_/sku dang gsung dang thugs gsang ba/_/'dus pa'i ye shes mkha' 'gro ma/_/sgrol ma dge 'dun khyod phyag 'tshal/_/sgrol ma dkon mchog gsum la bstod pa/_rgya gar gyi mkhan po dI paM ka ra shrI dz+nyA na'i zhal snga nas dang /_bod kyi lo tsA ba nag tsho tshul khrims
[\[52b\]]
[\[52b.1\]]rgyal bas bi kra ma shI la'i gtsug lag khang du bsgyur cing zhus te gtan la phab pa//[ {D1696}]@##/_/rgya gar skad du/_bo d+hi tsit+ta ma hA su kha AM na ya/_bod skad du/_byang chub kyi sems bde ba'i man ngag_/bde ba chen po byang chub kyi sems la phyag 'tshal lo/_/
[\[52b.2\]]gsang rgyud mtha' dag las man ngag gang ba'i don/_byang chub kyi sems 'da' ka ma'i man ngag 'di ltar lags te/_'chi 'pho dus su 'di ltar ro/_/da ltar bdag gi lus khyab par gnas pa'i sems 'di ni 'ubs kyis 'dus nas/_snying ga'i dkyil na 'od mtshon gang ba cig
[\[52b.3\]]gnas so/_/yi ge shis pas 'od du mi lta ste/_hUM yungs 'bru tsam cig lhang nger gnas so/_/de nas tshor ba dang bral drod shor te/_'jig rten pa'i spyod yul dang bral ba'o/_/de tsam na 'od mthing ga de snying gi dkyil nas/_byang chub kyi sems kyi gsang ba'i lam g.yas kyi srog rtsa
[\[52b.4\]]dar dkar gyi skud pa 'dra ba'i nang nas yar yengs kyis byung ste/_spyi bo'i gtsug tu byung /_ril gyis dril nas/_lhang gis shar tsam na/_de nas yar 'dom gang tsam gyis chod nas rnam par dag pa chos kyi pho brang /_rang bzhin lhun gyis grub pa'i gnas na/_dpal kun du bzang po
[\[52b.5\]]bzhugs te/_rang gis khyab gdal ba dang bzhin lhang nge bar te/_sku la mdun dang rgyab mi mnga' bar/_bde ba chen po'i nang du lhang nger bzhugs pa dang /_bdag gi sems hUM ngam thig le yungs 'bru spyi bo nas yar byung ba gnyis kar sbyin la sbrang bu chags pa'am/_chu dang 'o ma 'dres
[\[52b.6\]]pa'i tshul du/_kun du bzang po dang gnyis gcig tu lhang nger gnas par gyur to/_/de ltar chos kyi dbyings kyis gar khyab par kun du bzang pos khyab/_kun du bzang pos gar khyab par bdag gi sems kyis khyab ste/_gzung 'dzin gyi rnam rtog dang bral nas chos kyi sku thob ste/_
[\[52b.7\]]skyid pa chen po g.yung drung gi gnas su khyab gdal la lhang nge bar gnas so/_/de'i ngang las mi 'gyur lhang nger gnas pa ni/_rdzogs pa chen po'i lta ba mur thug pa'o/_/de'i ngang las sa ler gnas pa ni/_rdzogs pa chen po'i bsgom pa mthar phyin pa'o/_/de'i ngang las yud tsam bar
[\[53a\]]
[\[53a.1\]]mi 'da' ba ni/_rdzogs pa chen po'i dam tshig mthar phyin pa'o/_/de lta bu'i don la sems rtse gcig tu bsgom mo/_/byang chub kyi sems bde ba chen po'i man ngag rdzogs so//_//rgya gar gyi mkhan po dI paM kA ra shrI dz+nyA na nyid dang /_zhu chen gyi lo tsA ba dge
[\[53a.2\]]ba'i blo gros kyis bsgyur cing gtan la phab pho brang byang chub 'od kyis zhus pa'o//[ {D1697}]@##/_/rgya gar skad du/_srag+d+ha ra sA d+ha naM/_bod skad du/_me tog phreng 'dzin gyi sgrub pa'i thabs/_rje btsun ma sgrol ma la phyag 'tshal lo/_/lha dang lha min nor lha'i cod pan
[\[53a.3\]]ston ka'i nyi 'od 'bar ba'i tshogs kyis zhabs kyi rdul la reg_/rnyog med gzigs pa'i shes rab mig ni snying rje'i rlan gyis rab tu gang zhing nyon mongs dra ba gcod/_/rmongs pa'i mthu yis srid pa'i mtsho chen mi zad skye 'chi'i dba' rgal drag pos kun nas g.yengs gyur pa/_/
[\[53a.4\]]skyob pa'i gzings chen dri med gzugs mdzes dpal gyi snying po me tog phreng 'dzin de la bdag phyag 'tshal/_/gang zhig spros bral mkha' ltar dag pa'i dbyings su ro gcig pa/_/bsam gtan sprin med a sogs yi ges snying gar rab brgyan cing /_/gus pa'i sbyor bas sna
[\[53a.5\]]tshogs mthu ldan yon tan rin chen gter/_/drang srong tshe 'dzin bla ma'i gsung las bdag gis 'dir brjod bya/_/rab tu zhi la dga' ba'i bden 'dzin nags tshal lam/_/g.yeng ba'i rdul bral phug gam ljon shing dur khrod mchog_/chu 'gram dben pa'i sa phyogs rang bzhin
[\[53a.6\]]nyams dga' bar/_/chu gtsang spos kyi chag chag me tog dri zhim gtor/_/rgyal ba'i sku gzugs dam chos rin chen bzhugs pa dang /_/me tog bdug spos snang ba dri dang zhal zas mchog_/rgyal sras yum dang dkyil 'khor mchod phyir legs bzhag bya/_/ri dgas 'gan 'ji
[\[53a.7\]]sngon po legs par btags gyur pa'i/_/stan la 'dug nas bsam gtan bdag gis bsgom par bya/_/thog mar 'od gsal rten 'brel bde stong mi g.yo ba/_/gang zhig shar bas spyod pa'i dus na yul rnams dang /_/dbang po'i tshogs dag rtog bral tshul gyis kun du nub/_/rtog
[\[53b\]]
[\[53b.1\]]med rtog bral rdo rje'i mchog 'dzin kun du khyab/_/ji bzhin rtog pa'i mtha' las rang sems sa bon mchog_/zla 'od dkar mdzes tAM las phyogs bcu nam mkha'i mthar/_/shin tu rno ba'i 'od zer chen pos khams gsum gyi/_/mun pa'i tshogs bcom rgyal ba sras rnams nam
[\[53b.2\]]mkha' la/_/bzhugs par bltas la bdag yid rtse gcig dri med kyi/_/gang zhig sna tshogs ro gcig dbang po'i gzhu 'dra ba/_/nyon mongs rdul bral zhi bde spros bral bde 'gro zhing /_/ye shes rgyun 'bab rgyal ba'i sku mdzes pad+mo la/_/gus pa'i tshul gyis mgrin pa smad nas
[\[53b.3\]]bdag phyag 'tshal/_/kha dog sna tshogs dri zhim dbyibs mdzes me tog dang /_/bdug spos a ga ru dang sbrul gyi snying po dang /_/snod mdzes rin chen sgron ma snang ba drir bcas dang /_/chu gtsang dri zhim snying po sbyor ba dpag med dang /_/mdog bzang ro brgya ldan pa'i zhal zas
[\[53b.4\]]mang po rnams/_/gus bcas yid 'ong rgyal sras khyed la 'bul lags kyis/_/sems can tshogs rnams srid pa'i gdung bzhi bar mdzod/_/oM badzra puSh+paM AHhUM/_oM badzra d+hU paM AHhUM/_oM badzra A lo ke AHhUM/_oM badzra gan+d+he AH hUM/_oM badzra nai wi t+ya AH hUM/_gnod pa
[\[53b.5\]]byed rnams dge ba'i phyogs las nyams pa dang /_/sdig pa'i gzhir gyur bsten du mi rung ji snyed las/_/dug gi sgregs pas sems gdung gyur pa bdag sogs kyi/_/phra rgyas tshon chen zag pa'i tshang tshing zad par mdzod/_/gang zhig rgyal sras thub pa'i 'od tshogs mdzes pa'i tshal/_/
[\[53b.6\]]'bras bu smin pa'i ljid kyi zug rngu gnon mdzad cing /_/snying rje'i rgyun gyis nyon mongs tha ba brlan mdzad pa/_/dregs pa'i rdul bral skyong ba'i mgon la skyabs su mchi/_/yang dag lam bral lta ba'i dug gis myos gyur cing /_/nyon mongs mtsho chen brgal dka'i ngogs su lhung ba
[\[53b.7\]]rnams/_/shes rab gzings chen snying rje'i go cha mi 'gyur mchog_/dri med yid 'ong zla ba'i mdangs gsal thob par gyis/_/rab tu zab pa'i dka' thub dpal gyis 'bar ba dang /_/nyon mongs chags bral byams pa snying rje dga' ba dang /_/btang snyoms yid brtan rim gro byed
[\[54a\]]
[\[54a.1\]]pa'i bde ba'i mchog_/khams dang dbang po la sogs mkha' ltar ro gcig bde/_/bde gshegs byed pa sgyu ma'i yon tan dpag med rnams/_/srid gsum 'gro ba dbang po'i dri ma sbyong byed pa/_/rab dga' sems kyi gru chen nam mkha'i dbyings su 'gyur/_/
[\[54a.2\]]nyi zla'i sbyor bas mun pa zad 'gyur grong mchog lam/_/bdud rtsi sgron mi chu gter yid bzhin rin po che/_/rdul med rdul bral ye shes dbang phyug phyag rgya can/_/ye shes mthar son sna tshogs lus can kun ston pa/_/ting 'dzin dag pa'i lus can 'phags ma thob par shog_/_
[\[54a.3\]]de nas byams pa snying rje dga' ba btang snyoms bsgom/_/gdod nas sems ni ma skyes rang bzhin mi 'gyur ba/_/nges don bdud rtsi nam mkha' las byung dag pa bsten/_/rtog pa rgyun chad sems nyid de nyid gzhan ma yin/_/chu tshod thun dang dbyu gu skad cig rim pa med/_/mi 'jigs
[\[54a.4\]]sgro skur mi rtsol rgyal sras thu bo ste/_/gdod nas ma skyes chos rnams byed pa thig le yin/_/spros bral chos nyid yang dag nyid ni snang bas dben/_/bskyed rdzogs theg pa'i mtha' bral rtog med bde chen po/_/oM shU n+ya tA dz+nyA na badzra swa b+hA ba At+ma ko\u0f85haM/_de nas snying rje'i shugs kyis
[\[54a.5\]]rab tu bskul gyur nas/_/rang snying paM las sna tshogs pad+ma de steng AH/_/lte ba zla bas brgyan cing dbyangs dang gsal byed kyi/_/kun nas bskor ba'i tAM las phyogs bcur 'od tshogs 'phros/_/'gro ba'i don byas tshur la bsdus nas tAM la thim/_/de rnams skad cig nyid la sgrol ma'i sku
[\[54a.6\]]lngar gyur/_/sngon mo zhal gcig phyag bzhi stag gi gos gyon ma/_/gri gug thod pa ral gri sdigs mdzub phyag rgya can/_/ser mo zhal gsum phyag drug g.yas sngo g.yon pa dmar/_/ral gri dgra sta mda' dang zhags pa gzhu dang dung /_/zhal gcig phyag bzhi btsod kyi kha dog sna
[\[54a.7\]]tshogs brgyan/_/mi 'jigs mda' dang gzhu dang ut+pal dmar po bsnams/_/sku mdog ljang ser chos kyi phyag rgyas thugs ka ru/_/ut+pal sngo 'dzin shar sogs go rims ji bzhin du/_/sna tshogs rgyan ldan phyogs rnams sreg cing gsang sngags bzlas/_/rnam snang la
[\[54b\]]
[\[54b.1\]]sogs rgyal po'i rigs kyis dbu brgyan pa/_/nu ma rgyas shing mi 'jigs phyag dang ut+pal 'dzin/_/brtson pa'i lus ldan zla ba'i mdangs can dbus su bsam/_/oM tA re tut+tA re tu re niSh+Thi dA ra Na pra ti ha ta tsit+tA uSh+ma ha na swA hA/_oM tA re tut+tA re tu re b+ha ya ha ra Na rak+Sha ba ra Ne gu ba tiM bid+d+h+ya sa ma
[\[54b.2\]]he swA hA/_oM tA re tut+tA re tu re a na b+hi pradz+nyA pra san+na ta a b+hi pradz+nyA pra sA d+ha swA hA/_oM tA re tut+tA re tu re b+ha ya ha ra Na hUM hUM hUM mr-it+yu daN+Da ya ma d+yu ta swA hA/_de ltar gsang sngags bzlas pa'i 'od kyis phyogs khyab cing /_/gzungs kyi snying po mthu chen 'di yang brjod par bya/_/na mo rat+na tra yA ya/_na maH_
[\[54b.3\]]Ar+yA wa lo ki te shwa ra ya/_bo d+hi sa twA ya/_ma hA sa twA ya/_ma hA kA ru Ni kA ya/_tad+ya tha/_oM tA re tut+tA re tu re sarba du Sh+TAn pra duSh+TAn ma ma kr-i te dzaM b+ha ya staM b+ha ya/_mo ha ya/_ban+d+ha ya/_hUM hUM hUM phaT phaT phaT/_sarba duSh+TA staM b+ha na tA re swA hA/_mang du bzlas la stobs bskyed cho
[\[54b.4\]]ga 'di ltar bsam/_/snod mdzes nang du 'bras sogs kha zas bzang po rnams/_/mngon par bshams pa'i cha gnyis pad+ma kha bye ba'i/_/phyag rgya bcing zhing sku gsung thugs kyi snying po mchog_/lan bdun brjod pas kha dog dri ro phun sum tshogs/_/oM na maHsarba bud+d+ha bo d+hi satwA
[\[54b.5\]]nAM/_a pra ti ha ta shA sa nA nAM/_he he b+ha ga ba ti me sa dA sarba bud+d+ha A ba lo ki te/_i daM pa liM gr-ih+Na gr-ih+Na/_a mr-i ta kha kha khA hi khA hi/_tiSh+Thi tiSh+Tha hUM hUM hUM phaT phaT phaT swA hA/_oM a kA ro mu khaM sarba d+harmA NA Ad+ya nat+pan+na twAta oM AHhUM phaT swA hA/_oM a mr-i ta kha kha khA hi khA hi tiSh+Thi tiSh+Tha/_
[\[54b.6\]]ban+d+ha ban+d+ha/_ha na ha na/_da ha da ha/_gardza gardza/_bi s+pho Ta ya bi s+pho Ta ya/_sarba bi g+h+nAM bi nA ya/_ma hA ga Na pa ti dzI wi tAn+ta ka rA ya hUM hUM hUM phaT phaT phaT swA hA/_dpag med cha gcig rig pa'i lha mo rnams la 'bul/_/cha gcig nang du 'od zer sbu gu bskyed byas te/_/nag po chen po
[\[54b.7\]]tha skar dbyig gi snying po dang /_/lha dang klu dang gnod sbyin grul bum tshogs rnams la/_/'dod pa'i gsol ba btab cing gus pas dbul bar bya/_/brgyad dang bcu bzhi bcu dang nyi shu gsum rnams la/_/zhi ba rgyas pa dbang dang mngon spyod sbyin sreg dbul/_/dkar dang ser dang dmar
[\[55a\]]
[\[55a.1\]]dang nag po'i tshogs rnams kyis/_/rtse khru gcig dang gcig dang phyed dang rtse khru gcig_/zlum dang gru bzhi zla gam gru gsum bri bar bya/_/thams cad sor bzhi bskyed cing 'od phreng phyi rol bri/_/'khor lo dkar dang sna tshogs rdo rje ser po dang /_/pad+ma dmar dang
[\[55a.2\]]gri gug sngon po thabs rnams kyi/_/rim pa ji bzhin legs par nang du dgod par bya/_/mar dang zho dang 'o ma sbrang rtsi ka ra dang /_/'bras til gro dang nas sogs 'bru yi rnam pa dang /_/dUr ba ku sha la sogs cho ga gzhan bzhin bsogs/_/de las gzhan pa'i sreg rdzas khyad par mang
[\[55a.3\]]po rnams/_/nye bar bshams la thog mar drang srong me lha mchog_/zhal gcig phyag bzhi sku mdog dkar po tshangs skud can/_/dbyug pa spyi blugs bgrang phreng mi 'jigs phyag rgya can/_/ral pa'i cod pan dka' thub lus ring zla ba'i steng /_/mngon par bskyed la dgang blugs
[\[55a.4\]]bdun gyis rab tu mchod/_/dzaHzhes brjod cing se gol gtogs la gshegs par bsam/_/oM bah+Ni rA dz+nyA pra tIts+tsha swA hA/_de nas rdzas dang me thab dri chab bzang pos bsang /_/oM pro k+ShA li bi shud+d+he swA hA/_mchod pa'i yo byad snying po'i sngags kyis dbul bar bya/_/mnyes par gyur nas
[\[55a.5\]]smon lam btab cing mi snang bsgom/_/rdo rje sems dpa'i dam tshig sems can skyong /_/ched du brjod la lus ngag yid gsum gyi/_/spyod lam khyad par can gyis gnas bya zhing /_/de las gzhan pa'i bsod nams mang po bsags/_/drang srong tshe 'dzin bla ma'i gsung snyan bdag
[\[55a.6\]]la bsnyad gyur pa/_/byang chub myu gu'i phreng bas lus brgyan gzhan don 'brug sgra sgrogs/_/snying rje'i shugs kyis bsod nams sprin chen grags pa'i char rgyun gyis/_/nyon mongs 'khrugs pa'i me chen rab tu bsil bar byed par shog_/me tog phreng 'dzin sgrol ma'i sgrub thabs
[\[55a.7\]]'phags pa 'jam dpal dbyangs kyis byin gyis brlab pa paN+Di ta chen po ta thA ga tA rak+Shi tas mdzad pa rdzogs so//_//cog gru lo tsA ba mya ngan med pa'i dpal gyis bsgyur ba'o//[ {D1698}]@##/_/rgya gar skad du/_/shU n+ya tA b+hA ba na/_bod skad du/_stong
[\[55b\]]
[\[55b.1\]]pa nyid bsgom pa/_me tog phreng 'dzin sgrol ma la phyag 'tshal lo/_/gtum mo e yi sbyor ba yis/_/lus kyi ba spu cher ldang zhing /_/yang dag lta ba goms gyur pa/_/de nyid chos rnams chos nyid mdzod/_/de ltar sgrub pa'i thabs lan mang du goms par byas la bsnyen pa 'bum phrag
[\[55b.2\]]bcu sngon du song ba'i gang zag gis ri'i phug la sogs pa dben pa'i gnas su stong pa nyid bsgom pa'i rim pa la 'jug par bya ste/_de yang skad cig gis bdag gi snying gar paM las pad+ma a las zla ba'i steng du dbyangs dang gsal byed kyi yi ges tAM ku mu ta dkar po lta bu la kun nas bskor ba las
[\[55b.3\]]'od 'phros pas phyogs bcu'i sems can thams cad kyi sdug bsngal zhi bar byas te slar log pa tAM la thim par blta'o/_/de ma thag tu bdag nyid 'phags ma sgrol ma me tog phreng 'dzin zhes bya ba sku mdog dkar mo ston ka'i sprin med pa'i zla ba lta bu lang tsho la bab pa'i cha lugs 'dzin
[\[55b.4\]]pa/_g.yas mchog sbyin pa g.yon pa ut+pal sngon po kha du mar gyes pa 'dzin pa/_rin po che'i rgyan sna tshogs kyis sku mdzes par byas pa/_pad+ma dang zla ba'i steng du sku brtson pas bzhugs pa la sems gtad de bsgom par bya'o/_/de nyid 'od kyi rnam pa las/_/rang rig rnam pa gzhan med
[\[55b.5\]]de/_/g.yas dang g.yon gyi lam gnyis dgag_/rang sems dbu ma'i lam du gzhug_/dpal ldan dus kyi 'khor lo las/_/bsam gtan gyis ni phyi rol dngos po btang nas sems de brtan par yang ni byed/_srog dang rtsol bas nyi zla spangs nas mun pa can du srog rlung rgyu bar
[\[55b.6\]]byed/_'dzin pa'i yan lag gis ni thig ler dbugs kyi 'byung 'jug dman par yang byas nas/_rjes dran rang gi gzugs las mkha' la ri bong can bzhin 'od zer chen po 'byung /_'od kyi phung po sku la thim/_/sku yang pad+ma zla ba la/_/de nyid dbyangs dang gsal byed la/_/
[\[55b.7\]]de yang yi ge tAM la bsdu/_/tAM yang thig le nyid la thim/_/thig le stong pa'i yi ge med/_/de nyid sems kyi mtshan nyid do/_/rang sems gdod nas ma skyes phyir/_/rtag sogs brtags pa ga la 'jug_/de nyid spros pas dben pa'i phyir/_/cung zad bsgom kyang bdag gzhan
[\[56a\]]
[\[56a.1\]]gyi/_/rtog pa sna tshogs 'gag par 'gyur/_/rgyun du bsgoms pa smos ci dgos/_/de ltar de bzhin nyid la blo/_/mnyam par gzhag pa'i mthu chen bgyis/_/yang dang yang du goms byas na/_/myur du byang chub reg par 'gyur/_/stong pa nyid bsgom
[\[56a.2\]]pa rdzogs so//[ {D1699}]@##/_/rgya gar skad du/_ku dr-iSh+Ta dU Sha Na/_bod skad du/_log par lta ba sun dbyung ba/_khro gnyer can gyi sgrol ma la phyag 'tshal lo/_/yang dag lta ba'i sbyor ba yis/_/sna tshogs las kyi rnam pa can/_/ji ltar me yis bud
[\[56a.3\]]shing bzhin/_/khro gnyer can gyi sbyor ba bri/_/re zhig sgrub pa'i thabs nas byung ba'i cho ga rnams dang bsnyen pa 'bum phrag bcus mthu thob par byas la/_dur khrod la sogs pa'i shis pa'i gnas su skad cig gis khro gnyer can sgrol ma sku mdog sngon mo zhal gcig phyag bzhi ma
[\[56a.4\]]stag gi na bza' can rus pa'i phreng ba can sha lus rgyas pa spyan dmar zhing gdangs pa/_g.yas gnyis na gri gug dang ral gri/_g.yon gnyis kyis thod pa dang sdigs mdzub bsgreng ba/_pad+ma dang nyi ma'i steng du bsgoms la/_de yi thugs ka'i tAM las 'od 'phros pas ma dag pa'i
[\[56a.5\]]las can gyi skyes bu la thim zhing bkug par bsams la/_oM tA re tut+tA re tu re niSh+Tha dA rU Na pra ti ha ta/_tsit+tA uSh+maHhA ni swA hA/_zhes pa'i gsang sngags bzlas shing /_rkang gnyis kyi khrag dang /_rtsi nag pos 'khor lo rtsibs bcu pa bris la dbus su gzugs brnyan dang /_rtsibs
[\[56a.6\]]dang mu khyud la gsang sngags ming dang bcas pa bri bar bya'o/_/de nas yungs kar gyis brab cing gsang sngags bzlas/_de'i rjes la sbyin sreg dang /_gtor ma dang /_mchod pas khro gnyer can lha mo la mchod la tsher ma can gyi mes spra tshil dang 'khor lo bsros la dug ha si nag
[\[56a.7\]]po'i shun pa'am/_rnga mo'i rgyus pas dkris pa sa bdag gam klu chen po'i gnas su bskyal bar bya'o/_/smyo dang dbugs ni rtseg pa dang /_/gyen du blta zhing rgyug par byed/_/lus po skem dang mig ser dang /_/lus la sha bkra me dbal 'byung /_/gzhan yang mdze dang shu ba dang /_/
[\[56b\]]
[\[56b.1\]]'brum bu bas ldag 'byung 'gyur zhing /_/tshe yi dus kyang byed par 'gyur/_/gsang sngags sbyor ba'i che ba yis/_/gnod sbyin mkha' 'gro sems dkrugs shing /_/las kyi myu gu zad byed pa/_/khro gnyer can gyi sbyor ba'o/_/lta ba ngan pa sun dbyung ba rdzogs so//_
[\[56b.2\]{D1700}]@##/_/rgya gar skad du/_tsau ra ban+d+ha na/_bod skad du/_chom rkun bcing ba/_mya ngan med pa'i sgrol ma la phyag 'tshal lo/_/glang chen stag dang mi rgod dang /_/chom rkun 'jigs pa bsrung ba'i phyir/_/rlung gi bum pas lus sbyong ba/_/mya ngan med pa'i sgrol ma mchod/_/
[\[56b.3\]]de yang sgrub pa'i thabs nas ji ltar bshad pa'i cho gas 'phags ma'i tshogs yongs su mnyes par byas la/_nags tshal lam ri khrod la sogs pa gnas khyad par can du ri dgas kyi pags pa'am/_'gan 'ji sngon po legs par btags pa la 'dug la/_byams pa dang snying rje
[\[56b.4\]]chen po sngon du song bas bdag gi snying gar paM las pad+ma a las zla ba'i dkyil 'khor gyi steng du tAM ser po de las phyogs bcur 'od 'phros 'phags ma dgyes pa dang sems can gyi don byas la/_slar bsdus pas tAM la thim pa dang bdag nyid mya ngan med pa'i sgrol ma sku mdog gser btso
[\[56b.5\]]ma'i mdog 'dra ba rin po che sna tshogs kyi dbu rgyan cod pan dang ldan pa/_zhal gsum phyag drug g.yas sngo g.yon dmar ba/_g.yas pas ral gri dang dgra sta dang mda'/_g.yon pas zhags pa dang gzhu dang dung 'dzin par bsgoms la/_oM tA re tut+tA re tu re b+ha ya ha ra Ne rak+Sha ba ra naM gup+tiM
[\[56b.6\]]bid+yAHsh+yA ma he swA hA/_zhes pa'i sngags bzla zhing stag pa'i shun lpags la gur gum dang gi waM gis 'khor lo rtsibs bdun pa bris pa la snying po gzungs dang bcas pa lte ba la sogs pa la ci rigs pa bris la/_sbyin sreg dang gtor ma'i cho gas mchod la/_sngags dang 'od zer gyi rang bzhin gyi
[\[56b.7\]]'khor lo dril la mgrin pa'am/_dpung pa la bcing bar bya'o/_/de nas 'brog dgon pa la sogs pa nyam nga ba'i gnas su sgrol ma gsal bar bskyed la sngon du goms par byas pa'i rlung bsre zhing snying po dang gzungs sngags bzla zhing bdag gi grib ma bzhin du g.yas su 'od zer can mya ngan
[\[57a\]]
[\[57a.1\]]med pa'i cha lugs/_phag bdun gyis drangs pa'i shing rta la bskyon nas mi 'jigs kyi sgras brgyan pa dang /_g.yon logs na sdigs mdzub sgrol ma dmar mo zhal gcig phyag gnyis ma g.yas pas sdigs mdzub/_g.yon Da ma ru'i sgra 'byin pa/_lus gos
[\[57a.2\]]dang bral bas mi 'jigs pa'i dbyangs sgrogs shing gshegs par bsam mo/_/de nas bag tsha ba'i phyogs su thar pa dang me tog phreng 'dzin la sogs pa'i bstod pa bya'o/_/gcan gzan khro bo mang pos gang ba yis/_/tshang tshing nags sam chom rkun 'du ba'i gnas/_/lam med
[\[57a.3\]]nyam nga'i gnas su bdag lus pa/_/cho ga 'di nyid kyis ni yongs su sgrol/_/chom rkun bcing ba rdzogs so//[ {D1701}]@##/_/rgya gar skad du/_bi d+ya bar+d+ha ni/_bod skad du/_rig pa bskyed pa/_rig byed sgrol ma la phyag 'tshal lo/_/gang zhig rmongs pas
[\[57a.4\]]blo mdongs pa/_/rig byed sgrol ma rig pa'i mchog_/rgyal po khyim bdag mgu byed pa/_/blang phyir bdag gis bri bar bya/_/gzhan yang sgrol ma'i rig pa mchog blang ba'i slad du bsnyen pa'i grangs tshad du song zhing sgrub thabs cho ga blo 'dris pa'i rten gyi gang zag gis
[\[57a.5\]]byams pa dang snying rje sngon du bskyed la skad cig gis rig byed sgrol ma sku mdog tshos chen po lta bu zhal gcig phyag bzhi pa/_g.yas kyi dang po mi 'jigs pa'i phyag dang /_gnyis pas mda' dang /_g.yon gyis rin po che'i gzhu dang /_g.yon gnyis pas ut+pa la dmar
[\[57a.6\]]po 'dzin pa/_rgyan sna tshogs kyis spras pa/_pad+ma dang zla ba'i gdan la skyil krung gis bzhugs pa/_de'i thugs kar paM las pad+ma/_a las zla ba'i steng du tAM dmar po byi ru'i mdog lta bu las/_phyogs bcur 'od 'phros tshur bsdus nas bdag gi kun du rmongs pa'i tshogs
[\[57a.7\]]thams cad zhi bar bsam zhing sems gtad la bsgom par bya'o/_/de nas skye bar gyur na gsang sngags rgyun mgal me'i 'khor lo lta bus sems sbyangs nas yar ngo'i tshes brgyad kyi nyin par nas mtshal dang gur gum dang gi waM rnams sbyar la pad+ma 'dab ma bcu drug pa gnyis bris la/_
[\[57b\]]
[\[57b.1\]]oM tA re tut+tA re a ni b+hi pradz+nyA sA d+ha na/_a b+hi pradz+nyA pra sA d+ha swA hA/_zhes bzla zhing bdag dang 'khor lo phan tshun thim zhing snying po dang gzungs dgod/_'khor lo gcig la dbyangs dang gsal byed bri bar bya'o/_/de nas bco lnga'i mtshan phyed la zla ba la mngon du phyogs pas mchod pa rnam
[\[57b.2\]]pa lnga dang sbyin sreg dang gtor ma rnams phul la/_me long g.ya' yongs su dag pa bu ga med pa la sin+d+hu ra dmar po maN+Dal la gser ram zangs kyi thur mas 'khor lo ji lta ba bzhin du phyi nang du gnyis bris la snying po dang gzungs dang /_phyi ma la dbyangs dang gsal byed bkod de cung zhig
[\[57b.3\]]bzlas pa bya zhing mchod pa rnam pa lngas yang dag par mchod la 'khor lo gnyis dril te mgul du gdags par bya/_sin+d+hu ra legs par bsdus te dug lang ka wa ti'i sbu gur blugs la mchan khung g.yon par btags te thig le dmar po skra mtshams su bya zhing /_bsod snyoms kyi phyir
[\[57b.4\]]grong khyer du zhugs na rgyal po dang khyim bdag dad cing 'dun par 'gyur ro/_/sgra dang bstan bcos mang po dang /_/rol mo sgyu rtsal ji snyed dang /_/lha dang gnod sbyin bu mo sogs/_/rig byed mthu yis 'dun par byed/_/rig pa bskyed pa rdzogs so//_
[\[57b.5\]{D1702}]@##/_/rgya gar skad du/_mr-i t+yuSh+ThA ka ba/_bod skad du/_'chi ba bslu ba/_dpal sgrol ma chen mo la phyag 'tshal lo/_/sgrol ma ljang ser cho ga yis/_/'chi bdag chad pa zhi mdzad cing /_/mkha' 'gro srin po'i gnod pa rnams/_/sgrol bas sgrol ma mchog
[\[57b.6\]]yin no/_/re zhig rmi ltas dang lus kyi rnam 'gyur la sogs pa 'chi ba'i rtags rnams rmis shing /_dus ma yin par 'chi ba'i dus byed pa rnams kyi 'jigs pa chen po zhi bar bya ba'i phyir snying po'i grangs bgrangs shing ma yengs pa'i bsam gtan mang du goms pa'i rnal 'byor pas
[\[57b.7\]]dben pa'i sa phyogs su stan bde ba la 'dug ste/_lus kyi 'jug pa sngon du btang /_byams pa dang snying rje chen po sems can la bskyed pa sgyu ma lta bu'i blo cung zhig goms par byas te/_skad cig gis dpal sgrol ma chen mo sku mdog ljang ser rin po che sna tshogs kyis sku
[\[58a\]]
[\[58a.1\]]legs par spras pa/_phyag gnyis kyis thugs kar chos smra ba'i phyag rgyas ut+pal sngon po 'dzin pa/_pad+ma dang zla ba'i steng du skyil krung gis bzhugs pa/_de'i thugs kar pad+ma dang zla ba'i steng du tAM ljang ser de las 'od zer phyogs bcur 'phros pas dus
[\[58a.2\]]ma yin par tshe'i dus byed pa'i sems can rnams kyi 'chi bdag gi mthu med par byas la/_tshur la bsdus la sgyu ma lta bu'i blos sdug bsngal gyis nyen pa'i sems can rnams la dmigs shing snying po'i mchog 'di brjod par bya'o/_/oM tA re tut+tA re tu re b+ha ya ha ra Ni hUM hUM hUM mr-i t+yU daN+Da
[\[58a.3\]]ya ma daN+Da ya mA d+hu na swA hA/_zhes pa bzlas shing /_gzungs dang sbyin sreg dang gtor ma dang mchod pa phul la bstod pa bya'o/_/de'i rjes la gro ga la gur gum gyis 'khor lo rtsibs bdun pa bris la che ge mo'i sdig pa zhi bar gyur cig la sogs pa spel la snying po dang gzungs
[\[58a.4\]]dgod par bya'o/_/de nas rin po che'am rdza sar pa kha sbyar ram/_rwa 'am shing gi za ma tog gi nang du 'khor lo dril la skud pa dmar pos snod lan mang du bcing /_dar ram ras dkar po'i na bzas g.yogs la dge 'dun gyi sde chen po'i gtsug lag gi shing ngam/_mchod
[\[58a.5\]]rten gyi shing la bcings la/_dus khyad par can la mchod pa chen pos mchod cing bsgom pa dang snying po dang gzungs dang bstod pa rnams brjod par bya'o/_/'phags ma sgrol ma stobs mo che/_/khyed kyi gsang sngags rjes dran pas/_/'chi bdag gnod pa zhi gyur nas/_/
[\[58a.6\]]zhabs kyi rdul la reg par shog_/'phags pa 'jam pa'i dbyangs kyis byin gyis brlabs pa/_paN+Di ta chen po ta thA ga ta rak+Shi tas mdzad pa 'chi ba bslu ba rdzogs so//_//cog gru lo tsA ba mya ngan med pa'i dpal gyis bsgyur ba'o//_
[\[58a.7\]{D1703}]@##/_/rgya gar skad du/_Ar+yA tA ra de bI sto tra sarba ar+tha sA d+ha na nA ma sto tra rA dza/_bod skad du/_'phags ma lha mo sgrol ma'i bstod pa don thams cad grub pa zhes bya ba bstod pa'i rgyal po/_mgon po thugs rje chen po dang ldan pa 'phags pa spyan ras gzigs dbang
[\[58b\]]
[\[58b.1\]]phyug la phyag 'tshal lo/_/zla ba skar ma'i tshogs ltar mkha' la mdzes/_/mgon po sems dpas bskor cing 'gro na'ang mdzes/_/zla ba dri med gdung ba sel ba bzhin/_/mi shes kun spangs 'gro ba'i sdug bsngal sel/_/byang chub phyogs chos sum cu rtsa bdun dang /_/
[\[58b.2\]]bsam gtan ting 'dzin rnam thar mang po can/_/sum cu rtsa gnyis mtshan gyis brgyan pa la/_/dpe byad bzang po brgyad cus rab tu brgyan/_/srung byed gsum dang ma 'dres dran gsum dang /_/mi 'jigs bzhi brnyes yongs su dag bzhi mnga'/_/stobs bcu'i rtsal ldan
[\[58b.3\]]skye la thugs rje che/_/bag chags kun bcom mi bsnyel rnam kun bcom/_/rigs lngas nyon mongs lnga bcom ye shes lnga/_/sku lnga mngon par byang chub rnam lnga brnyes/_/lam lnga sbyong mdzad sangs rgyas lnga yi sku/_/phung po lnga spangs zag zad mngon shes lnga/_/dus gsum
[\[58b.4\]]rgyal ba kun gyi snying po khyod/_/yon tan kun gyi 'byung gnas rgyu yi mchog_/chags sdang bral yang 'gro ba'i don gyi phyir/_/cha lugs rnam pa sna tshogs 'dzin pa khyod/_/sna tshogs phrin las sku mdog ljang gu can/_/dbu la 'od dpag med pas rab tu brgyan/_/'khor los
[\[58b.5\]]sgyur ba'i rgyal po'i cha lugs can/_/'gro ba'i ded dpon sgrol ma khyod kyi sku/_/mdzes pa'i ral pa dbu rgyan cod pan dang /_/dar dpyangs zla tshes sna tshogs rdo rjes mdzes/_/rna rgyan mgul rgyan dpung rgyan gdu bu dang /_/ska rags zhabs gdub ba da'i smad dkris
[\[58b.6\]]mdzes/_/rin chen nor bus spras pa'i do shal dang /_/dpung rgyan se mo dos ni shin tu brgyan/_/bcos bu'i ras dang kha dog sna tshogs pa'i/_/dar dang lha yi dar zab na bza' mnabs/_/pad+ma'i rigs ni pad+ma las 'khrungs can/_/sna tshogs pad+ma mchog gi gdan la
[\[58b.7\]]bzhugs/_/chags dang zhe sdang gti mug la sogs kyis/_/ma gos pad+ma dmar po bzhin du dag_/dbang po gshin rje chu lha gnod sbyin dang /_/'byung po me lha rlung lha srin po dang /_/sa bdag steng gi lha tshogs ma lus rnams/_/phyogs skyong 'gro don sprul mdzad khyod kyi
[\[59a\]]
[\[59a.1\]]sku/_/tshangs pa khyab 'jug dbang phyug lha chen dang /_/drag po zhi ba u ma la sogs las/_/rgyal gyur lha yi lha ste sgrol ma khyod/_/khams gsum kun gyi dbang phyug chen por grags/_/thod pa mi 'chang thugs rje'i thod pa can/_/ral pa rnam spangs
[\[59a.2\]]shin tu dga' bas mdzes/_/g.yang gzhi dang bral mtshan dang dpe byad spras/_/thal bas ma bskus byams pas khyab pa'i bdag_/dbyu gu gsum spangs bslab pa gsum dang ldan/_/dur khrod gnas der chos kyi dbyings su rol/_/rked phran cang te'u la sogs sgra spangs
[\[59a.3\]]nas/_/gsung dbyangs yan lag drug cus chos kun sgrogs/_/tshangs skud mi bsnams mya ngan 'das pa'i sku/_/mtshan spyod spangs nas dus gsum mnyam par spyod/_/log sred las byung gdung ba'i dka' thub spangs/_/dam pa'i brtul zhugs ma lus rab tu ldan/_/
[\[59a.4\]]mtshon cha dor nas shes rab mtshon cha bsnams/_/zhe sdang rnam spangs sgrub pa'i rtsa rgyun gcod/_/phyogs 'dzin mi mnga' grub mtha' kun gyi bdag_/chags pa mi mnga' kun la mkha' ltar spyod/_/mtha' spangs nam mkha' lta bur khyod kyi thugs/_/shes bya'i dkyil
[\[59a.5\]]'khor thams cad khyod kyi sku/_/sgra dang brjod par snang ba thams cad gsung /_/sgrol ma chos kun bsdus pa'i snying po can/_/zhi dang rgyas dang dbang dang mngon spyod dang /_/dgug dang dgar dang sde rengs bskrad pa dang /_/lkugs dang tshig 'phrog gzugs sgyur bsrung la
[\[59a.6\]]sogs/_/dus gsum rgyal ba kun gyi phrin las can/_/sku yi dbang phyug gsung gi dbang phyug dang /_/thugs kyi dbang phyug 'dod yon dbang phyug ldan/_/rdzu 'phrul kun 'gro yon tan brgyad dang ldan/_/chos sku mkha' ltar dbyer med rtogs gyur kyang /_/gzugs sku
[\[59a.7\]]'ja' tshon lta bur 'gro la ston/_/ji srid dkyil 'khor kun gyi bdag po mchog_/sgrol ma 'gro ba 'khor ba'i gzeb las grol/_/gang gis dran na ngan song 'jigs pa dang /_/rgyal po rkun po me chus 'jigs pa dang /_/seng ge stag sbrul srin po'i 'jigs las sgrol/_/
[\[59b\]]
[\[59b.1\]]'byung ba 'khrugs dang gdon gyis bskyed pa yis/_/srog 'phrog nad kyi bye brag ma lus dang /_/drang srong mkha' 'gro'i dmod gyur kun las sgrol/_/nor bu sngags dang sman sbyor 'dod pa bzhin/_/'gro la 'jig rten 'das pa'i dngos grub kun/_/mos pas dran pa
[\[59b.2\]]rnams la stsol pa yin/_/rgyal srid 'dod pas g.yul ngor rgyal ba dang /_/longs spyod grags pa 'dod pa de dag dang /_/bkur ba'i dri ngas bral 'dod spyod pa yin/_/gang gis bstod pas bde gshegs kun la bstod/_/dus gsum sangs rgyas kun gyi bskyed mdzad ma/_/
[\[59b.3\]]sangs rgyas sras bcas ma lus khyod kyi sku/_/rje btsun sgrol ma yon tan phung po can/_/tshangs pa khyab 'jug dbang phyug la sogs dang /_/drag po zhi ba u ma dkar sham sogs/_/skul byed lu gu rgyud dang khro gnyer can/_/mA ma kI dang spyan dang gos dkar mo/_/
[\[59b.4\]]'gro ba gang gis 'dul ba de don du/_/ji ltar khyad 'phags brjid pa'i cha lugs can/_/thabs tshul rnam pa mtha' yas ston pa'i sku/_/'gro ba'i skyabs mchog rje btsun sgrol ma mchog_/spyi bor 'od dpag med bzhugs phyag 'tshal lo/_/'jigs pa brgyad
[\[59b.5\]]skyob sgrol ma'i sku la 'dud/_/grags pa mtha' yas sgrol ma'i sku la 'dud/_/'gro don sgrub pa sgrol ma'i sku la 'dud/_/sdug bsngal nges sel sgrol ma'i sku la 'dud/_/phyag stong spyan stong sgrol ma'i sku la 'dud/_/mkha' ltar mtha' yas sgrol ma'i sku la
[\[59b.6\]]'dud/_/mtshan dang dpes brgyan sgrol ma'i sku la 'dud/_/zla 'dra'i yan lag sgrol ma'i sku la 'dud/_/nyi ma ltar gsal sgrol ma'i sku la 'dud/_/dus gsum 'gyur med sgrol ma'i sku la 'dud/_/sa ltar rten gyur sgrol ma'i sku la 'dud/_/chu ltar bsil
[\[59b.7\]]mdzad sgrol ma'i sku la 'dud/_/me ltar smin mdzad sgrol ma'i sku la 'dud/_/rlung ltar rgyas mdzad sgrol ma'i sku la 'dud/_/sman pa'i rgyal po sgrol ma'i sku la 'dud/_/sman ltar nad 'joms sgrol ma'i sku la 'dud/_/thugs rje'i chu rgyun sgrol ma'i sku la 'dud/_/'dul
[\[60a\]]
[\[60a.1\]]ba'i thabs mkhas sgrol ma'i sku la 'dud/_/sgeg kyang chags bral sgrol ma'i sku la 'dud/_/thar pa'i lam ston sgrol ma'i sku la 'dud/_/stong nyid nam mkha' lta bu'i chos kyi sgra/_/'gro ba ma lus pa la nges sgrogs pas/_/mu stegs ri dgas skrag
[\[60a.2\]]mdzad seng ge che/_/rje btsun sgrol ma'i sku la phyag 'tshal lo/_/mi phyed rdo rje 'dzin pa'i zhags pa dang /_/chos sgrogs dung dang shes rab mda' 'dzin dang /_/'dren pa'i lcags kyu yid 'ong ut+pa la/_/snying rje gzhu dang lta ngan sdigs mdzub mdzad/_/thugs kyi rnam par
[\[60a.3\]]dag pa brda tshul du/_/rdo rje la sogs rtag tu byin brlabs pa'i/_/phyag brgyad mtshan ma brgyad kyis rab brgyan pa'i/_/rje btsun sgrol ma'i sku la phyag 'tshal lo/_/rdo rje sgrol ma rin chen sgrol ma dang /_/pad+ma'i sgrol ma las kyi sgrol ma dang /_/bdug pa'i sgrol ma me tog
[\[60a.4\]]sgrol ma dang /_/mar me'i sgrol ma dri yi sgrol ma dang /_/lcags kyu'i sgrol ma zhags pa'i sgrol ma dang /_/lcags sgrog sgrol ma dril bu'i sgrol ma dang /_/bcu gnyis 'khor lo'i tshogs kyis rab bskor ba'i/_/rje btsun sgrol ma khyod la phyag 'tshal lo/_/mgon po
[\[60a.5\]]'od dpag med la phyag 'tshal lo/_/phyag na pad+ma khyod la phyag 'tshal lo/_/spyan ras gzigs dbang khyod la phyag 'tshal lo/_/'jig rten dbang phyug khyod la phyag 'tshal lo/_/don yod zhags pa khyod la phyag 'tshal lo/_/khro rgyal rta mgrin khyod la phyag 'tshal lo/_/'jigs
[\[60a.6\]]pa brgyad skyob khyod la phyag 'tshal lo/_/phyag stong spyan stong khyod la phyag 'tshal lo/_/thugs rje bcu gcig zhal la phyag 'tshal lo/_/dbang phyug chen po khyod la phyag 'tshal lo/_/rdo rje chos chen khyod la phyag 'tshal lo/_/de nyid don mchog khyod la phyag 'tshal lo/_/
[\[60a.7\]]'jig rten dbang rab khyod la phyag 'tshal lo/_/rdo rje spyan rgyas khyod la phyag 'tshal lo/_/ral pa gcig ma khyod la phyag 'tshal lo/_/lha mo khro gnyer can la phyag 'tshal lo/_/thugs rje chen po khyod la phyag 'tshal lo/_/bud med sgyu 'phrul khyod la phyag 'tshal lo/_/ku ru
[\[60b\]]
[\[60b.1\]]ku l+le khyod la phyag 'tshal lo/_/lha mo gos dkar khyod la phyag 'tshal lo/_/oM tA re tut+tA re tu re swA hA/_gang zhig sdom pa de bzung nas/_/sgrol ma'i sku gzugs spyan sngar ni/_/khrus byas dang bas rtse gcig gis/_/bstod pa'i rgyal po 'dis bstod nas/_/gsang sngags
[\[60b.2\]]bzlas brjod 'di byas na/_/rje btsun sgrol ma zhal bstan nas/_/gdung ba thams cad sel ba dang /_/dngos grub ma lus byin brlab 'gyur/_/zla ba yar ngo'i tshes brgyad la/_/lci ba'i dkyil 'khor dbus su ni/_/rje btsun sgrol ma mchod byas nas/_/bstod dang gsang
[\[60b.3\]]sngags 'di bzlas na/_/mgon po bzhin du bdag 'gyur te/_/sgrib pa rnams dang bral ba dang /_/dri ngas skur pa dag pa dang /_/rgyud gsum yon tan ma lus 'grub/_/rgyal po g.yul du 'jug pa'i tshe/_/spyi bor snying po 'di bcangs na/_/bstod dang gsang sngags
[\[60b.4\]]'di brjod na/_/dgra bo 'dod sbyin dbang du 'gyur/_/bud med gang zhig bud med kyi/_/dngos po las ni bral 'dod dang /_/'jig rten dgos pa mchog dang ni/_/'jig rten 'das pa grub 'dod pas/_/khrus byas gos dkar bgos nas ni/_/bsnyen nas bsrung bar
[\[60b.5\]]nges gnas te/_/yar ngo'i tshes brgyad mchod bstod bzlas/_/de dag the tshom med par 'grub/_/'phags ma lha mo sgrol ma la bstod pa/_don thams cad grub pa zhes bya ba bstod pa'i rgyal po rdzogs so//[ {D1704}]@##/_/rgya gar skad du/_Ar+ya mA
[\[60b.6\]]yA dzA la kra men b+haT+TA ra ka tA re sA d+ha na/_bod skad du/_'phags pa sgyu 'phrul dra ba'i rim pas rje btsun sgrol ma'i sgrub thabs/_rje btsun sgrol ma la phyag 'tshal lo/_/re zhig dang por rnal 'byor pas yid dang rjes su mthun pa'i gnas su stan bde ba la 'dug la/_sems can
[\[60b.7\]]thams cad la dmigs nas/_byams pa dang /_snying rje dang /_dga' ba dang /_btang snyoms kyi mtshan nyid kyi tshangs pa'i gnas bzhi bsgom par bya'o/_/de'i rjes la rang gi snying gar sna tshogs pad+ma'i steng du zla ba'i dkyil 'khor la yi ge tAM marka ta'i mdog can 'od zer lnga
[\[61a\]]
[\[61a.1\]]'phro ba/_'od zer gyi rtse mo las byung ba'i de bzhin gshegs pas nam mkha' gang bar bsgoms la/_de nas de bzhin gshegs pa rnams/_dzaHhUM baM hoHzhes bya ba'i sngags 'dis go rims bzhin du/_dgug pa dang /_gzhug pa dang /_bcing ba dang /_
[\[61a.2\]]gnas pa'i ngo bor gzhug par bya'o/_/bcug pa'i rjes la yi ge tAM las byung ba tAM gis byin gyis brlabs pa'i rdo rje rtse lnga pa dang in+d+ra nI la'i 'od lta bu bsgoms la/_rdo rje de las rnam par snang mdzad la sogs pa'i de bzhin gshegs pa nam mkha'i khams ma lus pa kun du khyab par
[\[61a.3\]]spros pa bsgom mo/_/de bzhin gshegs pa rnams la yang /_rdo rje de nyid las byung ba'i me tog dang /_spos dang /_mar me dang /_dri dang /_lha bshos dang /_na bza' dang rgyan la sogs pa dag rgya che ba bsnams pa mtha' yas pas mchod nas/_de rnams kyi mdun du/_sdig
[\[61a.4\]]pa bshags pa dang /_bsod nams la rjes su yi rang ba dang /_gsum la skyabs su 'gro ba dang /_byang chub tu sems bskyed pa dang /_theg pa chen po la yang dag par gnas par byas la/_sems can thams cad 'khor ba thog ma med pa nas lta ba sna tshogs pa'i dra bas bcings
[\[61a.5\]]pa'i sems kyi rgyun la dmigs nas/_stong pa nyid dang /_mtshan ma med pa dang /_smon pa med pa'i rang bzhin gyi byang chub kyi sems bsgoms la sngags 'di brjod par bya'o/_/oM shU n+ya tA dz+nyA na badzra swa b+hA wa At+ma ko\u0f85haM/_de nas rgyu ba dang mi rgyu ba dang 'di thams cad rang gi lus
[\[61a.6\]]dang lhan cig tu nam mkha'i rang bzhin du bsgom de nas sngags 'dis sngar bshad pa'i rdo rjer nga rgyal bya'o/_/oM badzra At+ma ko\u0f85haM/_de nas yi ge hUM las rdo rje'i bdag nyid kha dog ser po'i sa gzhir bsgom mo/_/de nas steng du sna tshogs pad+ma la zla ba'i dkyil 'khor/_de'i steng du yi ge
[\[61a.7\]]tAs byin gyis brlabs pa'i rdo rje/_de las byung ba'i bcom ldan 'das ma sgrol ma'i ngo bor bdag nyid bsgom par bya'o/_/zhal gsum pa phyag drug pa nor bu marka ta'i mdog 'dra ba/_de bzhin gshegs pa lnga'i cod pan can/_rtsa ba'i zhal don yod grub pa'i dbu rgyan dang ldan
[\[61b\]]
[\[61b.1\]]pa'i sems dpa'i skyil mo krung gis bzhugs pa'o/_/de la dbus ma'i zhal ni nor bu marka ta'i mdog can/_g.yas pa nag po/_g.yon pa dkar po'o/_/g.yas pa'i phyag dang po mi 'jigs pa sbyin pa/_gnyis pa na rdo rje nag po/_gsum pa na mda'o/_/g.yon
[\[61b.2\]]pa'i dang po sdigs mdzub mdzad pa/_gnyis pa la ut+pa la sngon po/_gsum pa la gzhu bsnams pa'o/_/ba spu'i khung bu re re nas kyang de bzhin gshegs pa'i rigs kyis nam mkha' gang ba sangs rgyas dang byang chub sems dpas 'gro ba rnams kyi 'jigs pa
[\[61b.3\]]thams cad sel ba'i bcom ldan 'das ma bsgoms la/_de nas byin gyis brlab par bya'o/_/de la spyi bo'i dbus su oM gyi ngo bo dkar po sku rdo rje'o/_/mgrin par AH'i ngo bo dmar po gsung rdo rje'o/_/snying gar hUM gi ngo bo nag po thugs rdo rje'o/_/brang la nor bu marka ta'i
[\[61b.4\]]mdog can gyi yi ge tAM ye shes sems dpa' de bzhin gshegs pa'i rigs dpag tu med pa 'phro bar bsgoms la/_de nas sngags 'dis bzlas pa bya'o/_/oM tA re tut+tA re tu re swA hA/_bzlas pa byas nas dkyil 'khor gyi 'khor lo spros la ji ltar nus pa ci yod kyis mchod par
[\[61b.5\]]bya'o/_/de la dkyil 'khor gyi dbus su bcom ldan 'das ma rje btsun sgrol ma sngar bshad pa'i rim pas so/_/de la shar gyi 'dab ma la/_oM satwa badzri hUM/_lho'i 'dab ma la/_oM rat+na badzri hUM/_nub kyi 'dab ma la/_oM d+harmA badzri hUM/_byang gi 'dab ma la/_oM karma
[\[61b.6\]]badzri hUM/_me'i phyogs su/_oM mA le badzri hUM/_bden bral gyi phyogs su/_oM d+hU pa badzri hUM/_rlung gi phyogs su/_oM gan+d+ha badzri hUM/_dbang ldan gyi phyogs su/_oM rA sa badzri hUM/_shar la sogs pa'i phyogs su/_oM badzra aM ku shi hUM/_oM badzra pA shi hUM/_oM
[\[61b.7\]]badzri spo Ti hUM/_oM badzra A be shi hUM/_bsgom pa dang bzlas pa byas la/_de nas gshegs su gsol bar bya'o/_/bsam gtan las langs nas kyang /_de bzhin gshegs pa dang /_mchod rten la sogs pa la nus pa ci yod kyis mchod par bya'o/_/oM badzra ar+g+haM hUM/_oM
[\[62a\]]
[\[62a.1\]]badzra puSh+pe hUM/_oM badzra d+hU pe hUM/_oM badzra A lo ke hUM/_oM badzra gan+d+he hUM/_oM badzra a re hUM/_oM sarba ta thA ga tA a nut+ta ra pU dza me g+ha pra sa ra sa mu dra hUM/_'phags pa sgyu 'phrul dra ba'i rim pas rje btsun ma sgrol ma'i sgrub pa'i thabs rdzogs so//_//_
[\[62a.2\]]rgya gar gyi mkhan po ma hA dza na dang /_lo tsA ba gzhon nu 'od kyis bsgyur ba'o//[ {D1705}]@##/_/rgya gar skad du/_Ar+yA tA re maN+Da la bi d+hi nA ma sA d+ha nAM/_bod skad du/_'phags ma sgrol ma'i dkyil 'khor gyi sgrub thabs cho ga zhes bya ba/_dpal dgyes pa'i
[\[62a.3\]]rdo rje la phyag 'tshal lo/_/bla ma dam pa'i zhabs kyi ni/_/pad+ma la gus phyag byas te/_/'phags ma sgrol ma'i sgrub pa'i thabs/_/man ngag rgyud la brten pa bri/_/bla ma la gus dad pa che/_/byang chub sems dpa' snying rje che/_/rtog pa legs par 'joms pa des/_/rje btsun
[\[62a.4\]]mnyes byas man ngag mnos/_/dang por dben zhing nyams dga' bar/_/nyer spyod yo byad rdzogs par bya/_/de nas byang chub sems bskyed la/_/phyag dang mchod dang gsol ba gdab/_/rjes su yi rang bsngo ba sogs/_/byas te tshangs pa'i gnas bzhi bsgom/_/de nas
[\[62a.5\]]gzung 'dzin brtan g.yo kun/_/stong par byas te sngags bzlas bya/_/oM swa b+hA ba shud+d+haHsarba d+harmAHswa b+hA wa shud+d+ho\u0f85haM/_zhes pas stong par bya'o/_/de yi ngang las hUM bsams te/_/ra ba gur dang phyogs mtshams bcing /_/khro bo bcu yi srung 'khor bsgom/_/de steng e las
[\[62a.6\]]chos 'byung bsam/_/laM baM raM yaM rnams las ni/_/sa chu me rlung dkyil 'khor bsam/_/de steng bruM las 'khor lo 'o/_/der ni nA da babs pa las/_/bsgyur te gzhal yas khang bsam bya/_/gru bzhi pa la sgo bzhi pa/_/ka ba brgyad mdzes rgyan ldan bsam/_/oM sarba ta
[\[62a.7\]]thA ga ta a ta la badzra swa b+hA wa At+ma ko\u0f85haM/_zhes brjod par bya'o/_/de nang paM las pad+ma ni/_/'dab ma brgyad pa 'phar ma gnyis/_/dbus su A li kA li las/_/nyi zla ga 'ur bsam par bya/_/dbus su yi ge tAM ser bsam/_/de ltar kA li ar gyur pas/_/mnyam sbyar
[\[62b\]]
[\[62b.1\]]de gnyis gyur par bsam/_/oM sarba ta thA ga ta a nu rak+to badzra swa b+hA wa At+ma ko\u0f85haM/_zhes brjod par bya'o/_/de ltar dbus kyi tA las ni/_/shar gyi nyi ma'i bar du ni/_/yi ge oM gyi rnam par spros/_/lhor ni tA dang nub tu re/_/byang du rgyu yi yi ge spro/_/de nas sgo yi phyogs
[\[62b.2\]]dag tu/_/tA re tu dang re bzhi spro/_/steng du tA dang re gnyis spro/_/'od zer 'phros pas sems can sbyangs/_/lhar byas sa bon thim pa las/_/rang rang sa bon gyis mtshan pa'i/_/rdo rje me tog phreng ba yis/_/mar me kong bu dung chos dang /_/lcags kyu zhags pa lcags
[\[62b.3\]]sgrog dang /_/dril bu rnams su gyur par bsam/_/de las 'od 'phros sbyang bsdus la/_/lha mo rnams su bsam par bya'o/_/de las dbus su lha mo sgrol ma ni/_/phyag brgyad zhal bzhi kha dog ser/_/rgyan ldan mdangs sdug lang tshor ldan/_/mtshan dang dpe byad bzang pos
[\[62b.4\]]brgyan/_/g.yo zhing pad+ma'i gdan la bzhugs/_/rdo rje de bzhin zhags pa dang /_/mdung dang mda' ni g.yas na bsnams/_/rdo rje lcags kyu ut+pa la/_/gzhu dang sdigs mdzub g.yon pa na/_/skyil krung phyed pa'i gar gyis bzhugs/_/sa gsum dbang du sdud pa bsam/_/
[\[62b.5\]]de yi shar du me tog gi/_/sgrol ma dkar mo zhal gcig ma/_/phyag gnyis me tog phreng ba 'dzin/_/rgyan rnams kun gyis spras par bsam/_/lhor ni spos kyi sgrol ma ste/_/kha dog nag mo spos 'dzin ma/_/nub tu mar me'i sgrol ma ste/_/ser zhing mar me'i snod 'dzin ma/_/byang du
[\[62b.6\]]dri yi sgrol ma ste/_/ljang gu dri yi dung chos bsnams/_/dkyil 'khor dbus su bsgom par bya'o/_/de nas shar sgor sgo skyong dkar/_/lcags kyu 'dzin pa bsam par bya/_/lhor ser zhags pa bsam par bya/_/nub dmar lcags kyi sgrog 'dzin ma/_/byang du ljang gu dril bu'o/_/de rnams
[\[62b.7\]]zhal gcig phyag gnyis ma/_/rin chen rgyan gyis legs spras shing /_/g.yo bcas gser gyi rna chas brgyan/_/spyan gnyis lang tsho phun sum tshogs/_/steng du rnam par sgrol ma ste/_/'og tu gnod mdzes sgrol ma'o/_/'khor lo sbrul zhags bsnams pa bri/_/de ltar thams cad
[\[63a\]]
[\[63a.1\]]mtshan nyid mtshungs/_/de nas skye mched dag la ni/_/mig gnyis rna ba gnyis dang sna/_/lce dang lus dang yid rnams su/_/maM daM i dang raM saM naM/_/gti mug zhe sdang ser sna la/_/'dod chags phrag dog bdag med la/_/gnag dang dmar dang ser mo sngo/_/ljang
[\[63a.2\]]khu dkar mo rnams bsams te/_/zhal gcig phyag gnyis ldan pa'o/_/sku la oM las mkha' spyod ma/_/sa spyod bdag med ma gsum las/_/rdo rje gsum po bsam par bya/_/de nas 'od zer rab 'phros pas/_/rang bzhin gyi ni zhing khams nas/_/ye shes sems dpa'
[\[63a.3\]]spyan drangs te/_/dzaHhUM baM hoHsa lha mo rnams/_/'gugs pas dgug gzhug bcings mnyes bya/_/de nas sems dpa' gsal bar lta/_/slar yang 'od zer 'phros pa las/_/sangs rgyas rigs lnga spyan drangs la/_/mchod bstod gsol ba gdab par bya/_/de nas dbang bskur
[\[63a.4\]]rgyas btab ste/_/rtse mo rigs lnga rnam par mtshan/_/gzhan rnams rang gi rigs kyis gdab/_/oM sarba ta thA ga ta a b+hi She ka badzra swa b+hA wa At+ma ko\u0f85haM/_zhes brjod par bya'o/_/de nas sa bon las spros pa'i/_/lha mo rnams kyis mchod par bya/_/oM sarba ta thA ga ta pU dza ma g+ha
[\[63a.5\]]badzra swa b+hA wa At+ma ko\u0f85haM/_zhes brjod par bya'o/_/de nas rigs kyi sa bon las/_/bdud rtsi lce la blangs byas te/_/oM sarba ta thA ga ta a mr-i ta badzra swa b+hA wa At+ma ko\u0f85haM/_zhes brjod par bya'o/_/de nas bstod pas legs bstod de/_/oM sarba ta thA ga ta stu ti badzra swa b+hA ba At+ma
[\[63a.6\]]ko\u0f85haM/_zhes brjod par bya'o/_/gsal la yang dang yang du blta'o/_/de nas sngags bzlas pa ni/_na maHAr+yA wa lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_oM tA re tut+tA re tu re/_sarba duSh+TAn/_pra duSh+TAn/_ma ma kr-i te/_dzaM b+ha
[\[63a.7\]]ya/_staM b+ha ya/_mo ha ya/_ban+d+ha ya/_hUM hUM hUM/_phaT phaT phaT/_sarba duSh+TAn staM b+ha ni tA re swA hA/_oM tA re tut+tA re tu re swA hA/_phar phyin bcu yi lha mo la/_/yi ge bcu pas 'grub par 'gyur/_/bsnyen pa bye bas 'grub 'gyur zhing /_/las la rang sngags khri bzlas
[\[63b\]]
[\[63b.1\]]so/_/de nas skyo na rnam dag bsgom/_/gtor ma byas te lha gshegs la/_/ci bde ba yi spyod pas gnas/_/de ltar yang dang yang goms pas/_/gcan gzan bsrung dang dbang du bya/_/bskrad dang bud med dgug pa dang /_/bcings ba grol dang tshar bcad dang /_/bsreg dang mnan
[\[63b.2\]]pa bsrung ba sogs/_/rgyud thos man ngag ldan pas bsgrub/_/bla ma mnyes pa mchog yin pas/_/de yis rje btsun yun ring bsten/_/sgrub thabs bkod pa'i tshogs de yis/_/de nyid mthong bas phyag byas te/_/bla ma dam pa lhan cig skyes/_/mnyes par byas te de mthong shog_/_
[\[63b.3\]]rje btsun ma 'phags ma sgrol ma'i lha bcu'i sgrub pa'i thabs/_slob dpon chen po lhan cig skyes pa'i rol pas mdzad pa rdzogs so//_//'brog mi lo tsA bas bsgyur ba'o//[ {D1706}]@##/_/rgya gar skad du/_Ar+yA pi thI shwa ri sA d+ha naM nA ma/_bod skad du/_
[\[63b.4\]]'phags ma gnas kyi dbang phyug ma'i sgrub pa'i thabs zhes bya ba/_'phags ma gnas kyi dbang phyug ma la phyag 'tshal lo/_/de nas gsang ba bdag gis bshad/_/gsang ba'i de nyid man ngag ste/_/cho ga snga dro langs nas ni/_/snying rjes brlan pa'i sems kyis su/_/yid ni
[\[63b.5\]]g.yo ba med bya ste/_/sems can thams cad gnod bya'o/_/bdud rtsi lnga ni blangs nas su/_/thod par rtog med sems kyis bzhag_/rlung dang me yi steng du ni/_/dag dang khol dang tshos par bya/_/nor 'dzin maN+Dal byas nas ni/_/byang chub yan lag rab tu sbyin/_/'jam pa'i
[\[63b.6\]]stan la 'dug nas ni/_/rab brtan rdo rje skyil krung bcas/_/ting 'dzin phyag rgya yang dag bya/_/khams gsum stong pa nyid du blta/_/'di ni thams cad rmi lam 'dra/_/nye bar rnyed pa gang yang med/_/dri za'i grong khyer rnam pa 'dra/_/'gro ba sgyu mar bltas pa'o/_/thugs ka'i
[\[63b.7\]]nam mkha'i dbus gnas par/_/ye shes zla ba dri med bya/_/dbus su taM yig bsam mi khyab/_/'od zer lnga ldan 'bar ba yis/_/phyogs bcur gnas pa'i sangs rgyas rnams/_/sgrol ma'i gzugs rnams rnam bsgom bya/_/de rnams spyan drangs byin gyis brlab/_/ye shes
[\[64a\]]
[\[64a.1\]]sku ni rjes su dran/_/de ni sems can thams cad la/_/ye shes 'od zer rnam dag bya/_/sangs rgyas de nyid rab gnas bya/_/byang chub snying po mchis kyi bar/_/myur du sangs rgyas sgrol ma can/_/nam mkha' yi ni mdun du blta/_/ye shes mchod pa sna tshogs
[\[64a.2\]]pa/_/ye shes las ni skyes pas bya/_/dkon mchog gsum la skyabs su 'gro/_/sems can thams cad don byas te/_/cho ga gsum gyi sbas pa'i sdig_/bla ma'i mdun du rab tu bshags/_/sdig pa thams cad grol bdag nyid/_/myur du sangs rgyas thob pa'o/_/bdag
[\[64a.3\]]nyid sgrol ma'i rnam par bya/_/'gro kun de bzhin sgrol ma ru/_/bltas nas sangs rgyas rnams kyis ni/_/byin brlabs sa bon de rab bzhugs/_/chos rnams rnam rtog bral ba dang /_/rang bzhin med cing bdag med rnams/_/dbyer med rnal 'byor pas gzigs bya/_/sngags
[\[64a.4\]]'di dag ni brjod par bya/_/oM swa b+hA wa shud+d+haHsarba d+harmAHswa b+hA wa shud+d+ho\u0f85haM/_oM swa b+hA wa shU n+ya tA sarba d+harmA swa b+hA wa shud+d+ho\u0f85haM/_oM shU n+ya tA dz+nyA na badzra swa b+hA wa At+ma ko\u0f85haM/_nam mkha'i khams zla dbus gnas par/_/stong pa nyid kyi ye shes mchog_/de yi lte ba'i dbus na ni/_/
[\[64a.5\]]zla bar haM yig ye shes so/_/rdo rje'i rlung dang me dang chu/_/de nas sa yi dkyil 'khor ro/_/ri rab dang ni b+h+rUM las byung /_/gzhal yas khang ni rnam par blta/_/de yi dbus su pad+mar gnas/_/lte ba ge sar 'bar ba'o/_/'dab ma brgyad ldan dga' ba'o/_/rnam pa sna tshogs yid
[\[64a.6\]]'phrog pa'i/_/de phyir 'bar ba'i 'khor lo ste/_/rtsibs ni bcu gnyis shin tu mdzes/_/thig ni lnga dang yang dag ldan/_/de yi sgo ni bzhi pa la/_/lha yi rta babs rnam bzhi'o/_/me long la sogs rnams kyis brgyan/_/sangs rgyas kun gyis byin brlabs pa'o/_/gnas skyes
[\[64a.7\]]rnal 'byor rnal 'byor ma'o/_/phyogs skyong mgon po rnams spyan drangs/_/byang sems de bzhin gshegs pa rnams/_/ye shes rlung gis dgug par bya/_/rnal 'byor ma kun dga' byed rnams/_/kun mkhyen til gyi gang bu rnams/_/zla bar rab tu zhugs par bsgoms/_/
[\[64b\]]
[\[64b.1\]]de gyur pa las bdag nyid ni/_/lha mo sgrol mar bsgom par bya/_/sku mdog dmar la zhal bzhi pa/_/phyag ni brgyad kyis rnam par brgyan/_/nyi ma 'char ka brgya yi ngang /_/dang po'i zhal ni dran par bya/_/dri med nam mkha'i rang bzhin sngo/_/g.yas kyi zhal ni dran par bya/_/
[\[64b.2\]]sha ka sa la sha bzhin ljang /_/g.yas kyi zhal ni yid dga' bas/_/de ltar dkon mchog gsum drag po/_/rnam par 'gyur ba'i zhal 'jigs byed/_/cung zad mche ba gtsigs pa po/_/mi sdug de nas bsgom par bya/_/ser po zhi ba steng gi zhal/_/rgyan kun gyis ni brgyan
[\[64b.3\]]pa'o/_/thod pa'i phreng bas dbu brgyan pa'o/_/ye shes lnga ni nye bar mdzes/_/de ltar de ni gzi brjid che/_/zhal bzhi par ni bsam gtan bya/_/thod pa rdo rje ral gri dang /_/Da ma ru g.yas phyag na bsnams/_/yid bzhin nor bu kha T+wAM ga_/dril bu de bzhin ut+pal dmar/_/
[\[64b.4\]]de yi g.yon par bsgom par bya/_/de yi brla la yod pa ni/_/stag gi sham thabs gyon pa'o/_/skyil krung phyed pa'i gar byed pa/_/sna tshogs pad+ma zla dbus gnas/_/snying rje'i khro ba 'jigs byed ma/_/spyan gsum dmar po bgrad pa'o/_/drag po g.yon phyogs lta bar byed/_/
[\[64b.5\]]rlung gi dkyil 'khor la rtag gnas/_/gnas rnams kyang ni dgug pa'i mchod/_/rnal 'byor ma tshogs dbus gnas par/_/bde ba thams cad rab sbyin pa'o/_/pU dza o a go ra de ma/_/ka o tri ko ka la hi/_/pre gri sau su na si ma ku/_/de ltar yi ge nyi shu bzhi/_/rnal 'byor ma
[\[64b.6\]]rnams dkyil 'khor ro/_/lus la cho ga'i cho ga yis/_/rnal 'byor dbang phyug rab tu 'grub/_/mtshog kha spyi bo rna ba g.yas/_/ltag pa g.yon gyi rna ba dag_/smin mtshams dang ni spyan dang ni/_/dpung pa'i rtsa gnyis de bzhin no/_/mchan khung gnyis dang nu ma gnyis/_/lte ba'i
[\[64b.7\]]sna yi rtse mo dang /_/kha dang mgul la go cha bya/_/snying ga dang ni mdoms dang ni/_/gsang gnas bshang lam de bzhin brla/_/pus mo go rims ji bzhin no/_/dang po su ra te shwa ri ti/_/gnyis par su ra ta son+ta ri/_/gsum pa su ra ta tsan+d+ra dang /_/bzhi pa su ra ta ma li ni/_/lnga pa
[\[65a\]]
[\[65a.1\]]su ra ta b+ha k+Shi'o/_/drug pa su ra ta ka mi ni/_/bdun pa su ra ta u gra dang /_/brgyad pa su rata ut+ta ma/_/gnas dang nye ba'i gnas song bsgom/_/rnal 'byor dbang phyug rab tu gyur/_/dkar dang ljang dang sngo ba dang /_/bzhi pa sku mdog ser po dang /_/ser dang
[\[65a.2\]]dkar dang dmar ba dang /_/sku mdog sngon po brgyad pa'o/_/thod pa dang ni kha T+wAM 'dzin/_/dril bu Da ma rus brgyan pa'o/_/thod pa'i phreng bas dbu brgyan pa'o/_/rgyan ni thams cad kyis brgyan pa/_/rin chen ye shes steng dbus brgyan/_/de rnams pad+ma'i 'dab mar gnas/_/
[\[65a.3\]]shi khi b+hi ma shi khaN+DI/_/ke rA lI de bzhin dza ti li/_/u Ti dzi Ta de bzhin tsaN+Di/_/mauN+Di bi ka Do ut+ka ti/_/ki ri Di nar te ki dang ngo /_/zhing dang nye zhing tshan do ha/_/de bzhin nye ba'i tshan do ha/_/'du ba nye ba'i 'du ba'o/_/gnas ni de rnams gnas pa yi/_/lha mo bcu gnyis
[\[65a.4\]]bsgom par bya/_/phyed dmar phyed ni ljang ba rnams/_/thod pa'i phreng bas brgyan pa'o/_/sna tshogs rgyan gyis brgyan pa rnams/_/skra grol ba dang khro gnyer can/_/rtag pa'i mchog ni dbu rgyan rnams/_/thod pa kha T+wAM ga 'dzin pa'o/_/phyag gzhan 'khor lo rdo rje'o/_/kaM pu tsi dang
[\[65a.5\]]puk+ka sA+e/_/Dom+bi de bzhin ma taM gi_/bzhi ni sna tshogs mdog rnams so/_/sgo srung khro gnyer chen mo'o/_/mche ba gtsigs pa'i zhal mnga' ba/_/g.yon bskum g.yas brkyang nges par gnas/_/nyi ma'i dkyil 'khor la gnas pa/_/mi bskyod pa yi dam tshig ste/_/dbu
[\[65a.6\]]rgyan steng du rgyan rnams so/_/thod pa kha T+wAM gi 'dzin pa/_/phyag mtshan gri gug mgo bo bsnams/_/rgyan rnams kun gyis lus brgyan pa/_/bdud bzhi'i steng du yang dag gnas/_/thod pa'i phreng bas brgyan pa rnams/_/dur khrod nye ba'i dur khrod rnams/_/dad sogs dbang po
[\[65a.7\]]rnam par dag_/snying rje ldan pa bsgom par bya/_/thams cad gcer bu 'dzin pa rnams/_/snying rje'i dga' ma mdzes pa rnams/_/lte ba'i dbus su yang dag gnas/_/lha mo sgrol ma rnam par bsgom/_/pur ti shwa ra'i sde rnams ni/_/rim dang rim min bskor ba'o/_/'khor lo
[\[65b\]]
[\[65b.1\]]rtsibs chen bcu gnyis la/_/shi khi la sogs nor bur bar/_/rim dang rim pa min pa'o/_/'gro ba'i bdag mo rnam par dgod/_/rkang pa bkug dang brkyang ba dang /_/yang ni brkyang dang dgug pa'i bar/_/kaM pu tsi sogs sgo rnams su/_/g.yon du bskor bar rnam par dgod/_/
[\[65b.2\]]de ltar rdzogs pa'i sgrub pa ni/_/dkyil 'khor gnas dang yang dag 'brel/_/de nas cho ga rab tu phye/_/rigs lnga po ni bsgom par bya/_/spyi bor bruM yig dkar po ste/_/mgrin pa'i hrIH ni nyi ma'i mdog_/bruM yig nag po thugs ka ru/_/a ni lte bar gser gyi mdog_/gsang
[\[65b.3\]]ba'i gnas su khaM ljang gu/_/bsgoms shig rnam pa'i cho ga'o/_/'khor pad rdo rje rin chen mchog_/sna tshogs rdo rje 'di rnams gnas/_/rnal 'byor ma ni thams cad la/_/cho ga des ni cho ga bya/_/thugs ka'i sa bon 'od lcags kyus/_/sangs rgyas ye shes 'khor lor
[\[65b.4\]]dgug_/ba spu'i sgo rnams pad+ma gnas/_/mchod pa'i lha mo rang las sprul/_/dad pa mchog gis yang dag mchod/_/yang ni rang la gzhug par bya/_/de nas dbang bskur gsol ba gdab/_/bde gshegs rnams ni dngos grub ster/_/ji ltar bltams pa tsam gyis ni/_/
[\[65b.5\]]de bzhin gshegs kun khrus gsol ltar/_/lha yi chu ni dag pa yis/_/de bzhin bdag gis khrus bya'o/_/oM sarba tiSh+ThA a b+hi She ka sa ma ya hri ye hUM/_oM sarba tiSh+ThA a b+hi She ka ta sho d+hi sho d+ha At+ma ki sa ra sa ra pra sa ra pra sa ra/_sarba bud+d+ha a d+hiSh+ThI te swA hA/_ma lus sems can
[\[65b.6\]]thams cad rnams/_/sgrol ma'i gzugs su nges lta bar/_/sgom sbyor gyis ni sgom gyis shig_/bsgom pa sgom min skad cig tsam/_/gnas kyi man ngag rim gyis dang /_/bla ma'i rnal 'byor ma rim gyis/_/man ngag dam tshig rnyed pa ste/_/bla ma'i zhabs kyi mchog sbyin gyis/_/
[\[65b.7\]]ye shes rtog pa bsgom bdag nyid/_/ye shes rtog pa sgom gyis shig_/rtog pa bral ba med pa ni/_/ye shes ma yin rtog pa min/_/chos kyi bdag nyid mnyam pa nyid/_/rang gzhan med cing yi ge med/_/sku mdog 'das dang rnam pa med/_/ring po ma yin zlum po min/_/
[\[66a\]]
[\[66a.1\]]de nyid 'byung po thams cad rnams/_/rnal 'byor ye shes yid med pa/_/de ni de nyid bzlas pa yis/_/rnal 'byor dbang phyug thob pa'o/_/oM tA re tut+tA re tu re hUM phaT/_de ltar dam tshig sngags yin te/_/bcom ldan 'das mas rab tu bshad/_/dang po oM dang
[\[66a.2\]]de nas ming /_/hUM phaT yi ge yang dag ldan/_/zlos shig lha mo rnams kyi sngags/_/thams cad la ni mchod pa'o/_/dzaHhUM baM hoHsa rim pa bzhin/_/sgo rnams la'ang dran par bya/_/oM hUM phaT/_sngar bshad pa yi ming ldan pa/_/cho ga 'di yis yang dag bzla/_/oM trAM
[\[66a.3\]]hrI khaM hUM laM maM saM traM dza/_phung po khams rnams dag pa'o/_/oM AHhUM lus ngag yid gsum dag pa yi/_/sngar bshad cho gas bsngags pa yis/_cho ga 'bum phrag gcig bzlas bya/_/sdig pa thams cad rnam dag don/_/sdug bsngal thams cad zad don du/_/rnal 'byor
[\[66a.4\]]pa rnams rtag tu ni/_/bdud rtsi lnga ni lha bshos te/_/dus kun rnal 'byor rnams kyi ni/_/dud 'gro bsad nas mchod par bya/_/sngags pas tsA ru'i bsgrub pa bya/_/rnal 'byor ma ldan bza' bar bya/_/bza' dang bza' min bza' bar bya/_/btung dang btung min rtag tu btung /_/
[\[66a.5\]]bya dang bya min bya ba'o/_/rnal 'byor ma tshogs dkyil 'khor du/_/sdig pa yis ni mi reg go/_/mnyam nyid bstan pa'i chos nyid do/_/rnal 'byor bla med nor bu'o/_/gsang ba bla med bla med do/_/rab snang min pa bshad min bya/_/skye ba 'di la grub pa thob/_/srog gcod la
[\[66a.6\]]sogs spangs pa ste/_/brdzun dang phra ma mi bya'o/_/blo ni sems can don du bya/_/de ni rnal 'byor thob pa'o/_/dge ba bcu ni nges par bya/_/de bzhin tshangs pa'i gnas bzhi dang /_/sbyin pa la sogs gtong la dga'/_/mnyes shing mchog ni sgrub pa'o/_/gzhan yang rnal
[\[66a.7\]]'byor bla med bsgom/_/ji ltar blo yi rim pa ltar/_/rnal 'byor sogs bdag rnal 'byor ma/_/rigs rim ji ltar bstan bcos so/_/ri dgas thogs pa sna tshogs pad nyi la/_/sgrol ma bdag nyid bsgom bya ba/_/sna tshogs mdog dang zhal bzhi pa/_/g.yon bskum g.yas
[\[66b\]]
[\[66b.1\]]brkyang gnas pa ste/_/dbus kyi zhal ni ljang gu la/_/g.yas ni ser bar blta bar bya/_/g.yon gyi zhal ni sngo ba la/_/steng gi zhal ni dkar ba'o/_/bsam gyis mi khyab mche ba gtsigs/_/thod pas dbu la brgyan pa mo/_/dbu la don yod grub pas brgyan/_/mi yi rus pa'i rgyan
[\[66b.2\]]gyis brgyan/_/skra grol mig ni yangs pa mo/_/spyan gsum dmar mo mdzes ma ste/_/ral gri rdo rje gsor ba ste/_/'khor lo lcags kyu 'dzin pa mo/_/dril bu thugs kar sdigs mdzub mdzad/_/gri gug mgo bo'i lag pa gzhan/_/ut+pal thod pa kha T+wAM ga_/tshangs pa'i pags pa
[\[66b.3\]]steng du gnas/_/khyab 'jug dbang phyug che zhabs dag_/mnan pas gdan la 'jigs rung 'gyur/_/sngar smos rnal 'byor ma tshogs rnams/_/reg gi dkyil 'khor dbus gnas pa/_/de rnams thams cad sna tshogs mdog_/gcer bu 'jigs pa'i rjes su song /_/gsang ba
[\[66b.4\]]zab mo bla med sngags/_/dbu rgyan dpal rim las byung ba/_/rnal 'byor ma gnas thams cad la/_/rim pa yang dag spyod pa mchog_/gnas kun bla med mnyam sbyor te/_/rnal 'byor ma thugs bla na med/_/lha mo'i las ni thams cad byed/_/dag pa sdig pa sel bar byed/_/
[\[66b.5\]]mnyam gzhag med pa'i sgrub pa yis/_/rnal 'byor bsgom pa sgom pa ste/_/sngags pas rtag tu bsam gtan gang /_/nyon mongs ma lus zad par 'gyur/_/g.yo dang mi g.yo sa gzhir ro/_/de yi rnal 'byor che rnams spyod/_/gnas kyi cho ga grub bdag nyid/_/ji ltar bde bas
[\[66b.6\]]spyad par bya/_/hUM thugs kar ro/_/oM mtshog khar ro/_/hrIHspyi bor ro/_/hUM spyan la'o/_/hUM go cha'o/_/phaT phyag mtshan la'o/_/go cha'i go cha 'dir shes bya/_/rim pa'i rjes su rim pa ni/_/bdag nyid yi dam lha grub bdag_/'gro ba ma lus de ltar blta/_/srid pa'i
[\[66b.7\]]dba' rlabs sgrol sgrol ma/_/bsgom pa bzlas pa rtag tu bya/_/dur khrod dam ni shing gcig gam/_/ri yi rtse mo sa phug khyim/_/khyim mam smad 'tshong gnas su 'am/_/gzhan yang /_rgyal po'i khab tu'am rtags gcig drung /_/phyi yi nags tshal shi ba'i gnas/_/rgya
[\[67a\]]
[\[67a.1\]]mtsho dang ni chu mig rnams/_/ma mo'i gnas su nges par gnas/_/gang yang lon med grub pa'o/_/thogs med rtag tu sbyang bar bya/_/rnal 'byor de yis sgom pa rnams/_/gnas kyi sde yi rnal 'byor ma/_/rigs kyi rdo rje skyes pa'ang rung /_/ye shes
[\[67a.2\]]rdo rje'i sgom pa'ang /_/rim pa sde yi rnal 'byor gyis/_/bla yi sde yi rjes rim pa'o/_/byang chub sems ni rab brtan bya/_/thams cad shin tu rab brtan blo/_/bden min rnam par rtog pa bral/_/yul chos rnam par spang bar bya/_/lus dang ngag yid sde yis ni/_/myur du de
[\[67a.3\]]gsung dngos grub thob/_/zla ba'i dkyil 'khor dbus gnas pa/_/oM yig dag ni rnam par bsgom/_/spyi bo'i steng du song bar lta/_/bdud rtsi lnga yi char phab bo/_/ji ltar rnal 'byor rab tu bya/_/u pa ha ra dbul bar bya/_/der ni rnal 'byor rnal 'byor gyis/_/skad cig tsam
[\[67a.4\]]gyis gzi brjid 'grub/_/rnal 'byor thams cad sel bar byed/_/ji ltar rdo rje sems dpa'i gtam/_/sgrol ma'i gzugs ni gzugs chen mo/_/bsgoms shig de nyid yang dag don/_/baM yig khar song bsgom par bya/_/oM ni lce yi rtse mor blta/_/thams cad bza' ba'i
[\[67a.5\]]gnas yin cing /_/yid bzhin nor bu mchog bzhin no/_/zhi ba thams cad sdug bsngal sel/_/ye shes sems dpa' rab bsgom bya/_/rnal 'byor gang zhig 'di bsgom de/_/byang chub sems dpa' grags pa che/_/gnas gsum grub pa thob par 'gyur/_/sgrol ma'i
[\[67a.6\]]lha mo rnal 'byor ldan/_/rdo rje gsang rgyud bla med du/_/rdo rje ldan mas bris pa'o/_/sems can ye shes 'phel ba'o/_/'phags ma gnas kyi dbang phyug ma'i sgrub thabs zhes bya ba/_rdo rje gsang ba'i rgyud las mkha' 'gro ma rdo rje ldan mas phyung ba rdzogs so//_//_
[\[67a.7\]]thugs rje chen pos dbang lan gsum bskur ba'i grub thob wa ni ta b+ha dra'i slob ma saM g+ha shrI b+ha dra dang /_bod kyi lo tsA ba 'jam dpal sgeg pa'i rdo rjes bsgyur ba'o/_/rdo rje ldan ma/_paN+Di ta ba ra he ta/_wa ni ta b+ha dra/_saM g+ha shrI b+ha dra/_'jam dpal sgeg pa'i rdo rje/_mkhas pas
[\[67b\]]
[\[67b.1\]]phug pa//[ {D1707}]@##/_/rgya gar skad du/_shrI o Di yan tA re kra mA b+hi sa ma ya nA ma/_bod skad du/_dpal u rgyan gyi sgrol ma'i mngon par rtogs pa'i rim pa zhes bya ba/_'phags ma sgrol ma la phyag 'tshal lo/_/sdug bsngal srid pa'i mun pa ni/_/sel
[\[67b.2\]]bar byed pa'i nyi 'od can/_/thugs kar snying rjes brlan pa la/_/rtag tu bdag ni phyag 'tshal lo/_/dang por re zhig rnal 'byor pa'am rnal 'byor mas/_bsam gtan gyi khang pa yid dang mthun par 'jam pa'i stan la 'dug nas/_rang gi snying gar a las byung ba'i zla ba'i
[\[67b.3\]]dkyil 'khor la tAM yig dmar po las 'od zer gyi tshogs 'phros pas ma lus pa'i nam mkha'i 'khor khyab par bsgom par bya'o/_/de nas 'od zer gyi zhal mthong bar bya ba'i ma lus pa'i bla ma dang /_yi dam gyi lha dang /_de bzhin gshegs pa rnams bltas te/_de rnams la
[\[67b.4\]]sems kyis mchod pa byas la/_dkon mchog gsum la skyabs su 'gro ba la sogs pa brjod de/_de nas brtan pa dang g.yo ba'i 'gro ba rang bzhin gyis stong pa'i bdag nyid dang ldan par blta'o/_/sngags brjod par bya'o/_/oM shU n+ya tA dz+nyA na badzra swa b+hA wa At+ma ko\u0f85haM/_de'i rjes su
[\[67b.5\]]nam mkha' la pad+ma dang nyi ma la gnas pa'i hUM yig las skyes pa'i khro bo'i rdo rjes bgegs bskrad do/_/rdo rje ra ba bsgom par gnas pa'i chos 'byung gi dbus su gzhal yas khang gi nang du/_zla ba'i dbus su haM yig bltas te de nas haM yig las de bzhin gshegs pa thams cad spro bar
[\[67b.6\]]bya ste/_bdag nyid sgrol ma'i gzugs su bsgom par bya'o/_sku mdog dmar mo zhal bzhi pa phyag brgyad pa gar byed pa/_thod pa'i phreng ba can/_rgyan thams cad kyis brgyan pa/_stag gi pags pas smad g.yogs pa/_/rnal 'byor ma'i tshogs kyi dbus na gnas pa/_
[\[67b.7\]]spyan gsum ma/_zhal khro gnyer can/_de'i dang po'i zhal dmar po g.yas kyi gnag pa/_g.yon pa'i ljang ba/_steng du zhi ba ser po'i g.yas pa'i phyag rnams na/_Da ma ru dang /_thod pa dang /_ral gri dang /_rdo rje 'dzin pa/_g.yon pa na ut+pa la dang /_rin po che dang /_
[\[68a\]]
[\[68a.1\]]dril bu dang /_kha T+wAM ga 'dzin pa'o/_/de nas tshogs pad+ma la lha mo brgyad/_su ra ti shwa ri dang /_su ra ta son+ta ri/_su ra ta tsan+d+ra/_su ra ta ma li ni/_su ra ta b+ha k+Shi/_su ra ta ka mi ni/_su ra ta u gra/_su ra ta ut+ta ma/_dkar mo/_ljang gu/_sngon mo/_
[\[68a.2\]]ser mo/_dkar mo/_dmar mo/_sngon mo/_ser mo/_ji ltar g.yas kyis Da ma ru dang ka pA la 'dzin pa/_g.yon pa rnams kyis dril bu dang kha T+wAM ga 'dzin pa/_khro gnyer can/_thod pa'i phreng ba can/_rgyan thams cad kyis brgyan pa/_de'i phyi rol du 'khor lo
[\[68a.3\]]rtsibs bcu gnyis pa la shi khi b+hi ma/_shi khaN+DI/_ka rA lI/_dza Ta lI/_ra u dra/_dzo trI/_tsan+d+ri/_ma u d+hi/_bi ka ta/_uta ka ta/_ki ri Ti/_narta ki_/de dag thams cad g.yon phyed dmar ba/_g.yas phyed ljang gu/_g.yas na 'khor lo dang rdo rje 'dzin pa/_
[\[68a.4\]]g.yon na thod pa dang /_kha T+wAM ga 'dzin pa/_zhal khro gnyer can/_rgyan thams cad kyis brgyan pa/_skra grol ba/_g.yas bskum g.yon brkyang dang /_g.yon bskum g.yas brkyang gi gar gyis g.yas pa/_dang po g.yon dang /_g.yas su 'gro ba/_gzhan yang
[\[68a.5\]]de'i phyi rol du sgo bzhi ma/_kaM pu tsi/_puk+ka sI/_DoM bi nI/_ma taM gI_/g.yas na gri gug dang thod pa 'dzin pa/_g.yon pas mgo bo dang /_kha T+wAM ga 'dzin pa/_mche ba gtsigs pa'i zhal/_sbrul gyi rgyan gyis brgyan pa/_nyi ma'i gdan la g.yon bskum g.yas
[\[68a.6\]]brkyang bas bdud bzhi'i steng du g.yon du bskor ba/_kha dog sna tshogs bsgom par bya'o/_/de nas gnas kyi cho ga bya ste/_de la mtshog kha/_spyi bo/_rna ba g.yon/_ltag pa/_sog phrag_/rna ba g.yas/_smin ma'i bar/_mig gnyis/_dpung pa/_mchan khung /_
[\[68a.7\]]gnyis/_nu ma gnyis/_lte ba/_sna rtse/_kha/_thugs ka_/lte ba'i 'og_/gsang gnas/_bshang lam/_brla gnyis/_ngar gdong gnyis/_rkang pa'i rting /_rkang pa'i 'og_/rkang pa'i mthe bong /_pus mo gnyis la rim pa ji lta bar/_pu dzA o a/_
[\[68b\]]
[\[68b.1\]]go rA de mA/_kA o tri ko_/ka la kA hi/_pre gr-i sau su/_na si ma ku/_pul+lI ra ma la yaM/_dzA lan+d+ha raM/_o D+ya yan/_arbu daM/_gnas bzhi'o/_/go dA wa rI/_rA me shwa ra/_de wI ko Ti/_mA la wa/_nye ba'i gnas bzhi'o/_/kA ma rU pa/_o tre/_zhing gnyis
[\[68b.2\]]so/_/tri sha ku ne/_ko sa laM/_nye ba'i zhing gnyis so/_/ka liM ga_/laM bA kaM_/'du ba gnyis so/_/kAny+tsi/_hi mA la yaM/_nye ba'i 'du ba gnyis so/_/pre ta pu ri/_gr-i ha de ba ta/_ma la ya gnyis so/_/sau rASh+TaM/_su war+Na dwI pa/_nye ba'i ma la ya gnyis so/_/
[\[68b.3\]]na ga raM/_sin+d+hu/_dur khrod gnyis so/_/ma ru di shaM_/ku lu tA/_nye ba'i dur khrod gnyis so/_/mtshog kha/_thugs ka_/lte ba/_gsang gnas/_brla gnyis/_byin pa la rim pa bzhin du/_b+h+rUM b+h+rUM a hriM khaM zhes bya ba ni go cha'o/_/de rdo rje pad+ma 'khor lo'i dbus su
[\[68b.4\]]hUM AHoM/_de ltar ye shes/_ye shes can gyis bsgom par bya'o/_/de nas dbang bskur bar bya'o/_/lha mo'i dbu la de bzhin gshegs pa lnga/_su ra ti shwa ri la sogs pa la/_dbu la rin chen 'byung ldan no/_/shi khi la sogs pa rnams la dbu la rnam par snang mdzad/_
[\[68b.5\]]kaM bu tsi la sogs pa rnams la dbu la mi bskyod pa'o/_/de nas ar+g+haM sbyin par bya'o/_/de nas bdud rtsi myang bar bya'o/_/de la yaM raM las dkyil 'khor gnyis kyi steng du pad+ma'i snod bdud rtsi lngas bkang nas sha//go ha a ma oM AHhUM des byin gyis brlab po/_/de nas sngags
[\[68b.6\]]bzlas pa ni/_yi ge bcu phaT mthar sbyang swA hA mthar spangs pa'o/_/lha mo la bzlas pa byas pa thams cad la oM sngar ming gi yi ge mthar hUM phaT sngags bzlas so/_/dzaHhUM baM hoHdang ldan pa sgo'i lha mo rnams la'o/_/bsgom pa las langs nas lha mo'i gzugs su 'dzin par
[\[68b.7\]]bsgom par bya'o/_/ji ltar nus pas mchod pa'o/_/gtor ma sbyin pa'o/_/de la gtor ma'i sngags 'di'o/_/oM a kA ro mu khaM sarba d+harmA NAM Ad+ya nut+pan+na twAta oM AHhUM phaT swA hA/_zhes bya ba rtag tu byas na grub pa thob po/_/de la the tshom ma byed cig_/bcom ldan 'das ma u
[\[69a\]]
[\[69a.1\]]rgyan gyi sgrol ma'i mngon par rtogs pa'i rim pa rdzogs so//_//thugs rje chen pos dbang lan gsum bskur ba'i grub thob wi ni ta b+ha dra'i slob ma paN+Di ta saM g+ha shrI b+ha dra dang /_bod kyi lo tsA ba 'jam dpal sgeg pa'i rdo rjes bsgyur ba'o//_
[\[69a.2\]{D1708}]@##/_/rgya gar skad du/_o n+yan tA re kra ma/_bod skad du/_u rgyan gyi sgrol ma'i rim pa/_sgrol ma la phyag 'tshal lo/_/lha rnams kun nam bcu gsum mam/_/dgu'am lnga yi bdag nyid can/_/gtso bo 'ba' zhig bsgoms nas ni/_/sngags ni 'di rnams bzlas
[\[69a.3\]]pa bya/_/oM tA re tut+tA re tu re hUM phaT/_oM su ra te shwa ri hUM phaT/_oM su ra ta son+ta re hUM phaT/_oM su ra ta tsan+d+ra hUM phaT/_oM su ra ta ka mi ni hUM phaT/_oM su ra ta u gra hUM phaT/oM su ra ta ut+ta ma hUM phaT/_oM shi khi hUM phaT/_oM b+hi ma hUM phaT/_oM shi khaN+Di hUM phaT/_oM kA rA
[\[69a.4\]]li hUM phaT/_oM dzA Ti li hUM phaT/_oM ra u tri hUM phaT/oM dza Ti hUM phaT/_oM ma un+t+ri hUM phaT/_oM b+hi ka Ta hUM phaT/_oM uta sha Ta hUM phaT/_oM ke re Ti hUM phaT/_oM narte ki hUM phaT/_oM dzaHkaM pu tsi hUM phaT/_oM hUM puk+ka sI hUM phaT/_oM maM Do m+bi ni hUM phaT/_oM ho ma taM gi
[\[69a.5\]]hUM phaT/_gsang sngags 'di rnams yang dag brjod/_/snying gi dbus su gtso mo ste/_/mtshog kha la sogs gnas rnams su/_/lha mo nyi shu rtsa bzhi bsgoms/_/slob ma rnams la nges par ni/_/lha rnams kun gyis byin gyis rlob/_/u rgyan gyi sgrol ma'i rim pa gsang ba
[\[69a.6\]]las kyang ches gsang ba rdzogs so//_//paN+Di ta saM g+ha shrI dang /_lo tsA ba 'jam dpal sgeg pa'i rdo rjes bsgyur ba'o//_//oM tA re tut+tA re tu re hUM phaT/_oM su ra te shwa ri hUM phaT la sogs pa'o/_/oM a sha pu tsa hUM phaT oM hUM la sogs pa'o/_/oM tA re tut+tA re da ha da
[\[69a.7\]]ha/_pa tsa pa tsa/_ma tha ma tha/_i maM ba liM gr-ih+Na gr-ih+Na ma ma sarba kar+ya ni/_swA da ya/_swa da ya/_hUM phaT phaT swA hA/_gtor ma'i sngags so/_/DA ki ni rdo rje ldan ma/_paN+Di ta pa ra he ta/_grub thob wi ni ta b+ha dra/_kha che'i paN+Di ta saM b+ha ma he b+ha dra/_'jam dpal gsar ma
[\[69b\]]
[\[69b.1\]]des sa phug pa//[ {D1709}]@##/_/rgya gar skad du/_maN+Da la a b+hi She ka ta bi d+hiH/_bod skad du/_dkyil 'khor du dbang bskur ba'i cho ga_/rje btsun sgrol ma la phyag 'tshal lo/_/'od dpag med la phyag 'tshal lo/_/rdo rje 'chang gis gang gsungs shing /_/
[\[69b.2\]]bla ma'i man ngag las 'ongs pa'i/_/dkyil 'khor cho ga bshad par bya/_/bsnyen pa sngon du song ba yis/_/sa rnams sbyang sogs byas nas ni/_/khro bo chen po bzlas bya zhing /_/cho ga shes pas dkyil 'khor bya/_/rab tu drag pa'i gsang sngags dang /_/go cha srad bu 'khor
[\[69b.3\]]lo dang /_/dum gcig rdo rje ra ba dang /_/rab 'bar me dang khro bos srung /_/sa yi lha mo lhag gnas dang /_/slob dpon khyod ni dgongs su gsol/_/byang chub snying po'i bar du ni/_/bla ma dam par gsol [(]'dabs [,]'debs [)]kyis/_/bdag gi bla ma mdzad du gsol/_/zhes pas
[\[69b.4\]]maN+Dal dbul ba lan gsum mo/_/sems bskyed pa dang gso sbyong dang /_/nyi shu bzhi yis sdom pa drug_/so shing dor dang rmi lam brtag_/ngan na 'bad pas de bzlog bya/_/srad bu mdung pa gsum ldan pa/_/gsang sngags bzlas pas lag g.yon la/_/legs par
[\[69b.5\]]bcings te bsrung bar bya/_/sa gzhi bstar bar bcu phyed byugs/_/man ngag ldan pas thig gdab bya/_/dkar dang ser dang dmar dang ljang /_/kun gyi nang rol nag por gnas/_/gru bzhi pa la sgo bzhi pa/_/rta babs bzhis ni rnam par brgyan/_/'dod yon la ni lha mo
[\[69b.6\]]mdzes/_/dra ba dra phyed nyi zla dang /_/me long rnga yab rin chen phreng /_/pad+ma dur khrod rdo rje dang /_/me 'od 'bar ba legs par bri/_/dbus su pad+ma ge sar 'bar/_/'dab brgyad kha dog sna tshogs pa/_/phyi rol 'bar ba'i 'khor lo ni/_/mdzes pa'i rtsibs bzang bcu gnyis pa/_/
[\[69b.7\]]dbus su zla bar ut+pal dmar/_/'dab mar thod pa'am dril bu ni/_/dkar ljang sngo ser phyogs g.yon skor/_/ser dkar dmar sngo mtshams rnams su/_/g.yas su skor ba zla ba la'o/_/'khor lo'i rtsibs la 'khor lo ni/_/bcu gnyis zla bar gnas par bya/_/sgo bzhir
[\[70a\]]
[\[70a.1\]]gri gug rab 'bar ba/_/nyi ma'i gdan la gnas pa bri/_/bsam gtan gyis ni bsam gtan bsgom/_/phyi nang gsang bar bcas pa yi/_/mchod pa rim bzhin legs mchod bya/_/rdo rjes bltams par byas nas ni/_/slob mas gsol ba btab
[\[70a.2\]]pa la/_/bla ma'i man ngag gis dbang bskur/_/nam mkhar thabs dang shes rab rnams/_/snyoms 'jug khu ba mi bskyod pa'i/_/dbur bzhugs rdo rje'i lam nas 'thon/_/shes rab pad+mar lhags gyur te/_/nam mkhar spros te dbang bskur ro/_/mi bskyod rang
[\[70a.3\]]bzhin chu yis so/_/oM AHbadzra ud ka Tha a b+hi Shiny+tsa hUM/_su ra ta twaM haM/_/sangs rgyas rnams ni thams cad kyi/_/gsang ba gsum las byung ba yi/_/khams gsum kun gyis phyag byas pa/_/dbang bskur rdo rje chen po byin/_/cod pan rgyal ba lnga bstims te/_/
[\[70a.4\]]mgo bo'i gnas lngar dbang bskur ro/_/oM badzra d+hA twI shwa ri a b+hi Shiny+tsa hUM/_oM sarba satwa badzri a b+hi Shiny+tsa brUM/_oM rat+na badzri a b+hi Shiny+tsa a/_oM d+harmA badzri a b+hi Shiny+tsa hrIH/_oM sarba bi shwa a b+hi Shiny+tsa trAM/_oM hUM trAM hrI aHsngags 'di dar dpyangs dpral bar bcings/_rin chen
[\[70a.5\]]'byung ldan gnas pas so/_/'od dpag med par gnas pa yis/_/sangs rgyas kun gyi rdo rje'i dbang /_/di ring khyod la bskur bar bya/_/'di ni sangs rgyas thams cad de/_/shin tu grub phyir rdo rje zung /_/zhes brjod gnas gsum reg ste sbyin/_/oM badzra a b+hi Shiny+tsa hri/_
[\[70a.6\]]rta mchog tu ni gnas pa yis/_/oM badzra g+haN+Da a aHgr-i hi so se b+ha ga wan ma ye san+na ni hi to b+ha ba ti/_g.yon par yongs su gtad par bya/_/rtag par rdo rjes gnas pa yis/_/rdo rje dril bu mgor bzhag ste/_/oM badzra satwa s+t+waM a b+hi Shiny+tsA mi badzra a b+hi She ka ta/_khyod ni
[\[70a.7\]]rdo rje che ge mo/_/me tog lhung ba'i rjes 'gror brjod/_/slob dpon dbang sogs brjod na yang /_/kye yi rdo rje ji bzhin brjod/_/dkyil 'khor du dbang bskur ba'i cho ga bsdus pa pa ra he ta paN+Di tas sbyar ba rdzogs so//_//kha che'i paN+Di ta saM g+ha shrI b+ha dra dang /_
[\[70b\]]
[\[70b.1\]]'jam dpal sgeg pa'i rdo rjes bsgyur ba'o//_//[{D1709a}]oM tA re tut+tA re tsa la pra tsa la shI g+h+raM gA mi ni de ba tat+ta uts+tsha tra ya hUM/_'di bya rog gi sgros lan sum cu rtsa gcig bzlas nas bsgrub bya'i sgo la sbas pas zhag bdun gyis skrod par 'gyur ro/_/sgrol ma'i gzungs
[\[70b.2\]]kyis srin lag la lan bdun bzlas la/_bdag gi mig gnyis phyis te/_de nas rgyal po'i drung du phyin na rgyal po de slob ma lta bur 'gyur bas dad pa byed pa dang /_ngag tu mi smra/_sbyin pa ster/_khol ltar 'gyur ro/_/khros kyang dbang du 'gyur ro/_/'di ni yid ches
[\[70b.3\]]pas ngo mtshar ro/_/bdag nyid sgrol mar bsgoms te/_tsha ba'i mar khus lus byug pa bya/_sngags khri bzlas/_bzlas pa'i rjes su 'bras mkhar ma can gyi ma dag pa dri ma bton/_de la snum khur byas la bsgrub bya la byin na nges par the tshom med pa'o/_/gos kyi
[\[70b.4\]]thu ba nas bzung ste gang du 'gro ba'i phyogs kyi gnod byed bkug la thu bar gtums te mdud pa byas la sngags 'di lan bdun bsngags la/_'jigs pa'i sa gang du 'gro yang 'jigs pa mi 'byung ngo /_/stag dang /_chom rkun dang /_sbrul dang /_glang po che dang /_
[\[70b.5\]]ma he dang /_dred la sogs pas kyang gnod par mi 'gyur ro/_/dbang gi thab tu ut+pa la dmar po'i sbyin sreg brgya rtsa brgyad byas na gang 'dod pa de dbang du 'gyur ro/_/spra tshil dang ske tshe'i 'bras bu dang /_po so cha dang /_a sho ka'i lo ma rnams mar dang sbrang rtsi'i lde gu dang
[\[70b.6\]]bcas pas stong phrag lnga'i sbyin sreg gis nyi ma bdun gyis rang 'dod pa'i bu mo thob bo/_/oM tA re tut+ta re tu re a mu ka b+hi d+ha na ku mA ri ma hA mu r+b+ha he na ha pya pi tA pra yats+tsha du me swA hA/_rgya shug gi tsher ma stong phrag lnga rang byung gi me tog dang bcas pas sreg blugs byas na/_skyes
[\[70b.7\]]pas skyong ba'i bu mo yang 'gugs so/_/sngags ni/_oM tA re tut+t+'a re tu re a mu ka b+hat+t+'a naM swA tha na ta pas ka rA ya ma ma na ke dza/_zla mtshan 'dzag pa'i ras la bcom ldan 'das ma phyag gnyis zhal gcig ma lcags kyu dang ut+pal zhags pa dang bcas pa rnams bri/_de'i mdun
[\[71a\]]
[\[71a.1\]]du mchod pa byas nas/_phyi nas bsgoms ldan sngags bzla bar bya'o/_/oM tA re tut+t+'a re tu re a mu ki ma ma i pis taM swab+naM ka thA ya hUM phaT/_stong phrag lngas 'ong bar 'gyur ro/_/zhags pas a mu ka'i mgrin pa bcings/_lcags kyus drangs nas
[\[71a.2\]]bsgrub bya rkang pa'i 'og tu bsams te/_khol mo'i tshul gyis bza' bar bya'o/_/na mo gu ru b+h+yaH/_me sbar bsangs nas thab bskyed/_byin brlabs spyan drangs pad gdan dbul/_/chu bzhi phul la phyag rgya bstan/_/dgug gzhug dbang bskur rgyas gdab bya/_/ku sha
[\[71a.3\]]byon zan me ltas brtag_/sreg rdzas phul nas mchod bstod bya/_/nang mchod hUM tra dz+wa yis bsang /_/'das pa'i dam tshig bskyed cing gzhug_/dbang bskur mchod bstod byon zan dbul/_/sreg rdzas mchod bstod gsol ba gdab/_/bzod gsol gshegs shing
[\[71a.4\]]dam tshig bsdu/_/me lha gsol gdab sreg rdzas kyi/_/lhag ma phul la dgang blugs gsum/_/yon bdag lag pa nas bzung dbul/_/gtor ma mchod pa bstod pa dbul/_/gsol ba gdab cing me lha gshegs/_/dam tshig bsdu zhing lhag chad bskang //_
[\[71a.5\]{D1710}]@##/_/rgya gar skad du/_e ka bI ra yo gI ni sA d+ha naM nA ma/_bod skad du/_dpa' bo gcig pa'i rnal 'byor ma'i sgrub pa'i thabs zhes bya ba/_zhing chen gyi rje btsun ma sgrol ma la phyag 'tshal lo/_/dang po stong pa'i byang chub ste/_/gnyis pa sa bon yang dag bsdus/_/
[\[71a.6\]]gsum pa gzugs rten yang dag rdzogs/_/bzhi pa yi ge rim bzhin dgod/_/ces gsungs pa/_dang po sems can thams cad kyi don du sangs rgyas thob par 'dod pa'i snying rje chen po sngon du dmigs la/_oM shU n+ya tA dz+nyA na badzra swA b+hA ba At+ma ko\u0f85haM/_zhes brjod pas stong
[\[71a.7\]]pa nyid kyi rang bzhin rnam par mi rtog pa'i stong pa nyid du bsgom par bya'o/_/gnyis pa ni stong pa chen po'i dbus su paM las sna tshogs pad+ma 'dab ma brgyad pa'i lte bar/_a las zla ba/_de'i steng du raM las nyi ma'i dkyil 'khor che ba bsam mo/_/de'i dbus su hAM dmar mo
[\[71b\]]
[\[71b.1\]]de gyur pa las pad+ma dmar po yu ba la tAM gis mtshan pa'o/_/gsum pa ni de las 'od zer 'phros pas dpa' bo dang rnal 'byor ma thams cad mchod/_sems can thams cad kyi sdig sgrib sbyangs/_tshur 'dus nas thim pas rje btsun ma'i sku ru bdag nyid bskyed par bya/_/zhal
[\[71b.2\]]bzhi phyag brgyad ma g.yas kyi zhal sngon po/_g.yon ljang gu/_dbus dmar po/_steng zhi ba'i zhal ser po/_khro zhal gsum po la spyan dmar po zlum pa gsum gsum mche ba gtsigs pa'o/_/phyag brgyad kyi dang po na rdo rje/_gnyis pa na ral gri/_gsum pa na ka pA la/_
[\[71b.3\]]bzhi pa na Da ma ru'o/_/g.yon pa dang po na ut+pa la/_gnyis pa na rin po che/_gsum pa na kha T+wAM ga_/bzhi pa na dril bu'o/_/sku mdog shin tu dmar ba don yod grub pas dbu brgyan byas pa'o/_/dpral ba'i steng na thod pa lnga yod pa/_mi mgo lnga bcu tham pa'i phreng ba'i
[\[71b.4\]]do shal can/_rus pa'i rgyan gyis brgyan pa/_stag gi pags pa'i sham thabs can/_skyil krung phyed pa'i gar gyis pad+ma dang zla ba nyi ma'i gdan la bzhugs par bsam mo/_/bzhi pa ni spyi bor zla ba'i steng du oM dkar po/_mgrin par pad+ma dmar po'i steng du AHdmar po/_
[\[71b.5\]]snying gar rdo rje rtse lnga pa'i steng du hUM sngon po bsgom mo/_/bzlas pa ni snying ga'i smad du nyi ma'i dkyil 'khor gyi steng du ut+pa la dmar po'i yu ba la tAM dmar po bsam/_de la sngags kyi phreng ba 'od zer dmar po dang bcas pa spros pas/_sems can gyi sdig pa sbyangs la/_bde ba mtha'
[\[71b.6\]]dag thob par bya'o/_/tshur 'dus kha nas mar zhugs phyag mtshan sa bon la thim/_nang du rang la rtogs pa skyes par bsam mo/_/de bzhin du yang nas yang du bsam zhing /_oM tA re tut+tA re tu re hUM phaT/_ces pa nus tshad bzlas so/_/'jog tsa na sems can thams cad kyis
[\[71b.7\]]rdzogs pa'i sangs rgyas thob par gyur cig bya'o/_/de nas spyod lam thams cad sgrol ma'i nga rgyal gyis goms par bya'o/_/dpa' mo gcig pa'i rnal 'byor ma'i sgrub pa'i thabs rdzogs so//_//paN+Di ta pa ra he ta dang /_bod kyi lo tsA ba dge slong shes rab rgyal
[\[72a\]]
[\[72a.1\]]mtshan gyis bsgyur ba'o//[ {D1711}]@##/_/rgya gar skad du/_o D+yan ka ma tA re de bI sA d+ha naM nA ma/_bod skad du/_u rgyan gyi rim pa'i sgrol ma'i sgrub thabs zhes bya ba/_bcom ldan 'das ma lha mo 'phags ma sgrol ma gnas chen gyi dbang
[\[72a.2\]]phyug ma la phyag 'tshal lo/_/gsang ba'i rgyud du rdo rje'i tshig 'di gsungs/_/de kho na nyid rtogs dka' man ngag 'di/_/spros pa dang bral rnam par rtog med las/_/dang po nyid rjes langs te bshad par bya/_/nyam nga spangs pa'i sems kyis sa gzhir bris/_/maN+Dal byas
[\[72a.3\]]te bdud rtsi lngas gang ba'i/_/thod pa rlung mes dag bsgom bdud rtsi 'bar ba yis/_/lus la khyab byugs phyi nang dag byas nas/_/'bol ba'i stan la rdo rje skyil krung dang /_/ye shes phyag rgyas brtan pas rab 'dug nas/_/stong kyang snang ba'i 'gro gsum thams cad la/_/
[\[72a.4\]]rmi lam sgyu ma dri za'i grong 'drar blta/_/snying nang mkha' dbus ye shes dri bral ba'i/_/zla ba'i steng du tAM yig 'od zer lnga/_/'bar ba 'phros te phyogs bcu'i sangs rgyas dang /_/sgrol ma dang bcas thams cad grub pa rnams/_/kun nas ye shes sku can dran par bya/_/ye shes
[\[72a.5\]]'od zer dag gi phyogs bcu yi/_/sems can thams cad bla med byang chub ni/_/sangs rgyas sa la rab bkod mkha' dbyings dang /_/'gro ba thams cad sgrol mar rab bltas te/_/ye shes mchod pas sna tshogs gnyis med mchod/_/dkon mchog gsum la skyabs su mchi
[\[72a.6\]]ba dang /_/sems can kun gyi don byas gsum po yis/_/dbye bas mi shes dang bcas sdig pa bshags/_/sdig las rnam grol myur du sangs rgyas shog_/bdag nyid 'gro ba sangs rgyas sgrol ma dang /_/snang ba'i yul rnams thams cad sgrol mar bya/_/rnam par
[\[72a.7\]]rtog pa ma lus bcom pa yis/_/chos rnams rang bzhin stong zhing bdag med do/_/oM shU n+ya tA dz+nyA na badzra swa b+hA ba At+ma ko\u0f85haM/_nam mkha'i khams su zla ba'i dbus gnas pa'i/_/de la stong pa'i ye shes kyis mnan pa/_/zla ba'i dbus su tAM gi yi ge las/_/
[\[72b\]]
[\[72b.1\]]rdo rje rlung me g.yo ba'i rnam dag pa'i/_/ye shes byin brlabs sangs rgyas kun zhing gi_/rnal 'byor rnal 'byor ma dang de bzhin gshegs/_/byang sems mgon po kun nas g.yo ba yi/_/ye shes rlung gi gnyis med yi ge la/_/thim pas ye shes ma lus thams cad
[\[72b.2\]]mkhyen/_/de khengs 'dres las gyur pas bdag nyid dang /_/'gro ba mtha' dag sgrol ma'i skur bskyed de/_/dmar dang sngon po ljang gu cung zad khro/_/dpa' bo zhi ba ser po steng gi zhal/_/thod pa'i phreng bas dbu brgyan ye shes lnga/_/rgyan rnams ma lus thams cad brgyan pa
[\[72b.3\]]yi/_/rdo rje ral gri ut+pal rin po che/_/thod pa kha T+wAM dril bu Da ma ru/_/'dzin cing bde ba'i ye shes 'bras bu 'byung /_/stag lpags sham thabs phyed krung gar gyis gnas/_/sna tshogs pad zla'i dkyil brtan snying rje khros/_/spyan gsum dmar bas kun la gzigs
[\[72b.4\]]g.yon du/_/blta zhing rlung gi dkyil 'khor la gnas pa/_/zhing du spros pa mchog gi rnal 'byor ma tshogs dbus/_/'jug cing bde ba thams cad rab ster bzhugs/_/pu dzA o a go rA de mA kA o tri ko ka la kA hi pre gr-i sau su nA si ma ku/_yi ge nyi shu rtsa bzhi 'di dag kyang /_/
[\[72b.5\]]rnal 'byor ma gnas 'khor lo lus la dgod/_/rnal 'byor ma yi dbang phyug rab tu bsgrub/_/spyi bo spyi gtsug rna g.yon ltag khung du/_/rna g.yas smin mtshams mig dang lag gnyis la/_/de bzhin mchan khung gnyis gnas nu ma gnyis/_/lte ba sna rtse kha mgrin snying ga
[\[72b.6\]]rnams/_/pho kha gsang gnas bshang lam de bzhin brla/_/rje ngar bol gong rkang mthil rkang sor dang /_/pus mo rim bzhin 'di dag lus la dgod/_/de nas lha yi rim pa dgod par bya/_/dang po lha mo su ra te shwa ri/_gnyis pa su ra ta san+to ri/_gsum pa su ra ta tsan+d+ra/_bzhi
[\[72b.7\]]pa su ra ta ma li ni/_lnga pa su ra ta b+hak+Shi dang /_drug pa su ra ta ka mi ni/_bdun pa su ra ta u gra dang /_brgyad pa su ra ta ut+ta ma/_/gnas dang nye ba'i gnas nas lha mo bsgom/_/rnal 'byor ma yi dbang phyug rab tu bde/_/dkar po ljang gu sngo ser kha dog bzhi/_/
[\[73a\]]
[\[73a.1\]]ser dkar dmar sngo kha dog de brgyad do/_/thod pa kha T+wAM dril bu Da ma ru/_/phyogs 'dzin brgyad po thod pa'i phreng ba dang /_/rgyan rnams thams cad kyis brgyan khro bo yi/_/shi k+She b+hi ma shi khaN+DI dang bcas/_/ke rA li dza tra lI de bzhin du/_/u dra dzo trI de
[\[73a.2\]]bzhin tsan+d+ri dang /_/mauN+Di bi ka ta ut+ka ste bcas/_/ki ri Ti na rta ki kaM pu dzI/_/puk+ka sI Dom+bi nI ma taM ge ni/_/yongs bskor 'di dag zhing dang nye ba'i zhing /_/tshan+do nye ba'i tshan+do 'du ba nye 'du ba/_/dur khrod nye ba'i dur khrod lha mo ni/_/bcu gnyis phyed dmar phyed ljang thod phreng
[\[73a.3\]]gis/_/dbu rgyan sna tshogs rgyan ldan skra grol ba/_/cung zad bsgyings shing cod pan rnam snang ldan/_/thod pa kha T+wAM 'khor lo rdo rje bsnams/_/sgo skyong bzhi ni sna tshogs mdog can la/_/mche ba gtsigs shing g.yas brkyang g.yon bskum bzhugs/_/sna tshogs
[\[73a.4\]]pad+ma nyi ma'i steng dbus na/_/mi bskyod pa yi dam tshig thor tshugs brgyan/_/thod pa kha T+wAM gri gug mi mgo 'dzin/_/sbrul gyi rgyan can bdud bzhi'i steng gnas pa/_/thams cad phyogs kyi gos can snying rje yis/_/dag pa bde ldan rin chen ye shes kyis/_/bdag pos
[\[73a.5\]]spyi bor spras pa rnam par brgyan/_/bde chen dbang phyug lte ba'i dbus bzhugs pa'i/_/bzang zhing che ba'i sgrol ma rnal 'byor ma/_/dga' bde'i dbang phyug ma kun 'dab ma la/_/g.yon skor g.yas skor dbyings kyi dbang phyug ma'i/_/'gro ba'i bdag mo'i 'khor lo
[\[73a.6\]]mang po ni/_/shi k+She nas bzung tsan+d+ra mtha' ma ni/_/nirti rkang stabs gar gyis bskor ba'o/_/sgo bzhi kaM bu la sogs g.yon skor gnas/_/spyi bo snying ga lte ba gsang ba brla/_/pus mo'i rim bzhin rang gi mtshan ma'i dbus/_/shin tu bzang ba ye shes lnga yi rigs/_/
[\[73a.7\]]lus la dgod pa bruM hUM AM trAM khaM/_/rdo rje pad+ma 'khor lo la sogs dbus/_/sems la sogs pa'i mtshan nyid bkod nas ni/_/ye shes 'od zer gyis ni 'khor lo dgug_/mnyam pa'i sems kyis mchod yon la sogs dang /_/ye shes bdud rtsi lnga yi mchod yon gyis/_/
[\[73b\]]
[\[73b.1\]]mchod cing bstod nas ye shes bdag la zhugs/_/rang gi spros nas ye shes chu rgyun gyis/_/dbang bskur shin tu spros shing ye shes kyis/_/mchod pa spros nas sangs rgyas rnal 'byor pa/_/sems can mtha' dag sgrol ma'i gzugs su mthong /_/bsgom par bya ba'i rnal
[\[73b.2\]]'byor ma yi bsgom pa yi/_/ngo bo mchog gi de nyid zhing rnams rim pa ltar/_/rnal 'byor ma yi man ngag dam tshig rim/_/bla ma'i rjes 'brangs bdag gis thob pa'o/_/bla ma'i zhabs kyi bka' drin las rtogs pa/_/ye shes rtogs pa'i bdag nyid ngo bos rtogs/_/
[\[73b.3\]]ye shes rtogs pa'i dri bral ye shes med/_/rtog med chos kyi bdag med mnyam pa nyid/_/kha dog dbyibs dang yi ge rang bzhin med/_/ring med chos rnams kun gyi de kho na/_/mchog gi dkyil 'khor rnal 'byor ye shes gnas/_/de kho na yi bzlas pa mchog
[\[73b.4\]]gi mchog_/de ni rnal 'byor dbang phyug rab tu bsgrub/_/bdag gi de nyid bzang po rab grub pa'i/_/rnal 'byor ma yi dkyil 'khor 'di dag gi_/ming gi yi ge dbus gnas thams cad la/_/dang po'i sa bon dang sbyar mtha' ma ru/_/hUM phaT sbyar bas sgo bzhi'i lha mo
[\[73b.5\]]bsdus/_/de steng dzaHhUM baM hoHsbyar ba yis/_/dus rnams kun tu rnal 'byor bya ba'o/_/phyugs dag bsad nas g.yos byas lha bshos bzhin/_/rnal 'byor ma grogs bzang dang sgom pa po/_/rtag tu bza' dang bza' min de bzhin du/_/btung dang btung min bgrod bya bgrod
[\[73b.6\]]min spyod/_/rnal 'byor ma tshogs dkyil 'khor 'di dag ni/_/sdig pas ma gos mnyam nyid brtan pa'i chos/_/rnal 'byor gong ma rnal 'byor ster gsang ba/_/shin tu gsang ba 'og ma'i gong ma 'di/_/sba zhing mi brjod skye ba 'di la 'grub/_/dge ba bcu dang tshangs pa'i
[\[73b.7\]]gnas bzhi ldan/_/sbyin sogs mang po gtong ba'i snying stobs can/_/mchog dang mchog min gong du bsgom/_/ji ltar rigs kyi rim par son pa yi/_/gang la mos pa sna tshogs rnal 'byor ma/_/ri dgas gdan can sna tshogs pad nyi la/_/bdag nyid rje btsun sgrol ma'i
[\[74a\]]
[\[74a.1\]]gzugs 'dzin ma/_/sna tshogs mdog can zhabs bzhi brkyang bskum du/_/yang dag brtan bzhugs ljang gu ser po dang /_/dmar po steng zhal g.yon dkar mche gtsigs zhal/_/thod pa zhal gyi steng gnas don grub kyi/_/dbu rgyan mi rus rgyan
[\[74a.2\]]'dzin skra grol ba/_/spyan gsum dmar bas mdzes pa'i gzugs can la/_/ral gri rdo rje gsor ba 'khor lo dang /_/lcags kyu dril bu snying gar sdigs mdzub 'chang /_/gri gug mi mgo mchog tu ut+pal thod/_/khaT+wAM ga 'dzin tshangs pa'i pags steng g.yogs/_/dbang
[\[74a.3\]]phyug chen po khyab 'jug gi steng du/_/zhabs kyi pad+mar bzhugs shing thugs 'khrug pa/_/sngon du brjod pa'i dkyil 'khor dbus na bzhugs/_/rnal 'byor ma tshogs thams cad sna tshogs mdog_/phyogs kyi gos 'dzin gsang ba sbas pa yis/_/gang gi dpal
[\[74a.4\]]ldan rnal 'byor byang phyogs kyi/_/rim pa'i rim pa gong ma'i rnal 'byor mchog_/brgyud pa'i rim pa thams cad bla na med/_/bsam gtan rnal 'byor ma snying bla na med/_/'dis ni bzang po'i las rnams thams cad byed/_/sbyangs pas sdig spyod spros med bsgom
[\[74a.5\]]par bya/_/gang zhig rnal 'byor gang gis sa 'og dang /_/sa steng sa bla ma lus phyi nang kun/_/lus kyi zhing gi ngo bo'i bdag nyid ni/_/gnas su ji ltar bde bar snying gar hUM/_/dpral steng oM dang spyi bor haM mig tu/_/hUM dgod lus kun haM phaT yan lag kun/_/lus
[\[74a.6\]]kyi zhing gi ngo bo'i bdag nyid ni/_/mda' spro he ho hi haM phaT/_/snying ga dpral ba spyi bo mig lus kun/_/yan lag thams cad yan lag drug lus la/_/cho ga rim bzhin 'gro ba'i rim par dgod/_/yi dam lha yi ngo bo'i bdag nyid du/_/'gro ba thams cad bltas te srid
[\[74a.7\]]pa las/_/sgrol ba'i sgrol ma'i bzlas bsgom de mchog yin/_/dur khrod shing gcig ri khrod gnas gzhi phug_/mchod rten mtha' 'khob rnal 'byor ma yi gnas/_/smad 'tshong ma gnas lam dang rgyal po'i grong /_/chu 'gram chen po'i drung dang rtags gcig pa/_/dbang
[\[74b\]]
[\[74b.1\]]phyug che gnas rdzing bu lteng ka'am/_/'jig rten mkha' 'gro ma yi gnas sam gang rung du/_/brtson pas gcig tu grogs med ngo bo'i bdag nyid du/_/yid dga' rnal 'byor brgyud pa zhing brgyud rigs brgyud pa'i/_/rnal 'byor ma yi bdag mo shin tu za/_/'khor lo brgyud pa
[\[74b.2\]]ye shes brgyud pa bsgom/_/rim par brgyud pa bla ma'i rim brgyud pa/_/mi phyed byang sems ngo bo brtan pa 'di/_/legs par mi phyed nges pa'i shes pa yi/_/mi bden yul chos rnam par rtog pa spangs/_/lus ngag yid kyi rgyud las bsgom 'grub pa/_/spyi bo'i steng du zla ba'i
[\[74b.3\]]dkyil 'khor gyi/_/steng na bdud rtsi lnga 'bab yang dag 'phro/_/gang zhig brtan pas oM yig bsgom par bya/_/mi phyed byas pa ji ltar rnal 'byor gyis/_/steng nas 'bab pa 'byung bar byed pa yi/_/'di yi rnal 'byor ma yi rnal 'byor gyis/_/rang gi ngo bo gzi brjid bcas
[\[74b.4\]]pa dang /_/kun nas sdug bsngal thams cad rnam spangs shing /_/mchod gnas chen po rje btsun sgrol ma'i sku/_/bsam gtan de kho na nyid don phyug pa'i/_/dpal ldan rdo rje sems dpas gang gsungs pa'i/_/mchu la baM yig dag gi laM gyi lce la a bzhag ste/_/
[\[74b.5\]]yid bzhin nor bu 'di mchog sdug bsngal thams cad 'phrog cing zhi/_/ye shes de nyid rang bzhin mthong ba 'di/_/gang zhig 'di bsgom rnal 'byor byang chub sems dpa' yi/_/grags pa chen pos zhi gsum 'grub par shog_/lha mo sgrol ma'i rang bzhin rnal 'byor
[\[74b.6\]]ldan/_/rdo rje gsang ba'i rgyud du sgrol ma yi/_/sgrub thabs gong du bris pa rdo rje'i tshig_/sems can ye shes thob byed gang yin 'di/_/ma dad pa'am ma sbyin bya ba ngan pa dang /_/chags can khro ba can min slob min bu la min/_/sdug bsngal blo can la min slob dpon
[\[74b.7\]]gyis/_/gzhan la sgrub thabs 'di sbyin byang phyogs kyi/_/u rgyan nas 'ong bram ze'i gnas kyi nang /_/zhing gi bu mo'i rnal 'byor ma tshogs rdo rje'i tshig de grub/_/bcom ldan 'das ma lha mo sgrol ma u rgyan gyi rim pa'i sgrub thabs rdzogs so//_//_
[\[75a\]]
[\[75a.1\]]mkha' 'gro ma rdo rje ldan mas gsungs pa'o/_/mahA A tsar+ya rat+na shrI'i slob ma paN+Di ta pa ra he ta dang /_lo tsA ba nag tsho dge slong shes rab rgyal mtshan gyis bsgyur ba'o//[ {D1712}]@##/_/rgya gar skad du/_ba liM alpa bi d+hiH/_bod skad
[\[75a.2\]]du/_gtor ma'i cho ga nyung ngu /_gnas chen gyi dbang phyug ma la phyag 'tshal lo/_/bdag nyid lha yi rnal 'byor dang ldan pas/_ci 'byor pa'i rdzas sngon du bshams la/_oM swa b+hA wa shud+d+haHsarba d+harmAHswa b+hA ba shud+d+ho\u0f85haM/_zhes brjod pas stong pa'i ngang las yaM yongs su
[\[75a.3\]]gyur pa las rlung gi dkyil 'khor/_der gnas pa'i raM las me'i dkyil 'khor/_de'i steng du a las thod pa che ba cig bsam mo/_/de'i nang du ma ra bi shu mu las/_dbus su ma las sha chen/_shar du ra las khrag_/bi las lho ru dri chen/_nub tu shu las byang
[\[75a.4\]]chub kyi sems/_byang du mu las dri chu/_de dag zhu ba las hUM oM trAM AHkhaM lngar gyur par bsam mo/_/de dag zhu ba las de bzhin gshegs pa lnga'i rang bzhin gyi gzugs su dmigs la/_de rnams zhu bas bdud rtsi dkar po'i rnam par bsams te/_steng du rim par hUM AH_
[\[75a.5\]]oM rnam par bsams te sbyar ba dang sbar ba dang rtogs par bya'o/_/de nas snying ga'i sa bon las 'od zer 'phros pas rnal 'byor me'i 'khor lo bltas te/_oM A ral+li hoHdzaHhUM baM hoHsarba tsak+Sha yo gi nI ye/_badzra bai ro tsa nAM ye i maM ba liM pra tits+tsha sa ma ya ma nu sma ra ma ma sarba sA d+ha nA
[\[75a.6\]]nany+tsa shAn+tiM puSh+TiM sarba tra ra k+ShA bA ra na gup+tiM ku ru hUM/_zhes pa lan gsum brjod la dbul lo/_/de nas snying ga'i tAM gi 'od zer las/_mchod yon/_me tog_/bdug spos/_snang gsal/_dri chab/_tsan+dan/_gur gum la sogs pa dang /_zhal zas/_bla re/_gdugs/_
[\[75a.7\]]rgyal mtshan/_ba dan/_na bza' la sogs pas mchod do/_/de nas de ma thag tu dngos grub gang 'dod pa la gsol ba btab la gshegs su gsol lo/_/rang gi snying la rjes su zhugs par bsam mo/_/gtor ma'i cho ga nyung ngu zhes bya ba rdzogs so//_//_
[\[75b\]]
[\[75b.1\]{D1713}]@##/_/rgya gar skad du/_pi thi shwa ra pU dza kra ma/_bod skad du/_zhing gi dbang phyug ma'i mchod pa'i rim pa/_bcom ldan 'das ma 'phags ma sgrol ma la phyag 'tshal lo/_/phyag na rdo rje sdigs mdzub bsnams/_/kha dog nag po khro bos mdzes/_/bong thung yan lag
[\[75b.2\]]sbrul gyis brgyan/_/smin ma sma ra skra ser gyen/_/spyan gsum sdigs mdzub snying gar 'chang /_/bgegs mthar byed pa dang po ru/_/sang nas stan las langs byas te/_/skad cig ma yi rnal 'byor bya/_/dang po gtsug lag khang la sogs par zhugs la/_phyag
[\[75b.3\]]byas pa'i sngags ni/_oM sarba ta thA ga ta kA ya wAka tsit+tA pra Na me na badzra ban+da naM ka ro mi zhes byas so/_/stan gyi steng du 'dug ste/_gong gi bgegs mthar byed kyi ting nge 'dzin gyis phyogs bcur se gol gtogs shing /_oM a mr-i ta kuN+Da li ha na ha na sarba big+h+nAM da ha da ha sarba pA paM hUM
[\[75b.4\]]phaT/_ces pas bgegs bskrad do/_/oM big+h+nAM ta kr-ita sa ma ye ta m+me yats+tsha aHhUM hUM a mr-i ta kuN+Da li ni swAhA/_zhes pa'i sngags kyis lhung bzed dang /_dri dang /_bdug pa'i 'khor lo yis bya'o/_/de blugs la bdud rtsi'i bsgom pa yis byin gyis brlab po/_/bdag
[\[75b.5\]]dang gnas dang rnal 'byor bsrung bar bya'o/_/zhing gi sgrol ma'i rnal 'byor rdzogs par bya'o/_/de nas rdo rje dril bu'i bsgom par bya ste/_de nas g.yon du dril gnas la 'di ltar bsgom mo/_/oM shU n+ya tA dz+nyA na badzra swa b+hA wa At+ma ko\u0f85haM/_zhes pas stong pa'i ngang las gru
[\[75b.6\]]gsum pa'i maN+Dal gyi nang du sna tshogs pad+ma'i dkyil 'khor gyi dbus su hriM gi sa bon yongs su gyur pa las sku mdog dkar mo bsgom mo/_/phyag bcu zhal lnga sangs rgyas thams cad kyi phreng ba can/_dang po'i zhal dkar po/_g.yas ser po/_rgyab dmar po/_
[\[75b.7\]]g.yon in+d+ra nI la/_steng gi nag po g.yas pa'i phyag na rdo rje/_'khor lo/_ral gri/_lcags kyu/_chos 'byung ngo /_/g.yon pa rin po che/_pad+ma/_dril bu/_zhags pa/_thams cad mkhyen pa'i ye shes kyi pusti'o/_/de las spros pas 'jig rten gyi khams kyi
[\[76a\]]
[\[76a.1\]]de bzhin gshegs pa thams cad kyi sngags kyi gzugs kyis bkug par bsams nas/_bgegs gdug pa can thams cad dang /_sdug bsngal gyi bye brag dang bcas pa gcod pa'i rdo rje ral gri'o/_/sems can sgrol ma'i mchod pa'i sngags zhal
[\[76a.2\]]nas/_oM na mo b+ha ga ba ti sarba ta thA ga tA nAM sarba satwa a pra ti ha ta g+ho ShA nAM oM gan+d+he a/_zhes so/_/de bzhin du bcom ldan 'das ma bdag nyid kyi sngags/_oM badzra g+haN+De ra Ni ta pra ra Ni ta saM pra ra Ni ta sarba bud+d+ha k+She tra pra tsa li te pradz+nyA pA ra mi ta nA da swa b+hA ba bi shud+d+he/_badzra d+ha ra hr-i da yA
[\[76a.3\]]san+to Sha ba hUM hUM phaT phaT swA hA/_thams cad rab tu bskul la de bzhin du de bzhin gshegs pa lnga dang /_byang chub sems dpa' dang khro bo'i rgyal po dang bcas pa sgras yang dag par bskul ba byas pas/_mchod pa'i dus su rtag tu spyan 'dren pa ste/_gang zhig gis bdug
[\[76a.4\]]pa dang bcas pas bkrol bas so/_/dril bu 'dis spyan 'dren pa myur du bskul ba dkyil 'khor gyi nang du brtan par byed pa'o/_/cho ga 'di'i sgras de bzhin gshegs pa'i ngo bo myur du thob pa dang /_mthong ba dang dge ba dang /_thos pa gang gis sdig pa thams cad las rnam par
[\[76a.5\]]grol ba dang /_byang chub kyi sems skye bar 'gyur ro/_/bkrol ba des sdug bsngal thams cad med pa dang /_nad dang /_de bzhin du 'jigs pa chen po brgyad dang /_gdug pa'i sprin gyi gnod pa dang /_rlung dang char ches pa dang /_chung ba yang spang bar 'gyur ro/_/bdud
[\[76a.6\]]dang bgegs dang log 'dren dang /_de bzhin du gnod sbyin dang srin po dang mche ba can dang bcas pa de thams cad skrag nas g.yo zhing brgyal ba dang phyogs bcur 'bros par 'gyur ro/_/de bzhin gshegs pa dang /_byang chub sems dpa' dang /_lha dang rdo rje khro bo dang /_
[\[76a.7\]]'jig rten skyong ba dang /_lha chen po rnams dang /_lto 'phye chen po dang /_'phags skyes po la sogs pa rgyal po chen po dang /_'phrog ma dang /_gza' dang /_rgyu skar la sogs pa rang bzhin gyis 'ong bar 'gyur ro/_/byin gyi rlabs rab tu byed pa'o/_/grub pa
[\[76b\]]
[\[76b.1\]]chen po'i dngos grub ster ro/_/'dod pa'i don thams cad sgrub par byed pa'o/_/tshe ring ba dang /_nad med pa dang /_mi sdug pa dang bral ba dang /_sdug pa dang bde ba chen po bla na med pa'i ye shes ster ba dang /_'gro ba thams cad sangs rgyas nyid du sgrol ba'o/_/mchod pa'i
[\[76b.2\]]maN+Dal gyi dus dang /_rab tu gnas pa byed pa dang /_sbyin sreg gi las byed pa dang /_de bzhin du gzugs brnyan mchod pa rab tu spyod pa'i dang por 'di blangs te phyag bya'o/_/de bzhin du de nas rdo rje 'dzin par 'gyur ro/_/lag pa g.yon pa byin gyis brlab ste/_oM AH_
[\[76b.3\]]hUM trAM khaM sor mo rnams la rim par yi ge mthe'u chung gi bar du bkod la/_de nas phyag byas rdo rje khu tshur gyis gzung ba g.yas su 'dug pa'i dri 'khor lo'i dung bzung la 'dis spyan drang ba'i dus dang /_de bzhin du gshegs su gsol ba gnyis la rdo rje dril bu'i ting nge 'dzin gyis
[\[76b.4\]]dkyil 'khor bar bya'o/_/de bzhin gshegs pa dang /_byang chub sems dpa' dang /_lha dang khro bo de bzhin du gang gi rigs kyi cho ga la/_mtshan ma gang gis mtshan pa de mngon du byas te dril bu dkrol bar bya'o/_/zhi ba la 'khor lo mngon du byas te dkrol lo/_/rgyas pa la
[\[76b.5\]]rin po che mngon du byas la gzung ngo /_/chags pa dang /_dgug pa dang /_dbang du bya ba la pad+ma mngon du byas te myur du dkrol bar bya'o/_/drag po'i las thams cad la sna tshogs rdo rje mngon du byas te dkrol lo/_/gang gis las kyi rjes su 'jug pa de'i 'od spros te 'ong /_gnas
[\[76b.6\]]gzhi'i gtsug lag khang dang rang gi khyim du de bzhin du bzung ba dang mchod pas/_rtag tu longs spyod chen po'i rgyu dang /_sangs rgyas thams cad kyi gsung 'di'o/_/sngags thams cad kyi gnas dran pas thams cad 'grub par byed do/_/de bzhin gshegs pa la mos pa 'dis
[\[76b.7\]]bcom ldan 'das ma'i rdo rje dang dril bu las gang gi rjes su 'jug pa 'dzin pa'i cho ga de'i bsam gtan bsgom pa'i rim pa'o/_/rdo rje slob dpon chen po lha'i rigs lha nyi ma dpal gyi zhal gyis mdzes pa las mtshan nyid la sogs pa 'dir ma brjod do/_/g.yas su gnas
[\[77a\]]
[\[77a.1\]]pa'i rdo rje las oM shU n+ya tA dz+nyA na badzra swa b+hA ba At+ma ko\u0f85haM/_zhes stong pa'i ngang las pad+ma dang zla ba'i steng du hUM gyur pa las/_dpal rdo rje sems dpa' sku mdog dkar po zhal gcig phyag gnyis pa g.yas pa thugs kar rdo rje/_g.yon pa dril bu dkur brten pa/_
[\[77a.2\]]skyil mo krung du bzhugs pa zhi ba'o/_/rin po che'i rgyan dang kha dog sna tshogs pa'i dar gyis dkris pa bsgom mo/_/de las 'od zer spros pas sems can thams cad de bzhin gshegs par gyur te thim pas rdo rjer gyur pa g.yas pas bzung la/_oM badzra rA dza hUM/_zhes pas
[\[77a.3\]]mchod pas mchod do/_/yi ge brgya pa'i sngags brjod pas maN+Dal bdud rtsi lngar gtor la/_oM ma hA maN+Dal bi d+hi hUM/_de bzhin du sgrol ma'i sgrub thabs las 'byung ba bzhin byin gyis brlabs pa'i sngags kyis mchod pa la sogs pa/_bsang gtor bya ste/_oM badzra
[\[77a.4\]]ar+g+haM swA hA/_oM badzra puSh+pe swA hA/_oM badzra d+hU pe swA hA/_oM badzra dI pe swA hA/_oM badzra gan+d+he swA hA/_oM badzra nai wi d+ye swA hA/_dril bus mchod par byas la srin lag gi sor mos rdo rje bzung ba/_oM me di nI badzrI b+ha ba hUM/_oM badzra ardza ni gri he hUM/_oM badzra su ka sa na hUM/_
[\[77a.5\]]sngags gsum po 'dis byin gyis brlab pa/_bdag nyid mchod pa ni g.yon pa'i srin lag mthe bos dri zhim po bsnams shing /_lha mo'i 'khor lo'i sngags kyi gnas chen gyi lha rnams la mchod pa ma lus pa yid kyis byas so/_/de nas bdud rtsi lnga'i mchod pa btung ngo /_/de
[\[77a.6\]]nas thang sku la sogs pa'i rten la mchod pa thams cad kyis mchod do/_/de nas rdo rje dril bu bzung la ye shes kyi 'khor lo spyan drang ba'i sngags brjod do/_/de bzhin du yi ge brgya pa dang dril bu'i sngags dang /_de nas sgrol ma'i 'khor lo'i sngags rnams bzlas/_de nas
[\[77a.7\]]lha mo rang rang gi sngags kyis mchod yon la sogs pa'i mchod pa thams cad dbul lo/_/bdug pa'i dus su dril bu dkrol zhing /_de nas sgrol ma'i 'khor lo'i rtsa ba'i sngags bzlas par bya'o/_/gtor ma dang bdud rtsi lngas mchod do/_/de nas bstod pas bstod
[\[77b\]]
[\[77b.1\]]pa dang /_yan lag bdun pa dang smon lam gdab po/_/de nas yi ge brgya pa brjod la/_oM khyed kyis sems can don kun mdzad/_/rjes su mthun pa'i dngos grub stsol/_/sangs rgyas yul du gshegs nas kyang /_/slar yang 'byon par mdzad du gsol/_/zhes pas
[\[77b.2\]]ye shes kyi 'khor lo phyir gshegs su gsol/_bsgoms pa rnams rang gi snying ga'i sa bon las nang du gshegs su gsol/_zhing gi dbang phyug ma'i mchod pa'i rim pa rdzogs so//_//paN+Di ta pa ra he ta dang /_lo tsA ba dge slong shes rab rgyal mtshan gyis
[\[77b.3\]]bsgyur ba'o//[ {D1714}]@##/_/rgya gar skad du/_tat+t+wa kA ri kA/_bod skad du/_de kho na nyid kyi tshig le'ur byas pa/_dpal rdo rje sems dpa' la phyag 'tshal lo/_/rtog pa'i dra ba spangs pa yi/_/zab mo rnam pa kun la khyab/_/kun nas 'phro ba grangs
[\[77b.4\]]med pa/_/kun tu bzang po phyag 'tshal lo/_/gang zhig snying gi pad+ma'i lte ba la gnas pa/_/mar me 'bar ba phra ba lta zhing mi bskyod sems/_/yul la mi 'jug khams gsum thams cad gnyis med 'byung /_/chos dbyings yang dag nyid la phyag 'tshal bdag mchog
[\[77b.5\]]go/_/nang du zhugs pa dbang po thams cad g.yo ba'i rta/_/ye shes ma lus rgyal ba mnyam 'byung khams gsum la/_/phan pa bskyed pa rab tu 'byung ba mthong ba 'di/_/'byung ba rtag tu nam mkha'i dri ma med pa'i dpal/_/sangs rgyas rjes dran rnal 'byor pa/_/chos rjes
[\[77b.6\]]dran pa'i sgom pa pos/_/chos rjes dran pa'i rnal 'byor gyis/_/chos sku'i rang bzhin 'byung ba po/_/dbus su mar me'i rnam par shes/_/shes mchog gi ni rtogs pa yi/_/rgyun du 'bar bsgom rtag par ni/_/'bar ba de la the tshom med/_/snying la rtag tu gnas pa
[\[77b.7\]]yis/_/yi ge rnam med thig le gcig_/de nyid bsgoms pa'i skyes bu de/_/ye shes bskyed pa mchog gi gnas/_/gnas 'dir rdo rje mkha' 'gro ma/_/snying rje'i sems kyis rol cing gnas/_/gnas 'dir sangs rgyas thams cad dang /_/byang chub sems dpa'
[\[78a\]]
[\[78a.1\]]'gro ba gsum/_/de dag thams cad mchod pa 'di sngon lam/_/de rnams gsal bar de nyid rtag tu 'dir/_/mchod pa 'di ni rgyal ba thams cad dang /_/nang gi bdag nyid rdo rje rnal 'byor la/_/rnal 'byor rdo rje 'byung bar 'gyur/_/de nas rdo rje mchod
[\[78a.2\]]'byung ba/_/mchod pa'i lam 'di 'byung ba'o/_/mchod pa lnga yi rnal 'byor gyis/_/myur bar sangs rgyas nyid thob bo/_/lnga yis mchod pa'i rnal 'byor pas/_/de dag rgyud du bshad pa yin/_/phyi yi mchod pa'i sems ni gzhan/_/nges pa'i rang bzhin sems
[\[78a.3\]]goms bya/_/lha yi 'byung gnas bsgom pa la/_/de ni yid kyi mchod pa chen po ste/_/sangs rgyas thams cad rab tu brtse bar dgongs/_/bshad pa chung ngu yang dag 'byung ba 'di/_/rgyun du don dam med pa de nyid do/_/don dam bde ba yang dag 'byung ba 'di/_/bshad
[\[78a.4\]]dam ma bshad ci yang med pa'o/_/gnas chen nyi shu rtsa bzhi'i bye brag kun/_/zhing chen 'di dag tu ni yang dag zhugs/_/zhing dag tu ni 'gro bar mi bya'o/_/ngal dub las ni de yin de nyid min/_/de ni de kho na nyid thob pa min/_/mi bden de dag kha cig tsam yang med/_/des na de kho na yod skyes bu de/_/mi bden de dag kha cig tsam
[\[78a.5\]]yang med/_/zhing dang nye ba'i zhing dang tshan+do rnams/_/der ni phyin pas dri ma med pa 'byung /_/des na khro'am grags par 'dod pa yis/_/skyes bu zhing du 'gro bar byed pa de/_/bdag gi gong du brjod pa de nyid do/_/sems can mos pa'i sems kyis rnal 'byor pas/_/bsam gtan
[\[78a.6\]]mchog las bde ba gzhan na med/_/khams dug de dag phyi rol rnal 'byor yin/_/de bas 'di ltar bsam gtan las bya'o/_/khams dug 'di dag bskor ba ni/_/phyi rol pa yi rnal 'byor yin/_/des na phyi rol spang bar bya'o/_/gnas dang rnal 'byor rol pa yis/_/
[\[78a.7\]]mthong ba rdo rje'i rnal 'byor ma/_/rnam par dag pa'i ye shes spyan/_/dpal ldan rnal 'byor rab tu brtan/_/snying rje chen po'i sems kyis so/_/de yis mchog gi dngos grub dag_/ji ltar 'dod pa ster ba 'grub/_/ye shes chags bral rnal 'byor pa/_/sgrub pa
[\[78b\]]
[\[78b.1\]]rab tu nges pa 'di/_/sna tshogs 'bad pas yang dag ldan/_/brtul zhugs spyod pa cung zad tsam/_/de nyid byas pas brtul zhugs gnas/_/gang dag rab tu spyod pa byas/_/bza' ba brtan pa brtul zhugs can/_/bsam gtan bza' ba yid skyes pa/_/smyon pa'i spyod
[\[78b.2\]]pa'i gzugs can de/_/de ltar gcer bu'am gcer bu ma yin/_/gang dang gang yin de dang des/_/rang gi lta sgom byed pa rnams/_/de kho na nyid rnam par bsam/_/zla drug rim pas bden pa la/_/lkugs pa lta bur rab tu gnas/_/rnal 'byor chen po mar me 'bar/_/
[\[78b.3\]]ye shes mchog 'bar des mthong nas/_/rnal 'byor ma nges g.yog byed do/_/ji ltar pad+ma bzang po la/_/ngang pa dga' bas gral du gnas/_/dpal ldan rdo rje yang dag par/_/the tshom med par 'byung bar 'gyur/_/gzugs brnyan lta bur 'jig rten 'di/_/sems can
[\[78b.4\]]kun gyi don byed pa/_/'dir ni bdag gis sems can don/_/dag pa'i sems kyis byas pa yis/_/'di dag snying rje cung zad tsam gyis ni/_/gang brjod des ni 'byung bar 'gyur ba yi/_/de nyid sbas pa bdag gis rgyas ma byas/_/bla ma'i drin bzung yang dag mtha' la mos/_/sems
[\[78b.5\]]srid dge ba'i bsags stobs kyis/_/bshes gnyen mi 'gyur mngon par rjes yi rang /_/de kho na nyid man ngag yang dag bris/_/'phel ba bdag gis gang thob 'di yis sems can gyi/_/snying po'i sgom mchog spyod bzang myur du bdag_/rin chen 'od zer 'jig rten
[\[78b.6\]]kun la shog_/de kho na nyid kyi man ngag rdzogs so//_//paN+Di ta pa ra he ta dang /_lo tsA ba nag tsho tshul khrims rgyal mtshan gyis bsgyur ba'o//[ {D1715}]@##/_/rgya gar skad du/_ta ta twa kA ri kA u pa de sha br-it+ti nA ma/_bod skad du/_de kho na nyid kyi
[\[78b.7\]]tshig le'ur byas pa'i man ngag gi 'grel pa zhes bya ba/_dpal rdo rje sems dpa' la phyag 'tshal lo/_/gang zhig snying gi pad+ma'i lte ba la gnas pa/_/mar me 'bar ba phra ba lta zhing mi bskyod sems/_/yul la mi 'jug khams gsum thams cad gnyis med
[\[79a\]]
[\[79a.1\]]'byung /_/chos dbyings yang dag nyid la phyag 'tshal bdag mchog go/_/gang zhig ces pa chos kyi dbyings so/_/phyag 'tshal chos kyi dbyings yang dag pa'i mtha' la'o/_/gang zhig chos kyi dbyings ni khams gsum thams cad gnyis med du 'byung ba'i
[\[79a.2\]]yang dag pa'i mtha'o/_/yul la mi 'jug de la phyag 'tshal te/_/snying ga'i pad+ma'i lte ba la gnas pa/_/zhes pa/_snying ni snying la'o/_/pad+ma ni pad+ma 'dab ma bzhi pa'o/_/kha dog dmar po 'byung ba bzhi'i rang bzhin ni/_lte ba'i dbus su zla ba nyi ma'i mchog gnas pa'o/_/'byung ba
[\[79a.3\]]chen po bzhi'i rang bzhin de la zla ba sa dang chu'i rang bzhin nyi ma dang rlung gi rang bzhin no/_/de ltar lte ba'i dbus su gnas pa de bcom ldan 'das chos kyi dbyings de bzhin nyid yang dag pa'i mtha'o/_/mar me 'bar ba zhes pa gnyis su med pa 'bar ba rab tu mthong bar song ba'o/_/
[\[79a.4\]]ci 'dir gsungs pa phra bar lta zhing zhes pa/_phra ba ni bcom ldan 'das te shin tu phra bas kyang ches phra ba'i rdo rje chos kyi dbyings tshul gcig pa'o/_/lta zhing zhes pa pad+ma'i rtsa ba lta bur gsal bar ro/_/mi bskyod sems pa zhes pa des sems rtse gcig pa'i rgyun du 'bab pa rtag tu
[\[79a.5\]]bya'o/_/ci 'dir gsungs pa khams gsum zhes pa 'dod pa dang gzugs dang gzugs med pa dag gnyis su med par song ba yang dag par bsdus pa mnyam pa nyid kyi tshul gcig dang /_thams cad nam mkha'i rnam par rab tu mthong ba'i don to/_/gong du brjod pa'i bsam gtan gyi yid
[\[79a.6\]]rang gi tshul gcig pa yang dag par bsdus pa 'di'o/_/yang dag pa brjod par byas te/_'gro ba'i don de kho na nyid gcig pu 'di gnyis su med pa nyid song ba kha cig cung zad spros pa med par mar me 'bar ba de las yon tan 'di 'byung ba'o/_/bcom ldan 'das chos kyi dbyings la
[\[79a.7\]]phyag 'tshal te/_zhes pa nyid la phyag 'tshal nas ci byed na 'di gsungs pa/_nang du gzhug pa dbang po thams cad g.yo ba'i rta/_/ye shes ma lus rgyal ba mnyam 'byung khams gsum la/_/phan pa bskyed pa rab tu 'byung ba thob pa 'di/_/'byung ba rtag tu nam mkha'
[\[79b\]]
[\[79b.1\]]dri ma med pa'i dpal/_/zhes pa'o/_/nang du gzhug pa zhes pa rnam par g.yeng bar 'gro ba'i spangs pa brjod pa'o/_/ye shes yang dag pa'i mtha' mthong ba'i spyan 'byung ba'o/_/rang 'byung gi rnal 'byor dri ma med pa'i dpal 'di shes pa de/_dpa' bo mchog gang yin pa'i dbang po
[\[79b.2\]]de nam mkha'i rnam par 'byung ba'i rnal 'byor gang yin pa'o/_/nang du zhes pa'i phyi rol du g.yeng ba thams cad kyi sems nang du gzhug pas 'phro ba'i g.yo thams cad bcings pa ni sde drug gi dbang po'i rta'o/_/rang gi yul 'dod pa'i sems 'di ni byed pa bcings pa'i rnal 'byor bya ba'i
[\[79b.3\]]skyil mo krung ngo /_/de nas phyis dri ma dang bral bar 'byung ngo /_/ye shes gang 'byung gsungs pas ye shes ma lus sogs pa kun nas rgyal ba las rgyal ba'i sangs rgyas bcom ldan 'das 'byung ba'o/_/mnyam 'byung ni skad 'byung ba lhung bzed ltar 'byung ba'i gnas pa 'di gsungs
[\[79b.4\]]pa 'byung ba'o/_/de bzhin gshegs pa thams cad kyi ye shes bskyed pa/_gzhan ma yin pa'i mchog rgyal ba'o/_/de'i rigs khams gsum pa'o/_/khams gsum pa 'di dag thams cad bskyed pa'i rgyu 'byung ba rnams so/_/gsung gi ngo bo ye shes su byed pa 'di'i don yin
[\[79b.5\]]no/_/'di na 'byung ba gzugs phra ba de 'byung ba'o/_/sgom pa po nam mkha'i de nyid dri ma med pa'i dpal lo/_/bzang po gang zhig de kho na nyid gsum pa'o/_/rnam par rtog pa bsdus nas 'dzin pa de nyid gnyis kyi tshul gyis 'gro bar mthong ba gang brjod pa'o/_/rmongs pa chen po'i
[\[79b.6\]]rnam par rtog pas 'khor bar ltung ba'o/_/rnam par mi rtog pa'i ting nge 'dzin la gnas pa de/_nam mkha'i rnam par mthong ba 'di rnam par mi rtog pa'o/_/sangs rgyas rjes dran rnal 'byor pas/_/chos rjes dran pa'i sgom pa pos/_/chos rjes dran pa'i rnal 'byor gyis/_/chos
[\[79b.7\]]sku'i rang bzhin 'byung ba'o/_/ci brjod pa des bcom ldan 'das bsgom pa 'di gsungs so/_/sangs rgyas rjes su dran zhes pa la sogs pa ni/_gzung ba dang 'dzin pa'i rnam par rtog pa 'phel ba 'di ltar sangs rgyas kyi ngo bo rdo rje rnal 'byor ma bzhi'i tshul gyis rang bzhin
[\[80a\]]
[\[80a.1\]]de'i dbus na chos kyi dbyings kyi bcom ldan 'das so/_/de'i grogs rnal 'byor pa 'di'i sgyu ma rnal 'byor ji skad gsungs pa ni/_chos rjes su dran pa'i sgom pa pos zhes pa chos 'di bcom ldan 'das pad+ma'i lte ba'i dbus su gnas pa/_gong du
[\[80a.2\]]brjod pa de dag bsgom pa ni/_de nas rnal 'byor pas chos kyi dbyings yang dag par bskyed la nam mkha'i rnal 'byor par rab tu 'byung bar song ba'i chos sku 'byung ba'o/_/de'i don ni 'di'i pad+ma'i steng du thig le bzhi rnams lha mo bzhi rdzogs pa'o/_/lte ba'i thig le las bcom
[\[80a.3\]]ldan 'das rdzogs par ro/_/rang gi yi dam gyi lha bsam par bya'o/_/de'i thugs kar pad+ma'i lte ba la chos kyi dbyings bsam mo/_/gnas pa de bul ba bul bar khad kyis rim gyis ji ltar rnal 'byor bsgom pa goms par bya'o/_/de nyid zhi ba'i rnam par 'jug pa zhugs pa gang du rtsa
[\[80a.4\]]gnyis 'gog pa de dag gis 'gog pa'i rnam par rang bzhin med pa nyid goms par bya ba 'di de brjod pa/_gong nas gong du khad kyis rim par rang bzhin med pa nyid 'byung ba'o/_/man ngag 'dis zhi ba gcig pu'i bde ba thob par ro/_/dbus su mar me'i rnam par shes/_/ye shes
[\[80a.5\]]mchog gi rtog pa yi/_/rgyun du 'bar bsgom rtag par ni/_/'bar ba de la the tshom med/_/ces pas dbus su mar me la sogs pa 'di dbus kyi mar me 'di bskyed pa mthong ste/_dbus kyi mar me rnam par shes pa'am/_sems dang yid shes gang gsungs pa de rnam par shes pa
[\[80a.6\]]'di'i rnam grangs so/_/de ni dbus su mar me'i rnam par shes pa snying ga'i pad+ma'i ge sar gyi dbus su song ba bsgom pa'i yid g.yo ba med pa'o/_/chos kyi dbyings ye shes 'byung ba'i phyir gsungs pa'o/_/mchog gi rtogs pa de kho na nyid kyi dpe 'di nyid rgyun du mi g.yo bar rnal
[\[80a.7\]]'byor bsgom pa bsam par bya'o/_/de dag bsgom pa goms par rgyun chad med pa'i tshul du bsgom pa'i yid nyid do/_/de lta bas na byed pa 'bar ba 'di snying gi mar me don 'di'o/_/bum pa can gyi byed par gnas pa'am myur du ye shes kyi gtum mos 'gog pa'i rnal 'byor 'di brjod
[\[80b\]]
[\[80b.1\]]pa/_'byung rngub 'gog pa'i 'bar ba'i bsam gtan 'dis/_de nyid med pa kun nas byed pa la the tshom ma byed cig_/thams cad mkhyen pa'i gsung ji lta ba yin no/_/snying la rtag tu gnas pa yis/_/yi ge rnams med thig le gcig_/de nyid bsgom pa'i skyes bu de/_/ye shes
[\[80b.2\]]bskyed pa mchog gi gnas/_/zhes pa la snying la zhes pa/_snying gi pad+ma'i ge sar gyi dbus su phra ba'i thig le rdo rje'i rang bzhin du gnas pa/_dus thams cad du brtan par gnas pa ci yang med pa rnams/_rang gi ngo bo med pa yi ge med pa/_g.yo ba med pa/_rang gi rnam par shes pa
[\[80b.3\]]nang du gnas pa'i rang bzhin no/_/nam mkha'i rnam par rab tu snang ba de nyid 'di'i rnam par bsgom pa ste ye shes skye ba'o/_/ci nyan thos la sogs pas mi rtogs pa de/_mchog tu rnam par mi rtog pa de bzhin gshegs pa'o/_/gnas 'dir rdo rje mkha' 'gro ma/_/snying rje'i sems
[\[80b.4\]]kyis rol cing gnas/_/gnas 'dir sangs rgyas thams cad dang /_/byang chub sems dpa' 'gro ba gsum/_/zhes pa ni/_phyag 'tshal ba sngon du byas nas/_tshigs su bcad pa lnga'i de kho na nyid du bstan pa'o/_/da ni phyi rol gyi mchod pas g.yengs par 'gyur bas de spangs par
[\[80b.5\]]gsungs te/_'di ni de'i snying ga'i pad+ma'i ge sar gyi dbus su rdo rje mkha' 'gro ma la sogs pa dang bcom ldan 'das so/_/rtog pa'i dra ba rnams bsal ba/_/snying rje chen po'i rigs kyis gnas/_/gnas 'dir sangs rgyas thams cad dang /_/sems kyi rang bzhin de nyid mkha'
[\[80b.6\]]'gro ma'o/_/de ni rig pa gang zhig rtog pa'i sangs rgyas thams cad ces pa rnam par snang mdzad la sogs pa'o/_/byang chub sems dpa' zhes pa byams pa la sogs pa'o/_/byang chub ni rnam par mi rtog pa'i ye shes so/_/sems gang la mos pa 'di dag de nyid du gsung gis
[\[80b.7\]]gsungs pa'o/_/byang chub med cing ming med pa/_/gzung ba dang 'dzin pa'i mtshan nyid kyi rtog pa las grol ba'i ye shes kyi sems ni 'di byang chub dran pa 'di'o/_/gcig min pa'i 'gro ba gsum byung ba ni/_de gsungs pa 'gro ba gsum ste de'i rnam par snang zhes pa 'byung ba'o/_/
[\[81a\]]
[\[81a.1\]]'di ltar khams gsum 'di thams cad sems kyis byas pas 'byung ba'o/_/phyi rol dang nang gi 'gro ba'i bdag nyid med par rab tu snang ba'o/_/rgyal ba'i sras po'i rnam par khams gsum pa 'di rnal 'byor 'byung ba gong du gsungs pa'o/_/de dag thams cad
[\[81a.2\]]mchod pa 'di smon lam/_/de rnams mar me de nyid rtag tu 'dir/_/mchod pa de 'dir rgyal ba thams cad dang /_/zhes pa la sogs pa gang zhig nges pa'i rang bzhin thig le'i rgyal po'i mchod pa des/_dus thams cad du sangs rgyas dang byang chub sems dpa' thams cad mchod pa'o/_/
[\[81a.3\]]gzhan gyi don gyi phyi rol gyi mchod pa spangs la/_de nyid rnal 'byor pa g.yeng ba de dag gong du brjod pa 'di dag phra ba'i rdo rje mgon po bcom ldan 'das snang ba'o/_/rnam par blta zhing rab tu blta ba'i gnyis su med pa'i lha mchod pa'o/_/ci phyi rol gyi mchod pa g.yeng bar byed pa'o/_/
[\[81a.4\]]nang gi bdag nyid rnal 'byor la/_/rdo rje rnal 'byor 'byung bar 'gyur/_/de nas rdo rje mchod 'byung ba/_/mchod pa lnga yi rnal 'byor gyis/_/'di dag mchod pa med par nang gi bdag nyid 'di brjod pa bdag nyid rdo rje rnal 'byor brjod de/_thabs dang shes rab snyoms 'jug pa 'di
[\[81a.5\]]gsungs pa/_dman pa'i bsam pa 'di gsungs pa'o/_/thabs dang shes rab snyoms par 'jug pa 'di dang mthun par rdo rje mi 'jigs pa'i rnal 'byor byed pa rdo rje'o/_/de gsungs pa'o/_/de nas yang rdo rje mchod pa 'di'i bdag nyid mi 'jigs pa'i ting nge 'dzin gyi mchod pa
[\[81a.6\]]yid la byed pa ni rdo rje mkha' 'gro'o/_/mchod pa lnga yi rnal 'byor pa/_/myur bar sangs rgyas nyid thob bo/_/de dag rgyud du bshad pa yin/_/phyi rol mchod pa'i sems ni gzhan/_/shin tu byas pa 'di ni bcom ldan 'das kyis zung du bshad pa'i rgyal ba'i mchod pa'o/_/mchod
[\[81a.7\]]pa lnga'i me tog la sogs pas phyi nang gi bdag nyid gong du brjod pa'i mchod pa des ni myur du sangs rgyas nyid thob pa'o/_/yod pa 'di dag rgyud du gsungs pa'i phyi rol du 'di bsdus pa'i rnal 'byor ro/_/nges pa'i rang bzhin sems goms bya/_/lha yi 'byung gnas bsgom pa la/_/
[\[81b\]]
[\[81b.1\]]yid kyi mchod pa chen po ste/_/sangs rgyas thams cad rab tu brtse bas dgongs/_/'di mchod pa zhes pa gzhan med pa'o/_/de nyid med pa'i ngo bo mtshan nyid ci yang med pa 'di brjod do/_/rang bzhin med pa'i ming gi sgra ni gzung ba dang 'dzin pa'i mtshan nyid ces bya ba yin/_de rang bzhin
[\[81b.2\]]med pa'i ngo bor gnas pa de ltar goms par byas pa las/_de byed par rang gi lha'i rnam par bsam par bya'o/_/de ni rang gi yid kyi mchod pa chen po yi/_de'i tshe de bzhin gshegs pa dang rdo rje rnal 'byor ma brtse bas thugs dgyes par byed pa'o/_/cis na phyi rol gyi mchod pa g.yeng bas
[\[81b.3\]]byed pas so/_/bshad pa cung zad yang dag 'byung ba ni/_/rgyud du don dam min pa de nyid de/_/don dam bden pa yang dag 'byung ba 'di/_/bshad dam ma bshad 'di la ci yang med/_/bstan bcos su med par brjod pa dag gi rnal 'byor brtan par gnas pa 'di gsungs pa'o/_/yod
[\[81b.4\]]pa 'dir bshad pa 'jig rten pa 'dul ba'i don du sangs rgyas kyi rgyud du gsungs pa'o/_/de nyid med par yang don med par de/_nga de nyid sangs rgyas kyi ye shes kyi rigs rgyas par mdzad pa 'di rnam par mi rtog pa nyid do/_/gnas chen nyi shu rtsa bzhi'i bye brag kun/_/zhing chen 'di
[\[81b.5\]]dag tu ni yang dag zhugs/_/zhing dag tu ni 'gro bar mi bya'o/_/ngal dub las yin de ni de nyid min/_/phyi rol gyi g.yeng bas yid g.yeng ba'i bsam pa dang ldan pas mi bya'o zhes gsungs so/_/nyi shu rtsa bzhi zhes pa la sogs pas 'di nyi shu rtsa bzhi'i bye brag tu byed pa zhing bzhi'i bye
[\[81b.6\]]brag ces pa la sogs pa dpag tu med/_de'i zhing la sogs pa'i byed pa sems kyi rdo rje rnam par bzhugs pa'o/_/'di'i zhes pa nye bar mi bskor ba gsungs pa/_de skad bskor bas khams ngal dub sdug bsngal gyi bya ba 'ong bar byed pas de kho na'i rnal 'byor chen po rnams gang des
[\[81b.7\]]ni de thob pa'o/_/de ma yin pa mi bden pa/_/de dag kha cig tsam yang med/_/des na de kho na yod skyes bu de/_/mi bden de dag kha cig tsam yang med/_/zhing dang nye ba'i zhing dang tshan+do rnams/_/der ni phyin pas dri ma med pa 'byung /_/de nas khro ba'am grags pa 'dod pa yis/_/
[\[82a\]]
[\[82a.1\]]skyes bu zhing du 'gro bar byed pa ste/_/med de rang 'byung bcom ldan 'das kyis gsungs pa/_zhing la sogs pa bskor bas dri ma med par 'byung ngo /_/de la bdag rgol ba'i sems 'di dag zhing la sogs pa dang zhing dang nye ba'i zhing gi mchog tu byed pa dri ma med pa
[\[82a.2\]]'byung zhes pa/_rdo rje rnal 'byor ma'i dgongs pa yang dag par 'byung ba 'di ngo mtshar che'o/_/de nas gang la bskor bas stobs nyams par byed pa'i bya ba/_khyim mang po'i bya ba gang g.yeng ba'i sems gnyis med par zhi ba la sogs pa'i ming gi grags pa thob kyi bzang po ma yin par 'byung
[\[82a.3\]]ba'o/_/bdag gi gong du de nyid de/_/sems can mos pa'i sems kyi rnal 'byor pa/_/bsam gtan mchog las bde ba gzhan na med/_/de bas 'di ltar bsam gtan las bya'o/_/stobs kyis de dag bskor bas brjod du med pa dri ma med pa mthong zhing myong ba de don dam par yang
[\[82a.4\]]med pa'o/_bsam gtan zhes pa 'di bsam gtan gyi sems rtse gcig pa de las byung ba'i bde ba gzhan ci yang med de/_de nyid bsam gtan gyi bya ba nyin mtshan du bya'o/_/khams dub de dag bskor ba ni/_/phyi rol pa yi rnal 'byor yin/_/de nas phyi rol spang bar bya/_/gnas bya
[\[82a.5\]]rnal 'byor rol pa yis/_/dub pa zhes pa de dag phyi rol pa mngon par gnas pas khams dub nges par ster bar 'gro ba'i phyi rol gyi bya ba phar la spang ngo /_/de kho na nyid kyi rnal 'byor pa rnam par gnas pa rnal 'byor rol pa'i bde ba'o/_/mthong ba rdo rje rnal 'byor ma/_/rnam par dag pa'i
[\[82a.6\]]ye shes spyan/_/skal ldan rnal 'byor rab tu brtan/_/snying rje chen po'i sems kyis so/_/brtse ba'i dbang gis gnas pa 'di la bsam gtan pas mthong ba 'dis bskor ba'i bya ba med pa'o/_/de yis mchog gi dngos grub dag_/ji ltar 'dod pa ster ba 'grub/_/ye shes
[\[82a.7\]]chags bral rnal 'byor pa/_/bsgrub pa rab tu nges pa 'dis/_/de dag ci yi ngo bor mthong /_/zhes pa bcom ldan 'das rdo rje ma brtse ba'i dbang gis bden pa mchog gi dngos grub ye shes ji ltar 'dod pa 'byung ba'i rnal 'byor pa'o/_/gzhan yang ral gri la sogs pa ji ltar mngon
[\[82b\]]
[\[82b.1\]]par 'dod pa gang yin pa ye shes bsgrub pa thams cad rab tu byed pa'o/_/sna tshogs 'bad pas yang dag ldan/_/brtul zhugs spyod pa cung zad tsam/_/de nyid byas pa brtul zhugs gnas/_/gang gang rab tu spyod pa bya/_/ye shes chags bral bsgrub pa yis/_/ci brtul zhugs
[\[82b.2\]]kyi spyod pa 'di btang snyoms 'di zhes pa/_sna tshogs zhes pa 'di rab tu byed pa'i theg pa'i lus g.yeng ba'i spyod pa mi brjod de/_'di ltar rgyun du gnas pas bskor bar mi bya'o/_/de kho na nyid kyi brtul zhugs spyod pa'i rnal 'byor pa'o/_/bcom ldan 'das kyis bzang po'i dbang du
[\[82b.3\]]brtul zhugs kyi spyod pa gsungs pa'o/_/gang gang rab tu spyod pa byas/_/bza' ba brtan pa brtul zhugs can/_/bsam gtan bza' ba yid bskyed pa/_/smyon pa'i spyod pa brtul zhugs can/_/med par ston pa'i rgyud du ji ltar bza' ba la gnas pas 'di la ci bya zhes brjod do/_/gang
[\[82b.4\]]gang zhes pa rab tu bza' ba'am rab tu bza' ba min/_bslangs pa'am ma bslangs pa'am/_mos pas byin pa'am/_mos pa med pas byin pa'am/_bza' bar gnas pa bza' ba'i bya ba bya/_/brtul zhugs can gyis brtul zhugs so/_/bstan bcos nas bzung ba'i spyod pa'i
[\[82b.5\]]brtul zhugs kyi sdom pa mi bya'o/_/nyin mtshan du bsam gtan gyi bza' ba 'di bza' ba'o/_/nges par 'byung ba brtan par smyon pa'i rnam pas gnas par bya'o/_/gzhan gyi drung du 'gro ba g.yeng ba'i ngo bo'o/_/de ltar gcer bus gcer bu min/_/gang dang gang yid de dang des/_/rang
[\[82b.6\]]gi lta sgom byed pa rnams/_/de kho na nyid rnam par bsam/_/mgo la sogs pa'i slong mo g.yeng ba'i spyod pa brtul zhugs kyi gtam la rtog pa'i rtsa ba byed pa 'di gsungs pa/_bya ba'i rgyud la sogs par gcer bu la sogs pa spang ba dang /_ci ltar drung du gnas pa'i rgyud 'dir gsungs
[\[82b.7\]]pa'o/_/bzhi mdo la sogs par gang dang gang du gnas pa'i de la skyil krung bza' bas/_nyin mtshan dus thams cad du bzlas pas de gang gis lus dka' ba 'di'o/_/de dang de la sogs pa ngang gis gnas kyang yang dag par spong ba bzhi'i de nyid bsgom par bya'o/_/zla drug rim
[\[83a\]]
[\[83a.1\]]pas bden pa la/_/lkugs pa lta bur rab tu gnas/_/rnal 'byor chen po mar me 'bar/_/rtog pa mang po 'di yis ci zhig bya/_/ye shes dang rnam par shes pa 'di gsungs so/_/zla drug ces pa la sogs par bden par zla drug gis sangs rgyas kyi dngos grub bo/_/
[\[83a.2\]]ci'i phyir 'gro ba dang 'grogs par dka' ba 'di gsungs pa mi smra ba la sogs pa dngos po'i dbang du byas pa mi smra ba'i brtul zhugs 'dis/_rnal 'byor chen po 'bar bas rdo rje mkha' 'gro ma drung du byon dus bzang por byed do/_/ye shes mchog 'bar des mthong nas/_/rnal 'byor
[\[83a.3\]]ma des g.yog byed do/_/ji ltar pad+ma bzang po la/_/ngang pa dga' ba gral du gnas/_/ye shes pa la sogs pa ye shes de rnam par rtog pa thams cad spangs pa'i rnam pas 'bar ba'i snang gsal de bzang po de la gsal zhing snang ngo /_/ji ltar pad+ma 'byung ba la rgyas pa la ngang pa
[\[83a.4\]]gral du 'jug pa ltar mkha' 'gro'o/_/dpal ldan rdo rje 'dzin yang dag_/the tshom med par 'byung bar 'gyur/_/gzugs brnyan lta bu'i 'jig rten 'di/_/sems can kun gyi don byed pa'o/_/dpal ldan la sogs pa 'dis 'bras bu bstan te/_dpal legs par rtogs
[\[83a.5\]]pa'o/_/'di ni bdag gis sems can gyi don du/_dag pa'i sems can rnams kyis gang byas pa/_/'di dag snying rje cung zad tsam gyis ni/_/gang brjod des ni 'byung 'gyur ba'i/_/nges par bzung ba'i dgongs pa brjod pa'o/_/'di dag la sogs pa bde bar rtogs pa'o/_/
[\[83a.6\]]de nyid sbas pa bdag gis rgyas ma byas/_/bla ma'i drin bzung yang dag mtha' la mos/_/sems bzang ba yi dge ba bsags stobs kyis/_/rgyas ma byas zhes pa la sogs pa de ci ga snyam na/_de nyid med pa'i de kho na nyid ma brjod kyi/_sbas pa'i don bla ma'i drin gyis
[\[83a.7\]]sems can bzung ba'o/_/bshes gnyen mi 'gyur rjes yi rang /_/de kho na nyid man ngag bris/_/dge ba bdag gis gang thob 'di yis sems can gyi/_/snying po sgom mchog spyod bzang myur du dga'/_/ma 'ongs pa na mi brtan pa la gsol ba 'debs 'di brjod/_/sems
[\[83b\]]
[\[83b.1\]]kyis bsags pa zhes pa ni bsags pa'i sems ni dus ring por dge ba 'phel ba'i rnal 'byor pa'i lam byas pa'o/_/de dag thob par gnas pa 'di yis sems kyis rlabs 'phel ba 'di ltar byas pa sred cing zhes pas grub pa thob pa'o/_/myong ba gang yin pa byung ba brtan pa mi rtog pa
[\[83b.2\]]byed pa 'di la yid la byed pa bzang po 'di thams cad du thams cad rlabs byed pa'o/_/de kho na nyid kyi man ngag yang dag par bris pa'i bdag gi bsod nams 'phel ba des 'jig rten thams cad la de kho na nyid kyi rin po che ltar gsal ba rab tu 'byung bar gyur cig_/de kho na nyid kyi man
[\[83b.3\]]ngag bris pa'i bsod nams gang des thob pa 'di brjod pa'o/_/de kho na nyid 'di zhes pa la sogs pa legs par go ba rdzogs so//_//de kho na nyid kyi man ngag mkhas pa chen po slob dpon chen po slob dpon su dza ya shrI b+ha dra'i zhabs kyis mdzad pa'o/_/rgya gar gyi mkhas pa
[\[83b.4\]]rin dpal gyi zhabs la gtugs pa/_paN+Di ta pa ra he ta dang /_lo tsA ba nag tsho dge slong shes rab rgyal mtshan gyis bsgyur ba'o//[ {D1716}]@##/_/rgya gar skad du/_pi thi kra ma tA ra de bI sto traM/_bod skad du/_gnas chen gyi rim pa'i lha mo sgrol ma'i bstod pa/_
[\[83b.5\]]bcom ldan 'das 'phags ma lha mo sgrol ma la phyag 'tshal lo/_/skye dang mtha' dbus rnam pa med/_/e yi yi ge'i rigs las skyes/_/ye shes bdud rtsi'i khu bas myos/_/zhing gnas lha mo nyid phyag 'tshal/_/bco lnga'i dus kyi rnam pa med/_/dus med thig le'i tshul
[\[83b.6\]]gnas pa/_/skyil krung phyed pa'i gar gyis gnas/_/zhing gnas lha mo nyid phyag 'tshal/_/dang po mtha' dang dbus ma'i tshul/_/rigs lnga'i rgyan gyis brgyan pa yi/_/ye shes lnga ni gcig gi tshul/_/zhing gnas lha mo nyid phyag 'tshal/_/sa dang chu dang me dang rlung /_/nam mkha'
[\[83b.7\]]rnam pa thams cad du/_/khams lnga yi ni rnam pa'i tshul/_/zhing gnas lha mo nyid phyag 'tshal/_/A li kA li las byung ba/_/dbyangs dang gsal byed thams cad la/_/yi ge med pa'i rnam pa thob/_/zhing gnas lha mo nyid phyag 'tshal/_/sku gsum rigs la 'jug pa'i tshul/_/
[\[84a\]]
[\[84a.1\]]thar lam rab tu 'byung ba yis/_/rigs kyi tshul med lhag pa'i tshul/_/zhing gnas lha mo nyid phyag 'tshal/_/stong phrag bdun cu gnyis gnas pa'i/_/rtsa yi bu ga'i sbubs kyi nang /_/a wa d+hU tI'i dbus gnas pa/_/zhing gnas lha mo nyid phyag 'tshal/_/
[\[84a.2\]]stong pa shin tu stong pa dang /_/stong pa chen po gang du gnas/_/thams cad stong pa steng na gnas/_/zhing gnas lha mo nyid phyag 'tshal/_/brjod pa tsam las skye 'gag med/_/brjod pa'i mtha' la gnas pa dang /_/tshig bzhi dag gi gang du 'pho/_/zhing gnas lha mo nyid phyag 'tshal/_/
[\[84a.3\]]nang du rang la gnas pa yi/_/'khor lo bzhi yi rnam par gnas/_/byang chub lhag pa'i tshul gnas pa'i/_/zhing gnas lha mo nyid phyag 'tshal/_/nyi shu rtsa bzhi dag gi yul/_/zhing gi 'dren pa'i lha mo de/_/zhing bzhir snyoms par gnas pa yis/_/zhing gnas lha mo nyid phyag 'tshal/_/
[\[84a.4\]]mu stegs lta ba khyab 'jug ma/_/nyi ma tshangs pa'i rang bzhin kun/_/ci yang med pa'i gzugs 'dzin ma/_/zhing gnas lha mo nyid phyag 'tshal/_/oM gyi gsang sngags 'di nyid la/_/bdag gis mos pa'i sems kyis ni/_/mi bskyod rdo rje byas pa yis/_/sems
[\[84a.5\]]can rjes su 'dzin par shog_/gnas chen gyi lha mo sgrol ma la bstod pa rdzogs so//_//paN+Di ta pa ra he ta dang /_lo tsA ba tshul khrims rgyal mtshan gyis bsgyur ba'o//[ {D1717}]@##/_/rgya gar skad du/_pi thi shwa ra sto tra/_bod skad du/_zhing gi dbang
[\[84a.6\]]phyug ma'i bstod pa/_bcom ldan 'das zhing gi dbang phyug ma la phyag 'tshal lo/_/kun rtog thams cad yang dag 'phrog_/dngos rnams rang bzhin ngo bo ni/_/sems can kun la phan don du/_/snying rje'i mchog la phyag 'tshal lo/_/'khrul pas khyab pa thams cad
[\[84a.7\]]du/_/zhabs kyis mnan nas rnam par spangs/_/nyon mongs thams cad bsal ba yi/_/zhing gi dbang phyug phyag 'tshal bstod/_/thams cad gnyis med mchog tu spangs/_/don rnams thams cad yongs su rdzogs/_/rnam pa can ni rnam pa med/_/byang chub gzugs
[\[84b\]]
[\[84b.1\]]la phyag 'tshal bstod/_/sku mdog dmar mo zhal bzhi ma/_/dga' ba la sogs gzigs pa yi/_/khro mo'i zhal gsum 'od 'phro ma/_/zhi ba'i gzugs la phyag 'tshal bstod/_/phyag 'tshal mgo bo'i phreng ba ma/_/lnga lnga steng du yongs su 'dzin/_/skyil krung phyed pa'i
[\[84b.2\]]gar gyis gnas/_/g.yon du gzigs la phyag 'tshal bstod/_/snying gi pad+ma'i dbus su ni/_/zla ba'i dkyil 'khor yang dag gnas/_/snying rje yis ni khros pa'i thugs/_/zhing gi dbang phyug phyag 'tshal bstod/_/lhung bzed ral gri rdo rje dang /_/Da ma ru ni g.yas su gnas/_/
[\[84b.3\]]g.yon na kha T+wAM dril bu dang /_/rin chen ut+pal bstod phyag 'tshal/_/rlung gi dkyil 'khor nang du gnas/_/stag gi pags pa'i sham thabs can/_/sna tshogs pad zla'i dkyil na gnas/_/spyan gsum ma la phyag 'tshal bstod/_/rtsa gsum pa yi nang nas gnas/_/dgug pa gsum
[\[84b.4\]]ni yang dag 'phrog_/ngo bo gsum ni yang dag ldan/_/sku gsum bsnyems la phyag 'tshal bstod/_/de nyid gsum gyi gzugs mdzes ma/_/sdug bsngal gsum po spangs pa yi/_/sa 'og sa steng sa bla khyab/_/rang bzhin ma la phyag 'tshal bstod/_/nyi shu rtsa bzhi'i zhing rnams
[\[84b.5\]]su/_/rnal 'byor ma ni nyi shu bzhi/_/nyi shu rtsa bzhi'i gnas na bzhugs/_/nyi shu rtsa lnga phyag 'tshal bstod/_/pul+lI ra ma la pa'i zhing /_/legs dga' rnal 'byor dbang phyug ma/_/lha mo dkar mo phyag bzhi ma/_/spyi bor gnas la phyag 'tshal bstod/_/legs dga' 'dzin ma rnal
[\[84b.6\]]'byor ma/_/dzA lan+d+ha ra spyi gtsug bzhugs/_/ljang gu mgo bo'i phreng ba can/_/rnal 'byor dbang phyug phyag 'tshal bstod/_/u rgyan du song ze'u 'bru la/_/legs par dga' ba zla ba ma/_/sku mdog dkar mo arbu'i ste/_/legs dga' phreng ba ser mo ni/_/go dA ba rI nye ba'i zhing /_/
[\[84b.7\]]rna ba g.yas la yang dag gnas/_/legs par dga' ma zar ma ni/_/sku mdog ser mo phyag 'tshal bstod/_/rA me shwa ri smin mtshams su/_/dkar mo legs dga' 'dod ma ni/_/de bI ko Ti mig gnyis la/_/dmar mo legs dga' khro mo'i gzugs/_/dpung pa'i rtsa gnyis yang
[\[85a\]]
[\[85a.1\]]dag gnas/_/mA la zhing gi 'dren pa mo/_/lha mo sku mdog sngon mo'i 'od/_/phyag 'tshal legs dga' bla med ma/_/zhing dang nye ba'i zhing dang brgyad/_/zhal gcig phyag ni bzhi ma'o/_/thams cad thod pa'i phreng ba 'dzin/_/phyag 'tshal bla med rnal 'byor
[\[85a.2\]]ma/_/spyan gsum thod pa kha T+wAM ga_/dril bu Da ma ru 'dzin ma/_/thams cad ngo bo rang bzhin bdag_/phyag 'tshal rnal 'byor ma phyag 'tshal/_/phyag 'tshal kA ma rU pa la/_/zhing dang 'thung gcod ces bya ba/_/mchan khung gnyis la gnas pa'o/_/lha mo gtsug tor bstod phyag
[\[85a.3\]]'tshal/_/phyag 'tshal o tre 'thung gcod la/_/nu ma gnyis na gnas pa yi/_/zhing na yang dag ye shes gzugs/_/rnal 'byor 'jigs ma phyag 'tshal lo/_/nye zhing tri sha ku ne ru/_/gtsug tor cung zad ces bya ba'i/_/rnal 'byor lte ba'i yul na bzhugs/_/phyag 'tshal
[\[85a.4\]]thams cad 'dod ma la'o/_/ko sa la ni nye ba'i zhing /_/rnal 'byor ma zhes bya ba yi/_/sna rtser gnas pa'i yid kyis bsam/_/phyag 'tshal mchog ni dbang phyug ma/_/ka ling ka ni kha la gnas/_/phyag 'tshal rnal 'byor ral tshogs ma/_/tshan+do bzhugs pa'i lha mo la/_/phyag
[\[85a.5\]]'tshal lhan cig skyes ma la'o/_/'thung gcod tshan+do la pA ka_/drag mo mgrin par gnas pa ste/_/ral can nye ba'i tshan+do la/_/kAny+tsi snying ga bla na med/_/li d+ha hi mA la yi gnas/_/u pa tshan+dor gnas pa'o/_/phyag 'tshal rnal 'byor gtum mo la/_/yang dag rtog pas
[\[85a.6\]]thams cad sreg_/'du ba pre ta pu ri pa/_/thod can ma ni gsang bar gnas/_/srin po'i zhal ni gnas pa yi/_/rnam par 'gyur byed ma phyag 'tshal/_/sau rASh+Ta nye 'du ba/_/thor tshugs brla gnyis yang dag gnas/_/gser gling rje ngar gnyis su ni/_/nye ba'i 'du ba gar mkhan
[\[85a.7\]]ma'o/_/phyag 'tshal sku gsung thugs bdag la/_/rnal 'byor ma ni bcu gnyis dran/_/thod pa kha T+wAM ga 'dzin ma/_/'khor lo rdo rje kun du bsnams/_/thams cad mgo bo'i phreng ba 'dzin/_/spyan gsum skra rtse 'bar ba can/_/gar ma dpa' mo chen po ni/_/bzhad pa'i gsung
[\[85b\]]
[\[85b.1\]]gi 'od zer can/_/thabs dang shes rab rang bzhin gyis/_/phyed ni dmar la phyed ni ljang /_/skra brdzes legs pa'i spyan mnga' ma/_/phyogs kyi gos can mchog 'dzin pa'o/_/phyag 'tshal phyogs skyong ma rnams la/_/kaM pu dzi la sogs pa bzhi/_/zhal gcig spyan ni gsum ma'o/_/
[\[85b.2\]]phyag bzhi ma ni mdzes ma ste/_/sna tshogs pad+ma'i steng na gnas/_/nyi ma'i dkyil 'khor la gnas pa/_/bdud bzhi yi ni gdan la bzhugs/_/sna tshogs mdog can phyogs kyi gos/_/rngam pa'i zhal can 'jigs pa'i gzugs/_/g.yas brkyang zhabs kyis yang dag
[\[85b.3\]]bzhugs/_/dur khrod nye ba'i dur khrod gnas/_/mgo bo'i phreng bas kun nas brgyan/_/thod pa kha T+wAM ga 'dzin pa/_/gri gug mi yi mgo bo bsnams/_/rkang pa'i bol gong yul du ni/_/kaM bu dzi la phyag 'tshal lo/_/phyag 'tshal lha mo puk+ka sI/_/rkang pa'i mthil du kun nas
[\[85b.4\]]bzhugs/_/sin d+hu'i zheng du bzhugs pa ni/_/rnal 'byor dbang phyug phyag 'tshal bstod/_/de bzhin ma ro'i yul song ba/_/phyag 'tshal rnal 'byor lto ba me/_/pus mo gnyis ka'i yul gnas pa'i/_/ma taM gi la phyag 'tshal bstod/_/ze'u 'bru'i dbus na bzhugs pa
[\[85b.5\]]yi/_/'khor ba'i 'dren pa rnal 'byor ma/_/thams cad 'byung ba'i nang na gnas/_/sgrol ma'i gzugs la phyag 'tshal bstod/_/'khor lo bzhi yi ting 'dzin gnas/_/tshangs pa yi ni gnas bzhi ma/_/snying rje chen po yi ni thugs/_/rang bzhin med la phyag 'tshal
[\[85b.6\]]bstod/_/dang po'i yi ge man ngag zhal/_/A li kA li la gnas gzhan/_/ro ma brkyang ma a bi na/_/gnyis su med la phyag 'tshal bstod/_/rdo rje pad+ma yang dag bsdus/_/snying gi gnas las bzhengs pa yi/_/stong pa snying rje gnyis su med/_/byang chub sems la phyag 'tshal
[\[85b.7\]]bstod/_/bsam pa thams cad zla phyed spangs/_/ngag bzhi po rnams rtogs pa yi/_/skra rtse brgya cha'i rnal 'byor ma/_/mtshan nyid med la phyag 'tshal bstod/_/rtog med mtshams med brten pa med/_/rtog med gnas pa med pa yi/_/thogs med yon tan rim gyis legs/_/
[\[86a\]]
[\[86a.1\]]rgyu med rnam pa phyag 'tshal bstod/_/rnam par mi rtog brten pa med/_/bsam gtan bzlas brjod spangs pa yi/_/spangs pa nga rgyal med pa yi/_/rtag tu shar la phyag 'tshal bstod/_/rtog med bcom pa rnam bcom med/_/spang bya med cing gnas pa med/_/
[\[86a.2\]]rang bzhin med pa snang ba med/_/the tshom med la phyag 'tshal bstod/_/mchog tu zhi ba phra rags med/_/mchog dang bar dang tha ma spangs/_/kun nas ngo bo thams cad bzhugs/_/thams cad 'das ma phyag 'tshal bstod/_/thams cad sems kyi gzugs can ma/_/thams
[\[86a.3\]]cad mchog tu yongs su ster/_/bgegs rnams rab tu zhi ba ma/_/bgegs med ma la phyag 'tshal bstod/_/tshad med longs spyod med pa la/_/sa 'og sa bla rnam par khyab/_/gnyis med 'chi med lha mo ni/_/mthong ba med la phyag 'tshal bstod/_/sngon nas spangs pa med
[\[86a.4\]]pa 'dzin/_/gnyis su med dus gzi brjid can/_/tshad med kun nas rang gi rig_/ngo bo med la phyag 'tshal bstod/_/grangs med pa yi mi bzad pa/_/shes mig 'jigs pa spangs pa'o/_/'chi ba spangs pa'i dbang phyug mtha'/_/dga' ba ma la phyag 'tshal bstod/_/
[\[86a.5\]]bla ma'i drin gyis gdul bya bzhin/_/rnal 'byor ma mos spyod lam gyis/_/sems can kun la phan don du/_/zhing gi rnal 'byor phyag 'tshal lo/_/mos pa chen pos rjes su chags/_/bstod pas bstod pa'i rkang pa 'di/_/sgra dang sgra med shes pa med/_/bzod pa mchog gi
[\[86a.6\]]dbang phyug ma/_/bdag ni byis pa rmongs pa ste/_/mos pas bstod pa shin tu dga'/_/zhing gi dbang phyug ma'i bstod pa 'di blon po'i rigs shin tu dga' ba'i paN+Di tas mdzad pa rdzogs so//_//paN+Di ta ye shes rdo rje dang /_lo tsA ba nag tsho chen pos bsgyur ba'o//_
[\[86a.7\]{D1718}]@##/_/rgya gar skad du/_badzra g+haN+Da lak+Sha Na nA ma/_bod skad du/_rdo rje dril bu'i mtshan nyid ces bya ba/_sangs rgyas la phyag 'tshal lo/_/rdo rje'i grub pa bshad par bya'o/_/de 'dzin pa la rtag bstan pa/_/sor bzhi pa dang bcu pa dang bcu gnyis pa dang /_bcu drug pa dang /_brgyad
[\[86b\]]
[\[86b.1\]]pa dang /_nyi shu'i tshad kyi gser gyi rdo rjes sa'i gtso bo'i rig pa 'dzin pa nyid dang /_rtag tu rab tu bzang po thob po/_/rgyal po rab kyi rgyal po gong ma nyid zangs kyi rdo rjes 'dod pa 'grub bo/_/rdo'i rdo rjes lha ma yin gyi dbang po kun dang /_gnod sbyin rnams kyang bskyod pa'o/_/don
[\[86b.2\]]thams cad 'grub par 'byung ba lcags kyis te/_lcags gcig gis dpal che/_nad med/_nor kun thob pa'o/_/gza' thams cad la seng ldeng gis so/_/ma du ga'i shing gis gnod sbyin bsgrub bo/_/des chos kyi don bsgrub bo/_/lha'i shing gis dgra med par 'gyur ro/_/mi'i
[\[86b.3\]]rus pas mi'i srog 'phrog go/_/shel gyis thams cad dbang po'i gzhu ltar snang ngo /_/zhe sdang gi las la nim pa yis so/_/wa'i b+hu shing gis gsad pa dang /_skams pa dang /_sha za 'grub rtag tu rab tu bzang ba'o/_/dri za gnod sbyin kun 'grub bo/_/su ru tsan+dan
[\[86b.4\]]gyis so/_/sa yis gzugs gzhan du rnam par 'gyur ro/_/srin pos skye gnas 'grub bo/_/mya ngan med pa'i shing las byas pa'i rdo rjes nor 'phel lo/_/dmar po 'am dkar po tsan+dan gyis gang 'dod pa rab tu thob bo/_/rtse lnga pa sran te shel gyis rtag tu bsrung ba rgyal ba'i
[\[86b.5\]]zhabs drung bzlas pa byas na 'grub bo/_/dri zhim pos mchod pas zhi ba'i sems dang ngag gang bzlas pa rdo rjer bzung nas byas na 'grub bo/_/sgrub pa pos sngags pa gzung ngo /_/ming med pa rdo rje bcang ba byas te sems rtse gcig pas so/_/rdo rje'i rgyu gang las byung ba'i mtshan nyid
[\[86b.6\]]rab tu btus te phyag 'tshal nas shes rab ye shes zhib tu bri ba med pa'o/_/rdo rje'i mtshan nyid brjod nas dril bu'i mtshan nyid 'og nas 'byung bas shes so/_/gser gyis byas pa rtse lnga pa 'od bzang po cha gsum pa bzung ba'o/_/rtse mo bye ba rnams bye brag tu'o/_/dang po dril bu'i gdong
[\[86b.7\]]bshad pa ni/_dpal gyi gdong dang /_pad+ma'i gdong dang /_ba lang gi gdong khog pa bsil ba'i dbyibs su'o/_/de lta bu'i dril bu phun sum tshogs pa 'byung ngo /_/dpal gyi gdong gis rgyas pa'i las thams cad 'grub bo/_/pad+ma'i gdong ni pad+ma'i dbyibs su byas te/_dbang
[\[87a\]]
[\[87a.1\]]gi las byed pa'o/_/ba lang gi gdong du byas pa'i dril bus zhi ba'i las ster bar byed pa'o/_/sor bdun pa dang /_brgyad pa dang /_sor bcu gnyis pas shes rab dang thabs kyi bdag nyid kyi'o/_/rang byung gi shes rab kyi rnam pa ni dril bu'i kha dog pa chos
[\[87a.2\]]'byung ba'i dbyibs dran pa'o/_/ye shes ldan pa lnga'i thabs kyis rdo rje steng na gnas pa'o/_/chos 'byung gi nang du hriM gi yi ge las de bsgom par bya'o/_/dril bu de chos kyi dbyings kyi dbang phyug ma sangs rgyas thams cad kyi yum mo/_/yi ge hUM las rdo rje ye shes lnga'i ngo bo dran par bya'o/_/
[\[87a.3\]]de ni rdo rje 'dzin pa thams cad kyi rgyal po sangs rgyas thams cad kyi gnas so/_/'di skad 'byung ba'i dril bu de lus ngag yid gsum gyi rnam pa'o/_/khog pa sangs rgyas thams cad kyi sku rdo rje'i gnas dran pa'o/_/de'i steng du pad+ma 'dab ma brgyad pa gsung rdo rje'o/_/de'i steng du bum
[\[87a.4\]]pa'i bsam gtan te byang chub kyi sems kyis yang dag par gang ba'o/_/de'i steng du sems kyi rdo rje bsgom mo/_/pad+ma'i steng du de bzhin gshegs pa bzhi'i mtshan pa'i rnam pa'o/_/'khor lo/_rin po che/_pad+ma/_sna tshogs rdo rje'o/_/lnga pa spyi bor yang dag par gnas pa'i rdo rje
[\[87a.5\]]'dzin pa rang gi rnam pa'o/_/sa gzhi khog pa'i rnam pa ni lha mo sangs rgyas spyan yang dag par gnas pa'o/_/chu'i rnam pa ni mA ma kI bum pa yang dag par gnas pa byas pa'o/_/me'i rnam pa ni gos dkar mo'i rang bzhin no/_/khong pa'i rlung gi rnam pa dbus su bltas pa sgrol ma'o/_/
[\[87a.6\]]stong pa'i dbus na rdo rje lce g.yo ba'i gsung ngo /_/nam mkha'i ni bum pa'i steng na rdo rje 'dzin pa'i mgon po yang dag gnas pa'o/_/sa'i snying po dang 'jig rten dbang phyug mgon po ni rdo rje 'dzin pa gzhan no/_/mtshan ma'i steng du phreng bas bskor ba ni gsum po de'i tshul
[\[87a.7\]]gyis brjod pa'o/_/spre'u'i gdong ni byang chub sems dpa'i lha'o/_/de'i gdong ni steng du rdo rje'i phreng ba'i rnam pa ni sgo skyong dang dpa' bo chen po khro bo bcu drug pa'o/_/sangs rgyas thams cad kyi rnam pa'i dril bu shes rab kyi sgra'i rnam pa de'i rdo rje sems dpa'i snyoms par 'jug
[\[87b\]]
[\[87b.1\]]pa'i rdo rje dbyings kyi dbang phyug ma'o/_/chos 'byung ba'i maN+Dal gyi zhing du gnas pa sna tshogs pad+ma'i steng du gnas pa/_sku mdog dkar mo bsgom mo/_/rdo rje dang dril bu'i mtshan nyid [(]rdzags [,]rdzogs [)]so//_//paN+Di ta pa ra he ta dang /_lo tsA ba nag tsho dge slong shes rab
[\[87b.2\]]rgyal mtshan gyis bsgyur ba'o//[ {D1719}]@##/_/rgya gar skad du/_ka pA la pU dzi bi d+hi nA ma/_bod skad du/_thod pa mchod pa'i cho ga zhes bya ba/_zhing chen gyi rnal 'byor ma la phyag 'tshal lo/_/lhung bzed chen po'i mchod pa'i cho ga'o/_/de nyid bdud rtsi
[\[87b.3\]]lngas gang ba'i snod dang /_gzhan gnyis kyang bshams la/_rang rang gi cho ga ltar byin gyis brlabs la/_de'i steng du mchod pa'i gnas la/_rang gi yi dam lha gang yin pa'i gdan pad+ma dang /_nyi ma'am zla ba'am bdud dam ro la sogs pa la/_rang rang gi sa bon gyi yi ge
[\[87b.4\]]las phyag mtshan sa bon gyis mtshan pa/_de las spros bsdus pas yongs su gyur pa las/_dkyil 'khor gyi 'khor lo'am/_lha rkyang pa bskyed la/_ye shes pa dgug pa dang /_gzhug pa dang /_bcing ba dang /_dbang du bya'o/_/dbang bskur nas rigs kyi bdag
[\[87b.5\]]pos rgyas gdab bo/_/g.yon gyi lha yi dam gyi lha gzhan bsgom/_g.yas kyi paM las pad+ma/_raM las nyi ma'i steng du hUM las sna tshogs rdo rje'i lte ba la hUM gis mtshan pa de las spros bsdus pa las/_bcom ldan 'das bdud rtsi 'khyil pa zhal gsum pa g.yas dkar
[\[87b.6\]]g.yon dmar dbus sngo/_spyan gsum dmar ba/_mche ba gtsigs pa/_dbu skra dang sma ra ser ba/_g.yas dang po na sna tshogs rdo rje/_gnyis pa na 'khor lo/_/gsum pa na ral gri/_g.yon dang po na sdigs mdzub dang dril bu/_gnyis pa na zhags pa/_
[\[87b.7\]]gsum pa na dgra sta/_zhabs g.yon bskum pa/_g.yas brkyang ba/_stag gi pags pa'i sham thabs can/_sbrul gyis brgyan pa/_me dpung 'bar ba'i dbus na bzhugs pa bsgom mo/_/de nas me tog la sogs pas mchod do/_/de nas bar chad zhi bar gsol ba gdab bo/_/
[\[88a\]]
[\[88a.1\]]mthe bo dang srin lag sbyar ba bcug la/_oM AHhUM lan gsum bzlas pas bdud rtsir zhu bar bsgom mo/_/de nas dbus ma'i maN+Dal la me tog la sogs pas mchod do/_/de nas bdud rtsi'i mchod pa'i rang gi lugs ltar bzla zhing dbul lo/_/yang lha gzhan gyi
[\[88a.2\]]la me tog la sogs pas mchod pa dang /_yang bdud rtsis mchod do/_/de zhu bas yang dbus ma la mchod do/_/de ltar ma 'byor na yang ci 'byor pa'i snod gcig tu bdud rtsi byin gyis brlabs la/_lhung bzed la mchod do/_/de nas 'dod pa'i don la gsol ba gdab bo/_/
[\[88a.3\]]thod pa mchod pa'i rim pa rdzogs so//[ {D1720}]@##/_/rgya gar skad du/_swap+na tA ra no bi ka_/bod skad du/_rmi lam sgrol ma'i sgrub thabs/_'phags ma rmi lam sgrol ma la phyag 'tshal lo/_/sprin bral mkha' dkyil zla rgyas gzugs/_/rab dkar
[\[88a.4\]]bsil ba'i 'od ldan ma/_/ma lus rmi lam gsal mdzad de'i/_/zhabs la mgos btud de bsgrub bshad/_/dge bas rab tu sngar langs te/_/gdong sogs dag byas dri zhim byugs/_/rje btsun de rten mdun bdar la/_/yid 'ong mchod pas mdzes par byas/_/
[\[88a.5\]]skyabs gsum lha mor bcas pa la/_/skyabs gsum 'gro la phan yid kyis/_/mi dge med pa'i sems ldan pas/_/thog mar bsod nams tshogs bsags bya/_/oM a mr-i ta kuN+Da li ha na ha na sarba big+h+nA ta Da ha ta Da ha sarba bA paM hUM phaT swA hA/_'khyil pa khros pa'i sngags
[\[88a.6\]]'di yis/_/rmi lam bar chad bgegs bsal la/_/dri med bai DUr+ya 'dra yis/_/mkha' la 'phags ma bsgom par bya/_/rab mdzes paM las chu skyes snum 'jam gsal zhing gsar pa'i 'dab tshogs rgyas/_/de steng dkar bsil ri bong 'dzin 'khyil de dbus khams
[\[88a.7\]]gsum rgyas 'gengs tAM/_/kun nas mun sel skar ma'i rgyal po 'od bzang mdog can rab 'phros las/_/yongs gyur 'phags ma rmi lam sgrol ma zhi ma dge ma mdzes ma blta/_/rab dkar lang tsho rgyas pa'i gzugs/_/zhal gcig phyag gnyis mchog sbyin mdzad/_/
[\[88b\]]
[\[88b.1\]]ut+pal sngo 'dzin 'gying tshul sgeg_/mtshungs med gcig pos kun khyab ma'o/_/dri zhim dbu skra bzang 'khyil li/_/lha rdzas rin chen du mas brgyan/_/mthing ga'i dar gyis stod g.yogs shing /_/sna tshogs kha dog sham thabs mnabs/_/mu tig phreng ba'i dra ba yis/_/
[\[88b.2\]]mnyam par mdzes pa'i ska rags dang /_/ga sha se ral khar bcings shing /_/cod pan don yod grub pas brgyan/_/g.yas bskum g.yon brkyang skyil krung gis/_/srid dang zhi la mi gnas shing /_/sangs rgyas byang chub sems dpa'i tshogs/_/spu sgo kun nas rab 'phro
[\[88b.3\]]ba'o/_/ci 'dra'i ye shes lha mo 'di/_/bkug la mchod pas mnyes byas bstim/_/sku gsung thugs kyi rdo rje yis/_/byin rlabs phyogs bcu'i rgyal bas bsngags/_/de rnams maN+Dal mchod bcas pas/_/gus par phul la gsol ba gdab/_/zhal zas btung ba bzang
[\[88b.4\]]ldan pa/_/dkar gsum mngar gsum me tog dbul/_/rin chen phreng ba dkar thogs te/_/ma yengs blo yis 'phags ma la/_/rtse gcig yid gtad gsang sngags mchog_/'bum phrag nyi shu rtsa bzhir bzlas/_/oM swab+na tA re swA hA/_de nas zang zing med par ni/_/rang gzhan
[\[88b.5\]]don du rmi ltas brtag_/grong pa'i chos kyis ma sbags pa'i/_/bu mo dus bzang dag la mchod/_/dri zhim khrus byas gos rgyan mdzes/_/rol mo'i grangs sam brgyad dam bdun/_/ar+g+ha la sogs mchod sngon 'gros/_/zas dkar zho dang 'o ma sbyin/_/'gron bu dar sogs
[\[88b.6\]]yon byin la/_/dung chos chus gtor ci bder dengs/_/de rjes byi dor dril ldan pa'i/_/khang par tshangs spyod brtul zhugs gnas/_/sngags su me tog dri zhim gyis/_/byugs pa'i maN+Dal bzang byas la/_/mchod pa lnga dang khyad par du/_/gu gul mar me dbul bar
[\[88b.7\]]bya/_/'jim ril sran ma'i tshad bcos te/_/kuN+Da li yi sngags bdun gyis/_/btab la nyi shu rtsa gcig ni/_/phyogs bcur gtor bas bar chad zlog_/gsum bdun gcig ni rin po cher/_/bsgoms pas maN+Dal steng du dbul/_/stan la dgram dang gzung bar bya/_/
[\[89a\]]
[\[89a.1\]]de rjes gang 'dod gsol btab nyal/_/oM swap+na tA ra swap+na a ba lo ki ni/_trai lokya ni rdaR+sha ni/_trai lokya badzri ra ni/_b+hu taM b+ha baM b+ha ba si sham/_shu b+ha shu taM mi sad t+ye ka tha ya swA hA/_brgya rtsa brgyad dam nyi shu gcig_/yang na lan bdun bzlas par bya/_/
[\[89a.2\]]gsol btab sngags 'dis yid ches pas/_/lan cig bzlas kyang mi 'grub med/_/de tshe 'phags ma bdun gyi mtha' las phyogs bcur 'od mdzad thugs ka las byung bsil zer gyis/_/bdag snying gdung bsel thab thib dra ba ma lus spangs te sprin med mkha' ltar
[\[89a.3\]]dag byas nas/_/glang chen sna 'dra'i phyag mdzes ring brkyang bdud rtsi can las bdud rtsi'i rgyun phab snying sogs bkang /_/de mthus lus kun kun nas dri med shel bum mchog ltar gtsang zhing rab dag yid 'ong 'gyur/_/de 'og rtsa ba'i rig pa brgyad/_/lha mo mchog la rtsa
[\[89a.4\]]gcig tu/_/ma yengs sems kyi dal bus ni/_/ji srid gnyid log bar du bzlas/_/seng ge'i nyal stabs dge bas nyal/_/bag yod dran dang ma bral ba/_/dngos sam brda'am tshig dag gis/_/dge dang mi dge mthong bar 'gyur/_/thub pas sna tshogs las grub kyis/_/
[\[89a.5\]]rgyud du gang gsungs lha mo che'i/_/brtag pa don kun sgrub byed 'di/_/rmi lam sgrol ma yang dag bshad/_/rmi lam sgrol ma'i sgrub thabs slob dpon zla ba'i bshes gnyen gyis mdzad pa rdzogs so//_//rgya gar gyi paN+Di ta su ga ta shrI dang /_lo tsA ba byams pa'i
[\[89a.6\]]dpal gyis bsgyur ba'o//[ {D1721}]@##/_/rje btsun sgrol ma la phyag 'tshal lo/_/nam zhig 'chi bar 'gyur ba'i tshe/_/ltos pa thams cad rab spangs te/_/ci 'byor mchod pa sngon du bya/_/byang chub sems ni brtan par bsgom/_/'byung bzhi thim pa lha
[\[89a.7\]]bzhir bsgom/_/rnam shes thim pa yid kyi lha/_/'od gsal la thim 'od gsal te/_/bskyed rim thim pa rdzogs rim bsgom/_/lus kyi shed nyams smig rgyu snang /_/snying gar bla ma bsgom par bya/_/sgo dgu skams na du ba 'byung /_/lte bar rdo rje sems dpa'
[\[89b\]]
[\[89b.1\]]bsgom/_/drod brtul srin bu me khyer 'dra/_/gsang bar don yod grub pa bsgom/_/dbugs chad mar me 'bar ba mthong /_/smin mtshams rta mgrin bsgom par bya/_/srog bral nam mkha' 'dra ba la/_/thams cad 'dus pa lhag pa'i lha/_/de rjes ma bcos 'gro 'ong med/_/rang gis
[\[89b.2\]]ji ltar bzod ltar bsgom/_/mthar ni pha ma'i sa bon gnyis/_/dkar dmar thig le nyi zlar gyur/_/kha sbyar dbus su rang gi sems/_/srog gi sa bon tAM yig blta/_/sna tshogs 'od zer 'phro 'du yis/_/'phags tshogs mchod cing 'gro don byas/_/bcu gnyis mdzad pa
[\[89b.3\]]mthar phyung ste/_/gang 'dod zhing du 'tshang rgya'o/_/gson tshe srog rtsol la brten nas/_/thim pa bdun ni rim bzhin bsgom/_/'chi kar dngos su thim 'gyur bas/_/ma brjed tsam gyis 'grub par bzhed/_/rje btsun Ar+ya tA ra'i man ngag la brten nas 'chi ka ma'i nyams len
[\[89b.4\]]dpal chos kyi rje sa'i steng na 'gran zla dang bral ba'i kha che shAkya shrI b+ha dra'i zhal snga nas lo tsA ba byams pa'i dpal gyis bsgyur ba'o//[ {D1722}]@##/_/rgya gar skad du/_Ar+ya tA re sA d+ha naM nA ma/_bod skad du/_'phags ma sgrol ma'i sgrub thabs zhes bya ba/_rje btsun
[\[89b.5\]]ma sgrol ma la phyag 'tshal lo/_/'jig rten sgrol mdzad sgrol ma che/_/de la phyag 'tshal de sgrub thabs/_/mdo tsam slob ma la phan phyir/_/'dir bri sgrub pos grub gyur cig_/dang por re zhig snying gar zla ba'i dkyil 'khor la tAM ljang gu bsams la/_de'i 'od zer gyis bla ma
[\[89b.6\]]dang sangs rgyas la sogs pa spyan drangs te/_bla ma rdo rje sems dpa'i gzugs can du bsams nas/_yid las byung ba'i mchod pas mchod de/_me tog la sogs pa'i mchod pa sngon du 'gro bas/_mchod pa'i yan lag bdun rgyas par bya'o/_/dkon mchog gsum la
[\[89b.7\]]skyabs su mchi/_/sdig pa ma lus so sor bshags/_/'gro ba'i dge la rjes yi rang /_/sangs rgyas byang chub yid kyis gzung /_/sangs rgyas chos dang dge 'dun la/_/byang chub bar du bdag skyabs mchi/_/rang dang gzhan gyi don sgrub phyir/_/byang chub sems
[\[90a\]]
[\[90a.1\]]ni bdag gis bzung /_/byang chub mchog gi sems ni bskyed bgyi zhing /_/sems can thams cad bdag gis mgron du gnyer/_/byang chub spyod pa yid 'ong spyad par bgyi/_/'gro la phan phyir sangs rgyas 'grub par shog_/ces brjod cing de dag gi don
[\[90a.2\]]dran par bya'o/_/de nas tshad med pa bzhi bsgom par byas te/_byams pa dang snying rje dang dga' ba dang btang snyoms dag go_/de'i rjes la chos thams cad stong pa nyid du bsgom ste/_oM swa b+hA wa shud+d+ha sarba d+harmA swa b+hA wa shud+d+ho\u0f85haM zhes brjod par bya'o/_/de nas pad+ma dang zla ba rang nyid kyi ngo
[\[90a.3\]]bor bsam pa'i yi ge tAM las 'od zer 'phros pas snod bcud 'od du zhu nas tAM la thim pa'i bar dang de yang rim gyis zhu zhing thim nas thams cad stong pa nyid du bsgom mo/_/yang sngon gyi smon lam rjes su dran pas pad+ma dang zla ba'i gdan la tAM sngon por langs la/_de yongs su gyur pa
[\[90a.4\]]las ut+pal ljang gur blta zhing /_de las 'od zer phyogs bcur 'phros tshur 'dus yongs su gyur pa las bcom ldan 'das ma'i skur blta'o/_/de yang sna tshogs pad+ma dang zla ba'i gdan la zhabs skyil krung dang /_phyag g.yas mchog sbyin par mdzad pa dang /_g.yon ut+pa
[\[90a.5\]]la'i sdong bu 'dzin pa/_rgyan thams cad kyis brgyan cing cha byad phun sum tshogs pa me long gi gzugs lta bur bsam par bya'o/_/de nas rang dang 'dra ba'i ye shes bstims la/_thal mo gnyis sbyar ba las gung mo gnyis rgyab tu mdzub mo'i rtser sbyar te/_yid kyis snying
[\[90a.6\]]ga'i pad+ma la tAM ljang gu 'od zer 'bar bas don thams cad mngon par bsgrubs nas/_oM tA re tut+tA re tu re swA hA/_zhes bya ba'i sngags bzlas par bya'o/_/bsnyen pa ni 'bum phrag bcus 'grub par 'gyur ro/_/rigs pa dang yon tan gyi tshogs thams cad sdud par byed do/_/sgyu
[\[90a.7\]]ma lta bu'i blos nam mkha' lta bur bsgom pa ni rim pa bzhin no/_/de las byung ba'i dge bas yongs su bsngos nas dge ba'i spyod pas gnas par bya'o/_/rje btsun 'phags ma sgrol ma'i sgrub thabs slob dpon chen po thams cad mkhyen pa'i bshes gnyen gyis mdzad pa
[\[90b\]]
[\[90b.1\]]rdzogs so//[ {D1723}]@##/_/rgya gar skad du/_Ar+ya tA ra sA d+ha nAM/_bod skad du/_'phags ma sgrol ma'i sgrub thabs/_'phags ma sgrol ma la phyag 'tshal lo/_/thog mar phyag 'tshal ba la sogs pa'i yan lag rnams byas la/_byams pa dang /_snying
[\[90b.2\]]rje dang /_dga' ba dang /_btang snyoms te tshangs pa'i gnas bzhi bsgom par bya'o/_/de nas/_oM swa b+hA wa shud+d+haHsarba d+harmAHswa b+hA wa shud+d+ho\u0f85haM/_zhes brjod pas chos thams cad stong pa nyid du mos par byas te/_de'i ngang las paM las pad+ma dang /_a las zla ba'i steng du yi ge
[\[90b.3\]]tAM ljang gu yongs su gyur pa dang /_ut+pa la tAM gis mtshan pa las 'phags ma sgrol ma sku mdog ljang gu zhal gcig_/phyag gnyis ma/_g.yas pa mchog sbyin dang /_g.yon pa ut+pa la'i sdong bu 'dzin pa/_zhabs skyil krung gis gnas pa rgyan sna tshogs kyis nye
[\[90b.4\]]bar mdzes pa/_me long dngas pa'i gzugs brnyan lta bur bsgom par bya'o/_/de'i thugs kar zla ba'i steng du mtshon gang gi sku tshad dang ldan pa'i sgrol ma/_de'i thugs kar ut+pa la'i steng na sa bon gyi yi ges mtshan pa bsam par bya'o/_/de'i 'od kyis 'og min nas ye
[\[90b.5\]]shes sems dpa' bkug la mchod pa bya zhing /_dzaHhUM baM hoHsa dgug pa dang /_gzhug pa dang /_bcing ba dang /_mnyes par bya'o/_/de nas spyi bo dang /_mgrin pa dang /_snying ga rnams su oM AHhUM zhes pa'i yi ge gsum po dkar po dang dmar po dang mthing nag
[\[90b.6\]]gi kha dog can gyis sku gsung thugs byin gyis brlab par bya'o/_/de nas yi ge tAM gi 'od zer gyis de bzhin gshegs pa lnga la sogs pa'i sangs rgyas dang byang chub sems dpa' thams cad spyan drangs pa la mchod pa dbul ba dang /_dbang bskur ba bya ste/_oM AHsarba
[\[90b.7\]]ta thA ga ta a b+hi She ka sa ma ya shri ye hUM/_zhes brjod pas de dag gis ye shes kyi bdud rtsi'i chu rgyun phab pa dang /_bdag nyid kyi sku gsung thugs yongs su tshim par 'gyur te/_bdud rtsi de'i rgyun phyi ma las grub pa'i de bzhin gshegs pa don yod grub pa spyi bo'i steng du
[\[91a\]]
[\[91a.1\]]bsam par bya'o/_/yang tAM de las 'od zer phyogs bcur 'phros te/_sems can thams cad la phog pas sgrol ma'i skur gyur nas slar de nyid la 'dus par bsam mo/_/de ltar yang dang yang spro bsdu byas te/_de la skyo bar gyur na oM tA re tut+tA re tu re
[\[91a.2\]]swA hA/_zhes bya bas sngags bzlas par bya'o/_/'phags ma sgrol ma'i sgrub thabs/_kha che'i paN+Di ta chen po shAkya shrI b+ha dra'i zhal snga nas byung ba rdzogs so//[ {D1724}#]@##/_/rgya gar skad du/_badzra bA rA hI [#]tA ra sto traM/_bod skad du/_rdo rje phag mo sgrol ma
[\[91a.3\]]la bstod pa/_rje btsun ma sgrol ma la phyag 'tshal lo/_/stong nyid snying rje phag mo che/_/sgrol ma'i sku la phyag 'tshal lo/_/smra bsam brjod med pha rol phyin/_/sgrol ma'i gsung la phyag 'tshal lo/_/dri med ye shes zla ba'i thugs/_/sgrol ma'i [#]thugs la phyag 'tshal lo/_/
[\[91a.4\]]zla 'od srid pa'i mun sel ba/_/'joms byed nyi ma'i dkyil dang mtshungs/_/thabs dang shes rab yon tan ldan/_/sgrol ma la ni rtag tu 'dud/_/'gro la bu bzhin rtag tu gdung [#]/_/srid gsum rnam thar gsum la 'god/_/seng ldeng nags la rab gnas shing /_/'jigs pa
[\[91a.5\]]brgyad las shin tu skyob/_/sgrol ma la ni phyag 'tshal bstod[#]/_/mngon par dga' ba'i zhing khams su/_/rdo rje mkha' 'gror [#]skur ston cing /_/'gro ba'i sgrib gnyis sbyong mdzad pa/_/[#]sgrol ma la ni phyag 'tshal bstod/_/dpal dang ldan pa'i zhing khams su/_/rin chen mkha' 'gror skur ston cing /_/'gro ba'i sdug
[\[91a.6\]]bsngal nad sel mdzad/_/sgrol ma la ni phyag 'tshal bstod/_/bde ba can gyi zhing khams su/_/pad+ma mkha' 'gror skur ston cing /_/bde ba chen po'i ngang la gnas/_/sgrol ma la ni phyag 'tshal bstod/_/rnam par dag pa'i zhing khams su/_/las kyi mkha' 'gror skur
[\[91a.7\]]ston cing /_/phrin las rnam bzhis 'gro don mdzad/_/sgrol ma la ni phyag 'tshal bstod/_/mtha' dbus med pa'i zhing khams su/_/pha rol phyin ma'i skur ston cing /_/phyogs bcu'i sangs rgyas tshogs dang bcas/_/sgrol ma la ni phyag 'tshal bstod/_/dur khrod
[\[91b\]]
[\[91b.1\]]brgyad kyi zhing khams su/_/rdo rje phag mor skur ston cing /_/me dpung 'bar ba'i dbus na bzhugs/_/sgrol ma la ni phyag 'tshal bstod/_/paN+Di ta zla ba grags pas bstod pa mdzad pa rdzogs so//[ {D1725}]@##/_/rgya gar skad du/_u dre tA rA+e mU la
[\[91b.2\]]tan+t+ra sto tra nA ma/_bod skad du/_sgrol ma khro mo la rtsa ba'i sngags kyis bstod pa/_jo mo byin rlabs can la phyag 'tshal lo/_/phyag 'tshal ral pa gcig 'chang khro mo ni/_/mi ro dmar po'i steng na brkyang bskum bzhugs/_/rgyas pa'i lha mo stag dang sbrul gyis brgyan/_/
[\[91b.3\]]shin tu khros pas gad rgyangs cher sgrogs pa/_/g.yas pas ral gri mthing gser rtse la me 'bar zhing /_/'og ma gcod byed gri gug rab tu 'phyar/_/g.yon gyi dang po ut+pal rab rgyas shing /_/'og ma thod pa skra bcas rak+tas bkang /_/ral pa'i thor cog dbu la rab
[\[91b.4\]]tu mdzes/_/spyan gsum sa gsum gzigs pas dri med tshul/_/mgo bo'i thod phreng skam rlon spel mas mdzes/_/de lta'i gzugs ni gzhan min bdag nyid do/_/dpal ral pa gcig ma'i rtsa ba'i sngags don 'gyur du bsgyur ba'i bstod pa tshigs su bcad pa rkang pa
[\[91b.5\]]bcu gnyis pa rdzogs so//[ {D1726}]@##/_/rgya gar skad du/_u gra tA ra de wI sA d+hA naM/_bod skad du/_lha mo u gra tA ra'i sgrub thabs/_shes rab gsal byed u gra tA ra la phyag 'tshal lo/_/'di nyid kyi bsgrub pa nyams su len par 'dod
[\[91b.6\]]pa'i gang zag gis/_gnas kyi khyad par/_ling ga gcig pa'am/_dur khrod dam/_khang stong la sogs pa'i gnas su/_ro ma nyams pa'am/_bde ba'i stan la 'dug nas/_gnas gsum du rdo rje gsum bsam par bya zhing /_yi ge gsum las 'od
[\[91b.7\]]zer 'phros/_srid pa gsum po thams cad snang bar byas/_slar tshur 'dus nas thim par bsam mo/_/de nas stong pa nyid kyi don bsam zhing /_oM swa b+hA wa shud+d+haHsarba d+harmA swa b+hA wa shud+d+ho\u0f85haM/_zhes brjod do/_/de nas stong pa'i ngang las nam mkha'i gnas su AH_
[\[92a\]]
[\[92a.1\]]yig dmar po yongs su gyur pa las pad+ma dmar po/_de'i steng du tAM yig yongs su gyur pa las ka pA la mtshan dang ldan pa'o/_/de'i steng du hUM yig sngon po yongs su gyur pa las/_gri gug sngon po hUM gis mtshan pa'o/_/de yongs su gyur pa las
[\[92a.2\]]rang nyid rje btsun ma u gra tA ra nyid du gyur pa ni/_sku mdog sngon mo 'jigs su rung ba/_mi mgo rlon pa'i phreng ba dang ldan pa/_zhabs g.yas bskum zhing g.yon brkyang pa/_sku lus sbom thung /_gsus khyim che ba/_ut+pa la'i phreng bas brgyan pa/_zhal gcig
[\[92a.3\]]ma/_lha'i gzugs can ma/_bzhad pa'i gad rgyangs can/_dgyes par mdzad ma/_ro'i gdan la bzhugs pa/_klu chen po brgyad kyis nye bar brgyan pa/_spyan gsum dmar la zlum pa/_stag gi pags pa'i sham thabs can/_lang tsho gzhon sha dang ldan pa/_
[\[92a.4\]]phyag rgya lngas yang dag par brgyan pa/_ljags 'dril ba/_mche ba drag tu gtsigs pa/_rtsa ba'i phyag gnyis kyis gri gug dang /_thod pa thugs kar 'dzin cing /_'og ma gnyis kyis ral gri dang /_ut+pa la 'dzin pa/_dmar ser dang ldan pa'i ral pa gcig ma'i khrod na
[\[92a.5\]]rigs kyi bdag po mi bskyod pas dbu brgyan par gyur pa'i lha mo'i skur bsam par bya'o/_/de ltar lha mo'i skur bsgom pa nyams su blangs pa nyid kyis sgrub pa po ni snyan dngags mkhan chen por 'gyur ro/_/de nas bzlas pa bya ste/_hrIM trIM hUM phaT/_ces pa snying ga'i gnas su
[\[92a.6\]]'od zer rnam pa lnga dang ldan par bsams nas/_yi ge rnams kyi 'od zer lngas mi shes pa'i bud shing bsregs shing /_ye shes kyi snang ba bskyed par bsam mo/_/g.yas ral gri'i gnas su mi rus kyi phreng ba 'chang bar mos la bzlas pa bya'o/_/de ltar 'di'i
[\[92a.7\]]sngags 'bum phrag gcig bzlas pa tsam gyis 'jam pa'i dbyangs kyi gsung gi dbang phyug thob par 'gyur ro/_/'od zer spro bsdu'i sbyor ba nyid kyis yid rtse gcig tu mnyam par bzhag la bsgom zhing /_rang nyid snyan dngags mkhan chen po'i rig pa'i gnas lnga pa chen
[\[92b\]]
[\[92b.1\]]po'i paN+Di ta yin snyam du nga rgyal bya'o/_/de ltar bsgom pa la rtse gcig tu gnas pa nyid kyis the tshom med par snyan dngags mkhan chen po dang /_gnas lnga pa'i paN+Di ta chen por 'gyur ro/_/gtor ma gtong bar 'dod na/_gtor ma bsang sbyangs nas/_AHlas byung ba'i
[\[92b.2\]]thod pa oM AHhUM las byung ba'i ye shes kyi bdud rtsi bsams la/_sngags 'di nyid kyis gtor ma dbul lo/_/oM hrIMHe ka dza Te/_ma ma u pa nI tA ya/_sarba satwA nAM/_shAn+tiM ku ru/_puSh+TiM ku ru/_rak+ShaM ku ru/_mahA tak+Sha ka_/nA gA d+hi pa ta ye/_i maM ba liM
[\[92b.3\]]gr-ih+Na gr-ih+Na gr-ih+Na pa ya gr-ih+Na pa ya pa ra bi d+yA kaR+Sha ya kaR+Sha ya/_tra Ta tra Ta/_ts+tshe da ts+tshe da/_ts+tshe da ya ts+tshe da ya/_oM AHhUM phaT swA hA/_zhes pa lan gsum mam bdun gyis so/_/mchod pas mchod nas/_hUM gi yi ge las byung sngo zhing sbom thung ral pa'i thor tshugs ldan/_/
[\[92b.4\]]g.yon brgyad mchog gis mi ro mnan cing mi bzad mchog gi gad rgyangs can/_/ral gri ut+pal dang ni gri gug thod 'dzin klu chen rgyan dang ldan/_/'gro ba'i mi shes mun pa 'joms mdzad sgrol ma drag mo khyod la 'dud/_/ces pas bstod do/_/gal te dngos dang rmi
[\[92b.5\]]lam la sogs par 'byung po dang /_sha za 'jigs su rung ba dang /_bud med shin tu rid pa dang /_sbrul la sogs pas 'tshe ba dang /_yid mi phebs pa dang /_bsgrub snying mi 'dod pa rnams byung na gegs yin pas/_'di'i gtor sngags kyis gtor ma gtong
[\[92b.6\]]zhing /_rje btsun lha mo'i rnal 'byor la yid brtan pas thams cad stong pa nyid du bsam zhing /_nyam nga ba dang /_bag tsha ba nyid du mi bya'o/_/de dag thams cad rang bzhin par 'gyur ro/_/sgrub pa po yid spro ba dang /_sems dpa' ba dang /_bsgrub pa la blo brtan pa dang /_
[\[92b.7\]]rmi lam du ma dang /_sring mo dang /_rje mo la sogs pa'i bud med rgyan gyis brgyan pa dang /_lus sbom zhing brjid pa dang /_dri ngad ldan pa la sogs pa'i bud med kyi tshogs kyis phyag mtshan pusti la sogs pa ster ba dang /_rang gis rnyed pa dang /_nyi zla shar
[\[93a\]]
[\[93a.1\]]ba la sogs pa'i mtshan ma ni grub pa'i rtags so/_/rjes su yi ge brgya pas nongs pa bshags shing /_dge ba'i rtsa ba sems can thams cad dang thun mong du yongs su bsngo bar bya'o/_/lha mo'i nga rgyal la gnas pas spyod lam thams cad yongs su
[\[93a.2\]]bskyang bar bya'o/_/lha mo u gra tA ra'i sgrub thabs rgya gar shar phyogs kyi paN+Di ta chen po shrI ba na rasna'i zhabs kyis mdzad pa rdzogs so//_//paN+Di ta de nyid dang chos 'khor lo tsA ba 'jam dpal ye shes zhes bya bas dpal 'khor bde chen du bsgyur cing zhus
[\[93a.3\]]pa'o//[ {D1727}]@##/_/rgya gar skad du/_Ar+ya u gra tA ra sA d+ha naM nA ma/_bod skad du/_'phags ma sgrol ma drag mo'i sgrub thabs zhes bya ba/_rje btsun ma sgrol ma la phyag 'tshal lo/_/sgrol ma srid pa gsum sgrol u gra tA ra la btud de/_/pad+ma'i
[\[93a.4\]]man ngag ji bzhin de yi sgrub thabs bdag gis brjod/_/ling ga gcig dang de bzhin dur khrod yang na khang pa stong par ni/_/gnas der srid gsum grol ba'i rig ma rnal 'byor pa yis bsgrub/_/'jam par gyur pa'i byis pa'i ro'am yang na 'jam pa yi/_/stan la sogs
[\[93a.5\]]la mnyam gnas dngos grub mchog ni bsgrub par bya'o/_/thog mar kha gdong dag par rab byas gsum la skyabs su 'gro/_/mdun gyi nam mkha' bla ma mchod la sdig pa bshags pa dang /_/rjes su yi rang bsod nams yongs bsngo lam ni rab tu bsten/_/tshangs pa'i
[\[93a.6\]]gnas bzhi rjes su dran par byang chub sems ni bskyed/_/skad cig rnam pa'i sbyor bas rdo rje gsum ni bde mnyam bzhag_/de ni gnas gsum bsam bya de las 'od zer rab 'phros nas/_/srid gsum spyod pa'i sems can gsal bar mdzad nas slar yang ni/_/khams
[\[93a.7\]]gsum mtha' dag bsdus nas stong pa nyid du bsam par bya/_/de nas shU n+ya tA sogs rang bzhin rgyal ba'i gsang sngags brjod/_/de nas nam mkha' a yig las byung chu skyes dmar po bsam/_/slar yang de steng tAM yig las ni pad+ma'i steng bsam bya/_/de dbus
[\[93b\]]
[\[93b.1\]]hUM yig mthon mthing dag dang mtshungs pa bsams nas ni/_/hUM yig de las skyes pa'i gri gug sa bon gyis brgyan pa/_/gri gug yongs gyur bdag nyid sgrol ma mtshungs par bsgom pa ni/_/g.yon brkyang zhabs can mi bzad mgo bo'i phreng ba rab tu 'phyang /_/chu skyes sngon po
[\[93b.2\]]rnam par brgyan cing thung zhing lto 'phyang 'jigs byed ma/_/bzang mo zhal gcig phyag bzhi spyan gsum gad rgyangs 'od dang ldan/_/rab tu dgyes shing ro mnan klu brgyad kyis ni rnam par brgyan/_/dmar zhing zlum pa'i spyan can stag gi pags pa rked la bsnams/_/lang tsho gzhon
[\[93b.3\]]zhing phun tshogs phyag rgya lnga yis rnam par brgyan/_/ljags ni rab 'khyug mche ba gtsigs shing 'jigs chen 'jigs byed ma/_/phyag g.yas ral gri gri gug g.yon na ut+pal thod pa bsnams/_/ral gcig dmar ser gyen brdzes mi bskyod pa yis dbu brgyan ma/_/
[\[93b.4\]]bsgoms pas stobs ni rab rdzogs rnal 'byor snyan dngags chen por 'gyur/_/gal te blun rmongs gyur kyang bsgom pa'i ro la 'bad byed na/_/bzlas pa 'bum phrag gcig gis 'jam pa'i dbyangs nyid thob par 'gyur/_/snying gar yig gsum sngags chen
[\[93b.5\]]rab bkod phaT yig mtha' ru'o/_/yang dag 'od zer lnga ldan mi shes bud shing rab tu bsreg_/rnal 'byor spyod pa'i rjes 'brang de nyid btu ba'i cho ga brjod/_/dang por sa yi pha rol dbyangs yig bzhi pas rnam brgyan cing /_/ra yis bzhon zhing 'od 'phros zla ba'i
[\[93b.6\]]thig le yang dag ldan/_/de bzhin bzhi pas ta yig brgyan te rnam par yang dag sbyin/_/slar yang haM yig las sbyor yang dag u yig ring por ldan/_/phaT yig de nas sbyin zhing yongs rdzogs sgrub pa'i sngags nyid do/_/ral gri'i gnas su mkhas pas mi mgo'i
[\[93b.7\]]phreng ba rnam par bsam/_/yang dag sngags mchog bzla zhing spro dang bsdu ba'i sbyor ba yis/_/brtan pa'i sems kyis brtag byas bdag nyid mkhas shing snyan dngags tshe/_/rab tu bsgom la goms pas de nyid the tshom med par 'grub/_/hUM gi yi ge las byung
[\[94a\]]
[\[94a.1\]]sngo zhing sbom thung ral pa'i thor tshugs ldan/_/g.yon brkyang mchog gis mi ro mnan cing mi bzad mchog gi gad rgyangs can/_/ral gri ut+pal gri gug thod pa 'dzin cing klu chen rgyan dang ldan/_/'gro ba'i mi shes mun pa 'joms mdzad sgrol ma drag mo
[\[94a.2\]]khyod la 'dud/_/sgrol ma'i sgrub thabs rab byas dge ba bdag gis gang bsags pa/_/de yis 'gro ba ma lus rgyal ba'i bstan la mkhas par shog_/de 'dir rtag pa'i rdo rjes blo 'phel sgrub thabs byas pa yis/_/zab mo la ni mkhas pa rnams kyis 'di la bzod pa
[\[94a.3\]]mdzad rigs so/_/'phags ma sgrol ma drag mo'i sgrub thabs zhes bya ba/_slob dpon rtag pa'i rdo rjes mdzad pa rdzogs so//_//rgya gar shar phyogs kyi paN+Di ta chen po shrI ba na rat+na'i zhal snga nas dang /_lo tsA ba many+dzu shrIs slad nas bsgyur ba'o//_
[\[94a.4\]{D1728}]@##/_/rgya gar skad du/_AR+Yo gra tA ra sA d+hA naM nA ma/_bod skad du/_'phags ma sgrol ma drag mo'i sgrub thabs zhes bya ba/_bcom ldan 'das ma ral gcig ma la phyag 'tshal lo/_/hUM yig las byung g.yon brkyang zhabs ni ro yi snying ga la gtad cing /_/mchog
[\[94a.5\]]tu drag tu bzhad pa'i phyag gis ral gri ut+pal gri gug bsnams/_/nag mo sbom thung cher yangs dmar ser ral pa'i lan tshar drag po yi/_/klus brgyan ka pA lar bkod 'jig rten gsum rmongs bdag la bzhon par mdzod/_/srid gsum sgrol mdzad rgya nag rim pa'i
[\[94a.6\]]sgrol ma la btud de/_/bla ma'i man ngag ji bzhin de yi sgrub thabs cho ga brjod/_/ling ga gcig pa'am dur khrod rtag tu stong pa'i khang pa yi/_/gnas der srid gsum las grol rig ma rnal 'byor pa yis sgrub/_/byis pa'i ro ni 'jam po'i stan nam gzhan yang 'jam
[\[94a.7\]]pa yis/_/stan la yang dag 'dug ste dngos grub mchog ni bsgrub par bya/_/skad cig rnam pa'i sbyor bas rdo rje gsum po gnas gsum du/_/mnyam par gzhag pas bsam byas de las 'od zer rab 'phros pas/_/srid gsum spyod pa'i sems can rnams ni yang
[\[94b\]]
[\[94b.1\]]yang gsal byas nas/_/sna tshogs slar yang bsdus te kun nas stong pa nyid du bsam/_/de nas shU n+ya tA sogs rang bzhin rgyal ba'i gsang sngags brjod/_/de nas nam mkha' AHyig las byung chu skyes dmar po bsam/_/slar yang de steng tAM yig las ni pad+ma'i snod
[\[94b.2\]]bsam bya/_/de yi dbus su hUM yig mthon mthing dang mtshungs bsam byas nas/_/hUM yig de las byung ba'i gri gug sa bon gyis brgyan blta/_/gri gug yongs gyur bdag nyid sgrol ma dang mtshungs bsam bya ste/_/g.yon brkyang zhabs can mi bzad mgo bo'i phreng bas
[\[94b.3\]]rab tu brgyan/_/sbom thung 'jigs ma gsus pa 'phyang zhing chu skyes sngon pos mdzes/_/zhal gcig spyan gsum drag tu bzhad pa'i bzang mo 'od bzang can/_/rab tu dgyes pas ro mnan klu brgyad kyis ni rnam brgyan ma/_/dmar zhing zlum pa'i spyan can stag gi pags
[\[94b.4\]]pas smad dkris la/_/phyag rgya lnga yis rab brgyan lang tsho gsar pa phun tshogs ldan/_/bskyod pa'i ljags dang mche ba gtsigs pas 'jigs byed phyag bzhi yi/_/g.yas pas ral gri gri gug g.yon na ut+pal thod pa bsnams/_/dmar ser gyen brdzes ral
[\[94b.5\]]gcig cod pan mi bskyod brgyan/_/bsgom pa'i stobs ni rdzogs las rnal 'byor snyan dngags chen por 'gyur/_/gal te rmongs shing blun pa'ang bsgom pa'i ro la 'bad byed na/_/sngags bzlas 'bum phrag gcig gis 'jam pa'i tshig nyid thob par 'gyur/_/snying
[\[94b.6\]]gar yig gsum sngags chen 'di bkod phaT yig mtha' ru'o/_/'od zer lnga dang ldan pas mi shes bud shing bsreg byed pa/_/rnal 'byor spyod pa'i rjes 'brang de nyid btu ba'i cho ga brjod/_/dang por sa yi pha rol bzhi pa'i dbyangs nyid byin pas brgyan/_/ra yig
[\[94b.7\]]la zhon 'od 'phro zla ba thig ler yang dag ldan/_/de nas bzhi pa steng du byin pas brgyan pa'i tAM yig dang /_/ring po'i u dang sbyor ba'i slar yang haM yig dang ldan pa/_/de nas phaT yig byin pas yongs su rdzogs pa'i sngags grub bo/_/ral gri mi rus phreng ba'i gnas
[\[95a\]]
[\[95a.1\]]su mkhas pas bsam bya ste/_/spro dang bsdu ba'i sbyor ba yis ni yang dag sngags mchog bzlas/_/brtan pa'i sems kyis rang nyid mkhas dang snyan dngags chen por brtag_/rtag tu bsgom pa goms las the tshom med par 'gyur ba nyid/_/sgrol ma'i
[\[95a.2\]]sgrub thabs bdag gis byas las dge ba gang bsags pa/_/de yis srog chags rnams ni rgyal ba'i bstan la mkhas gyur cig_/'di ni rtag pa'i rdo rje'i zhabs kyis mdzad pa dag ste 'dir/_/nongs gang mchog gi skye bo rnams kyis bzod par mdzad pa'i rigs/_/
[\[95a.3\]]ral pa gcig ma'i sgrub thabs rdzogs so//_//rgya gar shar phyogs kyi paN+Di ta chen po nags kyi rin chen gyi zhal snga nas/_dge slong chos smra ba bsod nams rgya mtsho'i sdes bsgyur ba'o//_//oM hrIMHe ka dzA TIm mo sa nI tA ya sarba satwA nAM shAn+tiM
[\[95a.4\]]ku ru puSh+TiM ku ru rak+ShaM ku ru ma hA tak+Sha ka nA gA d+hi pa ti ye i maM ba liM gr-ih+Na gr-ih+Na gr-ih+NA pa ya gr-ih+NA pa ya pa ra bid+yA kaR+Sha yA kaR+Sha ta Ta tra Ta ts+tshe da ts+tshe da/_ts+tshe da ya ts+tshe da ya oM AHhUM phaT swA hA/_gtor ma'i sngags so//[ {D1729}]@##/_/rgya gar skad du/_e ka dzA Ti sA d+ha naM/_bod skad du/_ral
[\[95a.5\]]gcig ma'i sgrub thabs/_ral gcig ma la phyag 'tshal lo/_/g.yas bskum g.yon brkyang zhabs kyis ro yi snying dang rkang mnan khro bo'i gad mos bsdigs mchog ma/_/ral gcig ut+pal gri gug thod pa g.yas g.yon phyag ldan hUM yig sa bon las byung mchog_/mi thung
[\[95a.6\]]thod mo ral pa kham pa rgyas pa'i thor cog drag mo klu yis rab brgyan ma/_/'gro ba gsum gyi mun pa la bzhag rol ldan sgrol ma drag mo rang gi gsod par shog_/rgya nag las byung srid pa gsum/_/grol byed sgrol ma la btud de/_/bla ma rnams kyi man ngag bzhin/_/de
[\[95a.7\]]yi sgrub thabs bdag gis brjod/_/mtshan ma gcig gam dur khrod dam/_/dus kun du ni khang stong du/_/rab tu mkhas pa'i rnal 'byor pas/_/srid pa mthar phyin rig ma sgrub/_/bu chung ro 'jam la gnas sam/_/yang na gdan 'jam 'bol ba la/_/kun
[\[95b\]]
[\[95b.1\]]tu gnas te rnal 'byor pas/_/dngos grub mchog ni bsgrub par bya/_/skad cig rnam pa'i rnal 'byor pas/_/yang dag rnal 'byor la 'dug nas/_/gnas gsum rdo rje gsum bsgoms la/_/de nas 'od zer spro bar bya/_/srid gsum spyod pa'i sems can rnams/_/
[\[95b.2\]]gsal bar byas la tshur dgug cing /_/bsdus rjes yang ni bsgom par bya/_/sna tshogs kun las stong pa nyid/_/de nas rgyal ba'i sngags brjod de/_/stong nyid bsgom zhing de dang las/_/a las mtsho skyes dmar po ltar/_/de yi steng du yang bsgom pa/_/T+wAM yig
[\[95b.3\]]las byung pad+ma'i snod/_/de yi dbus su yang ni bsgom/_/hUM mdzad yi ge sngon po ste/_/de nas hUM mdzad las skyes pa'i/_/gri gug sa bon gyis brgyan pa/_/gri gug yongs su gyur pa las/_/bdag nyid sgrol ma rab tu bsgom/_/g.yas bskum g.yon brkyang
[\[95b.4\]]'jigs su rung /_/mgo yi phreng ba 'phyang ba mo/_/mi'u thung 'jigs byed gsus pa sbom/_/sngon mo mtsho skyes kyis brgyan ma/_/zhal gcig spyan gsum ldan ma ni/_/khro bzhad sdigs byed shin tu gsal/_/kun nas dga' byed ro la gnas/_/klu brgyad
[\[95b.5\]]rnam par brgyan pa ste/_/spyan rtsa dmar zhing zlum pa'o/_/sku smad stag gi pags pas g.yogs/_/lang tsho dar bab phun tshogs ma/_/phyag rgya lnga yis rnam par brgyan/_/zhal nas ljags 'dril 'jigs ldan ma/_/mche ba gtsigs shing g.yon du gzigs/_/
[\[95b.6\]]g.yas pas ral gri gri gug 'dzin/_/g.yon pas ut+pal thod pa 'dzin/_/dbu skra kham pa drag pos brgyan/_/spyi gtsug mi bskyod rnam par brgyan/_/sgom gyi stobs kyis rdzogs pa na/_/rnal 'byor mkhas pa chen por 'gyur/_/gal te rmongs pa bems po yang /_/
[\[95b.7\]]sgom gyi ro la dbang gyur nas/_/'bum phrag sngags kyi bzlas pa yis/_/'jam pa'i dbyangs dang mtshungs par 'gyur/_/sngags chen 'di ni yi ge gsum/_/phaT yig mtha' can snying la gnas/_/'od zer lnga dang yang dag ldan/_/mi shes bud shing sreg
[\[96a\]]
[\[96a.1\]]byed pa/_/rnal 'byor spyod pas rjes 'brangs nas/_/de yi bsdu ba'i cho ga brjod/_/dang po sa yi phyi ma bzung /_/dbyangs kyi yi ge bzhi pas brgyan/_/gsal zhing 'bar ba ra la zhon/_/zla tshes thig les rnam par brgyan/_/de nas tAM yig sbyin
[\[96a.2\]]par bya/_/dbyangs kyi yi ge bzhi pas brgyan/_/haM yig dbyangs yig drug pas brgyan/_/yang dag nyid du sbyin par bya'o/_/de nas phaT yig sbyin par bya/_/grub pa'am sngags ni yongs su rdzogs/_/mkhas pas ral gri stod sa ru/_/mi rus phreng ba bsgom par bya/_/
[\[96a.3\]]spro dang bsdu ba'i rnal 'byor gyis/_/sngags mchog yang dag bzlas pa bya/_/brtan pa'i sems kyis bsam par bya/_/paN+Di ta bdag snyan dngags mkhan/_/sgom stobs rgyun ni ma chad na/_/'grub 'gyur 'di la the tshom med/_/sgrol ma'i sgrub thabs byas pa yis/_/
[\[96a.4\]]bdag gi bsod nams gang bsags des/_/rgyal ba'i bstan par skye bo rnams/_/snyan dngags mkhan du 'gyur bar shog_/'di ni blo gros rab bsgrub ma/_/rtag pa'i rdo rjes byas pa yin/_/mkhas pa chen po paN+Di tas/_/'di la shin tu bzod par 'os/_/rgya
[\[96a.5\]]nag las ni byung ba yi/_/sgrol ma'i sgrub thabs yongs su rdzogs/_/rgya gar shar phyogs kyi paN+Di ta chen po dA na shI las 'on 'di'i sku grong du lha'i skad las bod kyi brda la 'khrul pa med par bsgyur ba'o//_//[{D1730}]lha mo ral gcig ma la phyag 'tshal lo/_/
[\[96a.6\]]sgrol ma khro mo'i ba liM gi gtor ma la sngags 'dis lan gsum mam/_bdun gyis dbul te/_sngags ni 'di yin no/_/oM hrIMHe ka dzA Ti sa ma ya/_ma bA na sa ha na swA gri ku ru puSh+TiM ku ru ma he tak+Sha ka nA gA rA pa ta ya/_i maM ba lIM gr-ih+Na gr-ih+Na/_gr-ih+NA pa ya gr-ih+NA pa
[\[96a.7\]]ya/_bar mir+ya kro sa bru Ta bru Ta/_tshin+da tshin+da/_bin+da bin+da/_oM AHhUM phaT swA hA/_zhes pas phul la/_de nas rdo rje dbyangs can ma la bdag gi don la gsol ba gdab/_rjes mi dmigs pa'i rgyas gdab/_dge ba'i rtsa ba sems can thams cad kyi
[\[96b\]]
[\[96b.1\]]don du bsngo/_/sgrol ma khros pa'i ba liM gi gtor ma rdzogs so//_//rgya gar shar phyogs kyi paN+Di ta dA na shI las/[ (]'gren [,]'gran [)]gyi 'phyang sar du rang 'gyur du mdzad pa'o//[ {D1731}]@/_/sgrol ma ral gcig ma'i blo 'phel bzhugs/_@#/_/'phags
[\[96b.2\]]ma sgrol ma rdo rje dbyangs can ma/_/ba liM gtor ma phul ba bzhes nas su/_/'gro rnams ma rig mun pa bsal nas su/_/shes rab blo yi pad+ma kha 'byed shog_/dmar mo rab 'jigs nam mkha'i mdog_/zhal gcig phyag bzhi stang stabs mdzes/_/mi shes yid
[\[96b.3\]]'joms la btud de/_/gzhung don sgom rim 'di gsal bya/_/dang po kho nar rig pa dang ldan pa'i gang zag gis/_dur khrod dam phyi nang gi rten stobs ldan bzhugs pa'am/_rab tu dga' zhing dben pa'i phyogs su gnas khang byi dor bya/_rten dang mchod pa dngos
[\[96b.4\]]sam yid kyi rnam 'phrul gyis bkod de/_bu chung gi ro 'jam zhing mnyen pa dri zhim po'i chus bkrus la/_me tog gi phreng ba btags la/_rang nyid bde bar gnas pa'am/_de med na yang stan 'bol ba la gnas te/_bdag gis ral gcig ma bsgrubs la/_rang
[\[96b.5\]]gzhan gyi mi shes pa'i mun pa rnam par gzhom par bya'o snyam du bsam mo/_/de nas skad cig gis rnam pa kun tu rtog pa'i tshogs rang sar dag pa'i ting nge 'dzin la mnyam par gzhag go/_/rjes la spyi bo/_mgrin pa/_snying ga gsum du/_oM dkar po dang /_
[\[96b.6\]]AHdmar po dang /_hUM sngon po dang gsum shin tu gsal bar blta zhing /_'od zer gyi tshogs spros pas 'gro ba'i mi shes pa'i mun pa rnam par bcom nas gnas gsum gyi yi ge la bsdus la/_sku gsung thugs rnam par dag cing 'pho 'gyur med pa'i ting nge
[\[96b.7\]]'dzin bsgom par bya'o/_/dngos po'am mtshan ma thams cad rang gi ngo bos stong pa'i don de nyid blta bar bya ba'i phyir/_oM shU n+ya tA dz+nyA na badzra swa b+hA ba At+ma ko\u0f85haM/_zhes brjod cing /_dngos po dang mtshan ma'i bag la nyal phra mo tsam yang med pa'i ting nge 'dzin
[\[97a\]]
[\[97a.1\]]la gnas par bya'o/_/de'i ngang las AHdang T+wAM rim gyis gyur pa las/_pad+ma dmar po dang thod pa khrag gis bkang ba/_de'i steng du nyi ma'i dkyil 'khor la hUM sngo zhing dngas pa blta bar bya'o/_/hUM yongs su gyur pa las gri gug gi yu ba nas nyi ma'i steng na
[\[97a.2\]]hUM gnas [(]pa'[,]pa'o[)]/_/de yongs su gyur pa las bcom ldan 'das ral pa gcig ma sku sbom zhing thung ba/_mdog bai DUr+ya ltar sngo zhing dngas pa/_zhal gcig phyag bzhi ma/_dang po gnyis ral gri dang ut+pa la bsnams pa/_'og ma gnyis gri gug dang thod khrag thugs kar
[\[97a.3\]]'dzin pa/_zhabs g.yas bskum g.yon brkyang bas dbugs bral gyi snying dang rkang pa mnan pa/_phyag rgya lnga dang /_brgya phyed dang /_stag lpags dang /_klu brgyad sbrul sngon po'i gzugs kyis dbu rgyan dang /_rna rgyan dang /_mgul rgyan dang /_dpung rgyan dang /_
[\[97a.4\]]phyag gdub dang /_zhabs gdub dang /_ska rags dang /_se ral kha rnams kyis rab tu dpa' ba'i chas su zhugs pa/_spyi gtsug na thub pa mi bskyod pa bzhugs pa/_spyan gsum me mdag ltar dmar zhing 'khrug pa cung zad g.yon du gzigs pa/_lce glog ltar
[\[97a.5\]]'khyug pa/_gad rgyangs chen po sgrogs pa/_phyi nang gi bdud thams cad rlag par byed par bsgom mo/_/de'i thugs kar pad+ma dmar po 'dab ma bzhi pa'i steng du nyi ma'i dkyil 'khor la gnas pa'i hUM sngon po blta zhing /_mdun gyi 'dab ma nas g.yas skor du/_hrIM triM hUM
[\[97a.6\]]phaT rnams bsgom zhing yig 'bru de dag las dpag tu med pa'i 'od zer gyi tshogs 'phros pas 'gro ba'i mi shes pa'i mun pa thams cad bsreg par bsam zhing /_'jig rten dang 'jig rten las 'das pa'i yon tan blo gros kyi snang ba thams cad tshur 'dus te rang la bstim
[\[97a.7\]]zhing bdag nyid yon tan dang blo gros kyi snang ba thams cad phun sum tshogs pas brgyan par bsam mo/_/de nas bzlas pa bya ste/_g.yas dang po'i ral gri mi rus kyi phreng bar bsgyur la/_thugs pad+ma nyi mar rig sngags kyi ting nge 'dzin la ma g.yos pa'i ngang las
[\[97b\]]
[\[97b.1\]]hrIM triM hUM phaT ces ci nus bzlas so/_/de las skyo na pad 'dab kyi yi ge hUM la bsdu/_bdag gzhan gyi blo gros ngan pa'i mun pa thams cad gtan nas dag par gyur cig snyam pa'i smon lam drag po gdab bo/_/rjes shes kyi skabs su yang rtag tu dpa' mo'i nga rgyal dang ma
[\[97b.2\]]bral bar bya'o/_/de 'dra'i ting 'dzin bzlas par bsam/_/brtan zhing tshad du skyol gyur na/_/mi shes sprin tshogs dpag med rnams/_/dbyar zad bzhin du dengs par 'gyur/_/sgrol ma'i blo 'phel slob dpon klu sgrub kyi man ngag snyan dngags mkhan rtag pa rdo rjes
[\[97b.3\]]tshig le'ur byas pa/_rgya gar shar phyogs kyi paN+Di ta chen po dA na shI la'i gsung lhag chad med par bkod pa rdzogs so//[ {D1732}]@##/_/rgya gar skad du/_shukla e ka dzA Ti sA d+ha naM/_bod skad du/_ral gcig ma dkar mo'i sgrub thabs/_ral
[\[97b.4\]]gcig ma la phyag 'tshal lo/_/pad+mar gnas pa'i snod mchog la ni yi ge hUM las byung ba'i dkar mo ni/_/g.yas brkyang g.yon bskum zhabs kyis gnas ma nu ma rab rgyas spyan gnyis yang dag dmar/_/g.yas pas mi rus phreng 'dzin g.yon pas kha ma bye
[\[97b.5\]]ba'i ut+pa la sngon po bsnams/_/ral pa kham pa dang ni ldan pa'i lha mos rtag tu khyed la skyong gyur cig_/klu brgyad 'jigs rung dang bcas sems kyi dbang phyug dbu rgyan can/_/snying rje ro yis kun nas gang ba'i ljags bskyod bzhad mdzad ma/_/ri dgas dgra bo'i yi
[\[97b.6\]]ni pags pa'i na bza' 'chang ba mo/_/de lta'i sgrol mas mi shes mun pa gsod par byed par shog_/dpal ldan gnyis med rdo rje yis/_/bla ma'i zhabs kyi chu skyes la/_/btud de rol pa sbas pa yis/_/sgrol ma'i sgrub thabs brjod par bya/_/dang por re zhig
[\[97b.7\]]sngags pas kha bshal ba la sogs pa byas te stan bde ba la nye bar 'dug nas me tog dri zhim po bkram pa'i sa phyogs su ji ltar 'byor pa'i mchod pa bshams la/_rang gi snying gar hUM dkar po nye bar blta'o/_/hUM dkar po de las rang gi ba spu'i bu ga dang /_kha la
[\[98a\]]
[\[98a.1\]]sogs pa'i sgo las 'od zer rnam pa lnga 'phro bar bsams te/_'od zer de dag gis gang+gA'i klung gi bye ma snyed kyi 'jig rten gyi khams mtha' yas pa snang bar byas nas/_de nas 'og min na bzhugs pa'i bcom ldan 'das ma 'chad par 'gyur ba'i
[\[98a.2\]]sku mdog la sogs pa dang ldan pa/_gang yang bdag la gsol ba 'debs pa'i sems can de dag la byin gyis brlab par bya'o zhes pa cig car mdun na 'dug par bsams la/_de nas yi ge hUM las me tog bdug spos dri dang phreng ba la sogs pa spros pas mchod
[\[98a.3\]]do/_/de nas byams pa dang /_snying rje dang /_dga' ba dang /_btang snyoms dang /_mchod pa dbul ba dang /_sdig pa bshags pa dang /_bsod nams la rjes su yi rang /_gsum la skyabs su 'gro ba la sogs pa bya'o/_/oM badzra puSh+pe AHhUM zhes pas
[\[98a.4\]]bsngags pa'i me tog la sogs pa ming spel dang bcas pas dbul lo/_/de nas bdag dang chos thams cad gdod ma nas ma skyes pa'i rang bzhin stong pa nyid bsgom par bya ste/_oM swa b+hA wa shud+d+haHsarba d+harmAHswa b+hA wa shud+d+ho\u0f85haM/_oM shU n+ya tA dz+nyA na badzra swa b+hA ba At+ma ko\u0f85haM/_
[\[98a.5\]]zhes brjod do/_/de nas smon lam gyi dbang gis yi ge a yongs su gyur pa las pad+ma dmar po dang /_de'i dbus su yi ge TaM yongs su gyur pa las thod pa nor bu chu shel lta bu'i 'od can khrag gis yongs su gang ba/_de'i dbus su yi ge hUM dkar po 'od zer lnga
[\[98a.6\]]dang ldan pa/_shin tu mdzes pa de yongs su gyur pa las ut+pa la sngon po kha ma bye ba yi ge hUM gis byin gyis brlabs par bltas la/_de dag yongs su gyur pa las bdag nyid bcom ldan 'das ma'i sku zhal gcig phyag gnyis ma/_sku mdog dkar mo stag gi
[\[98a.7\]]pags pa'i smad dkris can phyag g.yas pas mi rus kyi phreng ba 'dzin pa/_g.yon na ut+pal sngon po kha ma bye ba bsnams pa/_ral pa kham pa gyen du brdzes pa tshangs pa'i gnas kyi bar du shin tu khyab pa/_klu gdug pa can brgyad kyis brgyan pa/_karko Ta sngon
[\[98b\]]
[\[98b.1\]]pos thod byas pa/_'jog po dmar po'i do shal can/_dga' bo dang nye dga' bo ser po dag gis rna cha dag dang ldan pa/_mtha' yas dkar po'i tshangs skud can/_nor rgyas dkar po'i ska rags dang /_dung skyong dkar pos phyag gdub byas pa/_pad+ma dang pad+ma
[\[98b.2\]]chen po dmar pos zhabs gdub byas pa/_do shal dang /_zhabs gdub dang /_dbu rgyan dang /_se ral khas brgyan pa/_zhabs g.yas brkyang zhing g.yon bskum pas ro'i steng du gnas pa/_shin tu 'jigs su rung ba zhal mche ba cung zad gtsigs pa/_
[\[98b.3\]]ljags 'dril ba/_dpal mi bskyod rdo rje'i cod pan gyis spyi bor brgyan pa/_byams pa dang snying rje chen po'i sems dang ldan pa cig bsgom mo/_/rang gi snying ga'i hUM dkar po'i 'od zer gyis ye shes sems ma'i dkyil 'khor dgug par bltas te/_de nas dzaHhUM
[\[98b.4\]]baM hoHzhes pa dgug pa dang /_gzhug pa dang /_bcing ba dang /_dbang du bya ba ste/_ye shes sems ma dang chu dang 'o ma 'dres pa ltar dbyer med par blta'o/_/de nas rje btsun ma'i thugs ka'i pad+ma'i steng du yi ge hrIMshel dag pa'i mdog lta bur 'od zer brgya stong
[\[98b.5\]]'phro bar bya'o/_/bsgoms pa las dub na sngags don dang ldan pa gzhal du med par myur ba dang /_bul ba dang /_mi gsal ba dang /_ma tshang ba spangs nas yid kyis dmigs te bzlas par bya'o/_/de la sngags btu ba ni sde tshan bdun pa'i bzhi pa la mes yang dag
[\[98b.6\]]par ldan pa'i yi ge i yis brgyan cing zla tshes dang thig les mdzes par byas pa'o/_/ji ltar 'dod pas bzlas pas so/_/lte ba'i dbus su pad+ma 'dab ma brgyad kyi steng du yi ge hUM shin tu 'bar ba blta'o/_/de nas phreng ba'i rdog po rnams yi ge hrIM gi gzugs su
[\[98b.7\]]bltas la/_de rgyun ma chad par rang gi kha nas 'thon te lte ba'i lam du zhugs shing kha nas byung bar bsams la/_sngags kyi rgyal po yig 'bru gcig po 'dis yid bzhin nor bu ltar sdig pa dang yams thams cad 'jig pa dang /_dbang du bya ba dang /_
[\[99a\]]
[\[99a.1\]]dbab pa dang 'gro ba 'khrug par byed pa'i sngags sangs rgyas kyi gsung blo gros brtan pas bzlas par bya'o/_/'di lta bu'i sngags 'bum phrag gcig bzlas pas snyan dngags mkhan du 'gyur ro/_/'dzin par nus pa dang /_rdo rje lta bu'i tshig dang
[\[99a.2\]]ldan pa dang /_nor che ba dang /_tshe ring ba dang /_bstan bcos thams cad la mkhas par 'gyur ro/_/khyung gi dbang po ltar srid pa gsum gyi dug med par byed pa dang /_myur du bla na med pa'i byang chub thob par 'gyur bar gdon mi za'o/_/oM AHhrIM hUM haM ha/_zhes
[\[99a.3\]]pa'i sngags kyi rgyal po 'dis sangs rgyas nyid kyang sbyin par byed na dngos grub gzhan lta smos kyang ci dgos/_oM AHhrIM hUM g+hA ta ya sarba big+h+nAn hUM phaT swA hA/_sngags 'dis gtor ma dbul bar bya'o/_/bcom ldan 'das ma ral pa gcig ma dkar mo'i sgrub
[\[99a.4\]]thabs/_dpal gnyis med rdo rje las byung ba slob dpon rol pa'i sbas pas mdzad pa rdzogs so//_//rgya gar shar phyogs pa ren+d+ra dzI ga ta la'i paN+Di ta chen po dA na shI las yul dbus kyi grub pa thob pa'i gnas drang srong srin po rir bsgyur ba'o//_
[\[99a.5\]{D1733}]@##/_/rgya gar skad du/_rak+ta e kaM dzA Ti sA d+ha naM/_bod skad du/_ral pa gcig ma dmar mo'i sgrub pa'i thabs/_bcom ldan 'das ma ral gcig ma dmar mo la phyag 'tshal lo/_/A snying gar oM yig las pad+ma dmar po lta bu las/_de'i dbus su slar
[\[99a.6\]]yang bsam par bya ba a yig las zla ba'i dkyil 'khor du/_de'i steng du slar yang bsam par bya ba a yig las nyi ma'i dkyil 'khor dang /_de la hUM yig yongs su gyur pa las rdo rje thod par bsam par bya/_lha dang lha ma yin gyi khrag gis gang ba'i yi ge
[\[99a.7\]]gsum gyis khyab par ro/_/slar yang nam mkha' la sna tshogs rdo rje bsam par bya zhing /_de yongs su gyur par bcom ldan 'das ma bsam par bya ste/_zhal bzhi pa thung zhing lto ba 'phyang ba chen por 'jigs pa'i klu brgyad kyis brgyan pa/_mche ba gtsigs shing
[\[99b\]]
[\[99b.1\]]cung zad 'dzum pa'i ro'i steng du lang tsho gsar pa yang dag par thob pa/_lo brgyad gnyis lon par bsam zhing /_mgo bo gsar pa'i phreng ba rab tu 'phyang bar byed pa dang /_skra dmar ser gyen du brdzes pa yang ngo /_/stag gi pags pa'i sham thabs dkris pa/_zhal dang
[\[99b.2\]]po dmar po ya ba'i me tog dang mtshungs pa/_zhal g.yas pa kun+da dang zla bar mtshungs pa/_zhal g.yon pa nag po sna tshogs dang /_ut+pa la gsar pa sngon po lta bu'o/_/steng zhal zhi ba bong bu'i zhal du ba'i tshogs 'dus pa nye bar 'bar bas rab tu mtshon pa'o/_/phyag
[\[99b.3\]]brgyad la ral gri dang /_gri gug dang /_rdo rje lcags kyu dang /_mdung 'dzin pa'o/_/gzhan la ut+pa la sngon po dang /_thod pa dang /_gzhu dang /_rdo rje zhags pa'i sdigs mdzub dang ldan pa'o/_/mchog tu dga' bas yang dag par mos par 'khyud par byed pa'i mi
[\[99b.4\]]bskyod pa 'dzin pa rgyan sna tshogs pas brgyan pa'o/_/de ltar bcom ldan 'das ma spro ba'i gzugs su rnam pa dang bcas par mkha' la bsam par bya zhing /_rnal 'byor ni ji ltar man ngag las tsan+dan dmar po'i 'bru'i phreng bas bgrang bar bya'o/_/blo dang ldan pa'i
[\[99b.5\]]sngags chen po ni/_hri d+h+rAM khraM shrI hrI yaHbrgyad lhag pa'i brgya bzlas pa las sgrub pa po tshigs su bcad pa byed/_khri tsho gcig bzlas pa las chos kyi phung po rnam par 'byed pa dang ldan par 'gyur ro/_/ma thos pa rnams 'dzin zhing shes par byed do/_/'bum bzlas
[\[99b.6\]]pas ral pa gcig ma dmar mo'i sgrub pa yang dag par ldan pa'o/_/'di mdzad pa ni kun spangs rdo rje zhes pas kyi'o/_/rang gi snying gar ut+pal 'dab ma bcu drug pa bsam/_dbus su hUM yig dang 'dab ma la hrIHyig bsam/_hUM gi yi ge nas spros te bsgrub bya'i yid
[\[99b.7\]]bkug cing slar yang 'dab ma bcu drug pa'i hrIHyis spros te/_bsgrub bya'i mgrin pa nas zhags pas bcings te sgrub pa po'i rkang pa la phyag byed par bsam te/_d+hi hriHshrI hrIHche ge mo dbang du gyis ya/_de ltar bsgom zhing sngags bzlas par bya'o/_/gal te
[\[100a\]]
[\[100a.1\]]'ongs par ma gyur na nges par 'chi'o/_/rgya gar shar phyogs paN+Di ta/_/mi dbang bzang po'i zhal snga dang /_/dam chos smra ba'i btsun pa ni/_/legs pa'i blo gros bdag gis bsgyur/_/'di las byung ba'i dge ba ni/_/rnam par dkar ba'i bsil
[\[100a.2\]]zer 'dis/_/gzhan sde'i ku mud tshogs rnams la/_/rtag tu dbugs 'byin byed par shog/[ {D1734}]@##/_/rgya gar skad du/_e ka dzA Ti a d+hiSh+Tha na bi d+hiH/_bod skad du/_ral pa gcig ma dmar mo'i byin brlabs kyi cho ga_/bcom ldan 'das
[\[100a.3\]]ma dmar mo la phyag 'tshal lo/_/dang po pad+ma 'dab brgyad byas la/_de nas bum pa gcig rin po che la sogs pas yang dag par bkang ste/_de'i dbus su bzhag nas bcom ldan 'das ma'i sngags kyis byin gyis brlab par bya'o/_/de nas slob mas bla ma'i maN+Dal
[\[100a.4\]]byas la skyabs su 'gro ba la sogs pa bya'o/_/de'i rjes su bcom ldan 'das ma'i maN+Dal byas la skyor chur sbyangs te/_bdag bsrung ba la sogs pa byas nas/_dbus su me tog gcig dbul bar bya'o/_/de nas oM AHhUM zhes pa'i sngags kyis me tog re la
[\[100a.5\]]bsngags nas dbus su lan gsum dbul bar bya'o/_/de nas lha mo'i sngags kyis lan gsum dbul bar bya'o/_/oM tA rA yai na maH_sngags 'dis lan gcig dang /_oM ak+Sho b+h+yA ya na maHzhes pas lan gsum dbul bar bya'o/_/oM hrIHgu Na badzrA yai na maH_
[\[100a.6\]]shar du'o/_/oM khaM badzra tsakrA yai na maH_lho ru'o/_/oM gaM badzra gaN+Da yai na maH_dbus su'o/_/oM hrIHbi shwa badzrA yai na maH_byang du'o/_/oM pradz+nyAn+ta kA ya na maH_bden bral du'o/_/oM pad+mAn+ta kA ya na maH_rlung du'o/_/oM big+h+nAn+ta kA ya na maH_dbang ldan du'o/_/
[\[100a.7\]]dbus su yang bcom ldan 'das ma'i sngags kyis lan gsum du me tog dbul lo/_/mdun du maN+Dal byas nas byin gyis brlab par bya'o/_/oM tA re gu Na badzra tsakra badzra g+haN+Da badzra biSh+Tha badzra na hrIM khaM gi hrIHsa bA bi g+ha haM gu ru swA hA/_sngags 'dis khrus bya'o/_/oM
[\[100b\]]
[\[100b.1\]]sarba b+hU ta rak+Shan+tu swA hA/_spyi bor bsrung ba rnam par sbyin par bya'o/_/oM dzA To dzA To/_u da ke na kA yash+tsa ka tsa taM bi sho d+ha ya hrIH_'dis chu 'thung du gzhug ste lus ngag yid rnam par dag par bya ba'i phyir/_oM dzA Ti dzA Ti i na nir dza TA ya kA yaM bi sho d+hA ya swA hA/_'dis
[\[100b.2\]]ral pa spyi bor bcing bar bya'o/_/lus rnam par sbyang ba'o/_/oM hrI TaM ma le ma le a ne kA ma la wAg bi sho d+ha nA ya swA hA/_'dis phreng ba sbyin no/_/ngag rnam par sbyang ba'o/_/oM dzA Ti dzA Ti ma hA rak+Sha karta ri ka pA la d+ha nuHsha ra ya tsit+taM bi sho d+hA ya swA hA/_'dis gri gug dang
[\[100b.3\]]thod pa dang gzhu dang mda' sbyin par bya ste/_sems rnam par sbyang ba'o/_/oM hUM snying ga la'o/_/hrI mgo bor/_phaT spyi bor/_traM mig la'o/_/d+h+rig phrag la'o/_/khaM yan lag thams cad la'o/_/'dis yan lag drug bsrung bar bya'o/_/oM e h+ye hi e
[\[100b.4\]]ka dzA Ti ra Na ra Na da sha di ka saM g+haM ku ru dz+tsa g+hA bi nA ya ka na nirma thA nirma thA bi d+h+wAM sa ya/_kha da kha da mA ra ya mA ra ya/_he b+ha ga wa tI sarba swA d+ha ni swA hA/_'dis phyogs bcing bar bya'o/_/de nas sngags bshad la/_bu kye nga ni mi bskyod pa/_/mkha' la bcom ldan 'das
[\[100b.5\]]ma bzhugs/_/gal te byin brlabs med pa la/_/sngags 'di bshad nas de yi tshe/_/khyod ni dmyal bar lhung bar 'gyur/_/zhes rnam par brjod do/_/de nas bcom ldan 'das ma'i man ngag bsgom pa la sogs pa sngar bshad pa ltar bya'o/_/ral gcig
[\[100b.6\]]ma dmar mo'i byin brlabs kyi cho ga_/nag po spyod pa pas mdzad pa rdzogs so//_//paN+Di ta mi dbang bzang po dang /_lo tsA ba gzhon nu shes rab kyis bsgyur ba'o//[ {D1735}]@##/_/rgya gar skad du/_a gra tA rai ka dzA TI u pa de sha sA d+ha naM/_
[\[100b.7\]]bod skad du/_mchog gi sgrol ma ral pa gcig pa'i man ngag gi sgrub thabs/_bla ma dam pa rnams la gus pas phyag 'tshal lo/_/gang zhig rmongs pa'i blo ldongs dang /_/tshe thung nad dbul dgra bgegs sogs/_/'jigs kun sgrol mdzad sgrol ma'i mchog
[\[101a\]]
[\[101a.1\]]de yi bsgom rim 'dir gsal bya/_/dang po kho nar bsnyen pa tshad du son cing /_sgrub thabs la blo 'dris pa'i rnal 'byor pas/_dur khrod dam phyi nang gi rten stobs dang ldan pa la sogs pa bzhugs pa/_yid dang mthun zhing shis pa'i gnas
[\[101a.2\]]khang byi dor byas la/_rten gsum dang /_mchod pa lnga ci rigs pa dngos sam yid kyis bshams la/_nyal ba'i ras 'jam dri bzangs kyis byugs pa'am/_yang gdan gzhan der bsgom pa'i steng du/_sems gnas pa'i yan lag tu lus skyil
[\[101a.3\]]krung gis 'dug la/_legs lam gyi gzhi ma nas brtsams te/_chos thams cad kyi mchog gi blo sngon du btang nas/_rang lus tha mal par gnas pa'i mdun gyi nam mkhar laM gyur pa las sa'i dkyil 'khor/_sna bug g.yas pa nas rngubs pa las/_rlung
[\[101a.4\]]mkhris bad kan la sogs pa'i nad gzhi thams cad dang /_nang khrol ljan ljin mi gtsang ba'i rdzas thams cad ded pas bshang lam nas 'thon te/_'og gi zhing khams dpag tu med pa blos chud tshad du bskyal/_yang mdun gyi baM gyur pa las chu'i dkyil 'khor
[\[101a.5\]]sna bug g.yon nas rngubs pas/_lus kyi nang gi dri ma thams cad dag par bkrus te/_chu lam nas bton nas snga ma bzhin du bskyal lo/_/de nas rlung kha sbyor gyi 'og nang du lud pa'i lte bar yaM dang /_rtsa gsum gyi mdud mdor raM gyur pa las/_me dbal
[\[101a.6\]]sran ma tsam cig bsgom mo/_/de'i 'og sgo'i yaM las rlung g.yos pa las me lce dar skud tsam cig dmar nar gyis 'bar te de las 'od zer dus mtha'i nyi ma ltar tsha ba du ma 'phros pas/_tshe thog ma med pa nas lus kyi sdig sgrib thams cad bya sgro la me mched
[\[101a.7\]]pa ltar skad cig gis bsregs/_me lce snying gar slebs pas snying gi pad+mo'i dbus kyi hUM spros pas/_de las 'od zer nyi ma shar ba ltar 'phros pas lus kyi nang thams cad du khyab pas/_sgrib gsum gyi gnas ngan len bag chags dang bcas pa thams cad
[\[101b\]]
[\[101b.1\]]kha sna dang ba spu'i bu ga thams cad nas rlung gi tshul du 'thon nas/_lus shel dkar gyi gzhal yas khang bzhin du dag par bsam/_de nas me lce mgrin par slebs pas/_AHlas 'od 'phros pas/_spyi bo'i oM zhu ba'i dngas ma'i thig pas thugs kar 'bar
[\[101b.2\]]'dzag gi ting nge 'dzin brtan par bsgom/_de nas thugs ka'i hUM las 'od 'phros pas don gnyis byas/_tshur 'dus pas dpa' bo brgyud pa dang bcas pa'i bla ma rnams spyan drangs te/_rang gi spyi gtsug gi steng nas mar rim gyis zhugs pa la bdun rnam dag sngon du
[\[101b.3\]]btang la/_gsol ba drag tu btab pas pad+ma 'dab ma bzhi pa de steng thod khrag_/de'i steng raM las nyi ma/_de steng hUM las gri gug rdo rje'i yu ba hUM gis mtshan pa/_de las 'od 'phros pas don gnyis byas pa las/_tshur 'dus pas bdag nyid bcom ldan 'das
[\[101b.4\]]ma sku mdog sngo bsangs bai DUr+ya ltar dngas pa/_me ri 'bar ba'i dbus na/_nyi ma dngas pa dang /_ma dang dbugs bral gyi ro'i steng na zhabs g.yas bskum pas ro 'jam pa'i long bu mnan pa/_g.yon pa cung zad brkyang bas snying gar brdzis pa/_bcu drug lon
[\[101b.5\]]pa'i na tshod lang tsho dang gzi brjid kyis mdzes pa/_shin tu 'khrugs pa mi'u thung gi sha tshugs can/_sku sbom la rags pa gsus khyim che ba/_stag lpags rlon pa'i sham thabs can/_mgo rlon klad khrag 'dzag bzhin pa lnga bcu'i do shal 'phyang ba/_zhal
[\[101b.6\]]gcig phyag bzhi pa'i dang po gnyis kyis gri gug dang thod khrag thugs kar 'dzin pa/_'og ma gnyis kyis ral gri dang /_ut+pa la pustis brgyan pa bsnams pa/_zhal mche ba bzhi gtsigs pa/_ljags bar snang gi glog ltar 'khyug pa/_ha ha dang /_hi
[\[101b.7\]]hi'i gad rgyangs chen po bsgrags pas phyi nang gi bdud thams cad skrag nas 'byer ba/_sma ra dmar ser gyen du 'tshub pa/_smin phrag dang dpral bar khro gnyer bsdus pa/_spyan gsum po dag me'i phung po ltar dmar shig ge bgrad nas cung zad g.yon du gzigs pa/_
[\[102a\]]
[\[102a.1\]]ral gcig kham ser gyen du brdzes pa/_thod skam lnga yis skra mtshams brgyan pa/_me tog sna tshogs mdzes pas spras pa/_dbu rgyan/_rna rgyan/_dpung rgyan/_phyag gdub/_zhabs gdub/_se mo do rnams klu chen brgyad kyis
[\[102a.2\]]rigs lnga'i kha dog tu dpa' ba'i chas su btsugs pa/_rgyan drug po de dag kyang rus chen dang /_rin po che dang /_rin po che sna tshogs kyis spras pa gsal btab la/_cig car chu nang gi zla ba'i gzugs ltar mi skyo ba'i bar du bsgom par bya'o/_/bsgoms
[\[102a.3\]]pas skyon bzlas pa la 'jug par bya'o/_/de'i rang thugs pad+ma nyi ma'i dbus kyi hUM sngon po la/_mdun nas g.yas skor du 'dab ma bzhi la hrI triM hUM phaT/_ces pa las 'od zer 'phros pas 'gro ba thams cad kyi mi shes pa'i mun pa bag chags dang bcas pa bcom
[\[102a.4\]]nas/_sdig pa'i tshogs thams cad ye nas yang dag par brjod de/_'od des bla ma brgyud pa dang bcas pa dang /_rigs lnga yab yum phyogs bcu'i sangs rgyas dang byang chub sems dpa' ma lus pa bskul te/_bdag la dbang bskur ba'i ye shes kyi bdud
[\[102a.5\]]rtsi'i lhag ma lus pa las mi bskyod pas dbu brgyan par bsam mo/_/yang de las 'od 'phros pas don gnyis byas/_tshur 'dus pas 'jig rten dang 'jig rten las 'das pa'i yon tan ma lus pa bdag gi thugs kar thim pas/_phyogs bcu nas dus gsum
[\[102a.6\]]gyi sangs rgyas gyur pa nga yin snyam pa'i sems pa yang bya'o/_/gang na yang phrin las tshad med kyi 'khor lo dang /_sgrol ma 'od lus kyi 'pho ba dang /_bar do nyi lam gyi man ngag dang /_phan brtson byang chub kyi spyad rlabs la sogs pa thun mong ma yin pa'i gnad yin
[\[102a.7\]]pas skabs gzhan du shes par bya'o/_/de ltar sngon 'gro'i sgom thabs rdzogs pa dang /_g.yas ral gri/_g.yon ut+pa la'i pusti'i rgyab tu bshags pa'i tshul du phyag gug gi dung chen gyi phreng ba bzung la/_thugs pad+ma 'dab can ban+du'i me tog ltar dmar
[\[102b\]]
[\[102b.1\]]ba la yi ge 'bru bzhi btso ma'i mdog can mdun nas chos skor du bkod la/_bskyed rim las ma g.yos shing /_phrin las kyi rnal 'byor gyi ngang las bzlas so/_/'jog khar yig 'bru las 'od zer dkar sngo dmar ser nag po lnga las/_tshe dang longs spyod 'khor dang grags pa ye shes lnga bsdu bar bya'o/_/
[\[102b.2\]]'chi med dbang phyug mi zad gter kha bye/_/sa gsum kun khyab 'gro kun 'dren pa'i mchog_/lnga rig kun mkhyen nga snyam nga rgyal gzung /_/sems nyid yid bzhin mchod na 'dod dgu 'grub/_/ces so/_/de nas yid skyo na pad 'dab kyi yi ge hU~M la/_de thig le la bsdus pa/_thig le stong pa yi ge med/_/
[\[102b.3\]]ces so/_/spros pa'i mtha' thams cad dang grol te/_bdag gzhan gyi blo gros ngan pa'i tshogs thams cad dag par bsams nas/_'dod pa'i don gzhan la gsol ba drag tu btab ste/_rang bzhin med pa'i ngang las bsngo ba'i rgyas btab ste/_rjes shes kyi gnas skabs su'ang spyod lam
[\[102b.4\]]thams cad phrin las kyi rnal 'byor dang ma bral bar bya'o/_/de ltar bsgom bzlas kyi rnal 'byor 'dris pa dang /_dngos sam rmi lam gyi rtags rnams 'byung /_yid gzhungs dran bzang ngag rgod snyan dngags mkhas/_/gzhan byams nad zhi stobs dang longs spyod 'phel/_/zhing mthong phyag yul
[\[102b.5\]]rin chen ri dang khri/_/chu 'thungs rgyun gnyis zag pa mi rtag brgyad/_/de ltar rtags rnams ma byung na sbyin sreg bya zhing sngags kyi bsgrub pa 'bad par bya'o/_/chos rnams gdod nas ye stong phyir/_/bsam brjod bral ba'i don 'di la/_/sna tshogs lta ba kun spangs la/_/mchog gi rnal 'byor yid la gyis/_/mchog
[\[102b.6\]]gi sgrol ma ral pa gcig pa'i man ngag gi sgrub thabs/_'phags pa 'jam dpal gyi bdud rtsi bdag nyid chen po klu sgrub kyi mchog gi rim pa tshe'i dngos grub brnyes pa 'chi med go cha las brgyud pa/_snyan dngags mkhan po rtag pa'i rdo rje'i man ngag_/lnga rig skol du gyur pa b+ha gu paN+Di ta'i khyad chos/_rgya gar shar
[\[102b.7\]]phyogs kyi paN chen dA na shI la las/_shAkya'i dge slong rig pa 'dzin pa khu rnal 'byor pas 'on dmar saM skr-i ta'i skad las rang 'gyur du gsungs so//[ {D1736}]@##/_/rgya gar skad du/_tA ra de ba pany+tsa sA d+ha naM/_bod skad du/_sgrol ma lha lnga'i sgrub thabs/_thugs rje che ldan ma yi dpal ldan ye shes ma/_/
[\[103a\]]
[\[103a.1\]]gsal ba'i thugs rje 'gro la ston/_/bdud bzhi tshar gcod ston pa'i mchog_/lha mo brtse ldan ma la nyer btud de/_/'gro ba'i gdugs gcig ma la phyag 'tshal lo/_/de yi sgrub thabs cho ga bshad/_/bas mtha' shing gcig lha yi gnas/_/dur khrod dben pa bkra shis pa/_/dad ldan dbang thob
[\[103a.2\]]dam tshig ldan/_/gsang thub gus la shes rab che/_/dpa' la brtson 'grus blo ldan pas/_/maN+Dal mchod pa bdud rtsir ldan/_/rten dang mchod pa'i yan lag bcas/_/lha gsal spyan drangs phyag 'tshal te/_/mchod pa bdun po tshad med gsal/_/'od spro bsdu dang stong par gsal/_oM ma hA shU n+ya tA dz+nyA na swa b+hA ba
[\[103a.3\]]At+ma ko\u0f85haM/_de las tAM gi sa bon las/_/yaM dang baM gyis rlung dang chu/_/laM dang raM gyis sa dang me/_/de steng b+h+rUM las gzhal yas khang /_/gru bzhi rta babs bzhi dang ldan/_/mu khyud lte ba rtsibs bzhir ldan/_/gru chad sgo bzhi rgyan dang ldan/_/dbus su pad+ma dur khrod gdan/_/rtsibs la dur khrod pad+mas mdzes/_/de
[\[103a.4\]]steng tAM zhu hUM du gsal/_/de la thod pa hUM gis mdzes/_/spro bsdu sbyor bas sku bskyed do/_/mthing nag zhal gcig phyag bzhi ma/_/spyan gsum rngam pa'i nga ro can/_/sbrul dang stag lpags rus pas brgyan/_/ral gri rus phreng gri gug bsnams/_/ut+pal thod pa g.yon par 'dzin/_/thod phreng bong thung 'gying
[\[103a.5\]]ba can/_/nu 'phyang bcu drug lo ltar mdzes/_/me ri phyag rgya lnga yis brgyan/_/dbu skra dud kha thod pas brgyan/_/shin tu gsal bar mdangs ldan bskyed/_/de nas thugs ka'i sa bon las/_/shar gyi rtsibs la oM 'phros pas/_/dkar po 'od ldan gsal bar bsam/_/zhu bas rdo rje sgrol ma bskyed/_/mdog
[\[103a.6\]]dkar zhal gcig phyag gnyis ma/_/rus pa'i rgyan dang sbrul gyis brgyan/_/stag lpags thod pa'i phreng ba can/_/phyag g.yas rdo rje g.yon pa ni/_/ut+pal dkar po 'dzin pa bskyed/_/lho phyogs rtsibs la hrIH'phros pas/_/ser po 'od ldan zhu ba yis/_/rin chen sgrol ma gser mdog la/_/rgyan ldan phyag
[\[103a.7\]]g.yas rin po che/_/ut+pal ser po 'dzin pa ste/_/brkyang bskum khro mo'i cha lugs la/_/dgyes pa'i gar dang ldan pa bskyed/_/nub phyogs rtsibs la triM 'phros pas/_/pad+ma'i sgrol ma thugs rje can/_/mdog dmar zhal gcig phyag gnyis ma/_/phyag g.yas pad+ma dmar po 'dzin/_/g.yon pa ut+pal rang rtags
[\[103b\]]
[\[103b.1\]]te/_/rgyan ldan gong dang mthun par bskyed/_/byang phyogs rtsibs la phaT 'phros pas/_/las kyi sgrol ma sna tshogs mdog_/phyag g.yas ral gri 'bar ba ste/_/g.yon pa ut+pal rang rtags te/_/phyag rgya lnga yis rnam par brgyan/_/bskyed la ye shes spyan drangs la/_/mchod bstod byas la gnyis med
[\[103b.2\]]bstim/_/byin brlabs dbang bskur rdzogs byas la/_/mi gsal bar du gsal bar bsgom/_/skyo na bzlas pa 'bad par bya/_/snying ga'i dkyil du yig 'bru lnga/_/kha dog lnga ru gsal byas la/_/lnga las 'od lnga spro byas la/_/lnga sbyangs tshur 'dus lnga ru gsal/_/rab 'bring tha ma gsum dang drug_/bcu gnyis
[\[103b.3\]]bar du 'grub par 'gyur/_/thabs dang shes rab gsal bar bsgom/_/bzhi po sreg gso bde ba rgyas/_/rdo rje nor bu'i rtse la drang /_/bsgyil zhing bde ba nyid la blta/_/mtshan ldan snod du bzang pos dgang /_/lnga las 'od 'phros 'dod lnga dgug_/gnyis med bstims la longs spyod bya/_/mi rgod sa dang ske tshe
[\[103b.4\]]dang /_/sngags dang ting 'dzin bcas pas bcing /_/oM a mu ki pra shA ma nA ya swA hA/_/zhi ba dkar po 'phro 'dus sbyar/_/rgyas pa ser po bsod nams rgyas/_/mi rmongs dbang du dmar pos bsdus/_/mngon spyod nag po'i las kyis gsad/_/shes rab 'phel ba'i 'jam pa'i dbyangs/_/nyi shu bar du bsgrub par bya/_/
[\[103b.5\]]dkar gsum chu gtsang skyur rtsis dgang /_/sngags bzlas tho rangs dus nyid du/_/gsol btab de dus bza' bar bya/_/oM pradz+nyA pa ra tA ra sa ta muM phaT swA hA/_'jam dbyangs shes rab lta bur 'gyur/_/brtson 'grus ldan pas sbyar bar bya/_/lha nye 'dod pa'i sbyor ba yi/_/thang ka lugs sku ras ris la/_/rab
[\[103b.6\]]gnas byas la lhar bskyed la/_/ye shes bstims la mchod bstod bya/_/bdag nyid tha mal nyid du ste/_/bzlas pa bri bya gsol btab 'grub/_/oM rat+na si tu bI rasti hUM phaT/_mig ni gsal bar 'dod pa yi/_/rin chen snod du 'o mas dgang /_/na le sham gyi rdzas kyang blugs/_/rten gyi mdun du bzhag byas
[\[103b.7\]]la/_/lhar bskyed gsang sngags 'bum du bzlas/_/oM tA ra tsak+Shu sa ma ti hUM phaT/_srid gsum gsal ba'i shes rab 'char/_/lha klu gnod sbyin 'byung po dang /_/ro langs mkha' 'gro mi ma yin/_/gnod par mi 'gyur dbang du 'du/_/bdud dang mu stegs pham par byed/_/'jigs chen brgyad las rnam
[\[104a\]]
[\[104a.1\]]par thar/_/'dod pa'i longs spyod zla bzhin rgyas/_/shes rab nyi ma lta bur 'gyur/_/nyon mongs bag chags mkha' bzhin 'gyur/_/gang 'dod thams cad dbang du 'gyur/_/mi mthun phyogs las rnam par rgyal/_/gzugs dang sgra dang dri rnams dang /_/ro dang reg las phun sum tshogs/_/zhi
[\[104a.2\]]rgyas dbang dang mngon spyod las/_/skad cig ma lus 'grub par 'gyur/_/nad kyi rigs su gang gtogs pa/_/me dang rtsi bur lta bur 'gyur/_/mthu stobs dbang phyug grags dang ldan/_/shi 'phos bla med zhing du skye/_/bla ma mkha' 'gro'i spyan snga ru/_/lo gcig zla ba gang bsgrub pa/_/smod du btsugs te 'bad par bya/_/
[\[104a.3\]]sku gsung thugs kyi rten rnams la/_/rab gnas dbang ni bskur byas la/_/dus bzang mchod dang gtor ma dbul/_/me tog sngon pos maN+Dal dbul/_/de ltar lha rnams lung ston 'gyur/_/'bad par gyur kyang rtags med na/_/nyams dang sdig pa che ldan pas/_/sbyin sreg tshogs 'khor maN+Dal dang /_/sku gzugs
[\[104a.4\]]bzhengs la bshags pa bya/_/lha yi spyan sngar gsol ba gdab/_/bzlas pa gnyis 'bum bskyar la 'bad/_/bdag la bri ba'i mthu med kyang /_/sgrol ma ral gcig gtso bcas la/_/mos pa'i gang zag dngos grub 'dod/_/de yi don du rnam par bkod/_/dngos grub lha yi zhal mthong shog_/sgrol ma lha
[\[104a.5\]]lnga'i sgrub thabs rin po che gsal ba zhes bya ba/_slob dpon rtag pa'i rdo rjes mdzad pa rdzogs so//_//rgya gar gyi mkhan po paN+Di ta ra ta na d+ha ti dang /_bod kyi lo tsA ba rma ban chos 'bar gyis bsgyur ba'o//_@##/_/rgya gar gyi yul shar phyogs na/_slob dpon rtag pa'i rdo rje chos bshad kyin yod pa la/_
[\[104a.6\]]phag rdzi ma rgan mo zhig der btud nas/_res zhing ni ngu /_res zhing ni dgod pa la/_slob dpon gyis mkha' 'gro ma cig yin par shes nas/_khyod res ngu res dgod pa ci nyes byas pas/_nga dgod pa khyod phyin ci ma log par bshad pa la dga' nas dgod pa yin/_ngu ba khyed rang gi rgyud la mang ma thebs
[\[104a.7\]]par 'dug_/slob ma la yang khyed grags phyir la nyan gyin 'dug pa la ngu ba yin zer/_der phyag dang bskor ba byas/_maN+Dal phul nas gang las zhu byas pas/_/nga phag rdzi ma rgan mo cig la chos ci la yod/_ngas khyod la lung bstan gyis/_zangs gling phyi'i yul na rnal 'byor pa jo mo sgrol ma bsgom pa cig yod
[\[104b\]]
[\[104b.1\]]kyis/_der song la gdams pa zhus shig zer nas/_slob dpon gyis gser mang bar bsnams nas byon pas zangs gling gi rgyal po cig la 'di na jo mo sgrol ma bsgoms pa'i rnal 'byor pa cig yod par 'dug pa/_gang na yod dris pas/_de nga'i mchod gnas yin lung pa'i phu ya gi na yod zer/_der rgyal po la
[\[104b.2\]]gser zho gcig phul nas/_nga dang mjal bar zhu ba'i zhu ba 'bul dgos byas pas de byar mi 'dod khong gi nga ma shi bar du mchod gnas byas par chad/_ngas khong la chos zhu ba la sogs pa ci byung yang ngo mi byed par chad pa yin zer/_'phrad pa'i thabs yod dam byas pas yod kyis/_dgon par song de'i sgo na jo mo sgrol ma'i sku
[\[104b.3\]]cig yod kyis bskor ba byed du nang par 'ong gis/_bskor ba zin zin du sdod la zin pa dang /_rdo gru bzhi cig gi steng du cung zhig sdod kyis/_der maN+Dal phul la zhus shig zer ro/_/der byon nas bsdad pas nang par byon nas mdun la bskor ba mdzad nas rdo'i steng du bzhugs pa la gser phul nas gdams pa zhus pas/_
[\[104b.4\]]gser bsnams nas slob dpon la phyi rgan rgyab nas nang du gshegs so/_/der zhag gsum la gsol ba 'debs kyin bsdad pas/_zhag gsum nas byon nas khyod ci 'dod gsung /_bdag sangs rgyas pa'i gdams ngag zhu byas pas/_jo mo sgrol ma dngos grub brtan par gzigs pa'i rgyud la brten nas
[\[104b.5\]]gdams pa gnang nas bsgrubs pas lo gsum gyis zhal gzigs/_des sgrub thabs las tshogs thams cad mdzad/_de'i slob ma a mo g+ha badzra chen po/_de'i slob ma bla ma rdo rje gdan pa/_des ba ri lo tsA ba dang /_rma chung lo tsA ba la gnang ngo //_//[{D1737}]@##/_/rgya gar skad du/_kA ru Na tA ra sad+ha
[\[104b.6\]]naM/_bod skad du/_thugs rje sgrol ma'i sgrub thabs zhes bya ba/_thugs rje nye 'gyur khro mo lha mor ston/_/mtho ris thar pa'i bgegs rnams sgrol mdzad ma/_/'jigs pa chen po brgyad skyo bcing /_/'dod yon lnga yi gdung ba sel/_/phrin las bzhi yis 'gro don mdzad/_/rtag tu sems can mdun du bzhugs/_/
[\[104b.7\]]gsol ba btab pas mi bslu ba'i/_/sgrol ma ral gcig ma la 'dud/_/bla ma brgyud pa'i bka' drin gyis/_/snyan brgyud zhal nas lung bstan pa'i/_/sangs rgyas nyid kyis gsungs pa ni/_/gnyis po 'brel 'dod don du bri/_/gsang ba las kyang ches gsang ba/_/zab pa bas kyang zab pa nyid/_/mchod pa bzhin du
[\[105a\]]
[\[105a.1\]]'dod pa yis/_/theg chen rigs ldan smin pa des/_/lha yi mtshan ma dur khrod dang /_/khang stong dben la bkra shis par/_/mchod yon zhal zas ldan pa la/_/bsdam bya bsdams par byas nas kyang /_/'jam pa'i stan la 'dug nas ni/_/skad cig legs nyes bdun po gsal/_/'od kyis srid gsum
[\[105a.2\]]gsal nas su/_/bsdus te thams cad stong sngags gsal/_/dang po pad+ma dmar po'i steng /_/sa bon pad+ma nang du hU~M/_/gri gug hUM bcas byung ba ni/_/ral gcig sgrol ma rje btsun ma/_/g.yon brkyang mgo bo'i phreng bas brgyan/_/thung zhing gsus pa 'phyang ldir 'jigs/_/pad+ma sngon po ro yi gdan/_/phyi nang gsang
[\[105a.3\]]ba'i sku mdog 'chang /_/zhal gcig spyan gsum he he bzhad/_/klu brgyad stag gi pags pas dkris/_/bcu drug gnas pa'o mas brgyan/_/lngas brgyan ljags 'dril mche gtsigs 'jigs/_/rus chen phreng ba ral gri gug_/rang rtags bde skyong kham ral gcig_/dmar zlum me stag phung po can/_/dbu rgyan
[\[105a.4\]]dur khrod rin chen spras/_/dgug dang gzhug dang mchod ston nas/_/yi ge gsum ni sngags chen po/_/phaT ni mtha' ru snying gar gnas/_/'od zer lnga dang mnyam du mtshungs/_/mi shes bud shing bsregs pa'o/_/rnal 'byor spyod pa'i rjes 'brangs nas/_/de yi btu ba'i cho ga bshad/_/dang po sa yi phar phyogs sbyin/_/dbyangs
[\[105a.5\]]yig bzhi pas rnam par brgyan/_/ra la zhon cing 'phro ba'i 'od/_/thig le zla tshes yang dag ldan/_/de nas tAM yig sbyin par bya/_/bzhi pa nyid kyis rnam par brgyan/_/ring po dag dang yang dag ldan/_/hUM yig yang ni sbyin par bya/_/phaT kyi yi ge de nas sbyin/_/yongs rdzogs grub pa'i sngags nyid do/_/spro dang bsdu ba'i sbyor
[\[105a.6\]]ba yis/_/drug pa gsum na 'grub par 'gyur/_/gsum kha gsal zhing brtan pas so/_/mchog thugs gsum ste kha dog lnga/_/lnga sbyangs lnga gsal lnga ru 'grub/_/nam mkha' 'brug sgra sprin sangs nas/_/nyi ma zla ba gsal bzhin rgyas/_/shes rab ngos na gnas pa yi/_/'byung ba'i lha mo gshegs byon nas/_/
[\[105a.7\]]rang nyid dbyibs kyi rnam pa yi/_/gnyis kyi gcig tu gtubs la rol/_/lnga las lnga 'phros lnga bkug la/_/b+ha gar thim pas longs spyod bde/_/yid du 'ong ba thams cad la/_/dbyibs dang ngag ni brtan pas bya/_/rgyu ba'i bar chod mi rgod dang /_/sa dang rnal ma ske tshe yang /_/dbang po'i ting 'dzin sngags dang bcas/_/
[\[105b\]]
[\[105b.1\]]gsal na the tshom mi bya'o/_/gcig nas phyed du 'jam dbyangs bsgrub/_/chu gtsang dkar gsum skyur rtsi la/_/sngags bzlas bsgrubs te tho rangs btung /_/rigs gsum gtso bo lta bur 'gyur/_/oM pradz+nyA puSh+TiM ku ru ye swAhA/_phan yon bzhin du 'dod pa yis/_/sku gzugs spyan sngar mchod pa dbul/_/rgyu ba bzang
[\[105b.2\]]dus gsol btab 'grub/_/bar chad gzungs kyis zhi bar 'gyur/_/a mu ki pa sha ma nA ya swAhA/_tshangs pa khyab 'jug nyi zla dang /_/drag po phyogs skyong 'dod lhas kyang /_/ba spu'i rtse mo'i gnod mi nus/_/'chi bdag las rgyal 'gro ba bzhin/_/skra dkar gnyer ma skad ngan nad/_/dbul ba la sogs mdor
[\[105b.3\]]bsdus pa/_/nad sogs 'jigs pa che brgyad dang /_/sdug bsngal rab tu 'joms par byed/_/bskul ba med par gos btung dang /_/khang bzang rin chen sogs kyang 'du/_/ral gri dang ni mig sman dang /_/rkang pa bum pa bzang sogs 'grub/_/tshigs bcad mkhan dang snyan dngags mkhan/_/blo rno shes rab
[\[105b.4\]]dri med 'gyur/_/gzhan yang ci 'dod dngos grub la/_/'khor lo las ni 'byung bar 'gyur/_/bdag la bri ba'i mthu med kyang /_/bka' dang bla ma'i gdams pa yis/_/ral gcig ma yi sgrub thabs bkod/_/'gal gzigs mkhas rnams bzod pa mdzad/_/dang po'i las can dman dang bar ma mchog dag
[\[105b.5\]]las/_/dngos grub skal ba rang rang so sor mos pa rnams/_/dad cing mos pa thams cad mthar phyin rtse mo dgod par bya phyir bris/_/phan yon dgos pa 'di yis gang gis bsgrub pa myur du 'grub par shog_/thugs rje sgrol ma'i sgrub thabs dngos grub phreng ba zhes bya ba/_slob dpon rtag pa'i badzras mdzad pa rdzogs so//_//
[\[105b.6\]]rgya gar gyi mkhan po paN+Di ta don yod rdo rje dang /_bod kyi lo tsA ba mkhas pa ba ris rgya dpe bod du spyan drangs nas/_ba sbug rong gi gser khang du bsgyur cing zhus te gtan la phab pa//[ {D1738}]@/_/sgrol ma'i nang gi gtor chog bzhugs/_@##/_/rje btsun ma sgrol ma la phyag 'tshal lo/_/gtor ma gtong bar 'dod pa yis/_/mtshan ldan
[\[105b.7\]]bkra shis snod du ni/_/sha dang bdud rtsi sna lnga dang /_/khrag dang chang sna tshogs kyis dgang /_/rlung dang sgyed pu me yis bskol/_/sku gsung thugs sngags sbyangs nas ni/_/rang mdun 'khor lo mchod nas ni/_/sngags kyis btab la 'dod gsol gdab/_/bshags dang dge ba'i rtsa ba bsngo/_/na maHsarba bud+d+ha bo d+hi satwA na/_/
[\[106a\]]
[\[106a.1\]]he he b+ha ga ba ti/_ma hA satwa sarba bud+d+ha/_a ba lo ki ti/_ma bi laM pa tA ra e ka dzA Ti/_i daM ba liM gr-ih+NA pa ya hUM/_sarba bi sa re swA hA/_hUM pad+ma rigs kyi lha tshogs dang /_/thugs rje chen po spyan ras gzigs/_/rje btsun sgrol ma ral gcig ma/_/mchod pa dam pa 'bul ba ni/_/dkar mo dang ni stobs
[\[106a.2\]]chen mo/_/rtsub mo dang ni rlag byed ma/_/nag mo mtshan mo nag mo dang /_/srung ba mo dang sbed byed ma/_/tshangs mo dang ni rig byed ma/_/gsang ba mo dang bkra shis ma/_/ri khrod ma dang rnal 'byor ma/_/grub ma gtum ma bdud rtsi ma/_/bsod nams gter dang mthar byed ma/_/
[\[106a.3\]]drag mo brtul zhugs chen mo dang /_/phan mdzad ma dang skyabs byed ma/_/don grub dang ni nor ster ma/_/ral pa gcig ma 'khor dang bcas/_/dur khrod brgyad kyi mkha' 'gro ma/_/ma mo mkha' 'gro ma lus dang /_/lha dang lha min thams cad rnams/_/mchod sbyin gtor ma
[\[106a.4\]]'di bsnams la/_/bdag la dngos grub gsol 'debs pas/_/zang zing lo tog 'bras bu rnams/_/rin po che ni sna tshogs kyi/_/dud 'gro rkang 'gros mi nor phyugs/_/ro brgya'i zas dang sna tshogs zas/_/btung ba kha mngar chang sna tshogs/_/gos bzang srab 'jam sna tshogs
[\[106a.5\]]dang /_/cang shes glang chen 'dod 'jo'i ba/_/zhing dang khang bzangs 'dod 'jo bar/_/'jigs pa brgyad dang bral bar mdzod/_/bcud len tshe ring nad med mdzod/_/phyogs skyong sde brgyad tshogs rnams dang /_/'chi bdag bdud las rgyal bar mdzod/_/ral gri mig sman bum
[\[106a.6\]]pa bzang /_/rkang mgyogs gter dang longs spyod dang /_/blo rno shes rab tshigs bshad dang /_/snyan dngags ma thos chos shes shog_/rgyal rigs la sogs rigs bzhi rnams/_/'gro ba dbang du 'du bar shog_/rigs drug ngan song lcags grol shog_/gnod dang bdud
[\[106a.7\]]rnams bar chod zhi/_/tshe dang stobs dang 'khor rgyas shing /_/tshe dang chos dang bstan pa dang /_/bla ma'i sku dgra skad cig sgrol/_/rtag tu gar skyes gar gnas kyang /_/gsang sngags lam dang mi 'bral zhing /_/chos kyi 'khor lo longs spyod shog_/mdor na rang la ci
[\[106b\]]
[\[106b.1\]]'dod pa/_/bsam pa yid bzhin 'grub pa dang /_/mi 'dod thams cad myur bral nas/_/sems can kun gyi don grub shog_/thugs rje chen po spyan ras gzigs/_/rje btsun sgrol ma'i zhal mthong shog_/ral pa gcig pa'i dngos grub gnyis/_/bsams shing bsgrub
[\[106b.2\]]pas myur thob shog_/rje btsun sgrol ma'i nang gi gtor ma'i cho ga_/slob dpon tsan+d+ra go mis mdzad pa rdzogs so//_//yul bal po rdzong du bsgyur ba'o//[ {D1739}]@##/_/rgya gar skad du/_ta lis ti tsakra/_bod skad du/_phyir zlog pa'i 'khor
[\[106b.3\]]lo/_/rje btsun ma sgrol ma la phyag 'tshal lo/_/bsnyen pa yongs rdzogs rnal 'byor pas/_/bar chod bzlog pa'i cho ga brtsams/_/dben pa'i gnas su maN+Dal dang /_/mchod pa gtor ma bshams la ni/_/bskyed pa'i rim pa rdzogs bsgoms la/_/mchod
[\[106b.4\]]pa bstod pa dus gsum dbul/_/de nas snying gar rtsa bsams la/_/zhu bas 'khor lo rtsibs bzhir gyur/_/lte ba stong pa'i nang nyid du/_/bdag nyid lha yi rnal 'byor gnas/_/rtsibs gnyis rtse la gri gug bsam/_/gnyis pa ral gri me 'bar bsam/_/'bar ba
[\[106b.5\]]me dang 'od 'khrugs nas/_/'khor lo de la mtshon cha ni/_/char pa bab pas gsod par bsam/_/de nas sngags 'dis 'khor lo bskor/_/oM hrIM triM d+ha ra d+ha ra/_tsa kra lo ka mA ra ya mA ra ya/_b+h+ruM b+h+ruM/_tsi ri tsi ri/_ta ra ta ra/_phaT phaT swA hA/_de ltar drag po'i sngags bzlas
[\[106b.6\]]pas/_/'khor lo skad cig mi sdod 'khor/_/mtshon cha'i char dang 'od 'khrugs pas/_/gzhan gyi rig sngags smod pa dang /_/gdon dang bar chod gang yin pa/_/bkug la 'khor lo mtshon chas gtub/_/ting 'dzin gsal dang bzlas pa ni/_/brtson pas rab tu 'bad
[\[106b.7\]]par bya/_/de ltar zhag ni lnga'am bdun/_/gsum gsum bar du byas gyur na/_/phyag na rdo rje'i stobs kyang rdugs/_/phyir bzlog 'khor lo slob dpon rtag pa'i rdo rjes mdzad pa rdzogs so//_//mkhas pa chen po rma ban chos 'bar gyis bsgyur ba'o//_
[\[107a\]]
[\[107a.1\]{D1740}]@##/_/rgya gar skad du/_tA ra gu h+ya sA d+ha naM/_bod skad du/_sgrol ma'i gsang ba'i sgrub thabs/_mgon po spyan ras gzigs la phyag 'tshal lo/_/mchog dang thun mong 'dod pa dang /_/bar chod nyer 'tshe zhi ba dang /_/'dod pa'i yon tan 'phel 'gyur zhing /_/
[\[107a.2\]]phrin las rnam bzhi bsgrub pa'i phyir/_/lha mo gsang ba'i sgrub thabs bshad/_/dang po nyams pa'i skyon bral zhing /_/brtson 'grus ldan pa'i skyes bu yis/_/shin tu dben pa'i sa phyogs su/_/maN+Dal khru gang tshad du bya/_/dri chen dri chus chag chag gdab/_/mchod pa lnga ldan
[\[107a.3\]]ras ris dgram/_/phyi nang bar chod zhi bar blta/_/stan la legs 'dug nub tu blta/_/skad cig lha bsam 'od kyis su/_/srid gsum zhing sbyangs spyan drangs la/_/yan lag bdun pos rgyud dag byas/_/tshad med bzhi bsam stong nyid bsgom/_/a las me byung gru
[\[107a.4\]]gsum dbyibs/_/dkar po bsams la de stengs su/_/a bsam zhu bas lha mo bskyed/_/mdog smug bong thung thod phreng can/_/zhal gcig phyag gnyis dgod pa'i gdangs/_/rus pa'i phreng bas sku brgyan cing /_/me dpung 'bar ba'i gdan la bzhugs/_/phyag g.yas
[\[107a.5\]]mda' gzhu rab tu 'dzin/_/ut+pal thod pa byang sems gang /_/g.yon pa thod dkar 'dzin pa bskyed/_/snying gar e yi cha byad la/_/a yi mtshan ma 'od 'phros pas/_/ye shes drangs pa mchod pa ni/_/tshig tu ma yin blo yis dbul/_/bzhis bstim byin brlab
[\[107a.6\]]dbang bskur bya/_/bskyed la gsang sngags yid la bzlas/_/kha dog lnga ldan snying gar bsam/_/ched du bzlas pa bya ba ni/_/oM AHa d+hi si tu hUM/_'bru bdun dngos grub 'byung bar byed/_/bzhi'am gcig dang bdun pa grub/_/thun bar gtor ma yang yang dbul/_/
[\[107a.7\]]ming dang gtam yang gsang spyod bya/_/bzhi las me sur bde ba dbab/_/bskyil la lhan skyes bde ba bsgom/_/e yi a las 'od 'phros pas/_/'dod pa'i yon tan de bkug la/_/mtshan ldan snod du bkug byas la/_/rtags rdzogs longs spyod gzhan du min/_/phrin
[\[107b\]]
[\[107b.1\]]las rnam bzhi skabs dang sbyar/_/rin chen dang 'dra sgrub pa'i thabs/_/'jigs pa kun sgrol bde ba ster/_/nad med gnod rnams rang bzhin 'gyur/_/phongs pa kun sgrol 'byor par ldan/_/sangs rgyas kun gyis dbang bskur 'gyur/_/sgrub thabs 'gro la phan phyir bkod/_/
[\[107b.2\]]lhag pa'i lha yi zhal mthong shog_/bar chod nye bar zhi gyur nas/_/'gro rnams de yi zhal mthong shog_/sgrol ma gsang ba'i sgrub thabs/_dpal rtag pa'i rdo rje lung bstan pas bkod pa/_gsang ba za ma tog ces bya ba rdzogs so//_//rgya gar gyi mkhan po ra ta
[\[107b.3\]]d+har dang /_lo tsA ba rmas bsgyur ba'o//[ {D1741}]@##/_/rgya gar skad du/_kA ru Na sA d+ha naM karma bi shwa/_bod skad du/_thugs rje sgrol ma las sna tshogs pa'i sgrub thabs/_rje btsun ma sgrol ma la phyag 'tshal lo/_/dben pa'i gnas sam sa phyogs su/_/
[\[107b.4\]]srog chags spangs pa'i sa la ni/_/rin chen 'bru la dri dang bcas/_/chu gtsang la ni sngags ni bzlas/_/oM hrIM triM hUM phaT oM AHhUM/_brgya rtsa brgyad dang bzlas la gdab/_/de nas 'jim pa sbyang byas la/_/rang nyid lha yi nga rgyal gyis/_/snying ga'i sngags la lnga 'phros pas/_/'jim
[\[107b.5\]]pa 'od lnga dag tu 'gyur/_/de las 'od 'phros 'jim pa yi/_/byin brlabs bsdus te de la bstim/_/de nas 'bi 'bi bya ba dang /_/skol phor sngags kyi 'od kyis sbyang /_/sngags 'dis sAts+tsha gdab par bya/_/oM hrIM triM hUM phaT hrIHA yuHbadzra kA ya tsit+ta hUM/_sgrol ma 'od kyis
[\[107b.6\]]skor gsal nas/_/ye shes dgug dang gzhug pa dang /_/mchod pa bstod pa rgyas par bya/_/me tog la ni rten 'brel sngags/_/lan bdun bzlas te gtor bas na/_/rab tu gnas par bya ba'o/_/rten la bskor ba byed pa ni/_/lha yi nga rgyal ldan pa yis/_/snying ga'i sngags
[\[107b.7\]]las 'od 'phros pas/_/rten de stong pa nyid du bsam/_/stong pa'i ngang las maM las ni/_/pad+ma 'dab brgyad bsam par bya/_/de steng hUM sngon zhu ba las/_/thod pa gri gug sku ru bsam/_/snying gar sngags kyi 'khor lo las/_/'od 'phros sangs rgyas thams cad dgug_/_
[\[108a\]]
[\[108a.1\]]bstim la mchod pa bstod pa bya/_/de nas bskol ba tha mal gyis/_/bstod dang sngags bzlas gus par bya/_/ting 'dzin lha yi thugs ka nas/_/'od byung bdag la phog pa yis/_/sgrib dag sgrol ma'i sku ru gsal/_/sngags 'dis rab tu bskor bar bya/_/
[\[108a.2\]]oM hrIM triM hUM phaT oM AHhUM sa ti sa ma ya hUM phaT/_de ltar bsgom pa'i cho ga'o/_/sbyin sreg cho ga bya ba ni/_/yar gyi ngo yi tshes brgyad nas/_/nya yi bar du brtsam par bya/_/snod gtsang ras kyi sdong bu'o/_/mar dkar gyis ni mar me sbar/_/me long khud du til la ni/_/sdig pa yi
[\[108a.3\]]ni gzugs byas la/_/mdun du bzhag la spyi bor ni/_/kaM bsam zhu bas lus la thim/_/de yi 'od kyis bdag gis ni/_/sdig pa thams cad bshad pa yi/_/lam nas sdig gzugs de la bstim/_/mar me hUM las sgrol mar bskyed/_/ye shes dgug la sogs
[\[108a.4\]]pa ni/_/sngon gyi ji bzhin shes par bya/_/de nas sdig pa sngags 'dis bsreg_/oM hrIM triM hUM sarba pA paM da ha na shAn+tiM ku ru swA hA/_mtheb srin gnyis kyis sdig pa bsreg_/brgya rtsa brgyad du bya bar gsungs/_/ser ba srung ba'i cho ga ni/_/bsnyen pa mngon rdzogs rnal 'byor
[\[108a.5\]]pas/_/yungs kar me tog sngon po la/_/sngags btab nam mkha'i phyogs su gtor/_/oM hrIM triM hUM rak+Sha sa ma ya b+h+yi ta d+ha re huM huM huM phaT phaT/_lha yi nga rgyal ldan pas su/_/sku gzugs mngon du mchod pa dang /_/gsol ba gdab cing 'bad pa bya/_/khro mo lha la bstod pa ni/_/
[\[108a.6\]]chos nyid mnyam pa'i ngang las kyang /_/mdzes ma khro bo sgrol ma mchog_/ye shes lnga yi ngo bo nyid/_/sku mdog drag po'i khro tshul can/_/bong thung gsus 'phyang 'gying bag can/_/mgo phreng brgya yis sku la brgyan/_/dur khrod ro yi dkyil na bzhugs/_/sku gsum 'chang
[\[108a.7\]]ba'i lha mo khyod/_/zhal gcig spyan gsum he he sgra/_/yan lag klu brgyad ldan dang ldan/_/sku smad stag gi pags pas dkris/_/ljags 'dril mche ba rab tu gtsigs/_/phyag bzhi dang po phreng ba ste/_/thugs rje 'gro 'dren gri gug gis/_/nyon mongs bag chags rtsad
[\[108b\]]
[\[108b.1\]]nas gcod/_/mdzes pa'i rang rtags ut+pal dang /_/thod pa dug lnga rnams 'joms rtags/_/khro mo khyod la dus gsum du/_/bdag ni dran bgyid skyabs su mchi/_/dus rnams gdug pa'i bar chad rnams/_/zhi bar khro mo khyod kyis mdzod/_/rgya gar bsil ba'i seng
[\[108b.2\]]ldeng phug tu slob dpon rtag pa'i badzras mdzad pa rdzogs so//_//mkhas pa chen po ba ri lo tsA bas bsgyur ba'o//[ {D1742}]@/_/khwa gdong ma srang mda' nag po zhes bya ba bzhugs/_@##/_/dur khrod 'jigs pa'i gnas nyid du/_/drag po bdud kyi nyi ma
[\[108b.3\]]la/_/dkyil 'khor bca' dang thun rdzas bsog_/lha mo srang mda' bca' byas la/_/bdag nyid gtso bo'i nga rgyal bya/_/sgo nga'i bya ba rdzogs pa dang /_/thun rdzas rnams la sngags 'di gdab/_/oM khA tar warti rbad dza dza/_zhag bdun bsngags la thun rdzas 'di/_/
[\[108b.4\]]dkyil 'khor byang gi phyogs su bzhag_/de nas sgo nga'i steng nyid du/_/kha las lha mo bskyed byas la/_/gdug pa'i sngags rgod 'di yis gdab/_/he khA ta he badzra ma nu sarba thang rbad/_sgo nga la ni zla phyed bar/_/drag po'i sems kyis gdab par bya/_/sgo nga brub khung lhung ba
[\[108b.5\]]dang /_/gri gug dag gis brtol byas la/_/thun gyis brab cing sngags 'dis gsad/_/dzA dza thang thang rbad/_he mugs srog mA ra ya thun ni rbad hUM hUM srog la he kha ta badzra rbad/_bcu gcig bar du thun gyis brab/_/de nas mnan dang bsreg par bya/_/lha mo ngan song las la sbyar/_/
[\[108b.6\]]khwa'i gdong pa srang mda' nag po zhes bya ba slob dpon rtag pa'i badzras mdzad pa'o//[ {D1743}]@/_/sgrol ma'i man ngag me long dngas pa zhes bya ba bzhugs/_@##/_/rje btsun sgrol ma thugs rje sgrol/_/dngos grub sgrol ma gus btud de/_/phyag 'tshal skyabs
[\[108b.7\]]'gro byin gyis rlobs/_/bla ma rnams la phyag 'tshal lo/_/rje btsun sgrol ma dngos grub bla na med pa'i gsang ba ltar bsgrub pa'i sgrub thabs kyi man ngag me tog gi phreng ba lta bu ni/_'dir chos 'di la mos shing gus pas skye ba 'di nyid la sgrol ma'i go 'phang thob par 'dod
[\[109a\]]
[\[109a.1\]]pas/_rgyu bzhi ste 'khor ba la gshed mar mthong ba dang /_zas nor la dug tu mthong ba dang /_'khor ba'i las 'bras bu ngan song gsum du mthong ba dang /_byas pa don med cing 'bral zhing mi rtag par shes pa dang /_sangs rgyas kyi chos 'dod pa tshad pas
[\[109a.2\]]gdungs pa chu 'dod pa lta bu brtson 'grus can de las 'byung gi_/gzhan lam yin pas kun la spel zhing rang gi dam tshig nyams shing dngos grub ring la don med par 'gyur ro/_/de yang sdom pa gsum gyi lung sgrub thabs ji lta ba bzhin du byas la/_lam du blangs nas sangs
[\[109a.3\]]rgyas sgrol ma thob par 'dod pa la don gsum ste/_bskyed pa'i rim pa thun mong ma yin pa'i tshogs lam dang /_rdzogs pa'i rim pa thun mong ma yin pa ye shes kyi lam dang /_gzhan ma dad pa bzlog pa las tshogs yid bzhin gyi nor bu lta bu dang gsum mo/_/sgrub thabs
[\[109a.4\]]bzhin bskyed rim rdzogs nas rang gi thugs ka'i nyi zla'i steng du tAM ljang sngon mtha' mar dpa' mo 'bru lnga'i 'od zer kha dog lnga'i 'od kyi 'ja' tshon ltar bsams nas sngags bzlas te/_dmigs pa de la gtad pas 'od 'phros te/_'gro ba lnga'i rgyud sbyangs pa dang /_rang gi dug
[\[109a.5\]]lnga sbyangs bsregs te/_'gro ba drug gi sa bon ye shes lnga'i 'od kyis bsregs pas sems can gyi don tha mi dad pa'o/_/slar 'dus pa las/_rang gi phung po lnga rdo rje sgrol ma dang /_'khor lo sgrol ma dang /_rin chen sgrol ma dang /_pad+ma sgrol ma dang /_las kyi sgrol mar gyur
[\[109a.6\]]pa dang /_snang la rang bzhin med pa dang /_gsal la 'dzin pa med pa bsgom/_thun bzhi'i sbyor bas bya'o/_/de'i grogs gtor ma dang /_mchod pa dang /_bskor ba dang /_maN+Dal dang /_bstod pa dang /_gzungs dang sAts+tsha gdab pa la sogs pas bskangs te/_
[\[109a.7\]]bskyed rim nang du bslang ba'o/_/rdzogs pa'i rim pa bsgom pa la don bzhi ste/_sna tshogs lam khyer dang /_nyi ma lam khyer dang /_nam mkha' lam khyer ro/_/sna tshogs ni rgya che ste/_skar ma ltar snang ba sna tshogs 'di/_gzung ba'i yul chags sdang gnyis la brten
[\[109b\]]
[\[109b.1\]]nas/_ngan song gi sdug bsngal myong bar byed pas/_de zil gyis mnan pa ni chos thams cad sgyu ma lta bur shes par bya'o/_/mya ngan las 'das pa'i chos kyang rmi lam lta bur shes par bya/_de las ches lhag pa'i chos gcig yod na'ang sgyu ma lta bu rmi lam lta bur shes par bya'o/_/
[\[109b.2\]]dngos por rang brgyud pa'i zhen pa log ste/_sgyu mar shes pas gzung bas stong zhing 'dzin pas dben pa thabs lha'i rnal 'byor dang /_shes rab stong pa de rgyu stong pa dbyer med pa lam yin par rgyal ba'i bka' las gsungs so/_/de bas na lha'i lus sgyu ma lta bu dang /_ngag sngags
[\[109b.3\]]'brug sgra lta bu dang /_sems ting nge 'dzin gsal ba nam mkha'i ngo bor 'das pa ni/_rdzogs pa'i rim pa'i lam dang po'o/_/lam gnyis pa nyi ma ni/_lus kyi sgrol ma bsgom ste/_'byung ba rim par brtsegs la sgo phyi ma gnyis bcad la/_bdag po nang du bsdad la
[\[109b.4\]]khang pa dbus mar me sgron btang la gdugs kyi 'od phab la/_lam po che nas 'thon te/_yul bzhi ru gnas la/_phyi rol thams cad la mi sprad par byas te/_mar me rlung gis bskyod par byas la/_rang gi dgos pa nor bu rin po che de la rkun mas mi khyer ba'i mel tshe
[\[109b.5\]]la brtson par byas na dbul phongs par mi 'gyur ro/_/gsum pa thabs khyad par can gyi lam gyis sangs rgyas myur du thob par bya ba ni/_mi'i bu mo shes rab sgrol ma bsten la bya ste/_dbang po 'bring po rtog pa zil gyis mnan pa ni tshad dang ldan pa'i bu mo dang /_dam tshig
[\[109b.6\]]tu ldan pa gsang spyod kyi rten dang /_bA yu las su rung ba'i pho nyas steng 'og las thams cad bya ste/_kun rdzob byang chub kyi sems skye chu bzhin phab nas/_don dam dang gnyis su med pa'i sems rdzing bzhin du bskyil la/_phyi nang gzung 'dzin sna tshogs thams
[\[109b.7\]]cad skad cig ma ye shes kyi 'od du bsdus nas bde ba chen por bsgom/_sgo lnga yul thams cad bzhi ru bsdus la de yang gcig gi ngo bor gsal ba thun dang thun mtshams su bcad la bsgom mo/_/dbang po rab kyi dbang du byas na nam mkha' lam khyer bsgom par bya ste/_rten
[\[110a\]]
[\[110a.1\]]med lam du 'jug pa ni nam mkha' rnam pa gsum ste/_nang gi nam mkha' dang /_phyi'i nam mkha' dang /_bar snang gi nam mkha'o/_/nang gi nam mkha' la gnyis te/_shes par bya ba la gsum dang /_gzhag par bya ba la gsum mo/_/shes
[\[110a.2\]]par bya ba gsum ni/_phyi nang bcud kyis bsdus pa'i chos thams cad rang gi sems su shes par bya ba dang /_sems nyid spros pa nye bar zhi ba dang /_de bde chen zung 'jug 'od gsal ba'o/_/gzhag par bya ba gsum ni/_nang zab mo'i gtan tshigs gsum ste/_bla ma
[\[110a.3\]]dam pa'i gdams ngag gis thog ma bar gsum dbyibs dang kha dog ngos bzung rten brtsam pa la sogs pa dang /_zab mo dbang gi dus dang /_snang stong dbyer med kyi mtshams ni gnyug ma'i sgrol ma ste/_'khor ba las sgrol ba'i sgrol ma'o/_/phyi'i nam mkha' la bzhi ste/_
[\[110a.4\]]dpe don la bsre ba dang /_don dpe la bstim pa dang /_de gnyis dbyer med du gnas la gnas pa dang /_nyid gsum gcig tu go bar bya ba'o/_/bar snang gi nam mkha' la drug ste/_bems po'i sna rtse dang /_'od kyi sna rtse dang /_dran pa'i sna rtse dang /_dus kyi sna rtse
[\[110a.5\]]dang /_dbyibs kyi sna rtse dang /_myong ba'i sna rtse dang /_thun du bcad la bsgom pa'o/_/de dag la 'bad pas bskyed pa'i rim pa brtan zhing zhal mthong ba dang /_snang rtags thams cad sgyu mar myong ba dang /_ngo bo ma skyes pa'i chos la mi skye ba'i chos la bzod pa thob nas mthong ba dag
[\[110a.6\]]nas sa dang lam la 'jug ste mthar phyin par 'gyur ro/_/da ni gsum pa las kyi tshogs kyi sangs rgyas dang byang chub sems dpa'i spyod pas 'gro ba ma dad pa dad par bya ba dang /_dad pa phyir mi ldog par bya ba dang /_skye bo ngan pa bstan pa la sdang ba tshar gcad par bya ba'i phyir phan
[\[110a.7\]]gdags par tshar gcad par bya ste/_rgyal ba'i bka' dang bla ma'i gdams ngag gi rjes su 'brang ste/_snod dang mi mtshungs pa rnams la bstan pa na rang ngan song du 'gro ste/_sngon gyi paN+Di ta rnams song ba'i gtam rgyud las shes par bya'o/_/mtshams med pa byed pa'i skye bo
[\[110b\]]
[\[110b.1\]]bla ma dang chos kyi bar chad byed pa de/_kha sbyor dbye bar 'dod na/_bdag rje btsun ma'i bskyed rim brtan pa dang /_thugs ka'i 'khor lo 'bum tsho drug 'thon pas de shes rab dang ni dus kyi gnad dang sbyar ba ste/_rje btsun ma 'byung ba lnga'i lha mo des yang me lha gtam gyi ngo bor rgyu ba na
[\[110b.2\]]khro mo chen mo'i dbyibs kyis 'od kyi gri gug gis snying nas dral/_sngags la che ge mo a mu kaM mA ra zhes pa ni gnyis zhes bya'o/_/bkug ste ka pA lar bcug ste/_ral gris gtubs la kho'i srog rlung gi don snying lnga srog rtsa nas drangs nas/_khro mo'i zhal du gsol te/_sha
[\[110b.3\]]zos khrag rngubs rus pa 'chos/_shes pa rlung la bstims pa ste lha mo'i thugs nam mkha' stong par phyal gyis gtong ste/_nam phyed na brgya'am stong du bya/_nyin phyed dang tho rangs su byas na bsgrub bya lus sems kha sbyar phyed par 'gyur ro/_/da ni 'dod pa'i yon tan lnga ste
[\[110b.4\]]bza' ba dang btung ba dang /_dri zhim pa dang /_gos dang /_yul dang /_mi yid du 'ong ba dang /_dgra thams cad dbang du rang ji lta bar bsgrub pa ni/_yid bzhin nor rnyed pa lta bu ste/_rnal 'byor pa chos kyi bar chad 'tsho bas mi 'byung ba ni/_sngar bstan pa lta bu thugs ka
[\[110b.5\]]nas nyi zla'i steng na 'od zer lnga'i 'khor lo gnas pa las/_'od zer lnga 'phros te rang gar 'dod pa'i rang gi ka pA la dum bu gcig pa mdzes shing rgya che ba'i nang du 'ong bar bsams te/_thams cad rang gis sid+d+hi hUM zhes 'ongs par bsam pa tsam gyis rgyal po'i bsod nams tsam
[\[110b.6\]]yang 'byung bar 'gyur ro/_/de bas na yid du 'ong ba thams cad la zhes bya ba'o/_/de gang gis 'grub na lha gsal ba dang /_ngag brtan pas te bzlas pas 'grub pa dang /_dus kyi gnad la ngal so nus pa nges so/_/da ni rnal 'byor pa 'jigs pa chen po brgyad dang /_mi
[\[110b.7\]]rgod ma rungs pa bcing zhing bzlog par bya ste/_dben par bag yangs su rgyu ba ni/_bdag gang yang rung ba'i lam du rgyu ba'i dus su gom pa 'bor khar rje btsun sgrol ma yid la dran par wal gyis bya ba dang /_g.yas pa'i rogs po spangs la/_de ma yin pa'i rogs kyi thad
[\[111a\]]
[\[111a.1\]]kar/_spyi gtsug ut+pa la'i phyag rgya bcings la/_yi dam gyi gsol ba gdab/_gos kyi gsham gyi sna la nang gi yi ge paM las pad+ma'i steng du tAM ljang sngon bsams la/_de'i 'od kyis 'jigs pa brgyad gang 'od du nye ba de gos de'i gos khud du hri la gyis dril la/_
[\[111a.2\]]rgyu ba gnyis ka bcad la/_bsgrub bya mtshams tshun chad phyag mtshan rus phreng gis bcad de 'gul mi shes par byas nas lam gyis tshums cig gtums la sngags bdun nam nyi shu rtsa gcig brjod do/_/mdud pa dmar po bcings la sngags a mu kaM bA shaM ma nA ya swAhA/_de
[\[111a.3\]]rnams re 'jog ma yin par dus gcig tu bya ba'i man ngag go/_/'jigs pa las thar nas mdud pa ma bkrol na sdig pa che'o/_/rten 'brel de rnams tshang na the tshom med do/_/da ni shes rab blo 'phel bsgrub par bya ste/_yang sngar bstan pa'i rnal 'byor dang ldan pas/_chos kyi
[\[111a.4\]]shes bya thams cad la thogs pa med par bya ba ni/_tshes gcig nas bzung nas tsan+d+ra rul pa'i bar du bsgrub par bya ste/_zhag lngar chu gtsang la sngags btab ste tho rangs dus kyi gnad la sbyar te btung ngo /_/de nas zhag lngar dkar gsum la btab ste dus gsum du btung ngo /_/de nas
[\[111a.5\]]zhag lngar skyur rtsi gzhan gyis ma 'bags pa la sngags btab la btung ste de'i sngags ni 'di'o/_/oM pradz+nyA puSh+TiM ku ru swAhA/_zhes mthar rten gyis bzlas te tho rangs 'thungs na 'grub bo/_/nam re la sh+lo ka sum stong zin no/_/gal te ma grub na yon tan la sogs pa ste sngar bstan pa
[\[111a.6\]]ltar bsnyen pa grub nas rang ji ltar 'dod pa bzhin du 'dod pa thams cad bsgrubs nas/_rten lha mo byin rlabs ldan pa la g.yon pa'i sa dang /_me'i dus mchod pa dang gtor mas mnyes par byas la/_bstod pa dang gsol ba btab ste/_de ma tA re e ka dzA Ti ma ni sid+d+hi hUM zhes
[\[111a.7\]]pas 'grub bo/_/shel chu shel gyi sbyor ba bzhin no/_/gzhan yang 'gro ba thams cad dbang du bsdu bar 'dod na/_sngags 'di mthar rten bya ste/_na mo b+ha ga te uSh+NI Sha sa d+ha re d+ha ra na tri ye swAhA/_gi waM la lan brgya rtsa brgyad bsngags nas dpral bar thig le byas na gang la
[\[111b\]]
[\[111b.1\]]bltas pa de dga' bar 'gyur ro/_/mig rdzas la lan brgya rtsa brgyad bsngags te mig la bskus na gang 'phrad pa de dga' bar 'gyur ro/_/chu khyor gang la sngags lan bdun bzlas te 'thungs na ma bslangs par zas rnyed par 'gyur ro/_/tshogs kyi nang du 'gro na rang gi gos kyi mtha'
[\[111b.2\]]ma nas lag pa g.yon pas bzung la nyi shu rtsa gcig bzlas te phyin na tshig btsan zhing bden par 'gyur ro/_/shags 'debs na lan thebs shing mi 'da' bar 'gyur ro/_/lam du 'gro na dus dang sbyar na don thams cad 'grub par 'gyur ro/_/gzungs ring rtag tu bzlas na bdud
[\[111b.3\]]dang nag po'i phyogs kyis mi tshugs shing dgra dang bgegs kyis mi thub par 'gyur ro/_/gzhan yang phan yon dang phan yon gyis nyams su blang ba'i man ngag bla ma dam pa rnams las ji ltar shes par bya'o/_/las tshogs pa'o/_/sangs rgyas kun gyi thugs rje nyer bsdus pa/_/
[\[111b.4\]]rje btsun sgrol ma dran pas 'dod sgrub ma/_/de yi sgrub thabs dka' 'grel man ngag nyams su blang thabs mdzub tshugs 'dis/_/mun pa bsal nas 'gro ba'i don bkod bdag gis rlob par shog_/rje btsun ma sgrol ma'i man ngag me long dngas pa zhes bya ba rdzogs so//_//_
[\[111b.5\]]bems po'i sna rtse dang /_'od kyi dang /_dran pa'i dang /_dus kyi dang /_dbyibs kyi dang /_myong ba'i sna rtse'o/_/rtag pa'i badzra nas brgyud pa'i dngos grub brtan gzigs kyi rgyud skor 'di/_rma dang ba ri gnyis kyi lugs/_/d+har+m+mA kIrti zhes bya bas/_/dpyal dang bla ma
[\[111b.6\]]gus ston la/_/zhus pa rin chen lta bu 'di/_/sgrol ma'i zhabs la gtugs par smon//[ {D1744}]@##/_/rgya gar skad du/_se dan+ta shrI yo ga yo gi ni swar+b+hU ta saM b+ho ga sh+ma shA na ka lpa nA ma/_bod skad du/_dpal u rgyan gyi rnal 'byor dang rnal
[\[111b.7\]]'byor ma'i rang byung gi longs spyod dur khrod kyi rtog pa zhes bya ba/_bla ma dam pa rnams la phyag 'tshal lo/_/rdo rje rnal 'byor ma rnams la phyag 'tshal lo/_/shar gyi dur khrod dbang po gtum drag dpag tshad bcu gnyis khor yug la/_dpag tshad lnga zheng du gnas pa
[\[112a\]]
[\[112a.1\]]dbyibs ni shing rta rkang pa gsum pa lta bu/_gtso bo klu sgrub snying pos byin gyis brlabs/_/shing ni gser mdog lo ma brgyar gyes shing /_/zhing skyong dkar po gri thod glang chen gdong /_/phyogs skyong brgya byin glang chen gdan rigs bcas/_/rdo rje mkha' 'gro
[\[112a.2\]]pre ta yi dgas za/_/byang chub chen po'i mchod rten gyis sa 'dzin/_/mtha' yas sngon po'i klu ni 'dud byed cing /_/thod pa brtsegs pa'i spyil bus kun bkang zhing /_/de na rnal 'byor pa'i rgyal po Ar+ya de ba la sogs pa shin tu mang ba bzhugs so/_/rnal 'byor ma ni
[\[112a.3\]]mdzes ma dang snying stobs can ma la sogs pa'o/_/de dag ni rgyud gsang 'dus kyi rjes su 'jug cing klu sgrub yid la byed pa'o/_/lho'i dur khrod gshin rje 'bar ba'i nags tshal/_dpag tshad drug cu gnyis khor yug_/dpag tshad bco lnga rgyang grags gcig_/dbyibs ni 'khor
[\[112a.4\]]lo 'dra/_Dom+bi he ru ka yis byin gyis brlabs/_/bai DUr+ya mdog lo ma brgyar gyes shing /_/zhing skyong nag po gri thod ma he gdong /_/phyogs skyong gshin rje ma he'i gdan rigs bcas/_/rin chen mkha' 'gro kang ka dbang bskur byed/_/cho 'phrul ston pa'i mchod rten gyis sa 'dzin/_/
[\[112a.5\]]dung skyong dkar po'i klu ni 'dud par byed/_/thod pa rus pa dum bu'i spyil bus bkang /_/rnal 'byor pa ni a wa d+hU tI dang /_phyag mo la sogs pa'o/_/de dag ni gsang 'dus dang /_gshin rje gshed nag po'i rjes su 'jug cing Dom+bi he ru ka yid la byed do/_/nub kyi dur khrod
[\[112a.6\]]chu bdag thod pa can dpag tshad bzhi bcu brgyad khor yug la/_dpag tshad bcu gnyis zheng du gnas/_dbyibs ni ban long spyod lta bu zlum po ste/_mkhas pa rta dbyangs kyis ni byin gyis brlabs/_/shing ni byi ru'i mdog can lo 'dab rgyas/_/zhing skyong dmar po gri thod chu srin
[\[112a.7\]]gdong /_/phyogs skyong chu lha chu srin gdan rigs bcas/_/pad+ma mkha' 'gro chos ston kun d+ha ra/_/lha las babs pa'i mchod rten gyis sa 'dzin/_/dmar po dga' bo'i klu rnams 'dud byed cing /_/ro rnams brtsegs pa'i spyil bus kun bkang zhing /_/de ni rnal 'byor
[\[112b\]]
[\[112b.1\]]pa ni ku ku ri pa dang /_rnal 'byor ma ni snying po'i rgyan ma dang /_de dag thams cad ni rgyud sgyu 'phrul chen mo'i rjes su 'jug cing slob dpon rta dbyangs yid la byed pa'o/_/byang gi dur khrod lus ngan 'jigs byed dang /_/dpag tshad brgyad cu pa khor yug la/_dpag tshad nyi shu
[\[112b.2\]]zheng du gnas/_dbyibs ni shing rta rkang pa bzhi pa lta bu/_slob dpon pad+ma can gyis byin gyis brlabs/_/ma rgad ljang mdog lo ma brgyar gyes shing /_/zhing skyong ljang gu gri thod khyu mchog gdong /_/phyogs skyong gnod sbyin khyu mchog gdan rigs bcas/_/las kyi mkha'
[\[112b.3\]]'gro las 'byor dam tshig la/_/bkra shis brtsegs pa'i mchod rten gyis sa 'dzin/_/ljang gu karko Ta yi klu rab 'dud/_/ro yi spyil bus kun nas bkang ba'i zhing /_/de na rnal 'byor pa ni bzang po dang /_rnal 'byor ma ni brdung ma la sogs pa'o/_/de dag rgyud dgyes
[\[112b.4\]]pa rdo rje'i rjes su 'jug cing slob dpon mtsho skyes rjes su dran par byed do/_/shar lho'i dur khrod me mtshams dpal 'dren dpag tshad bcu gnyis khor yug la/_dpag tshad gsum ni zheng du gnas/_dbyibs ni skyes pa gzhon nu'i lag mthil lta bu ste/_gtso bo sa ra ha_
[\[112b.5\]]yis byin gyis brlabs/_/shing ni a mra'i mdog can lo 'dab rgyas/_/zhing skyong ser po gri thod ra skyes gdong /_/phyogs skyong me lha ra skyes gdan rigs bcas/_/sna tshogs mkha' 'gro ro langs sbyin sreg byed/_/pad+ma spungs pa'i mchod rten gyis sa 'dzin/_/dkar
[\[112b.6\]]po pad+ma chen po'i klu rab 'dud/_/yi dgas ro yi spyil bus kun bkang zhing /_/de na rnal 'byor pa ni g+hu na ka na ka dang /_rnal 'byor ma ni pad+ma rdo rje la sogs pa'o/_/de dag ni rgyud bde mchog 'khor lo'i rjes su 'jug cing dpal sa ra ha pa rjes su dran par byed pa'o/_/lho
[\[112b.7\]]nub kyi dur khrod dbang ldan ha ha sgrogs zhes pa dpag tshad drug khor yug la/_dpag tshad bzhi ni zheng du gnas/_dbyibs ni pad+ma dkar po kha phye ba lta bu ste/_dpal mchog nag po zhabs kyis byin gyis brlabs/_/i n+d+ra nI la'i shing ni lo 'dab rgyas/_/zhing skyong nag po gri
[\[113a\]]
[\[113a.1\]]thod mi yi gdong /_/phyogs skyong srin po yi dgas gdan rigs bcas/_/dam tshig mkha' 'gro [(]kyang [,]khyed [)]rnams nye bar ston/_/bdud 'dul chen po'i mchod rten gyis sa 'dzin/_/gzi can dkar dmar mdog can klu rab 'dud/_/keng rus yi dgas lo
[\[113a.2\]]ma'i spyil bus gang /_/de na rnal 'byor pa ni bram ze stobs can gyi bu rnal 'byor pa gser mdog can dang /_rnal 'byor ma ni bzhin khro ma la sogs pa'o/_/de dag ni rgyud snying po gnyis dang /_rta mchog gi rgyud kyi rjes su 'jug cing dpal nag po zhabs rjes su dran par byed do/_/
[\[113a.3\]]nub byang dur khrod bden bral mun chen zhes pa dpag tshad bcu bzhi pa khor yug la/_dpag tshad bcu gnyis zheng du gnas/_/dbyibs ni chu'i ri mo 'khyil ba lta bu ste/_mkhas pa ku ku ri pas byin gyis brlabs/_/shel gyi mdog can shing ni lo 'dab rgyas/_/zhing skyong sngon po gri
[\[113a.4\]]thod sha ba'i mdog_/phyogs skyong rlung lha sha ba'i gdan rigs bcas/_/thams cad mkha' 'gro gsang ba'i chos ston cing /_/gtsug phud dag pa'i mchod rten gyis sa 'dzin/_/pad+ma dkar po'i klu ni rab tu 'dud/_/rtsa spyil rus pa'i rgyan spras kyis gang zhing /_/de na rnal
[\[113a.5\]]'byor pa ni rgyun tu zhugs pa dang /_rnal 'byor ma ni zhing la sogs pa'o/_/de dag ni rgyud rnal 'byor ma'i rjes su 'jug cing dpal ku ku ri rjes su dran par byed do/_/byang shar gyi dur khrod rlung du ca co sgrogs zhes pa dpag tshad nyi shu khor yug la/_dpag tshad lnga ni zheng du gnas/_
[\[113a.6\]]dbyibs ni dge slong gi lhung bzed lta bu ste/_mkha' 'gro rdo rje phag mos byin gyis brlabs/_/rin chen dung mdog shing ni lo 'dab rgyas/_/zhing skyong dkar sham gri thod rta yi gdong /_/phyogs skyong 'byung po rta yi gdan rigs bcas/_/'jig rten mkha' 'gro bskyod
[\[113a.7\]]cing gtor ma 'dzin/_/chos kyi 'khor lo'i mchod rten gyis sa 'dzin/_/nor 'dzin na ros mdog can klu rab 'dud/_/so phag brtsegs pa'i spyil bus kun bkang zhing /_/de na rnal 'byor pa ni dpal he ru ka pa dang /_rnal 'byor ma ni bdag med ma dang bdud rtsi ma la sogs
[\[113b\]]
[\[113b.1\]]pa'o/_/de ni rgyud mA hA mA ya nam mkha' dang mnyam pa'i rjes su 'jug cing rdo rje phag mo rjes su dran par byed do/_/dpal u rgyan gyi rnal 'byor pa dang rnal 'byor ma'i rang byung gi longs spyod dur khrod kyi rtog pa zhes bya ba/_slob dpon bir+Wa pas mdzad pa las btus pa/_rnal 'byor pa _
[\[113b.2\]]pradz+nyA shrI dz+nyA na kIrtis rang 'gyur du mdzad pa'o//[ {D1745}]@/_/rjes chags kyi sbyor bas de kho na nyid kyi rnal 'byor la 'jug pa'i man ngag bzhugs/_@##/_/dpal rdo rje mkha' 'gro la phyag 'tshal lo/_/'khrul pa mya ngan thang chen la/_/nyon mongs nyi mas rab
[\[113b.3\]]gdungs pa'i/_/'gro ba 'tsho ba'i klung gyur pa/_/srog 'dzin mgon la nyer btud nas/_/gang gis nyon mongs zhi byed pa/_/rtogs dka' thabs mang rgya mtsho las/_/mchog gyur mgon pos gsungs pa'i don/_/bla ma'i gsung las blangs pa brjod/_/'di na gang dag
[\[113b.4\]]nyon mongs can/_/nyon mongs spong ba nyon mongs 'gyur/_/ji ltar bkres pas kha zas dang /_/skom pa chu la rgyab phyogs bzhin/_/dper na me yi bud shing dang /_/ma phrad sdud cing mi gsal zhing /_/'chi 'gyur de ltar 'gro ba'i sems/_/'dod pa spangs na rung 'gyur
[\[113b.5\]]bzhin/_/yul la shin tu chags pa'i sems/_/'dod pa spangs pas zlog byed pa/_/de ltar mi 'gyur thabs dman phyir/_/nyon mongs 'phel ba kho nar zad/_/gang dag shin tu bcings pa'i mi/_/'dug na gzhan du 'gro ba yi/_/bsam pa rtag tu sten byed cing /_/lus
[\[113b.6\]]sems bde bar mi 'gyur bzhin/_/sems mi bde ba don gnyer bas/_/de rnyed par ni ma gyur par/_/kun tu rtog pa rgyas 'gyur zhing /_/gnyug ma'i yid gnas mi 'gyur ba/_/dper na glang chen ma rungs pa/_/gang tshe chang gis rab myos pa/_/phyi nas ngang gis dul 'gyur
[\[113b.7\]]ba/_/de ltar sems kyi glang po yang /_/yul gyi chang gis rab myos na/_/dmu rgod rtog pa dul 'gyur zhing /_/gnyug ma rnal 'byor pa yis len/_/gang dag spros pas ma spros pa'i/_/gnyug ma'i sems yid ma rnyed na/_/rtog pa'i dra bas 'chad min te/_/rtog
[\[114a\]]
[\[114a.1\]]las 'khor ba sna tshogs 'byung /_/de phyir yang dag gnyug ma'i yid/_/mthong bar 'dod pas lus dang sems/_/kun rtog rlung rnams zhi bya'i phyir/_/nam yang gdung bar mi bya'o/_/de ltar gdung ba spangs pa las/_/sems ni bde ba'i ngo bor 'gyur/_/
[\[114a.2\]]'khrul pa'i sprin stug 'gag 'gyur zhing /_/'od gsal dri med nam mkha' mthong /_/bde de 'dod pa kun las 'byung /_/yang dag bla ma'i man ngag gzhan/_/thabs dang bcas pa'i rnal 'byor pas/_/rtag tu 'dod pa'i yon tan bsten/_/gti mug 'khrul pa las kyi
[\[114a.3\]]sbrus/_/sdug bsngal dba' klong cher 'khrugs pa'i/_/'khor ba'i chu bor bying ba yi/_/'gro la brtse ba chen po bskyed/_/'dir ni 'di don 'dis mi nus/_/yang dag ye shes snang ldan pa'i/_/yi dam rgyal po'i gzugs kyis ni/_/sems can skyabs la brtson
[\[114a.4\]]par bya/_/rang gi bskyed pa yi ge'i gzugs/_/de nyid snying gi dkyil du gzhag_/'od kyis sdig pa zad byas te/_/'gro mang sdug bsngal zhi bar bya/_/btus pa'i sbyor bas lha gang gi_/gnas la dad pas de nyid bsam/_/byin gyis brlabs dang dbang bskur ba/_/gzhug
[\[114a.5\]]dang mchod sogs thams cad bya/_/de nas bzhin bzangs mig yangs ma/_/lang tsho rgyas shing skye gnas dang /_/nu ma mkhrang zheng sha rgyas pa'i/_/bu mo yid 'ong mdun du bzhag_/gtsug tu mdzes dang ro ldan dang /_/bu ga 'phen dang bskyod pa dang /_/mtshams su mdzes par
[\[114a.6\]]gyur pa yis/_/mdzes pa mdzes par bya ba dang /_/rnal 'byor la ni rtag gus shing /_/lhag par zab mo'i chos la dad/_/khro med rnam rtog spangs pa'i bdag_/yongs su smin byas byin gyis brlab/_/gtso nyid gang gi rig ma ru/_/cho ga mkhas pas bsgoms nas kyang /_/
[\[114a.7\]]de ru ye shes 'khor lo gzhug_/mtshan ma gnyis kyang sngags kyis sbyang /_/ling ga brtan por gyur pa ni/_/skye gnas dbus su gzhag par bya/_/dam por 'khyud pas gnas nas ni/_/yang dang yang du tsum+pa bya/_/sen mos cung zad brud pa dang /_/ma mchu so yis btsir
[\[114b\]]
[\[114b.1\]]bar bya/_/mig ni rab tu bsgyur bya zhing /_/lce yang lce yis bskyod par bya/_/mgrin par nga ros dgang ba dang /_/gshugs pa'am yang na gsal po ru/_/chags pa'i tshig gis sbyor ba yis/_/kha sbyor bde ba dang po bsgom/_/sum cu rtsa gnyis 'dab ldan pa'i/_/rlung
[\[114b.2\]]gi rang bzhin pad+ma las/_/mgrin par 'bar ba'i ye shes ni/_/bya ba grub pa nyon mongs 'joms/_/de ru rdo rje nub gyur nas/_/rked pa bskyod pa spangs nas ni/_/lus ngag sbyor dang ldan pa yis/_/dgram zhing bsdu ba dag tu bya/_/mig ni sna rtser phab nas su/_/gzugs
[\[114b.3\]]sogs yul la ma zhen par/_/de dag las skyes bde ba mchog_/yang dag ye shes gnyis pa bsgom/_/brgyad gnyis 'dab mar bcas pa yi/_/chu yi ngo bo pad+ma las/_/snying gar 'bab pa'i ye shes ni/_/so sor kun du rtog par brjod/_/sgyu rtsal mkhas pas bskyod bya
[\[114b.4\]]zhing /_/bu mos kyang ni rked pa bskor/_/dbugs kyang cung zad cung zad bsdam/_/dal gyis sgyu rtsal thams cad spyad/_/mig ni mi 'dzums par gyur pas/_/reg la rtog cing ma zhen par/_/bde ba'i ye shes gsum pa ni/_/rnal 'byor mkhas pas rtogs par bya/_/bcu
[\[114b.5\]]drug phyed kyi 'dab mar bcas/_/chu yi rang bzhin pad+ma las/_/lte bar 'bab pa'i ye shes ni/_/me long lta bur yang dag brjod/_/rigs kyi mtshan ma sa bon bcas/_/nor bur chud par bsam bya zhing /_/rlung dang yid ni mi rgyu bar/_/byas te mkhas pas 'dod pa gzung /_/gos
[\[114b.6\]]med rtog pa nyer zhi ba/_/mig gnyis rab tu gdangs pa yis/_/rang byung gzhon med mkhas mnyam pa'i/_/ye shes bzhi pa gsal por bsgom/_/drug cu rtsa bzhi'i 'dab ldan pa'i/_/'dab skyes sa yi rang bzhin las/_/de 'dab de ru zin gyur pa'i/_/ye shes mnyam pa nyid
[\[114b.7\]]du brjod/_/gal te der ni ma zin na/_/bde ba chen po mi gsal zhing /_/phung po skye mched nyams pa dang /_/gnyis med ye shes rtogs mi 'gyur/_/dar ras las byas skud pa drug_/sor bcu drug gis rked pa bsdams/_/bu mo'i khrag gis bsgos pa dang /_/sbrul gyi shun
[\[115a\]]
[\[115a.1\]]par yang dag ldan/_/sor bcu gnyis ldan shing bu la/_/mtha' ru sor gnyis dor ba dang /_/dkyil du srad bus bcings nas ni/_/sor drug rdo rje'i mdud pa byas/_/sor gnyis mtha' ru sbrel byas nas/_/mkhas pas rang gi rked par bcing /_/mdun gyi
[\[115a.2\]]shing bus phra bkod de/_/lte ba'i phyogs su gzhag par bya/_/bu mo'i byin pa g.yon pa ni/_/skyes bu'i drug khug g.yas pas blang /_/dbugs bsdams pa dang ldan pa yis/_/rtag tu thur sel brkyang bar bya/_/glang po'i sna yi sbyor ba ni/_/lag pa glang po'i sna lta bu/_/sna lnga
[\[115a.3\]]sbyar bar byas pa yis/_/de ru sems 'gag the tshom med/_/spu yi rtsa ba brdungs pa ni/_/lcags kyi snod du yun ring btsos/_/rtsig pa phud de ka ra dang /_/til dang sbyar ba mkhas pas bza'/_/'di ni zos pa tsam gyis kyang /_/stobs 'phel mdangs dang ldan pa dang /_/thig le
[\[115a.4\]]'dzin pa'i thabs kyi mchog_/sman gyi sbyor ba dam pa'o/_/ba'am ra yi 'o ma ru/_/ka ra ha sa de bar sbyar/_/'di ni bcud len mchog tu bshad/_/thig le 'dzin pa nyid yin no/_/bya yi brun dang mi khyi yi/_/rus pa bzhibs pa'i lde gu yis/_/rdo rje rtag par bsku byed pa'i/_/
[\[115a.5\]]sa bon 'byung bar mi 'gyur ro/_/khyim bya'i tshil bu til mar dang /_/byi'u yi sha rnams yang dag sbyar/_/de yis pad+ma la bskus na/_/che ba'ang zum nas thig le 'dzin/_/lcum gyi rtsa ba brdungs pa yis/_/pad+mar bskus na de 'dzin to/_/sa bon mi 'byung thabs kyi mchog_/khyad
[\[115a.6\]]par rdzas kyi sbyor ba'o/_/sna tshogs thabs la ma rmongs pas/_/nan tan byas te bzung ba de/_/myur du 'bad pas lus ngag dang /_/sems kyi rtsal gyis bzlog par bya/_/lus kyi rtsal gyis lte ba brdebs/_/de tshe ngag stobs yi ge hUM/_/laM yig phreng bar brgyud ma ni/_/drangs
[\[115a.7\]]par bsams pa sems kyi stobs/_/mnyam gnas bskyod pa'i sbyor ba ni/_/dgu po lus stobs hUM yig gi_/nga ro drag pos mgrin par dgang /_/maM yig phreng ba sems kyi rtsal/_/snying gnas lus stobs sprug pa dang /_/ngag gi 'dren pa AH yig 'don/_/paM yig phreng
[\[115b\]]
[\[115b.1\]]bar bsams pa yin/_/gsung gi dbang phyug gnas su drang /_/lus kyi rtsal gyis mgrin par dgug_/ngag ni oM yig 'dod la brtson/_tAM yig phreng bar bsam pa yis/_/phyag rgya chen po'i gnas su drang /_/sgo dgu dag pa'i sbyor ba yis/_/rlung dang de bsres rtsa mig dgang /_/
[\[115b.2\]]sdigs mdzub 'phen pa'i rtsal gyis kyang /_/yang dang yang du spro bar bya/_/de ltar sbyor ba de dag gis/_/spu yi khung bu'i gnas su yang /_/bde ba'i ye shes g.yos gyur te/_/kun rtog rdul dang bral bar 'gyur/_/de nas rnal 'byor mkhas pa yis/_/d+hU tI dkar po stong pa ru/_/
[\[115b.3\]]snying gi lam nas sems bcug pas/_/sna tshogs rtog pa nub par bsgom/_/d+hU tI'i nang du rang gi sems/_/thig le'i gzugs kyis gnas pa ni/_/thur du bab ste nor bu yi/_/nang du yang dag gnas par bsgom/_/thams cad stong pa bde ba che/_/brjod med rang bzhin shes
[\[115b.4\]]dka' zhing /_/rnam rtog dba' rlabs nyer zhi ba/_/gsal ba'i ro ldan nyams su myong /_/ba spu gyen du log pa dang /_/lus ni drag tu 'bar ba dang /_/'dar dang g.yo 'gyur mchi ma 'dzag_/rngul bar 'gyur ba de dag rtags/_/yang na rtag par dgod pa dang /_/ngu ba'am brgyal
[\[115b.5\]]zhing 'gyel bar 'gyur/_/reg pa la sogs rkyen dag las/_/bde ba bzod dka' skye bar 'gyur/_/rtog med nyam nga rnam par spangs/_/dga' ba rgyas shing ngo tsha med/_/glu len sgra 'byin 'dod pa'i sems/_/rang 'byung bde ba'i ros myos rtags/_/de ltar yang dag goms
[\[115b.6\]]pa las/_/snang ba ye shes chen por 'char/_/phyag rgya ma la ltos med par/_/sgrib bral bde ba rgyas par 'gyur/_/bzang ngan bdag dang gzhan la sogs/_/yod dang med pa'i sbyor nyid dang /_/'dir ni skyon dang yon tan sogs/_/bde ba che la mi mnyam med/_/bstod
[\[115b.7\]]grags rnyed ldan bder gyur pa/_/'dir ni smad cing ma grags dang /_/dbul po sdug phongs gang gyur pa/_/bye brag med pa rtog pa'i gdeng /_/mdor na gang tshe rnal 'byor pas/_/rtsol dang mi rtsol nyer zhi zhing /_/blang dor med par gang spyod pa/_/byang chub spyad pa rlabs
[\[116a\]]
[\[116a.1\]]chen po/_/de ltar ma nyid bde ba che/_/mtha' bral rgyun mi 'chad pa yi/_/nyams su myong ba ma bstan par/_/sgyu 'phrul phyag rgya bzang mo bsten/_/mi mo mtshan nyid rab ldan zhing /_/rigs kyi dbye bas phye ba ni/_/rgyud las gsungs bzhin rnal 'byor
[\[116a.2\]]pas/_/kha dog mtshan ma kun shes bya/_/'gro tshogs chags sogs nyon mongs dang /_/sdug bsngal gdung ba bsil byed pa/_/rnal 'byor mchog gi rgyud rnams las/_/rgyal bas gcig tu bka' stsal pa/_/dam pa'i man ngag la brten te/_/gsang chen theg pa'i
[\[116a.3\]]lam gyi tshul/_/yang dag sbyar ba byas pa las/_/'jig rten 'khor ba nub par shog_/paN+Di ta chen po don yod rdo rje'i zhal snga nas mdzad pa/_rjes chags kyi sbyor bas de kho na'i rnal 'byor la 'jug pa'i man ngag ces bya ba rdzogs so//[ {D1746}]@##/_/rgya gar skad du/_
[\[116a.4\]]karma mu dra pa rIk+Sha u pa de sha nA ma/_bod skad du/_las kyi phyag rgya brtag pa'i man ngag ces bya ba/_dpal rdo rje sems dpa' la phyag 'tshal lo/_/mi mo dung gi rnal bkod dang /_/ba lang pad+mo'i rigs las byung /_/bye ba sum cu rtsa gnyis las/_/tha ma rnam par spang bar
[\[116a.5\]]bya/_/de dag so so'i spyod pa dang /_/kha dog dbyibs dang mtshan ma dang /_/ngang tshul rnams las so so yi/_/rigs kyi mtshan nyid shes par bya/_/ser zhing dmar pa'i bud med gang /_/tshig snyan rtag par spyod lam mkhas/_/skad gdangs mthon pos smra byed cing /_/
[\[116a.6\]]cog cog por ni 'dug la dga'/_/lta ba zur gyis gsal por 'dzin/_/tshig kyang zur gyis nges rtogs pa'i/_/bud med blo mchog de lta bu/_/rtag par dngos grub rnams kyi rgyu/_/ser zhing dkar ba'i bud med gang /_/lus ni dgye min sgu bo min/_/byin du yan lag
[\[116a.7\]]thams cad legs/_/khyad par du yang smin phrag mdzes/_/bzhin 'phel chung zhing rngom chung la/_/o sko'i dbyibs ni chung dgye yi/_/mdza' bo rtag tu sdug gyur pa/_/dbang phyug mi mo gnyis pa yin/_/bud med ser ba'i mdog ldan zhing /_/rtag par de'i mig po ma
[\[116b\]]
[\[116b.1\]]che/_/bya byed mang zhing 'gro 'dug dga'/_/nam yang de yi tshig mi brtan/_/dbang po rno zhing brjed ngas chung /_/yid du 'ong ba'i skyes bu la/_/lta brtson byed kyang chad mi btsan/_/mi mo bsten bya min par gsungs/_/yid 'ong sngo bsangs kha dog can/_/mig dkyus
[\[116b.2\]]ring zhing de rab mdzes/_/byad kyi gzang ring mchu skor che/_/bzhin dang lag par ri mo mang /_/dul zhing ngag snyan mnyen des che/_/chos sam 'jig rten mthun 'jug gis/_/'dris pa rnams la gzhungs bzang zhing /_/bkra shis yan lag mi mo mchog_/bud med ut+pal
[\[116b.3\]]mdog 'dra zhing /_/lus gzar 'dril zhing sen mo zlum/_/mig yangs dkar zhing yid du 'ong /_/skra mnyen smra ba nyung ba'i bdag_/skyes bu rnams la gus byed cing /_/brtson pa mthar phyin byed la brtson/_/khong yangs ston la mkhas gyur pa/_/bsten na dngos grub
[\[116b.4\]]'phel bar 'gyur/_/byin du mdog nag dpral ba ser/_/mtshams mtha' dma' zhing rdzi ma mthug_/bong thung yan lag rtsub pa dang /_/mig mi sdug cing smra ba mang /_/'dum kha yang zhing chags la dga'/_/gang la skyes bu bzang ngan med/_/dri dang mi bzad par ldan
[\[116b.5\]]pa'i/_/bud med bsten pa nyams par 'gyur/_/bud gang zangs 'od rab mdzes shing /_/gang gi mgul pa yan lag ring /_/thung ngu ring po ma yin zhing /_/smin ma phra zhing smin phrag yangs/_/khong dal rtag par spyod lam gcig_/rna ba bzang dang rab ldan zhing /_/
[\[116b.6\]]so thags mnyam pa'i bud med ni/_/rtag tu yon tan ring mi 'gro/_/dmar ba'i zangs kyis mtshon pa yi/_/bzhin bzangs sdom zhing cung zad sbom/_/drang zhing lus khyim legs pa dang /_/shin tu brla dang ro smad rgyas/_/rang don nyams pa rnam par spang /_/bslu
[\[116b.7\]]bar mi nus khong shes che/_/skra dang ba spu ring ldan pa'i/_/bu mo longs spyod pa zhig yin/_/mdog dmar spyod lam chos la dga'/_/mtho dman tshig dang spyod lam can/_/rtag par smra la dga' byed cing /_/phyin ci log tu ston par byed/_/brnab sems rtag tu
[\[117a\]]
[\[117a.1\]]sten byed cing /_/gtong dang mi ldan 'jungs pa dang /_/chags dang sdang ba mang ba yi/_/bud med skyon gyi dri ma can/_/dmar zhing dkar ba'i bud med gang /_/sbom zhing phra ba'i skabs dang ldan/_/nu ma brla dang ro smad rgyas/_/ske dang rked pa sor mo ring /_/
[\[117a.2\]]so dang sen mo mnyam ldan zhing /_/tshigs zlum byin pa bags kyi phra/_/lte ba'i 'og phyogs drang ldan pa'i/_/ba spu'i phreng ba gyen du langs/_/lte khung zab cing pad dbyibs 'dra/_/skye gnas mtho zhing bu ga rub/_/dal gyis mig ni rdeb byed pa'i/_/mi mo dbang phyug dpal gyi
[\[117a.3\]]gzhi/_/bud gang kun+da ltar dkar zhing /_/rus pa rags shing lus stobs can/_/rtag par mngal du bu pho 'chags/_/spyod lam dal zhing mdzes dang ldan/_/'jig rten bya ba 'jug mkhas shing /_/phrad par dka' zhing bral dka' ba'i/_/bu mo gsang thub blo gros can/_/
[\[117a.4\]]sngags pa rnams kyis smad mi bya/_/bud gang dkar zhing dregs dang ldan/_/de ni ngo bzhin skyon med kyang /_/skyes bu rnams kyis spong bar 'gyur/_/phra zhing mig ni bsgyur la dga'/_/rked rags rked pa sbom pa dang /_/byad sogs 'chos shing byi dor brtson/_/rgod cing bslu bar
[\[117a.5\]]sla ba yi/_/bu mo bsten par ma gsungs so/_/rigs rnams las ni thams cad la/_/bsten dang bsten min shes byas nas/_/yon tan ldan pa'i skye gnas su/_/mkhas pa rnams kyis bde ba btsal/_/de rnyed gyur nas rnal 'byor pas/_/'du longs g.yeng ba kun [(]sdangs [,]spangs [)]
[\[117a.6\]]nas/_/kun stong rab tu zhu mnyam pa/_/man ngag can gyis rtag tu bsam/_/'jig rten kun nas khyab gnas pa'i/_/ji snyed mi mor 'gyur ba yi/_/b+ha ga rtsa yi khyad par gyis/_/bcu phyed du ni rnam par grags/_/rlugs dang dung dang khwa gdong dang /_/za byed gdong dang
[\[117a.7\]]pad+mo can/_/gang dag pad+ma'i rtsa sbubs ni/_/shin tu yangs ma rlugs mar brjod/_/rtsa sbubs 'bros shing dog pa yis/_/zug rngu skye 'gyur dung can ma/_/bud med gang gi pad+ma'i nang /_/rtsub cing tsha ba khwa gdong can/_/bde ba yod dang med pa'i bdag_/rtsa sbubs zha
[\[117b\]]
[\[117b.1\]]bo za byed gdong /_/b+ha ga pad+mo ltar sdud cing /_/pad+ma snal ltar phra mo can/_/de ltar pad+ma'i khyad par las/_/b+ha ga rab 'bring tha mar 'gyur/_/pad+mo can mchog rlugs ma dang /_/dung can ma ni bar ma'o/_/za byed gdong dang khwa ta'i gdong /_/skyon rnams spang bar dka' ba'i
[\[117b.2\]]phyir/_/b+ha ga rnams las tha mar 'gyur/_/tha ma smad pas mi blang ngo /_/b+ha ga'i nang na gnas pa yi/_/rtsa yang rab 'bring gsum du 'gyur/_/rab tu shin tu phra ba'i rtsa/_/ring po 'bring du gsungs pa yin/_/de ltar rigs dang b+ha ga dang /_/rtsa rnams rab 'bring tha ma
[\[117b.3\]]las/_/rab dang 'bring po'ang bsten bya zhing /_/tha ma rtag tu spang bar bya/_/tha ma rtags kyis lus zungs nyams/_/de nyams bde ba nyams par 'gyur/_/de yis ting 'dzin mchog las nyams/_/de phyir mkhas pas sman pa yin/_/rnal 'byor ma yi rgyud chen las/_/
[\[117b.4\]]rigs kyi dbye ba rgyas pa dang /_/mtshan ma la sogs gsungs pa las/_/'dir ni man ngag bsdus pa yin/_/las kyi phyag rgya brtag pa'i man ngag ces bya ba/_paN+Di ta a mo g+ha badzra las byung ba rdzogs so//_//rgya gar gyi mkhan po de nyid dang /_bod kyi lo
[\[117b.5\]]tsA ba 'gos lhas btsas kyis bsgyur ba'o//[ {D1747}]@##/_/rgya gar skad du/_d+harma a b+hi Shi ka ma ra ga sa hi/_bod skad du/_dbang chos rten 'brel 'gro ldog_/dpal rdo rje mkha' 'gro ma rnams la phyag 'tshal lo/_/bla ma mkha' 'gro rdo rje 'chang dbyer
[\[117b.6\]]med/_/gar bsgom gnad kyi yul der 'dud/_/bla med rgyud rnams bcud bsdus pa'i/_/dbang chos rim pa bshad par bya/_/dbang bzhi'i gdams pa zab mo yis/_/rang gzhan lhan cig skyes pa des/_/gzhan rnams dbang du sdud pa yi/_/srog sngags zab mo
[\[117b.7\]]'di nyid la/_/dbang bzhi'i gdams pa med pa yis/_/rnam rtog dbang du rnam rtog song /_/rang nyid gzhan gyi dbang du 'gro/_/rang srog gcod pa'i s+t+wa re yin/_/dbang po gcig dang tshe gcig la/_/gang zag bzhi dang rigs can bzhin/_/mchog dbang bzhi
[\[118a\]]
[\[118a.1\]]yis the tshom med/_/dug gsum lam dang rnam rtog lam/_/mchog thun dngos grub gang bsgrub pa/_/bsnyen sogs bzhi dang bcu gnad gces/_/rang rkyen dag las gzhan rkyen 'byung /_/ltas gcig rtags bzhin shes byas la/_/bsgrub dang
[\[118a.2\]]ldog gzhag gdams ngag gces/_/bla ma sangs rgyas dbyer med mchog_/gar bsgom rigs lnga'i skor ldog sogs/_/mchog thun gnyis kyi bye brag gis/_/ting 'dzin lnga ldan gdams pa bcas/_/gzhan yang ting 'dzin du ma las/_/'jug par byed pa ma
[\[118a.3\]]shes na/_/mchog dang thun mong de la med/_/de bas gdan gyi gdams pa gces/_/lus ngag yid gsum rten 'brel kyang /_/ye shes gcig gis 'gro ldog nges/_/dad gus bdag gzhan 'gro ldog nges/_/gcig la gcig brten mtshungs ldan 'grub/_/phrin
[\[118a.4\]]las bzhi dang bsdu ba bzhi/_/rigs lnga ye shes lnga la sogs/_/stan thog gcig tu bsgom pa gces/_/bzhi pa phyag rgya chen po gces/_/khyad par ting 'dzin lnga ldan gces/_/mi 'gyur bla ma gdams pa gces/_/'khrul 'khor nyes nad dgra gdon 'byung /_/zhi dang
[\[118a.5\]]dngos grub 'byung ba la/_/lus rtsa ngag rlung sems thig le/_/dbyer med lhan cig skyes pa yi/_/dbang bzhi dag las skyes pa'i bu/_/gegs sel bogs 'don ngag tu 'gyur/_/phyag rgya nyer gnas phyi 'khor sogs/_/lus ngag yid gsum 'dra mthun dang /_/kha dog
[\[118a.6\]]dbyibs sogs rgyud sde bzhin/_/gang la gang shis rten 'brel gnad/_/rnal 'byor blo sems mthun pas 'grub/_/ci bsam 'grub pas blo re bde/_/rang lus gzhan lus gdams pa gcig_/rang sems gtso bor gyur pa las/_/rnal 'byor pho rang bya mi dgos/_/
[\[118a.7\]]bla med theg pa chen po yin/_/bde shas che ba'i rigs kyis ni/_/rigs ldan shes dang sgyu rtsal shes/_/'khrul 'khor gnad dang yon tan sogs/_/tha mal spangs pa gnad du gces/_/bla med snod rung snod byas nas/_/nyon mongs rang dbang lam dang 'dres/_/
[\[118b\]]
[\[118b.1\]]srid sel rigs rgyud spel zhes bya/_/bzhi ldan gdan dang mthun pas bsgyur/_/mthon dman skyon yon bzang ngan sogs/_/'dun pa'i sems kyis bsgyur bar bya/_/spros bcas spros med shin tu spros med dang /_/phyogs las rnal 'byor don gyi spyod pa bya/_/phyi nang gsang
[\[118b.2\]]ba de nyid rig ma yin/_/bsten thabs dus tshod gnas skabs 'dod yon dang /_/khyad par ro drug rig ma gnad kyis bcad/_/'bras bu bzhi dang dbyer med phyag rgya'i gnad/_/la la nyon mongs 'bur 'joms byed/_/la la nyon mongs 'gyod rjes gcod/_/nyon mongs
[\[118b.3\]]che ba bde ba che/_/de phyir stong pa'i rgyas 'debs gnad/_/gzhan don slob pa'i zung 'jug yin/_/bya byed bral sogs lhun grub yin/_/dam tshig bzhi dang sdom pa bzhi/_/dam bca' bzhi bcas mchog dbang bskur/_/phyogs bcu'i dpa' bo rnal 'byor ma/_/
[\[118b.4\]]'dus na dzA lan+Da rar thim/_/pad+ma bzhi la thig le bzhi/_/bde ba bcu drug skye bar 'gyur/_/rang snang ye shes gzugs can gyis/_/pad+ma lte ba'i dbus na gnas/_/nor bu'i rtse mor gnas pa'i tshe/_/mar me lta bur mya ngan 'das/_/phyag rgya bzhi dang sku bzhir bstan/_/
[\[118b.5\]]sangs rgyas rnams ni chos sku yin/_/gsang sngags tshul chen theg pa 'dir/_/bla ma bzang pos bzung ba rnams/_/zla ba drug la sogs pas ni/_/'grub pas su zhig 'dir mi 'jug_/rten 'brel rdo rje'i tshig drug 'di/_/ma byung 'byung bar mi 'gyur ro/_/tshig
[\[118b.6\]]don 'brel pa'i rten 'brel 'di/_/thabs shes gnyis su 'brel byas nas/_/mchog thun gnyis su 'grub 'gyur zhing /_/mkha' 'gro'i dmod bzhin da ltar de 'grub shog_/dpal nA ro pas mdzad pa'i dbang chos kyi gdams ngag rdzogs so//_//_
[\[118b.7\]]rgya gar gyi bla ma te phu pa dang /_bod kyi lo tsA ba rma ban chos 'bar gyis bsgyur ba'o//[ {D1748}]@##/_/rgya gar skad du/_mr-i t+ya pany+tsa no pa de sha/_/bod skad du/_'chi ba bslu ba'i man ngag_/bcom ldan 'das 'phags pa 'jam dpal la phyag 'tshal lo/_/
[\[119a\]]
[\[119a.1\]]bcom ldan stug po bkod pa nyid du don dam thugs chud cing /_/dga' ldan skye bo'i don mdzad phyir ni dam pa tog dkar gyur/_/de nas 'dir ni 'gro ba'i don du shAkya'i tog gyur gang /_/'chi bdag las rgyal sgyu ma kun ston de ni rgyal gyur cig_/rga dang
[\[119a.2\]]'chi ba med pa brnyes/_/rga shi med par mdzad pa las/_/rga shi med pa thob pa'i phyir/_/rdzogs sangs rgyas la gus par 'dud/_/blo dman rnams kyis rtogs dka' zhing /_/g.yo ba'i sems la dka' ba yi/_/'chi bdag slu ba 'chi ltas bcas/_/bstan
[\[119a.3\]]bcos dang 'brel bshad par bya/_/'chi bdag rnam kun slu ba ni/_/grol ba nyid la rigs pa yin/_/ma grol ba ni thams cad kyi/_/cung zad dus su bsring ba yin/_/tshe dang dbang po rnams dang sems/_/'gag pa 'chi ba'i mtshan nyid yin/_/thabs kyis
[\[119a.4\]]yun ring 'tsho ba ni/_'chi ba bslu ba zhes bshad do/_/chos spyod dbang po thul ba ni/_/'khor ba ru ni ji srid 'tsho/_/de srid bsod nams la sogs tshogs/_/byang chub sgrub byed rab tu skye/_/'khor bar srog las gces pa ni/_/ci yang yod par ma mthong ste/_/de bas myur
[\[119a.5\]]du thabs mang pos/_/'chi ba bslu ba kun du spyod/_/gang phyir rigs par thabs sbyar ba/_/dka' ba cung zad yod ma yin/_/nor bu sngags dang sman rnams kyi/_/mthu ni thams cad 'dod pa yin/_/'chi ba'i mtshan nyid las ring nas/_/shes par byas nas rigs pas bcos/_/
[\[119a.6\]]spyi bor thog ni 'bab pa la/_/rab tu mkhas kyang ci byar yod/_/phyi dang nang gi dbye ba yi/_/'chi ba'i mtshan nyid rnam pa gnyis/_/gang gis 'chi bar 'gyur ba ni/_/shes 'gyur brtson pas de shes bya/_/gal te 'ga' zhig 'chi ba yi/_/mtshan nyid shes par 'dod gyur na/_/
[\[119a.7\]]der ni bder gnas lus las ni/_/shes bya gzhan du yid gnyis 'gyur/_/khams mi snyoms dang 'dod chags dang /_/rab rib la sogs dbang gyur dang /_/'jigs dang mya ngan sogs pa'i rgyus/_/gang phyir gzhan du so sor snang /_/lha dang 'byung ba gnyis ka ni/_/
[\[119b\]]
[\[119b.1\]]'khrugs pas 'chi ba'i mtshan nyid gsum/_/'thob las 'chi ltas byung gyur pa'i/_/dbye ba de bas shes par bya/_/phyi dang nang gi dbye ba yis/_/lha 'khrugs pa ni gnyis su 'dod/_/de bzhin 'byung ba 'khrugs pa ni/_/rnam pa gnyis su brtag par bya/_/lha rnams kun
[\[119b.2\]]'khrugs las 'chi ba/_/lha las gyur pa yin par bshad/_/lha 'khrugs pa las mu ge sogs/_/thog babs la sogs mtshan nyid yin/_/'byung ba 'khrugs pas 'chi ba ni/_/'byung ba las gyur zhes bya bshad/_/'byung ba 'khrugs pas mkhris sogs dang /_/
[\[119b.3\]]me dang chu sogs 'tshe ba yin/_/gnyi ga 'khrugs pas 'chi ba dang /_/gnyi ga las gyur pa zhes bshad/_/gnyis ka 'khrugs pas thog 'bab sogs/_/mkhris pa bad kan sogs gnod pa'o/_/'chi ltas rnams ni mtha' yas phyir/_/cig car 'byung bar mi 'dod
[\[119b.4\]]pa/_/kun la'ang rim gyis ma yin gyis/_/'on kyang gcig sogs grangs kyis so/_/gang du mtshan nyid mthong gyur kyang /_/la lar 'chi bar mi 'gyur snang /_/'khrul med der ni chos la sogs/_/gnod pa'i bar chod yin par brtag_/gang du mtshan nyid ma mthong
[\[119b.5\]]bar/_/la lar 'chi ba snang gyur pa/_/der ni nges med par nges kyi/_/mtshan nyid med pa nyid ma yin/_/'chi ba thag ring nas des byed/_/grags pa chen po nyid du gyur/_/ci nus par ni yongs gtong dang /_/gso ba'i thabs la'ang 'jug par byed/_/rtag tu mnyam par bzhag gyur
[\[119b.6\]]pas/_/de ltar rtse gcig yid du bya/_/dang po re zhig phyi yi ni/_/mtshan nyid nye bar brtag par bya/_/mtshan nyid kyis ni yongs nges pa'i/_/dus ni rnam pa gnyis su 'dod/_/de yang nges dang ma nges pa/_/zhes bya 'bad de shes par bya/_/'pho ba dang ni bco lnga sogs/_/nad pa la sogs
[\[119b.7\]]skad cig bdag_/dus ni nges pa zhes bshad de/_/go bzlog pa las ma nges pa'o/_/'gram pa'i mtshams ni rab g.yo na/_/'chi bar rab tu ston pa yin/_/rlung dang grang sogs phrad pa las/_/mtshan nyid 'di las gzhan du brtag_/dbyar zla 'bring po karka'i
[\[120a\]]
[\[120a.1\]]khyim/_/dgun zla 'bring po chu srin 'dod/_/karka Ta dang chu srin la'ang /_/'chi ba'i mtshan nyid 'byung ba yin/_/dbyar zla 'bring po 'pho ba'i zhag_/nyi ma phyed la rkang pa'i tshad/_/byang du bltas te gnas pa yi/_/grib ma rang gi rang bzhin yin/_/dgun zla
[\[120a.2\]]'bring po 'pho ba'i zhag_/de nyid rkang tshad bdun du 'gyur/_/sprin med nam mkhar nyin phyed na/_/grib ma dag ni brtag par bya/_/zla ba re re rkang re 'phel/_/zla ba re zhing rkang re 'grib/_/'di las gzhan du 'gyur na ni/_/'chi ba'i dogs pa rab tu bskyed/_/dbyar zla 'bring nas
[\[120a.3\]]chu srin bar/_/rkang pa re re 'phel ba yin/_/chu srin nas ni karka'i bar/_/rkang pa re re 'grib par 'gyur/_/dbyar zla 'bring nas rim gyis 'phel/_/de bzhin dgun zla 'bring rim 'grib/_/grib ma'i 'gyur ba mthong nas ni/_/zla ba gcig na 'chi bar nges/_/'grib
[\[120a.4\]]pa'i dus su 'phel ba dang /_/gal te 'phel ba'i dus su 'grib/_/dus de nyid nas brtsams nas ni/_/zla ba gcig na 'chi bar nges/_/'phel ba'i dus su rab 'phel na/_/sna tshogs nad kyis gtses par 'gyur/_/'grib pa'i dus su'ang rab 'grib na/_/'chi ba
[\[120a.5\]]nyid du the tshom med/_/dbyar zla dgun zla 'bring gi mthar/_/dang po karka Ta dang nya'i/_/nyi ma drug drug gang yin 'dir/_/dus dang dus min nges par brtag_/dbyar zla 'bring sogs nyin zhag dus/_/dbyar zla tha chungs sogs bzang ngan/_/dgun zla 'bring po'i zhag lhag
[\[120a.6\]]la'ang /_/dgun zla tha chungs sogs bzang ngan/_/rkang mthil dag tu phug snyam dang /_/gang tshe lte ba phug snyam gyur/_/nyin zhag gsum gyi 'og tu ni/_/'chi ba nyid du 'gyur ba yin/_/rkang pa dag ni mthil phug nas/_/gal te mig kyang phug snyam na/_/de tshe zla ba
[\[120a.7\]]gsum gyi ni/_/rjes la gshin rje'i khyim du 'gro/_/gal te rkang mthil gnyis phug nas/_/sna rtse'i bar du phug snyam na/_/de tshe nges par zhag gsum nas/_/gcig tu 'chi bar 'gyur ba yin/_/bshang dang gci ba'i dus dag tu/_/dus mtshungs sbrid pa byung
[\[120b\]]
[\[120b.1\]]gyur na/_/dus ni de nyid nas bzung ste/_/de ni lo gcig dag na 'chi/_/ltag khung dag tu phug snyam na/_/zhag lnga nas ni 'chi bar 'gyur/_/mig gis lce rtse ma mthong na/_/zhag gsum na ni 'chi bar 'gyur/_/sna rtse rgyun du 'bigs snyam na/_/zla ba bzhin 'chi
[\[120b.2\]]bar 'gyur/_/mdzod spu'i gnas su phug snyam na/_/nges par 'phral du 'chi bar 'gyur/_/gang tshe g.yas dang g.yon par ni/_/dus mtshungs par ni zug 'gyur ba/_/de tshe zla ba gcig na 'chi/_/de bas bsod nams dag ni bsag_/mtshan ni gnyi ga sbyor ba na/_/
[\[120b.3\]]bar dang tha mar sbrid pa dang /_/mnyam par 'byung 'gyur de yi tshe/_/zla ba lnga na 'chi bar 'gyur/_/lag pa rkang pa nyid dag gi_/mthe'u chung dag gi tshigs rnams ni/_/bzhi po dus gcig zug snyam pa/_/de ni zla ba gcig na 'chi/_/gang tshe snying ga lkog ma yi/_/bar
[\[120b.4\]]du dus mtshungs par zug 'gyur/_/gal te chos la mi brten na/_/zla ba phyed dang gnyis na 'chi/_/gal te mthil gsum yang dag yang /_/dus mtshungs par ni zug 'gyur na/_/gal te brgya byin mtshungs pa yang /_/zhag gsum na ni 'chi bar 'gyur/_/gang gis
[\[120b.5\]]mig ni g.yon pa yi/_/gzugs ni me long la ma mthong /_/gal te 'chos par mi byed na/_/zhag bdun na ni nges par 'chi/_/'khrig spyod tshe na dril bu yi/_/sgra ni rna ba dag gis thos/_/gal te tshangs pa dang mnyam pa'ang /_/de tshe zla ba gsum gyis 'chi/_/yar ngo
[\[120b.6\]]yi ni tshes gcig la/_/gal te khu ba nag por mthong /_/de tshe zla ba drug na 'chi/_/dmar pos nad kyis 'debs par ston/_/sna rtse dang ni smin ma'i bar/_/spyi bo'i rtse mor so sor ni/_/zug 'gyur gal te zlog mi byed/_/de tshe 'phral du 'chi bar 'gyur/_/rkang pa'i mthe'u
[\[120b.7\]]nas brtsams nas/_/lte ba yi ni mthar thug par/_/zug cing tsha bar bcas 'gyur te/_/zla ba drug na nges par 'chi/_/rkang pa'i mthe bo nas snying ga_/lkog ma'am yang na mgo mthar zug_/rim bzhin zla phyed zla ba gsum/_/nyin zhag gcig gis 'chi bar 'gyur/_/sna
[\[121a\]]
[\[121a.1\]]rtse'i sha ni lhod gyur na/_/zhag bdun na ni 'chi bar 'gyur/_/mkhur tshos sha ni chad gyur na/_/zla ba lnga na 'chi bar 'gyur/_/mig dang sna gong dag gi bar/_/mgul pa mthong bar ma gyur na/_/zhag lnga nas ni 'chi 'gyur bas/_/chos kyi rgyags ni bskur
[\[121a.2\]]bar bya/_/mig gnyis mig 'bras dri ma chags/_/gal te 'phral du 'byung 'gyur na/_/slar 'chos par ni mi byed na/_/zla ba drug gi nang du 'chi/_/glo bur du ni sna yo zhing /_/rna ba rang gi gnas nas bskyod/_/mig kyang zlum por gyur na ni/_/zhag bdun nas ni 'chi bar
[\[121a.3\]]ston/_/glo bur du ni snying ga dma'/_/de tshe zla ba phyed na 'chi/_/mgrin pa'i ngos gnyis rtsa dag ni/_/chad pa dag kyang zla phyed na'o/_/gal te lce yi dbus su ni/_/ri mo nag po glo bur byung /_/so dag dam du 'thams pa ni/_/de tshe nyin zhag gnyis na 'chi/_/rna ba'i
[\[121a.4\]]'khor nang rgyab kyi ni/_/rtsa ni chad par snang gyur na/_/nyin zhag de'am yang na ni/_/zhag lnga na ni 'chi bar 'gyur/_/sen mo'i kha dog dmar po dag_/'phral du med par gyur na ni/_/gal te sngags sogs la ma sbyangs/_/de tshe zla ba drug na 'chi/_/glo bur du ni
[\[121a.5\]]sgom 'gyur dang /_/rdeg cing khro dang 'jigs pas 'khrugs/_/gal te chos ni ma bsten gang /_/de ni lo gcig dag na 'chi/_/dbang po rnams ni rang gi yul/_/ji bzhin 'dzin par mi byed dang /_/tshig ni yang yang 'khrul pa dang /_/blo yang yang dang yang du
[\[121a.6\]]'khrul/_/mig las rtag tu 'dzag pa dang /_/gzugs mthong na yang 'khrul pa dang /_/me long ngam ni yang na chur/_/rang gi grib ma ma mthong dang /_/mtshan mo'i dus su gzha' dang ni/_/nyin par skar ma'i tshogs mthong dang /_/sprin med par ni lho phyogs na/_/
[\[121a.7\]]gnas pa'i glog 'gyur mthong ba dang /_/nyin par grib ma'i lam dang ni/_/de bzhin skar ma lhung ba mthong /_/ngang pa bya rog rma bya ni/_/gcig ni 'dres par mthong ba dang /_/zla ba gnyis dang nyi ma gnyis/_/de bzhin rang gi mgo bor 'bar/_/shing rtse ri bo'i rtse
[\[121b\]]
[\[121b.1\]]la ni/_/dri za'i grong khyer mthong ba dang /_/yi dgas sha za 'jigs rung ba'i/_/gzhan dag kyang ni mthong 'gyur dang /_/shin tu 'dar bar 'gyur ba dang /_/yang dang yang du brgyal ba dang /_/skyugs pa bshang dang gci ba na/_/gser ram dngul gyi mdog tu mthong /_/de
[\[121b.2\]]yis re re mthong 'gyur na'ang /_/zla ba gcig gis 'chi bar 'gyur/_/lkog ma mchu dang rkan dang lce/_/chod dang bu ga de bzhin lus/_/mthong na de bzhin zla drug gi_/nang du nges par 'chi bar 'gyur/_/gre ba mchu dang rkan dang lce/_/rgyun du so sor skams na ni/_/
[\[121b.3\]]de ni zla drug nang du ni/_/nges par 'chi bar ston pa yin/_/skar ma'i tshogs dang drang srong bdun/_/phyogs su mtshan mo ma mthong ngam/_/lus ni glo bur 'bar 'gyur na/_/zhag bdun na ni 'chi bar 'gyur/_/sgrib med dang ni snar ma dang /_/bstan dang de bzhin grib pa'i
[\[121b.4\]]lam/_/mtshan mo glo bur du ba mthong /_/zla ba drug la 'chi bar 'gyur/_/zla ba ra ri med pa dang /_/nyi ma 'od dang bral ba dang /_/me ni sna tshogs 'od bcas dang /_/zla ba yang ni 'od zer bcas/_/mtshan mo nyi ma nyin par mtshan/_/de bzhin rang mig 'bar ba dang /_/skar
[\[121b.5\]]ma ri rab dag gi tshad/_/rgya mtsho chu bo lta bu dang /_/lte ba'i skyibs su bshang sgo la/_/sbrid pa bzhin mdog pad+ma dang /_/lkog mar 'brum pa dmar po dang /_/lus la kha dog sna tshogs dang /_/snying ga nas smre mchi mar bcas/_/yang na rkan ni 'gul pa dang /_/zla
[\[121b.6\]]zer me ltar 'tsher ba dang /_/nyi zer kha ba lta bur bsil/_/zla ba nyi ma'i bu ga dang /_/sa dang gnam gyi bu ga dang /_/gang zhig bdag nyid kho nas mthong /_/de ni zla phyed nas 'chi mthong /_/khu ba dang ni bshang gci rnams/_/dus ni mtshungs par 'bab 'gyur na/_/lo
[\[121b.7\]]gcig nas 'chi de la ni/_/sman pa'i thabs kyis gso bar bya/_/gang gi lus ni phyed dag ni/_/grang zhing de bzhin phyed dro na/_/zhag bdun nas ni 'chi 'gyur gyis/_/'jig rten pha rol rnam bsam bya/_/ha zhes bya ba grang bar tshor/_/phu ni me dang 'dra 'gyur na/_/gang
[\[122a\]]
[\[122a.1\]]gis nyams su myong ba de/_/zhag bcu nas ni gshin rje mthong /_/srin lag gi ni rtsa ba ru/_/ri mo nag po mthong 'gyur na/_/zhag ni bco brgyad 'og tu ni/_/sngon las nges par 'chi bar 'gyur/_/gang gi mgo bor rtsangs pa ni/_/kha dog gsum pa
[\[122a.2\]]'dzegs nas su/_/myur du 'gro bar byed pa na/_/zla ba lnga las nges par 'chi/_/lag pa gnyis kyis mnyes pa yi/_/lus kyi sgra ni mi thos shing /_/yan lag thams cad grang gyur pa/_/zhag bcu na ni 'chi bar 'gyur/_/gang gi byin pa lag pa ni/_/cig car
[\[122a.3\]]bskyod cing 'gro ba dang /_/tshangs pa'i skud pa med gyur na/_/de ni lo gcig dag nas 'chi/_/'dam mam sa rdul phyogs su ni/_/rkang pa'i mdun nam yang rgyab na/_/rkang rjes dum bu ma tshang ba/_/zla ba bzhi nas 'chi bar 'gyur/_/skyes bu gnag dang dmar ser
[\[122a.4\]]gyi/_/mdog can glo bur dag tu mthong /_/gal te 'khrul 'gyur ma yin na/_/lo gsum 'das nas 'chi bar 'gyur/_/snying ga rkang pa bkrus ma thag_/skams na zla ba gnyis na 'chi/_/mi sdug par snang dri nga ba/_/byung na nyin zhag gsum na 'chi/_/nyi ma tsha
[\[122a.5\]]bar chu yis ni/_/kha yi nang ni bkang nas kyang /_/nyin re phu ni 'debs pa na/_/rim gyis de dbus gnas pa yi/_/dbang po'i gzhu ni sna tshogs mthong /_/skyes bu rtag tu tshe ring zhing /_/zla drug tshe yod de mi mthong /_/de ltar mtshan ma sna tshogs nyid/_/mdun gyi
[\[122a.6\]]nam mkha'i dbus su ni/_/mu tig phreng ba chad pa 'dra'i/_/mu tig rdog mas brgyan pa ni/_/nyi ma gsal ba'i tshe ni mthong /_/mthing ga'i nor bu mdog 'dra la/_/skra shad 'dzengs pa lta bu ni/_/mthong bar gyur pa'i phyogs nas ni/_/phyogs gzhan du ni 'gro ba
[\[122a.7\]]dang /_/klu ni du mar gtser ba dag_/rtag tu mthong bar 'gyur ba yin/_/de ma mthong na zla drug gis/_/'chi ba ru ni nges par bsgrags/_/snga dro'am yang ni phyi dro'am/_/zla zer dag la yun ring du/_/dpung pa brgyangs pa'i grib ma la/_/bltas te rim gyis
[\[122b\]]
[\[122b.1\]]mkha' la blta/_/der yang grib ma mi gzugs ni/_/grib ma skya bo mthong 'gyur la/_/de mi mgo bo ma mthong na/_/lo gcig gi ni nang du 'chi/_/lag pa g.yon pa ma mthong na/_/bu dang chung ma brlag par 'gyur/_/lag g.yas ma mthong ba yis kyang /_/pha dang spun
[\[122b.2\]]zla sogs chen 'chi/_/lag gnyis pus mo'i steng bzhag pa/_/byas nas spyi bor thal sbyar ba/_/de gnyis dbus na chu shing gi/_/'bras bu lta bu'i grib ma mthong /_/gang tshe de las 'dab ma gcig_/yongs su kha bye snang gyur pa/_/nges par chos ni de nyid kyi/_/
[\[122b.3\]]zla ba drug na 'chi bar 'gyur/_/rlung ni nyi ma'i lam 'gro las/_/rna ba mgo dang mig las ni/_/sgra dang du ba de bzhin 'od/_/gsum po 'di dag brtag par bya/_/rna ba shin tu dam por dgab/_/zab cing 'ur 'ur sgra grag pa/_/nyin zhag lnga'am bcu'am ni/_/bco
[\[122b.4\]]lnga nyin zhag nyi shu'am/_/nyi shu rtsa lnga nyid kyi ni/_/bar du thos par ma gyur na/_/mda' dang rgya mtsho yon tan mig_/zla lor go rims bzhin du 'chi/_/'di rnams kyi yang bar rnams su/_/nyin zhag bcu drug dor bar bya/_/lo nyid kyi ni cha lnga yi/_/go rims bzhin du
[\[122b.5\]]bskyed pas so/_spyi bo'i steng nas byung ba ni/_/du ba'i phreng ba zhag bdun ni/_/gang gis mthong bar ma gyur de/_/lo gsum nas ni 'chi bar 'gyur/_/rang mig dag gi phyogs bzhir ni/_/sor mos mnan na byi la yi/_/mig dang 'dra ba'i snang ba ni/_/yud kyi rim pas
[\[122b.6\]]mthong bar 'gyur/_/ma btsir bar yang de mthong na/_/zhag brgyad na ni 'chi bar 'gyur/_/'di dag spyir ni shes bya ste/_/khyad par 'di yang brjod par bya/_/zla ba'i 'og dang de yi steng /_/rna ba sna dang nye bar ni/_/snang ba ma mthong mdor bsdu na/_/drug gsum gnyis
[\[122b.7\]]gcig zla bas 'chi/_/nyi ma'ang gal te zla ba yi/_/rim 'gyur de tshe snga ma bzhin/_/phyogs mda' yon tan mig gi ni/_/nyin zhag rnams su 'chi bar 'gyur/_/rang gi rang bzhin 'gyur ba las/_/zla ba drug ma 'chi bar 'gyur/_/sna yi rtse mo ma mthong na/_/zla ba lnga
[\[123a\]]
[\[123a.1\]]na 'chi bar 'gyur/_/rna ba gnyis ni 'on gyur na/_/zla ba bzhi ni 'das nas 'chi/_/dbang po dar gnas pa las 'gyel/_/zla ba gsum na 'chi bar 'gyur/_/smin mtshams bar du snang ba mthong /_/zla ba gnyis na gshin rje mthong /_/'khrig pa'i
[\[123a.2\]]'bras bu zad 'gyur na/_/zla gcig 'das nas 'chi bar 'gyur/_/gzhan gyi mig la gzugs brnyan ni/_/ma mthong zla ba phyed na 'chi/_/lce ni bskyod par mi nus na/_/zhag bcu nas ni 'chi bar 'gyur/_/lto ba ldog gyur zhag lnga nas/_/'chi bdag dang ni phrad par
[\[123a.3\]]'gyur/_/rtsib logs gnyis las drangs snyam na/_/zhag gsum nas ni 'chi bar 'gyur/_/lus kun rengs par gyur na ni/_/zhag gcig na ni 'chi bar 'gyur/_/dpral bar gnas pa'i ri mo gsum/_/med 'gyur zhag ni gsum nas 'chi/_/bde bar gnas par
[\[123a.4\]]lce'u chung ni/_/reg pa mi tshor skams pa ni/_/nyin zhag lnga yi bar 'gyur te/_/nyin zhag lnga bcu dag ni 'chi/_/ro skyur ba la sogs pa dang /_/kha dog las ni sngo la sogs/_/khu ba gcin ni 'gyur ba las/_/zla ba drug na 'chi bar 'gyur/_/cig car rgyun ni lnga
[\[123a.5\]]pa'am/_/g.yon nas 'khor zhing dri nga bar/_/gang gi gcin ni 'byung 'gyur ba/_/de ni zla ba drug na 'chi/_/zla ba yar ngo'am mar ngo la/_/gal te khu ba nag por 'gyur/_/'on te slar gsor ma byas na/_/zla ba drug na 'chi bar 'gyur/_/nag po'i cha ni yongs spangs te/_/
[\[123a.6\]]dkar po'i cha nas blangs nas su/_/sna bug g.yon nas rlung rgyu'i tshe/_/bcug nas slar gsor 'gyur ba yin/_/rang gi lus ni brtan 'gyur kyang /_/gal te grib ma yo na ni/_/zla ba bzhi na 'chi 'gyur zhes/_/lung la mkhas pa rnams kyis bshad/_/grib ma lho phyogs 'gro bar ni/_/gal te bdag
[\[123a.7\]]nyid kyis mthong na/_/bdag nyid de nyid 'chi'o zhes/_/de ltar mi rtag pa nyid mthong /_/don med pa dang bslu ba dang /_/log pa la sogs par bshad pas/_/rmi lam thams cad bden min yang /_/de la ma dang rigs ma yin/_/rmi lam dag tu lhas bstan dang /_/
[\[123b\]]
[\[123b.1\]]yang na rmi lam bden mthong mis/_/rmi lam yid ches byas nas su/_/'chi ba'i mtshan ma blta bar bya/_/rgya skyegs ko bi da ra dang /_/ka ra bI ra me tog rgyas/_rmi lam mthar ni gang zhig 'dzeg_/de ni zla ba drug na 'chi/_/mi ni gang zhig rmi lam mthar/_/lha gang gi ni
[\[123b.2\]]mchod sdong ngam/_/bye ma'am thal phung la 'dzeg pa/_/de ni snga ma bzhin du 'chi/_/bong bu la ni zhon nas su/_/lho phyogs su ni rab song nas/_/slar yang ldog par ma gyur pa/_/de yi srog kyang de bzhin no/_/gang yang spre'u la zhon nas/_/lho phyogs su ni 'gro byed
[\[123b.3\]]cing /_/der gnas bzhin du sad na ni/_/de ni snga ma bzhin du 'chi/_/shing rings mchod rten srog shing ngam/_/grog mkhar phyag dar khrod phung la/_/mi ni gang zhig 'dzeg 'gyur ba/_/de ni zla drug las mi 'tsho/_/bu mo nag mo rab khros nas/_/gang zhig bcings pas 'chi
[\[123b.4\]]ba ni/_/de ni dus mtshan yin zhes bya/_/zhag bdun nas ni 'chi byed yin/_/bud med gang zhig gos gnag cing /_/mdog gnag mi ni 'dod spyod la/_/ka ra bI ra'i phreng ba rmis/_/de ni gshin rje'i gnas su 'gro/_/rmi lam du ni mun pa'am/_/g.yang sa'am de
[\[123b.5\]]bzhin btson rar 'jug_/rmi lam du ni shing las lhung /_/de ni 'chi bdag gan na gnas/_/gnyid log lus dang mgo bo la/_/ljon shing rtswa 'am shing dag ni/_/'bras bu med par gang gis mthong /_/zla drug las ni mi 'tshe'o/_/mi ni gang zhig spre'u yi/_/bzhon pa la
[\[123b.6\]]zhon shar phyogs 'gro/_/sad par gyur na de yi ni/_/mtshan mo tha ma yin zhes bya/_/khyi khra bya rgod ce spyang dang /_/srin po yi dgas sha za yis/_/zos dang bong bu phag rnga mo/_/ma he spyon te khyer ba ni/_/de ni nges par lo gcig nas/_/'chi ba ru ni ston pa yin/_/rmi lam
[\[123b.7\]]mtshan ma mthong na ni/_/sgyu ma lta bu'i blos zhi bya/_/mi ni lcags kyi dbyig pa thog_/gnag cing gos ni nag po gyon/_/gnyid log pa yi mdun na mthong /_/zla ba gsum na 'chi bar 'gyur/_/lus ni dri dmar gyis byugs shing /_/phreng ba dmar pos rnam par brgyan/_/
[\[124a\]]
[\[124a.1\]]til mar gyis bskus shin tu skrag_/skra bregs gos ni dmar po gyon/_/bong bu zhon te mgyogs par ni/_/lho yi phyogs su 'gro 'gyur bar/_/bdag nyid 'di 'drar rmi lam na/_/mthong na zla ba drug la 'chi/_/dri dang phreng ba dmar po'am/_/yang
[\[124a.2\]]na gos ni dmar po'am/_/gang gi rmi lam dag tu rnyed/_/de ni zla ba brgyad na 'chi/_/phyi rol gyi ni 'chi ba yi/_/mtshan ma grangs las 'das pa ni/_/lo brgyad yang ni kha cig gis/_/smra bar yang ni su yis nus/_/'chi bar ston par byed pa yi/_/phyi yi rtags ni ji ltar
[\[124a.3\]]bshad/_/'di dag shes byas sngags sogs kyis/_/bslu ba'i 'bad par myur du bya/_/slob dpon ngag gi dbang phyug grags pas sbyar ba'i 'chi ba bslu ba bstan pa las le'u dang po'o//_//da ni nang gi 'chi ba yi/_/mtshan nyid gsal bar brjod par bya/_/de ni
[\[124a.4\]]rlung byung las shes bya/_/rlung ni kha dang sna spyod yul/_/ji srid nang gi mtshan nyid ni/_/legs par nges par ma byas par/_/phyi yi mtshan nyid tsam gyis ni/_/'chi ba'i nges pa legs mi rnyed/_/'chi ba'i nges pa gnyi ga ni/_/nges byas yongs su gsal ba yin/_/phyi rol blo ni
[\[124a.5\]]phyin ci log_/nad la sogs pa'i dogs pa skyed/_/dgun zla 'bring sogs 'pho ba yi/_/zla ba nya sogs thams cad la/_/'chi ba'i mtshan nyid spyi yi ni/_/nang par thog mar brtag par bya/_/mi ni rtog byed nyin zhag ni/_/gang la nges par rtog par byed/_/nyin zhag de nas
[\[124a.6\]]brtsams nas ni/_/dus 'das pa ni 'chi bar 'gyur/_/rang bzhin tha mal dang ldan pa'i/_/srog chags kun la rtag tu ni/_/sna khung g.yas dang g.yon pa la/_/so sor brten pa'i rlung rgyu ba/_/nyi ma zla ba zhes bya ba/_/rlung ni thun phyed dag tu rgyu/_/de las bzlog pas 'chi ba
[\[124a.7\]]sogs/_/mkhas pa rnams kyis brtag par bya/_/tshes gcig nas ni brtsams nas su/_/zla bar gtogs pa dkar por rgyu/_/rlung ni nyi ma gsum yin te/_/de nas zhag gsum nyi ma yi/_/slar yang zla bas nyin gsum ste/_/de nas nyi mar zhag gsum mo/_/
[\[124b\]]
[\[124b.1\]]yar ngo'i zla ba nya yi bar/_/go rims 'dis ni nges pa yin/_/de bzhin mar ngo nas brtsams te/_/nyi mar rlung ni rgyu ba yin/_/cig shos kyi ni bco lnga'i bar/_/nyi ma gsum gsum snga ma bzhin/_/go rims 'di las bzlog par blta/_/zla ba phyed dang gnyis par nges/_/
[\[124b.2\]]zla ba drug nas 'chi 'gyur ba/_/de phyir chos ni dran par bya/_/zla ba gcig ni go bzlog pas/_/gnyen dang bshes ni rgud par 'gyur/_/zla phyed phyin ci log gyur pas/_/nad ni mi bzad 'byung bar 'gyur/_/nyin gcig nyin gsum bzhi dang lnga/_/zhag drug go ni bzlog pa
[\[124b.3\]]ru/_/rlung ni gal te rgyu gyur na/_/de tshe rtsod dang skye sogs 'byung /_/rang bzhin yongs su spangs na ni/_/lam gsum rtogs par rlung rgyu na/_/slar gso ba ni nus pa min/_/nyi ma phyed ni 'das nas 'chi/_/rlung ni 'pho ba med pa ru/_/lam ni gnyis po dag las kyang /_/zhag
[\[124b.4\]]bcu'i bar du rgyu gyur na/_/'pho ba'i tshe na de 'chi yi/_/nyin zhag mnyam 'dra skad cig 'thob/_/gang gi mig ni 'gul gyur pa/_/de yi srog ni nyin zhag ni/_/gcig na 'jig par gdon mi za/_/thun phyed kyi ni bar dag tu/_/phan tshun du ni lam mang zhing /_/rlung rgyu de
[\[124b.5\]]las mchod pa dag_/thob pa nyid du shes par bya/_/gang gi 'pho ba lnga po ni/_/'das par kha ru rgyu gyur pa/_/rlung de las ni nor brlag pa'am/_/mi dga' ba'am 'jigs sogs 'byung /_/sna yi khung bu g.yon pa'i rlung /_/'pho ba yang ni bcu gsum ni/_/'das par gang
[\[124b.6\]]gi rgyu gyur pa/_/de la nad sogs skye bar 'gyur/_/sna khung gnyi ga'i yongs spangs te/_/gang tshe khar ni rgyu gyur na/_/gal te rdo rje 'dra na'ang 'di/_/nyin zhag de las 'tsho ma yin/_/dgun zla ra ba'i 'pho ba yi/_/dus nas brtsams te rlung dag ni/_/nyi mar zhag lnga rgyu gyur na/_/
[\[124b.7\]]lo ni bco brgyad nyid nas 'chi/_/ston zla 'bring po'i 'pho ba yi/_/dus nas brtsams te rlung dag ni/_/zhag lnga'i bar du rgyu gyur na/_/lo ni bco lnga nyid nas 'chi/_/dbyar zla tha chungs yang de bzhin/_/lo ni bcu gnyis nyid nas 'chi/_/dbyar zla ra ba'ang de bzhin 'gyur/_/
[\[125a\]]
[\[125a.1\]]lo dgu nyid nas 'chi bar 'gyur/_/dpyid zla 'bring po'i 'pho ba yi/_/dus nas brtsams te gal te ni/_/zhag lnga'i bar du rgyu gyur na/_/de tshe lo drug nyid nas 'chi/_/dgun zla 'bring po 'pho ba yi/_/rlung ni zhag lnga rgyu gyur na/_/lo gsum 'das nas
[\[125a.2\]]'chi bar ni/_/de ltar dus la mkhas pas bshad/_/thams cad du ni zhag gnyis gsum/_/bzhi yi bar du rlung rgyu na/_/go rims dag ni ji bzhin du/_/lo yi cha yis de des bya/_/zla ba ru ni de bzhin du/_/rlung rgyu na ni 'chi ma rtogs/_/nad dang mu ge'i dgon pa
[\[125a.3\]]dang /_/mya ngan brgyal sogs 'tshe ba 'byung /_/spyi yi dus ni legs rtogs pas/_/gsal ba 'di ni bstan pa yin/_/khyad par du ni brtag pa'i phyir/_/rgyu ba gzhan dag bstan par bya/_/mnyam po mdun du nyi ma song /_/gal te skye ba'i skar zla ba/_/dus ni rgyas pa
[\[125a.4\]]zhes bya ste/_/'chi ba'i nges pa byed pa yin/_/mi ni khyim gang las skyes pas/_/de dang gzhan la mdun gang yin/_/mnyam po bdun zhes bya bar bshad/_/der ni nyi ma mnyam bdun rtogs/_/khyim de nyid du zla ba ni/_/skye ba'i skar mar song 'gyur ba/_/rgyas pa'i
[\[125a.5\]]dus zhes bya ba ste/_/der ni 'chi bar brtag par bya/_/rlung ni nang du rtogs pa dag_/nyi ma'i lam ni thams cad du/_/cig shos 'dir ni dus min par/_/mkhas pas dus ni brtag par bya/_/rlung ni skad cig dus gang la/_/bgrod pa gzhan du 'jug 'gyur na/_/
[\[125a.6\]]dus 'dir skad cig rdzogs 'gyur na/_/'chi 'gyur 'di la the tshom med/_/gal te rlung ni nyi mar rtogs/_/rgyas pa'i dus su nyin phyed rgyu/_/de tshe lo ni bcu bzhi nas/_/'chi ba nyid du shes par bya/_/nyin gcig tu ni nyin mtshan dang /_/nyin zhag gnyis dang gsum dang
[\[125a.7\]]bzhir/_/gal te rgyu na nyi ma phyogs/_/ri bo lo drug rig byed 'chi/_/zhag lnga de bzhin zhag bcu dang /_/nyin zhag bco lnga'i bar du ni/_/gal te rgyu na go rims bzhin/_/lo gsum gnyis dang gcig gis 'chi/_/de bzhin nyi shu nyi shu lnga/_/gal te rlung ni rgyu gyur
[\[125b\]]
[\[125b.1\]]na/_/go rims bzhin du zla drug dang /_/zla ba gsum gyis 'chi bar 'gyur/_/gal te nyi shu drug bdun brgyad/_/nyin zhag nyi shu rtsa dgu rgyu/_/zla ba gnyis gcig zla phyed dang /_/zhag bcus rim gyis 'chi bar 'gyur/_/gal te nyin zhag sum cu dang /_/sum cu gcig dang
[\[125b.2\]]sum cu gnyis/_/de tshe go rims ji bzhin du/_/nyin zhag gsum dang gnyis nas 'chi/_/nyin zhag sum cu rtsa gsum bar/_/gal te nyi mar rlung rgyu na/_/nyin zhag de nyid la 'chi bar/_/khyab 'jug yin yang the tshom med/_/nyin zhag lnga nas nyi shu lngar/_/bar bar
[\[125b.3\]]gyi ni nyin zhag la/_/grangs ni bcu drug ma bshad par/_/dor ba de rnams brjod par bya/_/zhag gsum rgyu na lo gsum nas/_/nyi shu rtsa bzhir dor bas so/_/nyin bdun rgyu bas lo gsum nas/_/sngar bshad nyis 'gyur dbri bas so/_/gal te zhag brgyad par rgyu na/_/
[\[125b.4\]]gnyis dang zhag ni bcu gnyis dbri/_/zhag dgu rgyu na lo gsum las/_/nyin zhag dgu bcu rtsa dgu dor/_/rlung ni nyi ma'i spyod yul du/_/gal te zhag ni bcu gcig rgyu/_/lo gnyis nyin zhag nyi shu bzhis/_/ma tshang ba na 'chi bar 'gyur/_/zhag ni bcu gnyis lo gnyis
[\[125b.5\]]las/_/snga ma nyis 'gyur gyis chung bas/_/zhag ni bcu gsum lo gnyis las/_/zla gnyis zhag ni bcu gnyis dbri/_/zhag ni bcu gnyis lo gnyis las/_/zla gsum zhag ni drug gis dbri/_/nyin zhag bcu drug rgyu na ni/_/lo gcig zhag ni bcu gnyis dbri/_/rlung ni
[\[125b.6\]]nyi ma'i spyod yul du/_/nyin zhag bcu bdun rgyu gyur na/_/lo gcig zhag ni nyi shu bzhis/_/ma tshang ba ni 'chi bar 'gyur/_/zhag bco brgyad kyi lo gcig ni/_/zla ba gcig drug dor bas so/_/bcu dgu rgyu na lo gcig las/_/bzhi bcu rtsa brgyad phri bas so/_/nyi shu gcig
[\[125b.7\]]zla drug las ni/_/zhag drug ma tshang ba yis so/_/nyi shu rtsa gnyis zla drug las/_/zhag bcu gnyis ni dor bas so/_/nyin zhag nyi shu rtsa gsum rgyu/_/bco brgyad rnam par dor bas so/_/zhag ni nyi shu rtsa bzhi rgyu/_/nyin zhag nyi shu rtsa bzhis so/_/nyin zhag sum cu gsum
[\[126a\]]
[\[126a.1\]]de bzhin/_/'chi ba'i mtshan nyid 'byung ba yin/_/rlung 'byung dbang las shes bya ba/_/de yan chad ni yod ma yin/_/'dir bshad pa/_dang po nyi ma phyed byas nyi ma rangs pa yang ni nyin mtshan dag gi bar du rgyu/_/de las zhag gnyis dang ni zhag gsum
[\[126a.2\]]'on te zhag bzhi khyab pa'i bar du ni/_/nyi ma la ni g.yon pa min la rlung ni rngubs la brten te gang zhig rgyu gyur na/_/de las gnas dang nyi ma phyogs dang bkra shis drug dang bzhi ni 'di shes bya/_/lnga las nyi shu rtsa lnga nyin zhag lnga lngas 'dzegs par 'gyur las ji bzhin 'phel/_/
[\[126a.3\]]de las re re bskyed pa'i chu ni sum 'gyur byas pa gsum gyis lhag pa kho na'i bar/_/rgyas pa'i dus su de la lo ni gsum mig zla ba drug gsum zung dang zla ba ru/_/lhag ma tshes dang phyogs dang zla ba yon tan zung dang zla bar 'tsho ba yin/_/'khor lo rim gsum bris nas ni/_/
[\[126a.4\]]re mig sum cu rtsa gsum bcas/_/tshe dang srog gi rlung dag dang /_/nyin zhag mtshan ma rim bzhin bri/_/de ltar bdag gis nang gi 'chi ba'i mtshan ma ni/_/ming gzhan 'chi ltas zhes bya 'dir ni bshad pa yin/_/de rnams shes par byas la mod la myur du ni/_/bsam
[\[126a.5\]]gtan sogs kyis 'chi ba bslu nyid 'bad de bya/_/slob dpon ngag gi dbang phyug grags pas sbyar ba'i 'chi ba bslu ba bstan pa las le'u gnyis pa'o//_//phyi dang nang gi bdag nyid can/_/'chi ltas tshogs ni shes byas las/_/phyi dang nang gi bdag nyid la'ang /_/
[\[126a.6\]]bslu ba'i bsdus pa shes par bya/_/lus dang ngag gi las kyi phyir/_/bsam gtan las kyis nang gi yin/_/nor bu sngags sman phyi yi ste/_/rnal 'byor nus pas nang yin no/_/'chi bdag bslu ba 'bad pa ni/_/dad pa yis ni byed par nus/_/de bas dad pa brtan
[\[126a.7\]]par bya/_/gzhan du ngal ba don med 'gyur/_/dad dang bral ba lha yis kyang /_/lus kyis sdug bsngal sna tshogs dang /_/nor gyi phung po rnams kyis kyang /_/chos ni phra mo thob mi 'gyur/_/dad pa mchog tu phra ba'i chos/_/dka' thub sbyin sreg ye shes la/_/dad
[\[126b\]]
[\[126b.1\]]pa mtho ris thar pa yin/_/'gro ba 'di kun dad pa yin/_/gal te nor srog thams cad kyang /_/de bzhin dad pa med las min/_/de bas 'bras bu cung zad kyang /_/dad pa med na thob mi 'gyur/_/'chi bdag bslu bar 'dod pa yis/_/dang por dad pa mchog gzhol
[\[126b.2\]]bya/_/chos kyis 'chi las skyob byed cing /_/'chi ba bslu ba yin par bshad/_/chos min dga' zhing bag med pas/_/skad cig kyang ni gnas mi bya/_/tshangs pa yang ni chos min par/_/'chi bdag bslu bar dbang ma yin/_/dam pa rnams kyi chos ni bden/_/
[\[126b.3\]]sbyin dang dka' thub bzod la dga'/_/gang la mchog tu brtse yod de/_/chos gzhan mang pos ci zhig bya/_/gang zhig rtag tu sems can la/_/snying rjes snying ni 'dzag gyur pa/_/ye shes thar pa de yin gyi/_/chos gzhan mang pos ci zhig bya/_/mi tshe chos kyi
[\[126b.4\]]mchog yin par/_/grub pa'i mtha' ni kun las 'dod/_/rtag tu de nyid la bslabs na/_/'chi bdag rim gyis thag bsrings yin/_/bya dang nya dang ri dgas sbrul/_/rkun po gsad pa'i phyogs gtogs rnams/_srog skyabs pa yi 'phral du ni/_/tshe thung ba
[\[126b.5\]]yang tshe ring 'gyur/_/rkun ma nya dang ri dgas sbrul/_/bya sogs srog ni 'dod pa rnams/_/'di dag bsad na 'phral du ni/_/tshe ring ba yang tshe thung 'gyur/_/mi dge bcu ni spangs pa dang /_/de bzhin gsum la skyabs 'gro dang /_/bslab pa lnga dang brgyad bsrungs na/_/
[\[126b.6\]]'chi bdag thag ni bsrings par 'gyur/_/btson rar bcug dang nad chen gdungs/_/de bzhin 'jigs pas nyen pa rnams/_/bskyab byas na ni nges pa ru/_/tshe ring 'chi bdag slu byed 'gyur/_/dman dang mgon med ngo tshar bcas/_/tshul khrims ldan la gus par ni/_/
[\[126b.7\]]'dod pa'i don ni rab ster bas/_/tshe ni nges par 'phel par 'gyur/_/pha dang ma dang bla ma rgan/_/shes pas rgan sogs la gus shing /_/mchod dang bkur sti byin nas kyang /_/'chi ba dag ni nyer mi 'gyur/_/rang gi 'dod lha de la gus/_/dka' thub can la
[\[127a\]]
[\[127a.1\]]gus pa yis/_/rtag tu nang par lha dad phyag_/byas pas tshe ni 'phel bar 'gyur/_/mchod rten gas dang 'jig pa la/_/so phag la sogs kyis bcos na/_/tshe thung tshe ni ring 'gyur la/_/dge slong bsod snyoms pa dang mtshungs/_/lha khang sku
[\[127a.2\]]gzugs mchod rten sogs/_/byed dang kun dga' ra ba 'dzugs/_/mchod rten che brgyad mchod sogs kyis/_/rtag tu tshe ni 'phel bar 'gyur/_/'dun pas slong ba la rnyed pa/_/rdzas kyis dge 'dun mchod ston gsol/_/zhag bdun tshe ring tshe thob 'gyur/_/
[\[127a.3\]]chos rgyal mya ngan med dang mtshungs/_/bye ma'i mchod rten byed pa dang /_/de bzhin tsha tsha 'debs pa dang /_/mchod rten la sogs phyag byas pas/_/tshe ni nges par 'phel bar 'gyur/_/'dus pa chen po'i mdo dang ni/_/a ta na ti ya ka'i mdo/_/phra mor bcas dang sprin
[\[127a.4\]]chen dang /_/shin tu bkra shis tshigs bcad rnams/_/gus pas dge slong 'don 'jug pa'am/_/rang nyid kyis ni rab bton na/_/de bzhin tshe ring 'thob 'gyur zhing /_/'chi bdag bslu bar 'gyur ba yin/_/theg pa chen po ston byed dang /_/sdong pos brgyan
[\[127a.5\]]sogs mdo sde rnams/_/rtag tu rtse gcig pas bklags na/_/'chi bdag bslu bar 'gyur ba yin/_/sangs rgyas kyis gsungs rnal 'byor gyi/_/rgyud sogs ma lus bklags pa'am/_/bsrung ba lnga yi cho gas kyang /_/'chi bdag bslu bar 'gyur ba yin/_/
[\[127a.6\]]gtsug tor btsugs pa'i mchod rten sogs/_/bskor ba dag ni byas pa dang /_/gzungs ni bzlas par byas pas kyang /_/'chi bdag gi ni brtson pa 'joms/_/de yi cho ga sngon 'gro bas/_/gza' sogs ma mo bklags pa dang /_/gzungs sngags stong du zlos pa dang /_/
[\[127a.7\]]dkon mchog sgron ma bzlas pa dang /_/gzungs kyi tshogs las gsungs pa yi/_/gzungs zlos pa la brtson pa yi/_/mkhas pa rnams ni 'chi ba dang /_/nyi ma'ang ring du gnas par byed/_/dkyil 'khor 'dri dang sbyin sreg dang /_/phyag rgya 'ching bar byed pa dang /_/gtor
[\[127b\]]
[\[127b.1\]]ma dang ni tshogs 'khor lo/_/rab sbyin 'chi bdag slu ba yin/_/phyogs bzhi'i 'phags pa'i dge 'dun la/_/mchod ston mal cha tshogs sbyin dang /_/chos gos tsam zhig 'chang ba la/_/sbyin pa 'chi bdag slu byed 'gyur/_/de la sogs te bya ba rtsom/_/chos dang
[\[127b.2\]]bsod nams mtshan nyid 'gyur/_/bsod nams kyis ni tshe 'phel zhing /_/de bzhin 'chi bdag bslu ba yin/_/de ltar chos ni cung zad cig_/ston gyi de yi rgyas pa ni/_/rang nyid kyis ni rjes dpag pa'am/_/'chi bdag bslu mkhas de las bslabs/_/de ltar chos
[\[127b.3\]]la brtson byas nas/_/grub pa'i sngags dang sman sogs ni/_/'phral du yid ches byed pa yis/_/'chi bdag rnam par bsal bar bya/_/nor bu sngags dang sman grub dang /_/bcud len stobs kyis rang nyid ni/_/'chi bdag pha rol gnon mthong ste/_/rig 'dzin grub
[\[127b.4\]]pa ji bzhin no/_/rin chen brtag pa'i bstan bcos gang /_/rtog la mkhas pas rdo rje 'chang /_/tshe yi nor bu 'chang ba'ang rung /_/de bzhin sna tshogs nor bu 'chang /_/in+d+ra nI la rin chen sogs/_/nor bu chen po gzhan dag kyang /_/'chang bar byed pas 'chi bdag
[\[127b.5\]]kun/_/bzlog par 'gyur ba the tshom med/_/gang phyir nor bu'i mthu las ni/_/som nyi byed par rigs min te/_/nor bu bsam gyis mi khyab pa'i/_/mthu dang ldan par thams cad 'dod/_/dben pa'i gnas su ras ris sogs/_/mdun du mchod pa byas nas ni/_/
[\[127b.6\]]sngags rnams bzlas pa tsam gyis kyang /_/'chi ba bslu ba 'byung bar 'gyur/_/dang por yi ge A brjod la/_/de nas ro l-ika ces gsal ba/_/rig 'dzin sde snod las gsungs te/_/'di ni khams gsum rgyal zhes bya/_/sngags 'dis 'jig rten dbang phyug la/_/
[\[127b.7\]]dad pas de mdun nges par ni/_/yi ge'i grangs kyis 'bum bzlas na/_/'chi ba bslu ba thob par 'gyur/_/dang po rnam par snang mdzad brjod/_/de 'og tA re lan gsum brjod/_/tut+tA re gnyis tu re gnyis/_/swA hA'i mtha' can 'chi ba bslu/_/sgrol ma 'byung
[\[128a\]]
[\[128a.1\]]ba'i rgyud las gsungs/_/sngags ni yi ge'i 'bum pa ru/_/sgrol ma'i spyan sngar bzlas nas ni/_/zho dang sbrang rtsi las sngar btags/_/dUr ba'i myu gu shar dang ni/_/byang du rtse bstan sbyin sreg bya/_/sngon gyi las mtha' las byung ba'i/_/'chi ba
[\[128a.2\]]nges par zlog par byed/_/slob dpon la ni yon phul nas/_/oM yig de las ru ru ste/_/de nas spu ru'i tshig gi rjes/_/dz+wa la tiSh+Tha sid+d+ha dang /_/lo tsa na zhes bya tshig gsum/_/sarbA r+tha sA d+ha ni/_swA hA'i sngags a sho ka 'dab mar/_/gtsang mar tsan+dan chu yis ni/_/
[\[128a.3\]]'bum mam bye bar bris nas kyang /_/dag cing dad pa'i cho ga yis/_/chu med 'o mas bkru ba'am/_/dUr ba la sogs sbyin sreg byas/_/'chi ba slu ba ma lus pa/_/nges pa kho nar byed pa yin/_/nad kyi tshogs ni ma lus pa/_/zhi bar byed pa'ang 'byung bar 'gyur/_/
[\[128a.4\]]dkyil 'khor chen po'i cho ga bshad/_/'phags pa yi ge brgya zhes bya/_/sngags kyi mthu ni bsam mi khyab/_/mthu ni rnam pa du ma mthong /_/bzang spyod yi dam bcas pa yi/_/cho ga yis ni 'bum bzlas na/_/thar pa'ang nges par skyed byed na/_/'chi ba bslu ba smos
[\[128a.5\]]ci dgos//_//na maHs+t+rai ya d+h+wi kA nAM/_/de nas ta thA ga tA nAM/_/sarba trA pra ti ha ta/_/ba ba ta d+harma ta'i tshig_/ba li nAM zhes tshig gi mthar/_/de nas a sa ma sa ma/_/man+ta to a nan+da/_/ta ba bA ti 'og shes ni/_/ha ra ha ra sma ra sma ra/_/Na ra bi ga ta rA ga_/de nas
[\[128a.6\]]bud+d+ha d+harma te/_/sa ra gnyis ma ma ba la/_/ha sa gnyis dang tra ya gnyis/_/ga ga na ma hA ba ra/_/la k+Sha Ne de bzhin dz+wa la/_/dz+wa la na sA ga re'i mthar/_/swA hA'i tshig ni sbyar bya ba/_/gsang sngags yig brgyar 'gyur ba'o/_/de bzhin gshegs pa thams cad kyi/_/snying
[\[128a.7\]]po yin par rab tu bshad/_/'phags pa so sor 'brang ma'i sngags/_/'bum phrag gcig ni legs bzlas la/_/dUr ba'i sbyin sreg bcu chas ni/_/'chi bdag nges par bslu ba yin/_/oM smras bi ma le dza ya/_/ba re a mr-i te hUM hUM/_/phaT gnyis de nas swA hA yi/_/
[\[128b\]]
[\[128b.1\]]tshig ni mtha' ru brjod par bya/_/rnam par snang mdzad b+ha ra gnyis/_/saM b+ha ra gnyis brjod bya la/_/in+d+ri ya ba la yi sgra/_/bi sho d+ha ni zhes brjod do/_/hUM hUM ru ru tsa le dang /_/swA hA sngags 'dis 'chi bdag bslu/_/'phags pa so sor 'brang ma yi/_/snying po dngos grub
[\[128b.2\]]kun stsol yin/_/'jig rten dbang phyug spyan snga ru/_/'chi ba las rgyal zhes bya ba'i/_/gsang sngags yi ge bcu pa ni/_/'bum phrag bcu bzlas de 'og tu/_/me tog dkar po mar btags pa'i/_/sbyin sreg grangs ni 'bum bya'o/_/sngags mthus de 'og nges par ni/_/
[\[128b.3\]]'chi bdag bslu ba 'byung bar 'gyur/_/thog mar oM ste de nas aM/_/de 'og oM aM zhes bya ba/_/oM mr-i t+yu dza ya de nas/_/oM 'di sngags 'di yi ge bcu/_/bskal pa sogs su 'tsho ba'i phyir/_/de bzhin gshegs pas gang gsungs pa/_/de yis tshe ni bsrings
[\[128b.4\]]ba 'grub/_/de bsrings 'chi ba bslu ba yin/_/sngags gang zhi ba'i las byed pa/_/de yis tshe [(]'phal [,]'phel [)]'gyur ba ni/_/de ni 'chi ba bslu bar 'gyur/_/sngags rnams kyi ni mthu la yang /_/the tshom bya bar rigs ma yin/_/gang phyir sngags kyi mthu dag ni/_/bsam mi
[\[128b.5\]]khyab par kun nas 'dod/_/'jig rten na ni dngos gzhan gang /_/sngags kyis mi 'grub de yod min/_/yang dag dad dang mngon brtson las/_/sngags rnams yid bzhin nor bur mtshungs/_/rtogs pa las bshad cho ga 'am/_/ci 'dod pa yi sbyor ba yis/_/bkres
[\[128b.6\]]shas che ba'i sa phyogs su/_/sle tres rab tu spyod par bya/_/gcig pu'am yang na gzhan pa yis/_/sman dang lhan cig rtag tu spyad/_/de nas lus ni brtan 'gyur la/_/gshin rje'i sgo ni mthong mi 'gyur/_/grub pa'i sman ni gzhan dag kyang /_/nges par bsten par
[\[128b.7\]]gyur ba yis/_/tshe 'phel nad dang rgas pa ni/_/zad pas 'chi ba ma mthong ngo /_/dngul dang gser sogs ldan pa yi/_/dngul chu cho ga bzhin zos na/_/bcud kyis len gyi rang bzhin can/_/'chi ba bslu ba 'byung ba yin/_/tshes gcig zla ba'i phyogs sogs par/_/
[\[129a\]]
[\[129a.1\]]rang gi khams ni thob pa na/_/sna sman gtang ba'i cho ga yis/_/'chi ba bslu ba 'byung bar 'gyur/_/kha sbyor la sogs rgyud las gsungs/_/mi 'chi lnga dang ldan pa ni/_/man ngag ji bzhin bsten pa yis/_/'chi ba bslu ba 'byung bar 'gyur/_/steng
[\[129a.2\]]dang 'og dang kha sbyar sbyor ba ni/_/gang zhig phan pa'i rnal 'byor dag tu byed/_/de la gshin rje'i rgyal po rtag tu ni/_/khros par gyur kyang ci'ang byed mi nus/_/la lar thabs kyis 'chi ba yang /_/slar 'tsho bar yang 'gyur ba mthong /_/lus ldan bu mo mi dang ni/_/
[\[129a.3\]]phan tshun bsrubs las 'gyur ba mthong /_/khrag dang lus zungs bsres pa ni/_/khams ni shin tu drangs min pas/_/gang zhig 'phral du 'chi nyid la/_/thigs pa gnyis ni gtig par bya/_/mar bskus pa yi sbu gu las/_/de ni blud pas gzhug par bya/_/bdag
[\[129a.4\]]nyid sna khung las byung ba'i/_/sna khung rim gyis bsgre gyur ba/_/slar yang 'tsho bar 'gyur mthong ste/_/'dir ni 'gag par bsngags pa yin/_/nus mthu mngon du mthong bas na/_/sbyor ba 'di ni mang por bsngags/_/'bras bu gsum ni spyir bsdus pa'am/_/
[\[129a.5\]]po so b+h+r-ing+gar dzar bcas/_/rnal 'byor pa yis rtag spyad na/_/phan zhing bdud rtsir 'gyur ba yis/_/gnyer ma skra dkar rnams dang bral/_/rdo rje lus ni gzugs bzang ldan/_/bskal pa yi ni grangs snyed du/_/'chi ba nges par bzlog pa yin/_/dri chu rnam pa mang
[\[129a.6\]]zhig ni/_/lus la bsrung ba grub pa 'dis/_/bza' dang bsku bas 'phral du ni/_/'chi ba bzlog par 'gyur ba yin/_/'di dag sbrang rtsi mar ldan pas/_/rtag tu goms par byas na ni/_/dus dang dus min las byung ba'i/_/'chi ba zlog par byed pa yin/_/sman rnams
[\[129a.7\]]kyi ni mthu la yang /_/som nyi bya bar rigs min te/_/gang phyir sman gyi nus pa ni/_/bsam mi khyab par kun tu snang /_/de ltar phyi yi bya bas gus byas pas/_/ji bzhin stobs kyis 'dir ni 'chi bdag bslu/_/'chi ba stobs ldan 'jigs pa cher dogs la/_/de ltar de
[\[129b\]]
[\[129b.1\]]yi nang gi bya ba yin/_/slob dpon ngag gi dbang phyug grags pas sbyar ba'i 'chi ba bslu ba bstan pa las le'u gsum pa'o//_//da ni 'chi ba bslu ba la/_/mkhas pa nang gi bdag nyid can/_/gang gis brtson pas 'chi ba ni/_/nges par bslu ba bshad par bya/_/
[\[129b.2\]]rgyal po rkun po bdud chen po/_/stag la sogs pa'i 'jigs dang bral/_/'du 'dzi dang bral ri bo sogs/_/yid 'ong la lar gnas par bya/_/tshad tsam za zhing smra nyung la/_/shin tu 'chag par dga' ma yin/_/gnyid chung bsam gtan la mang gnas/_/sngags kyi
[\[129b.3\]]bzlas pa la rab brtson/_/rang gi 'dod lha mchod sogs dang /_/dam chos bklag pa'i bya ba dang /_/gtor ma sbyin sogs byams pa yi/_/sems la sogs pa dus gsum brtson/_/bsod nams kyis ni 'dod pa 'grub/_/de bas 'du 'dzi spang bar bya/_/dad pas
[\[129b.4\]]thams cad yang dag 'grub/_/de phyir dad pa rnam 'phel bya/_/brtson 'grus kyis ni brtsams pa 'grub/_/de bas brtson 'grus sngon 'gro bya/_/bsam gtan gyis 'dod 'bras brtan pas/_/bsam gtan la sems gcig tu 'bad/_/'du 'dzi spangs pas
[\[129b.5\]]nyams len 'gyur/_/de bas 'du 'dzi rnam spang bya/_/yang dag shes ldan thams cad 'grub/_/de bas shes dang kun ldan bya/_/'chi ba las ni sdug bsngal mthong /_/'tsho ba las ni chos 'gyur mthong /_/som nyi ma lus dang bral bas/_/'chi ba bslu ba kun du
[\[129b.6\]]spyod/_/de la dang por bsam gtan bcas/_/bgegs dgra'i gsang sngags 'bum nyid ni/_/legs bzlas sbyin sreg khri byas pas/_/bgegs ni thams cad bzlog par bya/_/na maHsa man+ta kA ya/_/de nas bA k+tsit+ta'i tshig_/badzra NaM na mo badzra/_/kro d+hA ya zhes
[\[129b.7\]]tshig brjod la/_/ma hA daMSh+T+rot+ka Ta'i rjes/_/b+hi ra ba ya a si brjod/_/mu sa la pa ra shu pa/_/gr-i hi ta hasta ya yin/_/oM a mr-i ta kuN+Da li/_/kha kha khA hi khA hi'i tshig_/tiSh+Tha tiSh+Tha tshig de nas/_/ban+d+ha gnyis dang ha na gnyis/_/da ha gnyis dang gardza gnyis/_/de nas
[\[130a\]]
[\[130a.1\]]bi spo Ta gnyis te/_/sarba badzra tshig dang ni/_/big+ha bi nA ya kAn brjod/_/ma hA ga Na pa ti'i tshig_/dzi bi tAn+ta ka ra ya/_/hUM hUM phaT phaT swA hA yi/_/sngags 'di bgegs rnams zlog byed yin/_/yang na 'di yi snying po yis/_/bgegs rnams thams
[\[130a.2\]]cad zlog par byed/_/sngon bzhin bzla dang sbyin sreg gis/_/'di yi mthu yang de 'dra yin/_/oM sngar hu lu hu lu dang /_/de 'og tiSh+Tha tiSh+Tha'i tshig_/ha na gnyis dang da ha gnyis/_/gardza gardza de 'og tu/_/bi s+pho Ta ya lan gnyis brjod/_/sarba big+h+nA bi nA ya kA na/_/oM a
[\[130a.3\]]mr-i ta hUM hUM hUM phaT phaT phaT ma ma rak+Sha ku ru swA hA/_de ltar bdud dang bgegs rnams ni/_/ma lus rnam bsal 'khrug med pas/_/ji ltar mngon 'dod rnal 'byor ni/_/gcig cig nyin mtshan bsgom par bya/_/stug po bkod pa'i gnas bzhugs te/_/zhi bas sangs rgyas
[\[130a.4\]]mdzad pa mdzad/_/pad+ma zla ba'i gdan stengs su/_/rdo rje skyil krung bcas nas ni/_/byang chub mchog gi phyag rgyar ldan/_/'od zer dkar po'i tshogs 'phro ba/_/rnam snang dkar po bsgoms na ni/_/'khor ba srid du 'chir 'os min/_/mi bskyod la sogs de bzhin
[\[130a.5\]]gshegs/_/rang mdog phyag rgya cha lugs ldan/_/nga rgyal brtan pas bsgoms na ni/_/rdo rje'i lus su nges par 'gyur/_/nyi zla kha sbyar nang na bzhugs/_/'jig rten dbang phyug mi 'jigs pa/_/zhi zhing zla ba dang 'dra la/_/rgyan rnams kun gyis yang dag brgyan/_/
[\[130a.6\]]'od dpag med ni sku mdog dmar/_/rdzogs sangs rgyas kyi mtshan rab 'chang /_/rdo rje skyil krung bcas pa yi/_/zhabs kyi pad+ma gnyis kyi steng /_/phyag gnyis dag ni mi 'chol bar/_/ting 'dzin phyag rgyar legs gnas pa/_/sems can kun don rdzogs
[\[130a.7\]]mdzad pa'i/_/sku las thugs rje'i rgyun 'dzag pas/_/bsams la de yi thugs kar ni/_/'jig rten dbang phyug gzhan de bzhin/_/slar yang de yi thugs ka ru/_/de bzhin rtse gcig yid kyis ni/_/ji srid grangs ni bye bar 'gyur/_/ji srid bsam gtan 'di
[\[130b\]]
[\[130b.1\]]'dra bya/_/de nas phra zhing rab phra'i mtha'i/_/'jig rten dbang phyug la gtad sems/_/rnal 'byor dbang phyug gis bsams na/_/'chi bdag rang nyid 'chi bar 'gyur/_/phung po las skyes nad gzhan yang /_/rang nyid 'jig par gyur pa yin/_/pad+ma dkar po'i dbus
[\[130b.2\]]gnas pa'i/_/zla ba'i gzugs kyi gdan stengs su/_/rdo rje'i skyil krung bcas nas ni/_/mchog sbyin pa dang ut+pal bsnams/_/ston ka'i zla ba'i mdangs 'dra ba'i/_/zla ba la ni rgyab brten pa/_/rgyan rnams thams cad yongs su rdzogs/_/bcu drug lo lon
[\[130b.3\]]lus dang ldan/_/rdzogs sangs rgyas kun de yi sras/_/mchog sbyin sku ni 'chang ba'i yum/_/'phags ma sgrol ma'i snying gar bsgoms/_/de yi 'khor lo'i 'od zer dkar/_/rtsibs brgyad la ni yi ge ni/_/brgyad kyis yongs su bskor ba la/_/lte bar oM dang
[\[130b.4\]]ha'i yi ge_/dbus nas bsgrub bya'i ming dang ldan/_/zla drug brtan cing nges pas ni/_/rtse gcig pa yi sems kyis bsgom/_/yi ge bcu pa'i sngags 'di ni/_/skyo bar ma gyur sems kyis bzla/_dang por oM ni bzhag nas su/_/de 'og tA re rab tu sbyar/_/de 'og
[\[130b.5\]]tut+tA re tu re/_/swA hA'i mtha' can las kun byed/_/tshangs dbang khyab 'jug nyi zla dang /_/drag po phyogs skyong 'dod lhas kyang /_/spu rtse tsam yang ma nyams par/_/'chi bdag lta bur 'chi las rgyal/_/skra dkar gnyer ma ngan pa dang /_/nad dang dbul ba kun zad byed/_/seng
[\[130b.6\]]ge la sogs 'jigs chen brgyad/_/sdug bsngal tshogs ni 'jig par byed/_/ma bslangs par ni zas skom sogs/_/kha zas gos la sogs pa rnyed/_/ral gri mig sman rkang byug pa/_/bum bzang sogs dang dngos grub rnams/_/snyan dngags smra mkhas nyid kyi blo/_/shes
[\[130b.7\]]rab gcig pu dri ma med/_/'dod pa'i dngos grub gzhan dag kyang /_/'khor lo 'di nas 'byung bar 'gyur/_/spyan dang skul byed mA ma kI/_/lha mo dkar mo chen mo ni/_/rang mdog cha lugs phyag rgya yis/_/bsgoms na 'chi bas mi tshugs so/_/rang gi 'dod
[\[131a\]]
[\[131a.1\]]lha'i rnal 'byor nyid/_/nga rgyal brtan pa dang ldan pa/_/yid bzhin nor ltar ma lus pa'i/_/'dod pa'i don ni rab sgrub byed/_/dung dang kun+da zla ba 'dra/_/bsdu ba'i rim gyis yang dag gnas/_/rgyun mi 'chad par bslabs na des/_/'chi ba bslu bar
[\[131a.2\]]'gyur ba yin/_/'khor lo bde mchog rgyud las gsungs/_/he ru ka yi rnam par bsgom/_/byas nas de yongs gyur pa las/_/ka pA la yi rnam par bsgom/_/kaM ka la yi gzugs bsams pa'am/_/kha T+wAM gar ni rnam par bsgom/_/gsad par 'os pa ma
[\[131a.3\]]yin phyir/_/'chi ba 'byung bar mi 'gyur ro/_/spyi bo ru ni zla ba'i gzugs/_/bdud rtsi thigs pa 'dzags pa yis/_/ba spu'i bu ga kun nas ni/_/yan lag thams cad tshim par byed/_/'du 'dzi thams cad rnam spangs pa/_/rnal 'byor pa yis zla drug bsgom/_/
[\[131a.4\]]nad kun las ni rnam rgyal nas/_/'chi bdag lta bur 'chi las rgyal/_/mgo bo pad+mo 'dab ma stong /_/dkar po'i kha ni thur du bltas/_/zla ba'i rim bsams bskal sogs par/_/'chi ba 'jig par byed pa yin/_/de nyid nag po'i gzugs nyid pa/_/nag
[\[131a.5\]]po'i gzugs kyi 'od rnams kyis/_/kun du khyab par bsams na ni/_/skra dkar la sogs 'jig par byed/_/lce ni rkan la gzhar bya zhing /_/so ni so la ma reg par/_/rgyu yi nus pa bsam mi khyab/_/dad pas byas pa 'di brtsam bya/_/lkog ma'i bu ga'i steng dang
[\[131a.6\]]sbyar/_/lce chung thur du bstan nas ni/_/lce yi rtse mor kun reg par/_/bdud rtsi'i ro ni myong bar byed/_/des ni 'phral du 'chi ba sel/_/skra dkar la sogs pa yang 'jig_/de byas nas ni rgud pa dang /_/'jigs pa kun las bsrung 'gyur ba/_/dbugs
[\[131a.7\]]dbyung rngub pa dran pa yang /_/rnam pa gzhan pa brtsam par bya/_/grangs 'phel de las nges pa ni/_/rga dang 'chi ba med par 'gro/_/sems can rnams kyi nyin mtshan du/_/dbugs ni nyi khri chig stong dang /_/drug brgya dag gis lhag par rgyu/_/grangs ni
[\[131b\]]
[\[131b.1\]]yongs su bsgrags pa yin/_/gang phyir bdud rtsi sngags yin pas/_/rlung ni 'jug pa sngags yin te/_/bdud rtsi gson pa'i thabs yin pas/_/de yis 'chi bas mi tshugs so/_/'jug pa'i rlung ni bgrang bya zhing /_/rim gyis 'bum sogs grangs kyis ni/_/rtse
[\[131b.2\]]gcig sems kyis cho ga bzhin/_/sgra med pa yi bzlas par bshad/_/sgra med bzlas pa 'bum du ni/_/cho ga bzhin du rdzogs gyur na/_/mi ni tshe nyams gyur pa yang /_/lo lnga'i bar du 'tsho bar nges/_/nyis 'bum la sogs zlos pa nyid/_/tshe 'phel bar ni bsgre
[\[131b.3\]]bar bya/_/thabs la mkhas par gyur pa dang /_/rlung gi bzlas la brtson par bya/_/nang par langs nas stong phrag gcig_/rtag tu legs par bgrangs nas ni/_/nad kun las ni rnam grol zhing /_/nyi zla gnas kyi bar du 'tsho/_/bslab la mi gnas mi dga'
[\[131b.4\]]zhing /_/yud tsam yang ni gnyid ma log_/'bad de gnyid las rgyal byas la/_/bza' dang btung yang kha zas sogs/_/lus su 'byung ba rgyu byas pas/_/rlung rgyu ba la brtson par bya/_/lugs mthun la 'bad rnal 'byor pa/_/nges par 'chi ba las rgyal
[\[131b.5\]]'gyur/_/rmongs la longs spyod la gcig gzhol/_/lugs mi mthun pas 'chi bar 'gyur/_/rang gi ngo bo lugs mthun 'gyur/_/de las bzlog pas lugs mi mthun/_/seng ge rnam rol phyag rgya ni/_/bcings pa yis ni rlung dgag nyid/_/yang na
[\[131b.6\]]dgag par sbyor bas rgyal/_/dgag pa'i 'chi ba slu byed yin/_/rkang mthil gyi ni mthar thug par/_/rlung gis rim gyis dgang bar bya/_/dgag pa kum+ba ka zhes bya/_/de shes rim pa brjod bya ste/_/steng gi dgag pa'i sbyor bas ni/_/dgag par byed
[\[131b.7\]]pa rgyal bar 'gyur/_/chung dang 'bring sogs dbye ba yis/_/steng dgag rnam pa gsum du 'dod/_/steng dgag ces ni bya ba 'di/_/'og nas bshad pas don ston byed/_/chung ba tshad ni sum cu drug_/'bring ni de bzhin nyis 'gyur yin/_/chen po
[\[132a\]]
[\[132a.1\]]sum 'gyur yin zhes bya/_/dgag pas de ni rgyal bar 'gyur/_/dgag pa yis ni tshad byas la/_/phyi nang rang gi pus lha ngar/_/'dir ni lag pa nyug byas la/_/de nas se gol drug gdab po/_/mdo ni mkhas pas yongs 'chad pa'i/_/dus
[\[132a.2\]]kyi tshad ni yin par bshad/_/ji srid sum cu drug tshad 'gyur/_/de srid dgag pa'i bya ba yin/_/steng dgag 'di ni dman pa ste/_/de nas bar ma nyis 'gyur nyid/_/steng dgag chen po sum 'gyur te/_/brgya rtsa brgyad ni tshad yin no/_/'chi ba slu bar 'dod pa yis/_/'bad
[\[132a.3\]]pas de nyid las rgyal bya/_/steng dgag chen po'i mtshan nyid ni/_/ji srid dag pa rab 'jigs pa'o/_/rgyun du dgag par 'gyur ba yang /_/de tshe legs par gnas pa yin/_/nyi ma de las 'chi sogs nyid/_/dgag pa la ni gang gnas pa/_/de tshe bskal pa stong du yang /_/'chi bdag
[\[132a.4\]]nye bar mi 'gyur ro/_/nam mkha' ba ni bzhos pa las/_/bdud rtsi gsher ba dag gi tshogs/_/bum pas mtshan pas chu zhes bya'i/_/dkyil 'khor las ni 'od zer 'phros/_/sna rtser byung ba'i rlung gis ni/_/blangs pa yang yang brtag par bya/_/snying gar pad+mar thim pa yis/_/sems
[\[132a.5\]]kyi bung ba'i phru gu gso/_/nam mkha' bzho ba'i bsam gtan dag_/'di ni rtag tu spyad par bya/_/nam mkha' lta bur 'chi bdag gi_/mthong bas mthong ba ma yin no/_/yang na rlung ni yongs spangs la/_/de bzhin nyid la rtag tu spyad/_/de bzhin nyid kyi 'chi dang 'dud/_/
[\[132a.6\]]dgra rnams gzhan la rgyal byed nyid/_/nyes pa ma lus rab tu zhi/_/yon tan ma lus 'byung bar 'gyur/_/skyes bu de nyid kyis rgyal zhing /_/mngon par 'dod pa rnams kyang 'grub/_/de bzhin nyid ni stong nyid bshad/_/rnam pa kun mchog bdag nyid can/_/de kho na nyid
[\[132a.7\]]rtag bslabs na/_/'chi ba bslu bar 'gyur ba yin/_/chos dang longs spyod sku sogs dang /_/sbyin dang tshul khrims sogs dbyer med/_/dmigs pa kun gyi sbyor ba ni/_/dmigs pa thams cad rnam par spangs/_/rnam pa kun mchog ldan pa yi/_/stong pa rgyal ba rnams kyis
[\[132b\]]
[\[132b.1\]]gsungs/_/bsam bya bsam par mi bya zhing /_/bsam pa min pa'ang mi bsam mo/_/bsam dang bsam min ma bsams na/_/de nas stong nyid thob par 'gyur/_/mkhas pas dngos po mi bsam zhing /_/dngos po med pa'ang mi bsams la/_/dngos dang dngos med
[\[132b.2\]]rnam par spangs/_/sgom pa de ni bsgom dang bral/_/rnam pa kun gyi mchog ldan pa/_/stong nyid 'dzin pa rnam spangs pa'i/_/stong pa nyid ni rtag bsgoms na/_/'chi bdag gis ni mthong mi 'gyur/_/kun rtog tsam las byung ba yi/_/'chi ba de yang mthong mi 'gyur/_/
[\[132b.3\]]gzhan yang bdud ni mang po dang /_/'khor ba yang ni mi mthong ngo /_/de yang /_'chi ba zhes bya'i rnam rtog 'di/_/dngos po kun la yod min te/_/so so'i skye bo'i rnam 'phrul gyi/_/rnam par rtog pas bcom pa yin/_/rnam rtog sdug bsngal thams cad de/_/rnam
[\[132b.4\]]par rtog pa bdud ces bshad/_/de bas rnam par rtog gzhom cing /_/rnam par mi rtog nyid du bya/_/zhes gsungs so/_/gus pa la sogs khyad par gyis/_/rgyun du bsgoms pa gang gang yin/_/de dang de ni gsal 'gyur te/_/'dod dang mya ngan blo dang mtshungs/_/
[\[132b.5\]]bstan bcos rnams ni rnyed sla yi/_/de yi sbyor ba rnyed par dka'/_/sbyor ba shes pa'i 'jig rten las/_/sbyor ba rnyed par dka' ma yin/_/sbyor ba rnams la mkhas shing dang /_/bzod dang brtson 'grus la rab gnas/_/bsgrub la brtson pa'i shes rab can/_/
[\[132b.6\]]'chi ba bslu ba'i snod yin no/_/ngal dang smin dang btung sogs kyis/_/pho ba'i me ni 'bar 'gyur la/_/me ni rab tu 'bar ba'i zas/_/yongs zhu bar yang nus pa yin/_/yongs su zhu bas lus rgyas shing /_/rgyas pas stobs ni rnam par 'phel/_/stobs las
[\[132b.7\]]tshe ni 'phel 'gyur zhing /_/de 'phel ba yis ring du 'tsho/_/kun gyis mngon sum nyid du 'grub/_/'di la som nyi ji ltar yod/_/de bzhin man ngag gis bskal sogs/_/'tsho bar yang ni the tshom med/_/mar dang snying po zad sogs kyis/_/mar me la sogs
[\[133a\]]
[\[133a.1\]]'jig phyogs la/_/slar yang 'bru mar la sogs las/_/bskal pa'i bar du gnas pa yin/_/de bzhin du ni lus 'di yang /_/rgas sogs kyis ni 'chi bzhin pa/_/grub pa'i man ngag legs rnyed na/_/bskal pa'i mthar yang cis mi gnas/_/
[\[133a.2\]]dper na khang pa rnying pa dag_/bcos pa yis ni yun rings gnas/_/de bzhin rnying pa'i lus dag kyang /_/bcos pas gnas par cis mi 'gyur/_/'bad pas dka' ba ci yang med/_/de bas gces la stsol ba dor mi bya/_/rtag tu 'bab na chu rgyun 'jam pos kyang /_/
[\[133a.3\]]dus su rdo leb dag kyang rnam par 'bigs/_/gtsubs na shing las me ni 'byung 'gyur zhing /_/brkos par gyur na sa las chu 'byung 'gyur/_/mis ni rtsol ba byas na mi 'grub med/_/'bad pas rigs pas brtsams kun 'bras bcas 'gyur/_/'di na 'chi ba bslu ba
[\[133a.4\]]rnams/_/shin tu mang po shes nas kyang /_/nyams ma blangs na mal du ni/_/bshang bas gos te khyod 'chi 'gyur/_/gang zhig sbyor ba la mkhas shing /_/bstan bcos la byang mkhas pa rnams/_/nyams ma blangs pa'i nyes pa yis/_/so ni ston cing 'chi ba
[\[133a.5\]]yin/_/rnal 'byor gyi ni bstan bcos dang /_/sbyor ba du ma shes na yang /_/deng ngam sang ni bya'o zhes/_/de ltar sems ni 'chi bar 'gyur/_/'di bya nang par slar yang 'di/_/de nas gzhan yang 'di bya zhes/_/srid pa g.yo ba'i rang bzhin ma shes don med yid
[\[133a.6\]]rton tshol bar byed/_/skye dgu 'chi bdag khar ni chu srin kha ru gru ni zhugs pa ltar/_/bya ba mthar ma phyin par yul gyi chu yi dba' klong dag tu lhung /_/de ltar 'chi bdag dgra bo ni/_/slu ba'i thabs ni bshad pa yin/_/rang gzhan gzhung las 'grub pa yi/_/bsam gtan
[\[133a.7\]]las ni rab bsgrub bya/_/brtse med 'chi ba'i 'jigs pa las/_/thar pa'i thabs ni 'bad de bya/_/gang phyir 'di ni yid 'ong ba/_/srog las gzhan pa yod ma yin/_/rdo rje mkha' 'gro gdan bzhi dang /_/sangs rgyas bla gab la sogs dang /_/dus kyi phyi ma dus phreng ba/_/dus
[\[133b\]]
[\[133b.1\]]kyi lnga bcu pa dang ni/_/'tsho ba lnga bcu pa la sogs/_/bstan bcos 'bad de brtags nas ni/_/'chi bdag rnam par bslu ba 'di/_/'gro la rjes su brtse bas bshad/_/nam mkha' yongs dag ston ka'i zla 'dra bar/_/dag cing nam mkha'i las kyang mi shong ba'i/_/dge
[\[133b.2\]]ba 'di las mi 'chi gang thob pa/_/des ni 'gro ba 'chi bdag las thar shog_/nyon mongs yi ge pa rnams ni/_/brtsi ba yis ni ngal gyur na/_/gzhung 'di'i tshad du gyur pa ni/_/sum brgya drug cu tham pa'o/_/slob dpon ngag gi dbang phyug grags pas mdzad pa'i
[\[133b.3\]]'chi ba bslu ba bstan pa las le'u bzhi pa'o//_//ngag gi dbang phyug grags pas mdzad pa 'chi ba bslu ba zhes bya ba rdzogs so//_//rgya gar gyi mkhan po dI paM ka ra shrI dz+nyA na dang /_lo tsA ba dge slong rin chen bzang pos bsgyur ba'o//_
[\[133b.4\]{D1749}]@##/_/rgya gar skad du/_swab+nA u hA na/_bod skad du/_rmi lam brtag pa/_sangs rgyas la phyag 'tshal lo/_/rmi lam sna tshogs las byung ba/_/de yi brtag pa bshad par bya/_/dang po'i thun la rmi lam byung /_/lo gcig nang du 'bras bu 'byin/_/thun
[\[133b.5\]]gnyis zla ba brgyad bar la/_/thun gsum zla ba gsum gyi bar/_/thun bzhi zla ba phyed bar du/_/mthong bar 'gyur ba the tshom med/_/skya rengs shar ba'i dus nyid la/_/zhag bcu'i nang du 'bras bu 'byin/_/de rjes rab tu bshad bya ba/_/nyon cig dge dang mi dge'i las/_/
[\[133b.6\]]bzhon pa ba lang dang ni glang chen zhon pa dang /_/khang bzangs ri rtse dang ni nags kyi ljon shing dang /_/gru nang 'dug ste pi wang 'dzin par byed pa dang /_/kha zas za zhing du byed rtag par dngos po 'thob/_/mtshon chas rdeg dang srog chags phra mos lus khebs dang /_/de bzhin
[\[133b.7\]]lus kyi ljan ljin rnam par dag pa dang /_/bshang ba'i rjes su 'jug dang lus las khrag 'dzag dang /_/rmi lam rnams na bgrod min la zhugs shis pa'o/_/rgyal po glang chen rta mchog dang /_/'gron bu glang dang ba rnams dang /_/gang gis gnyid kyi mtha' mar
[\[134a\]]
[\[134a.1\]]mthong /_/de yi nye du mang por 'gyur/_/shing ljon 'o ma 'bras bu can/_/gang gis gcig pu de la 'dzegs/_/de la 'dug nas gnyid sad na/_/myur du nor ni 'thob par 'gyur/_/gang gis khang bzangs 'dug nas zos/_/de bzhin rgya mtsho brgal ba'i
[\[134a.2\]]mi/_/dman pa'i rigs su skyes kyang ni/_/de ni rgyal por 'gyur bar 'ong /_/gang zhig rdzing bu'i dkyil du ni/_/pad+ma'i 'dab ma chen po'i nang /_/zho dang 'o thug za byed pa/_/sa bdag 'thob par the tshom med/_/mar me rgyal mtshan shing rta gdugs/_/bu mo shing lo
[\[134a.3\]]'bras bu zan/_/gnyid kyi mtha' mar gang gis mthong /_/bla na med pa'i dpal thob 'gyur/_/mi dag gi ni sha rnams ni/_/btsos sam ma btsos gang yang rung /_/rmi lam du ni gang gis zos/_/nyon cig de yi yon tan gang /_/rkang pa zos na lnga brgya ste/_/lag
[\[134a.4\]]pa zos na stong phrag gcig_/stong phrag brgya 'am rgyal srid ni/_/mgo bo zos na thob par 'gyur/_/gang gi rgyu mas grong dang ni/_/yang na grong khyer dkris pa ni/_/grong gcig dkris na rgyal phran thob/_/grong khyer dkris na rgyal po thob/_/lham gnyis dang ni gdugs
[\[134a.5\]]dang ni/_/ral gri rnon po dri med dag_/thob nas gang zhig gnyid sad na/_/de ni lam du bgrod par bshad/_/gang zhig gru la zhon nas ni/_/zhig pa yin yang yang dag sgrol/_/de yi lam bgrod shes par bya/_/de yang myur du ldog par nges/_/gang gi sa rnams rnam par
[\[134a.6\]]'chag_/rab tu g.yo ba'i rmi lam ni/_/de yi nor ni brlag par 'ong /_/yang na lus la na tsha 'byung /_/gang la rnam par gnod byed pa'i/_/rwa can rnams dang mche ba can/_/spre'u 'am yang na phag pa byung /_/de la rje bo'i 'jigs pa 'byung /_/gang la til mar mngon par byug_/_
[\[134a.7\]]'o ma 'am yang na mar gyis bskus/_/de dang 'dra ba gang yang rung /_/de ni nad du rnam par bshad/_/shing rta bong bu rnga mor ldan/_/gang zhig gcig pus de la 'dzegs/_/de stengs 'dug nas gnyid sad na/_/myur du 'chi ba thob par 'gyur/_/bud med gos dmar 'dzin pa
[\[134b\]]
[\[134b.1\]]dang /_/phreng ba byug pa dmar po can/_/gang la 'khyud byed rmi lam byung /_/de yis mtshan mo phyi ma med/_/bud med gos dkar gon pa dang /_/rjes su byug phreng dkar por ldan/_/rmi lam du ni gang la 'khyud/_/de yis dpal ni thams cad 'byung /_/nag po'i gos can bud
[\[134b.2\]]med ni/_/phreng ba byug pa nag por ldan/_/gang la 'khyud byed rmi lam byung /_/de yis dpal ni 'phel bar 'gyur/_/ser po'i gos can bud med gang /_/ser po'i phreng dang byug pa can/_/rmi lam du ni gang la 'khyud/_/de yis rgyal srid thob par 'gyur/_/nyi ma'i dkyil
[\[134b.3\]]'khor rmi lam du/_/yang na zla ba gang gis mthong /_/nad can nad las grol ba dang /_/nad med yin na dpal ldan 'gyur/_/gang zhig dkar po'i sbrul gyis ni/_/lag pa g.yas pa bzung ba na/_/gang la yang dag bcu yi bar/_/de yis nor ni thob par nges/_/rgod ma
[\[134b.4\]]khyim bya kra uny+tsi/_/thob nas gang gi gnyid sad na/_/de yis de dus snying sdug 'thob/_/chung ma nye du smra ba can/_/gang gis bzung nas bcings pa dang /_/yang na lag pa zhags pas btab/_/de las bu ni thob par 'gyur/_/yang na gnas pa chen por 'gyur/_/bram
[\[134b.5\]]zer phyugs dang glang chen lha/_/gzhan dag nag po shin tu ngan/_/thod pa ras bal thal ba rus/_/gzhan rnams dkar po mngon par dga'/_/rta bla mo dang lto 'phye dang /_/chu gnas srog chags bzung ba ni/_/rnam par rgyal ba'am dngos po 'thob/_/yang na bu thob
[\[134b.6\]]rnam par bshad/_/gang zhig khrag gi btung ba 'thungs/_/yang na chang ni rab tu 'thungs/_/bram ze yin na rig pa thob/_/de las gzhan ni nor thob 'gyur/_/gal te rmi lam 'o ma'am/_/ba yi 'o ma bzhos nas 'thungs/_/de yis 'o ma'i btung ba thob/_/yang na
[\[134b.7\]]sbyin sreg byed par 'gyur/_/zho mthong bas ni bde skyid 'byung /_/grong mthong nor dang ldan par 'gyur/_/nas kyi sbyin sreg shes par bya/_/yungs kar gyis ni thob par 'gyur/_/me tog ldan na me tog shes/_/'bras bu ldan na blo med blo/_/me 'bar du ba can
[\[135a\]]
[\[135a.1\]]mthong na/_/me 'bar ba ni 'jigs par bshad/_/stan dang mal stan bzhon pa dang /_/lus po shing rta khyim rnams ni/_/me 'bar 'dug tshe gnyid sad na/_/de yis de yi dpal rnams 'phel/_/rtags la mngon par mchod mthong na/_/de yis
[\[135a.2\]]bsam pa 'grub par 'gyur/_/bye brag tu ni sku mthong na/_/de yis lugs las rgyal bar 'gyur/_/lha rnams bram ze can rnams dang /_/pha dang rtags can bud med rnams/_/rmi lam du ni mchog gang smras/_/de ni de ltar rnam par bshad/_/gang la lha nyid gar byed dang /_/
[\[135a.3\]]gzhogs stegs rgyug par byed pa rnams/_/de rnams yul bgrod rnam par bshad/_/tsan+dan dmar po'i shing dag la/_/mar gyis byugs la sbyin sreg bya/_/ga ya tri ni stong phrag bzlas/_/de yis zhi ba thob par 'gyur/_/'di ni ngag dbang dgongs pa ste/_/gang
[\[135a.4\]]gis nang par klog pa de'i/_/rmi lam ngan pa zlog par 'gyur/_/rmi lam brtag pa rdzogs so//_//rgya gar shar phyogs kyi paN+Di ta bi b+hU ti tsan+d+ras rang 'gyur du mdzad pa'o//[ {D1750}]@##/_/rgya gar skad du/_pad+ma dzA lod+b+ha ba sA d+ha ni/_bod skad du/_
[\[135a.5\]]pad+ma dra ba 'byung ba'i sgrub thabs/_'phags pa spyan ras gzigs dbang phyug la phyag 'tshal lo/_/chos dang longs spyod rdzogs sprul rnams/_/sku gsum rnams kyis rnam par gnas/_/stong nyid snying rje'i rang bzhin can/_/pad+ma spyan ras gzigs phyag 'tshal/_/
[\[135a.6\]]lha nyid rnam pa du ma ni/_/de nyid spangs pa min pa gang /_/thugs rjes mchog tu chags gyur pa/_/'jig rten mgon ni rgyal bar byed/_/chos bdag med pa dam pa'i dngos/_/rmad byung mthar gnas pa gang de/_/du ma'i dkyil 'khor pa gang nyid/_/thugs rje chen
[\[135a.7\]]po rnam par 'jog_/phun sum tshogs pa kun gyi rgyu/_/pad+ma dra ba dpal la brten/_/ji ltar bla mas nyer bstan pa/_/de yi sgrub thabs rim par brjod/_/ye shes shes rab thabs rang bzhin/_/sgrub thabs sems la kun phan pa/_/tshig don phal cher rnam
[\[135b\]]
[\[135b.1\]]gsal ba/_/bdag dang blo mnyam rnams la phan/_/dang po re zhig yang dag pa'i byang chub kyi sems bskyed nas sems can gdon pa la kun du dmigs te lam sngon du bya'o/_/'jig rten 'di thams cad nyid bdag gis 'khor ba'i sdug bsngal las bton nas sangs rgyas nyid
[\[135b.2\]]la nges par sbyar ba dang /_sangs rgyas nyid thob pa'i rgyur sngags kyi theg pa chen po theg pa thams cad kyi mchog bla ma'i drin gyis nye bar bstan pa las yang dag par rtogs te/_thos pa dang /_bsam pa dang bsgom pa'i rim pas ji ltar rig pa kun du spyod pa la rab tu 'jug pa brtsam
[\[135b.3\]]par bya'o/_/sngags kyi tshul chen po nyid gang las byang chub sems dpa' rnams thams cad kyi byang chub thob bo/_/gang gsungs pa/_sku gsung thugs kyi rdo rje can/_/sangs rgyas lam gsum yang dag byung /_/yang dag gsang sngags rab bsgoms pas/_/ye shes
[\[135b.4\]]mnyam med yang dag thob/_/ces so/_/de'i phyir sngags kyi tshul brjod pa bsgoms pa'i stobs las dus yun mi ring ba kho nas bsod nams dang ye shes kyi tshogs yongs su rdzogs par byas na/_bde bar gshegs pa'i go 'phang thob par byed do/_/de la/_byams dang
[\[135b.5\]]snying rje mnyam par sbyor las yid ni rdzogs pa'i byang chub las/_/sangs rgyas rnams kyi shin tu zab pa'i tshul du'ang lhag par mos par ldan/_/sbyin pa tshul khrims la sogs kun rdzogs srid pa'i longs spyod las phyir phyogs/_/sems la sdug bsngal dang ni dub pa med par lha nyid
[\[135b.6\]]mnyes par byed/_/chu dang /_cod pan dang /_rdo rje dang /_bdag po dang /_ming dang /_gsang ba dang /_shes rab ye shes dang /_brtul zhugs dang /_dbugs dbyung ba la sogs pa dbang bskur ba'i cho ga dang ldan pa/_tshogs par sbyor ba bla ma'i drin gyis byin zhing
[\[135b.7\]]rjes su gnang ba/_gnyug ma'i gsang sngags dngos su byas pa'i bsod nams dang rjes su mthun pa'i sa 'dzin la sogs par gang yang rung bar bde ba'i stan la sems dpa'i skyil mo krung gis 'dug ste/_bdag dang rnal 'byor srung ba'i don du/_rje btsun bgegs mthar
[\[136a\]]
[\[136a.1\]]byed yud tsam gyis dran par bya'o/_/oM a mr-i ta ha na ha na sarba big+h+nAM da ha da ha sarba pA paM hUM phaT/_de nas rnam par thar pa'i sgo gsum rnam par sbyangs nas/_byams pa la sogs pa bsgoms pa sngon du 'gro bas rang gi snying gar pad+ma dang zla ba'i dkyil 'khor la
[\[136a.2\]]hrIH'i yi ge bsams nas nam mkha'i mthil du rdo rje til gyi gang bu bzhin du bar mtshams med par rang gi 'dod pa'i lha'i dkyil 'khor gyi 'khor lo dang de dang tha mi dad pa'i bla ma rnams kyi sku dang de bzhin gshegs pa rnams kyis kyang yongs su gang bar kun tu dmigs nas
[\[136a.3\]]hrIH'i yi ge de las gzugs dang sgra dang dri dang ro dang reg bya rdo rje'i lha mo dang phyi rol gyi rnam pa sna tshogs pa'i me tog la sogs pa thams cad kyis mchod pa'i lha mo rnams spros nas yang dag par mchod nas bdag nyid de rnams kyi mdun du 'dug ste gus pa dang dul ba'i sems
[\[136a.4\]]kyis thal mo sbyar ba byas te/_pus mo'i lha nga btsugs nas phyag 'tshal bar blta'o/_/'di ltar sngar brjod gzugs sogs dang /_/de bzhin rin chen sogs phung pos/_/mchod pa rnam par brtag byas nas/_/sngags pas de rnams 'bad pas mchod/_/de ltar de rnams
[\[136a.5\]]mdun 'du gnas/_/pus btsugs thal mo sbyar byas te/_/sdig pa la sogs mi dmigs pas/_/bshags pa la sogs pa bya'o/_/bdag gi sdig kun bshags par bgyi/_/dge la mchog dgas rjes yi rang /_/ji srid 'gro gnas gang don du/_/bcom ldan dam
[\[136a.6\]]chos rin chen dang /_/dkon mchog gsum la mngon par skyabs su mchi/_/byang chub yid la bzung zhing de yi lam/_/yang dag bsten zhing dge ba'i gter rnams ni/_/rdzogs pa'i byang chub ched du yang dag bsten/_/de bzhin dkon mchog gsum la bdag skyabs so/_/zhes
[\[136a.7\]]pa la sogs thams cad bklags nas so/_/de nas sems can thams cad la lha nyid kyi bde ba nye bar bsgrub pa'i byams pa bsgom par bya'o/_/de nas de rnams kho na la sdug bsngal thams cad sel ba'i rnam pa snying rje dang /_de nas de rnams kho na la bde ba dang mi 'bral
[\[136b\]]
[\[136b.1\]]ba'i rnam pa dga' ba dang /_de nas de rnams kho na la 'jig rten las 'das pa'i dge ba thams cad nye bar sdud pa'i rnam par btang snyoms so/_/de nas gzung ba dang 'dzin pa'i rang bzhin dang bral ba stong pa/_de'i rnam pa'i ye shes nang gi skye ba med pa'o/_/de bzhin kho nar khams
[\[136b.2\]]gsum pa'i mthar thug pa las zlog pa'i sems can med pa'i phyir mtshan ma med pa'i ye shes tsam mo/_/rnam par rtog pa med cing sems pa med pas gang la yang smon pa med pa gang yin pa de las rgyu ba dang bcas pa dang /_rgyu ba med pa'i dngos po ma lus pa la smon pa med
[\[136b.3\]]pa'o/_/de ltar rnam pa sna tshogs pa'i rnam par thar pa'i sgo'i rang bzhin rang gi sems la rang gi so sor rig pas bltas nas slob dpon gyis 'chad par 'gyur ba'i gsang sngags kyi don la lhag par mos pas byin gyis brlab par bya'o/_/oM swa b+hA ba shud+d+haHsarba d+harmAHswa
[\[136b.4\]]b+hA ba shud+d+ho\u0f85haM/_oM swa b+hA ba shU n+ya sarba d+harmAHswa b+hA ba shU n+yo\u0f85haM/_oM shU n+ya tA dz+nyA na badzra swa b+hA ba At+ma ko\u0f85haM/_stong nyid ro gcig ma sbyar bas/_/byang chub mchog tu mi 'gyur ba/_/de phyir rang yid rtag tu ni/_/shes rab thabs kyi bdag nyid bya/_/nam zhig
[\[136b.5\]]sangs rgyas kyi ni zhing /_/rnam par ma dag sangs rgyas med/_/de nas dang por zhing dag phyir/_/rang sems nyi ma bsgom par bya/_/de la gzi brjid phung po'i gzugs/_/rang gi sems ni blta bar bya/_/hUM yig yongs su gyur pa las/_/skyes pa'i rdo rje phra mo
[\[136b.6\]]rnams so/_/de rnams kyi 'og dang steng gi phyogs bzhir rdo rje'i ra ba dang gur bsam par bya'o/_/de phyir thog ma dbus mtha' grol/_/de dang zad pa spangs pa yi/_/ye shes rtsa la gnas pa'i chos/_/thams cad dag pa'i go 'phang gnas/_/'di ltar ji skad bshad ye
[\[136b.7\]]shes/_/rdzogs pa yongs su 'jug pa ni/_/chos 'byung phyag rgya gru gsum pa/_/dkar po steng du gnas bsam bya/_/sna tshogs chu skyes rdo rje'i dbus gnas pa/_/nam mkha'i mthar thug pa yi gzugs can no/_/de nas rlung me chu sa'i dkyil 'khor du/_/a yig yongs
[\[137a\]]
[\[137a.1\]]gyur zla ba de la de'i/_/steng du zla bar paM yig ser po ni/_/yongs su gyur pa'i sna tshogs pad+ma'o/_/de yi ze 'brur zla ba la b+h+rUM yig las skyes pa'i 'khor lo/_de yongs su gyur pa las rnam par snang mdzad kyi rang gi ngo bo ye shes kyi mchod rten khang pa brtsegs pa blta
[\[137a.2\]]bar bya'o/_/ji ltar/_gru bzhi pa la sgo bzhi pa/_/rta babs bzhi yis brgyan pa dang /_/dra ba dra phyed me tog phreng /_/me long la sogs pas brgyan pa/_/shin tu rnam par dag pa yi/_/chos kyi dbyings las skyes pa'i phyir/_/nyer spyod lnga yis brgyan pa'o/_/'gro ba ma
[\[137a.3\]]lus pa shin tu rnam dbyer med par brjod pa'i phyir/_/der gyur pa'i nyes pas rjes su gos pa med pa'i phyir sdong bu gcig la rim pa gsum 'dab ma sum cu rtsa drug pa'i sna tshogs pad+ma'i gdan nye bar mdzes pa'i lha'i gnas sems can thams cad kyi nyon mongs pa'i kun du gdung ba
[\[137a.4\]]zhi bar byed pa'i phyir dang dge ba'i rtsa ba nye bar bsags pa'i phyir dang /_thugs rje chen po'i rang bzhin nyid kyi phyir/_'dab ma so sor zla ba'i gdan la rjes su son pa ma rig pa'i mun pa rnam par bzlog pa'i phyir dang /_mi dge ba'i 'dab ma skems pa'i phyir dang /_byang chub kyi
[\[137a.5\]]sems kyi myu gu smin par byed pa'i phyir dang /_shes rab kyi rang bzhin can nyid kyi phyir sgo dang zur du nyi ma'i gdan la gnas pa'o/_/thugs rjes brlan pa nyid kyi phyir dang bsod nams kyi tshogs yongs su rdzogs pa nyid kyi phyir bum pa gang ba rnams kyis yongs su brgyan pa'o/_/ye
[\[137a.6\]]shes lnga'i rang bzhin gyis rin po che lnga'i rang bzhin no/_/de bzhin du rang gi sems de rnam par dag par gyur pa/_khang pa brtsegs pa'i rang bzhin khang pa ru/_/de la dbus su zla ba'i gdan la ni/_/bcu drug nyis 'gyur gyi ni dbyangs rnams kyi/_/sum cu rtsa gnyis mtshan
[\[137a.7\]]gyis tshogs pa yi/_/nus pas rdzogs par byed par blta bar bya/_/lugs su 'byung dang lugs las bzlog pa yi/_/phreng ba gnyis su nges par gnas pa yis/_/dag pa zla ba shel gyi rnam pa yis/_/rnam par 'phro ba'i 'od zer phreng rnams kyis/_/de nas ka la sogs
[\[137b\]]
[\[137b.1\]]pa'i sum cu bzhi/_/de rnams Da D+ha da d+ha ya la dang bcas pa rnams 'bad pa chung ba dang ldan pa nyid kyi phyir rab tu bcug nas bzhi bcur bya'o/_/de rnams kho na nyis 'gyur du bya ste/_dpe byad brgyad cu po rnams so/_/de rnams las skyes pa zla ba'i dkyil 'khor gnyis pa'o/_/
[\[137b.2\]]de bzhin du/_sku yi byin rlabs la grub pa/_/de ni gang las 'byung bar 'gyur/_/Da D+ha da d+ha la ya bdag_/bcug nas nyis 'gyur ka sogs bya/_/de las kyang zla bsam byas nas/_/dpe byad sgrub par byed pa'o/_/byang chub sems kyi rang bzhin phyir/_/snying rje'i
[\[137b.3\]]rtsa ba las byung drags/_/de'i phyir kun gzhi rnam par shes pa dang /_nyon mongs pa can gyi yid dang 'jug pa'i rnam par shes pa gnas gyur pa/_me long dang mnyam pa nyid dang /_so sor rtog pa dang /_bya ba rjes su sgrub pa dang /_shin tu rnam par dag pa'i chos
[\[137b.4\]]kyi dbyings te/_ye shes lnga'i rang bzhin hrIH'i yi ge'i sa bon yongs su gyur pa las rang nyid dpal pad+ma spyan ras gzigs kyi dbang phyug thub pa'i mchog rdul phra rab kyi lus tshad med pa dang /_bsdus pa'i dngos po dang skad cig dang dga' ba bzhi rnam par dag pa yang dag par
[\[137b.5\]]gsal bar byed pa'i zhal bzhi par blta bar bya'o/_/'gro ba tshim par byed pa po nyid kyi phyir rtsa ba'i zhal dang lus gang ba'i zla ba ltar dkar ba/_g.yas pa dang rgyab dang g.yon pa'i zhal sngon po dang dmar po dang ljang gu'o/_/sngags dang bdag dang lha'i de nyid gsum gsal
[\[137b.6\]]bar byed pa po nyid kyi phyir spyan gsum rnam par thar pa brgyad kyi tshul gyi phyir phyag brgyad do/_/stong pa nyid dang snying rje chen po dag mnyam pa'i bdag nyid can gyi dngos po'i phyir dang shes rab dang thabs kyi bdag nyid dam pa'i sku gsal bar byed pa po nyid kyi phyir rnam pa gnyis sgron mas
[\[137b.7\]]kun du snang mes byed pa ltar rang snang gi rig ma gos dkar mo g.yon gyi pang du phyag gis 'khyud de 'dzin pa'o/_/srid pa'i 'ching ba las grol ba'i phyir dang /_ting nge 'dzin rnam par 'chad pa yang dag par bsrung ba'i phyir skyil krung phyed pa'o/_/gzugs la sogs pa'i phung
[\[138a\]]
[\[138a.1\]]po lnga rnam par dag pa'i rang bzhin gyi phyir dang /_me long la sogs pa'i ye shes lnga rnam par dag pa'i phyir g.yas pa'i phyag dang por gnas pa'i rtse mo lnga pa'i rdo rjes g.yon gyi phyag dang por gnas pa'i pad+ma 'byed bzhin pa'o/_/ji ltar pad+ma dmar po ni/_/
[\[138a.2\]]gnas kyi nyes pas mi gos pa/_/de bzhin grub pa'i rnal 'byor ldan/_/gnas nyes sna tshogs kyis kyang ngo /_/de phyir pad+ma zhes brjod do/_/gdul dka' ba 'gags par byed pa'i phyir pad+ma'i lcags kyu gdengs pa'o/_/gdul bya ma yin pa 'ching bar byed pa nyid kyi phyir pad+ma'i
[\[138a.3\]]zhags pas mtshan pa'i phyag go/_/don dam pa las chos thams cad bdag med pa'o zhes gsal bar byed pa'i phyir ye shes kyi bdud rtsis gang ba'i thod pa phyag tu'o/_/skye mched drug la sogs pa'i lus 'jog pa spangs pa'i phyir ro/_/mgo bo la sogs pa rkang pa'i mthar
[\[138a.4\]]thug pa'i rnam par dpyad pa las/_stong pa nyid ro gcig cing dbye ba med pa'i mgo bo'o/_/g.yo ba med pa'i dngos po'i phyir dag pa'i shel dang dung dang kun+da dang zla ba ltar dkar ba'i kha T+wAM ga bsnams pa dam pa'i chos kyi phyir phyag tu rin po che'o/_/spros pa med pa'i shes rab kyi
[\[138a.5\]]bdag nyid dang bcas pa nyid kyis lha mo'i nu ma la reg cing dga' ba'o/_/sdug bsngal gsum gyis gzir ba'i 'gro ba la so sor rtog pa'i mchog nyid kyi phyir 'od dpag med kyi cod pan can no/_/bcud len yongs su rdzogs pa'i phyir dang ye shes kyi zla ba'i cha'i myu gu can gyi ral
[\[138a.6\]]pa'i tshogs kyis brgyan pa de kho na nyid kyi cha shas bsdus par bcas pa rnam par 'joms pa po ma yin pa nyid kyi phyir pad+ma dkar pos dbu la mtshan pa'o/_/de bzhin du/_sems can rjes su 'dzin pa yi/_/thugs rjes rjes chags yang dag byung /_/yang dag rdzogs
[\[138a.7\]]pa'i dge chos kyis/_/nyon mongs thams cad nges 'dul byed/_/kun gyis brgyan pa'i gzugs rnams kyis/_/zhi dang sgeg pa 'chang ba po/_/shes rab thabs bdag dam pa'i sku/_/mtshan mor byed pa mchog 'bar byed/_/ces pa dang /_gzhan yang /_bcom
[\[138b\]]
[\[138b.1\]]ldan 'das ma'ang thams cad du/_/bcom ldan 'das mtshungs bsam par bya'o/_/zhes so/_/yang na phyag gnyis pad+ma dmar po rnam par rgyas par byed bzhin pa'o/_/de bzhin du/_sna tshogs sprul pa'i rnam g.yeng gis/_/ma lus 'gro don bya de mchog_/bcom ldan
[\[138b.2\]]'das gzugs bdag nyid ni/_/bsams nas bsgom par brtsam par bya/_/zhes de lta bu ni dang po sbyor ba zhes bya ba'i ting nge 'dzin rang gi don sgrub byed do/_/de nas dkyil 'khor rgyal po mchog_/gzhan gyi don du so sor bsgom par bya'o/_/de'i rjes su 'gro ba mtha'
[\[138b.3\]]dag la thugs rjes bstan nas/_snying gar ye shes sems dpa' hrIHyig gi sa bon las 'od zer kun tu spros nas phyogs bcur gnas pa'i de bzhin gshegs pa'i bdag nyid rnams bkug nas rab tu bcug nas bsam par bya'o/_/de rnams kyang mthar de'i gzugs kyi
[\[138b.4\]]rnam pa yongs su gyur pas 'gro ba rjes su gzung ba'i phyir rab tu phyung nas 'di ltar gzugs kyi rnam pa yongs su gyur nas sngar brjod pa'i zla ba'i dkyil 'khor rnams la ka yig la sogs pa'i sa bon dang mtshan ma rnams su gnas pa bsam par bya'o/_/de bzhin du/_sangs rgyas
[\[138b.5\]]tshogs rnams bkug nas ni/_/rang gi sa bon nang gzhug bya/_/slar yang yid kyis phyung nas ni/_/gnyug ma'i sa bon rim ji bzhin/_/'di yi dgod pa'i rim pa ni/_/dang po'i 'dab ma brgyad kyi rim pa la/_shar du pad+ma spyan ma lha mo bsgom pa blo ldan pa/_/lho ru rin
[\[138b.6\]]chen pad+ma zhes/_/nub tu pad+ma rdo rje can/_/de bzhin g.yon du pad+ma sgrol ma/_me ru pad+ma gos ma ste/_/pad+ma 'bar ba bden bral du/_/pad+ma sngon mo'i khro gnyer can/_/rlung gi zur du yang dag gnas/_/pad+ma rtse mo dbang ldan du'o/_/drug gnyis 'dab ma'i rim pa'i lha
[\[138b.7\]]mo rnams so/_/de rnams ming ni rim par bshad pa ni/_/pad+ma skar mda' pad+ma sgyu ma dang /_/de bzhin pad+ma 'dod pa'i dbang phyug ma/_/pad+ma ldan pa pad+ma mtshungs ma dang /_/de bzhin pad+ma gtum po'i dbang phyug ma/_/pad+ma gsang ma pad+ma chen mo dang /_/pad+ma zla ba phyi mar bshad pa'o/_/
[\[139a\]]
[\[139a.1\]]pad+ma snang ma pad+ma gau rI ma/_/pad+ma mdzod ma dang ni bcu gnyis so/_/de nas gsum pa 'dab ma bcu drug pa de la lha mo rnams rim pa ji lta ba bzhin te/_pad+ma dbang phyug pad+ma'i gdong ma dang /_/pad+ma gtum mar rab tu grags pa dang /_/pad+ma rig pa mchog ma'i
[\[139a.2\]]mchog dang ni/_/slar yang pad+ma rgya mtsho ma dang ni/_/pad+ma snang byed ma zhes rab brjod ma/_/de bzhin pad+ma yid bzhin nor bu dang /_/pad+ma 'dod ma pad+ma 'gro ma dang /_/pad+ma nag mo pad+ma bde ma dang /_/bcu bzhi ma ni pad+ma can ma ste/_/gzhan yang pad+ma sngon ma'i gter ma dang /_/
[\[139a.3\]]pad+ma rnal 'byor dbang phyug ma ni mdzes/_/zhes pa rim pa gsum pa'i lha mo rnams/_/'di ni kun+da zla ba ba mo dang /_/ga pur gang ba lta bur yan lag gsal/_/dga' ba'i tshogs rnams rnam rgyal dgod pa dang /_/mkhur pa'i ri mo cung zad dkar dmar te/_/rnam bkra spyod ma
[\[139a.4\]]sgeg pa rgyun chags par/_/gar sdud glu yis rten la rab tu 'jug_/ut+pal rnam par rgyal ba'i rdzi mas mtshan/_/spyan gsum kun nas mdzes pa'i zhal gcig pa/_/thod pa'i phreng ba mthil du 'byar bye ba/_/rnam rgyas ge sar dam pa'i 'dab bkra ba/_/mtsho las skyes pa
[\[139a.5\]]rnam par kha bye ba/_/dag pa mgo la cod pan du 'chang ba/_/bsnyems bcas gyen du drang por bsgreng ba'i lus/_/kha T+wAM ga la cung zad gzigs par bcas/_/g.yas min la dang g.yas pa'i phyag gnas pa/_/thod pa'i do shal 'od dang rnam sgeg pa/_/phyag gi rtse mor rnam
[\[139a.6\]]bkra'i zhags pas rol/_/phyag gzhan du ni drag po'i lcags kyus brel/_/dga' ba dga' bcas mi dal gar byed do/_/khor yug kun du nyams dang bcas pa drag_/ces pa bskyod pa'i nyams kyis 'khor lo bcings pas gar bya'o/_/de bzhin du glu ni blang bar bya ste/_ji
[\[139a.7\]]ltar/_oM de bzhin gshegs kun la sogs rnam pa sna tshogs mchog gis gzugs 'chang ba/_/rnam pa sna tshogs rnam bkra sems can 'dul ba mchog tu grub pa mchog_/sems can dag pa pad+mo mchog gi dga' ba blta bar gyis/_/a la la la ho/_pad+ma spyan
[\[139b\]]
[\[139b.1\]]ras gzigs pa yi ni dbang phyug thar pa'i dga' ba'o/_/oM sangs rgyas khyod/_rdo rje 'dzin pa khyod/_tshangs pa dang khyab 'jug dang dbang phyug chen po khyod/_/zla ba nyi ma khyod/_a la la la ho/_pad+ma dzA la shrIHzhes glu blang /_slar yang pra kr-i ta'i skad kyis glu len pa/_/rnam
[\[139b.2\]]pa mang po 'dul ba'i rnam pa yi ni gnas/_/rab las gar gyis sdud pa'i sangs rgyas gar dbang phyug_/tshogs ni rnam sad yid ni rnam par rmongs pa'i gar/_/gar gyi gar gyis ma 'dres glu 'di blar gsang bcas/_/zhes pra kr-i ta'i glu yis glu len par byed do/_/
[\[139b.3\]]phyi rol du pi wang ma la sogs pa'i lha mo'i tshogs dang lhan cig tu pad+ma pheg rdob kyi rol mos bcom ldan 'das la yang dag par bstod cing pheg rdob rjod par byed do/_oM pad+ma pad+ma hrIH_oM pad+ma pad+ma shrIH_oM pad+ma pad+ma d+hi/_oM pad+ma pad+ma trIM/_oM pad+ma pad+ma hIM/_oM pad+ma pad+ma b+h+rUM/_
[\[139b.4\]]oM pad+ma pad+ma hrAM/_oM pad+ma pad+ma shrI/_zhes pas pad+ma 'dab ma brgyad pa'i snying por gar byed do/_/'di ltar gsal byed sum cu rtsa drug gi rang bzhin gyi lha mo rnams bsam mo/_/ci ltar mthar gnas la sogs pa'i rab tu dbye ba las ra yig spangs pa rjes su sna ldan
[\[139b.5\]]la sogs pa dang bcas pa rjes su sna ldan la sogs pa dbyangs thung ngu ni thabs so/_/ring po ni shes rab kyi rang bzhin no/_/de'i phyir rnal 'byor mtha' yas pa'i dkyil 'khor gyi 'khor lo spro bar byed pa'i bdag nyid dkyil 'khor gyi 'dren pa dbus [(]gyi [,]kyi [)]ze 'bru la blta
[\[139b.6\]]bar bya'o/_/de la 'phags pa'i lam yan lag brgyad pa rnam par dag pa pad+ma brgyad pa'i nang gi rim pa'o/_/rten cing 'brel bar 'byung ba bcu gnyis rnam par dag pa gnyis pa'o/_/stong pa nyid bcu drug rnam par dag pa gsum pa'i zhes khong du chud nas de'i rjes
[\[139b.7\]]su hrIHyig las khams gsum pa khyab pa'i 'od zer gyi tshogs spros nas/_chos ston pa la sogs pa mtha' yas pa'i thabs rnams kyis sems can thams cad de bzhin gshegs pa nyid la so sor bkod nas/_de bzhin gshegs pa de rnams bkug nas de'i
[\[140a\]]
[\[140a.1\]]sa bon nang du bcug nas dkyil 'khor gyi 'khor lo bsrung ba'i ched du khro bo'i gzugs kyis dbyung bar bya'o/_/de la/_ma dad phung po 'jig lta dang /_/shes bya'i sgrib pa zad pa dang /_/dad pa'i rang bzhin bzang po ni/_/shar sgor pad+ma lcags kyu'o/_/
[\[140a.2\]]kha dog dkar po chen po'i sku/_/rab spros khro bos kun tu 'khrugs/_/sngon po dmar por snang ba'i zhal/_/spyan gsum 'jigs pa'i gzugs can te/_/lcags kyu tho ba 'khor lo dang /_/thod pa kha T+wAM sdigs mdzub rnams/_/'chang zhing nyi ma'i dkyil 'khor dbus/_/
[\[140a.3\]]son cing rtag tu bzhugs pa'o/_/le lo nyon mongs pa yi bdud/_/mthar 'dzin lta ba mi mthun phyogs/_/rnam dag brtson 'grus yang dag byung /_/'bar ba'i gser gyis mtshungs pa ste/_/ge sar sngon po'i zhal la ni/_/spyan ni gsum po 'chang bar byed/_/dbyug pa
[\[140a.4\]]zhags pa thod pa dang /_/kha T+wAM sdigs mdzub nor bu'o/_/ma lus sangs rgyas rnams kyi tshogs/_/'dul ba'i don du yang dag gdengs/_/nyi ma'i gdan ni kun tu gnon/_/pad+ma zhags pa'ang lho phyogs su'o/_/'chi dang brjed ngas log lta dang /_/chos kyi sgrib pa
[\[140a.5\]]mi mthun phyogs/_/rnam dag dran pa yang dag byung /_/pad+ma lcags sgrog nyi ma'i 'od/_/dmar gnag dkar ba'i spyan gsum gyi/_/dmar ser me yi 'od rnams kyis/_/gsal ba'i zhal gyis khros pa yi/_/'od kyis nam mkha' kun rtogs pa/_/thod pa kha T+wAM ga
[\[140a.6\]]bsnams shing /_/sdigs mdzub 'khor lo 'chang ba po/_/g.yas brkyang gnas su gnas pa'o/_/lcags sgrog pad+ma phyag gis bsnams/_/nub kyi phyogs su kun song ste/_/nyi mar thugs rje'i gter bsam bya/_/rnam g.yeng lta ba mchog 'dzin dang /_/lha yi bu bdud bya
[\[140a.7\]]ba'i sgrib/_/rnam par g.yeng bas rab gtum 'od/_/dam pa'i ting nge 'dzin rang bzhin/_/ljang gnag dkar ba'i rnam pa yi/_/zhal gyis kyang ni rnam par brgyan/_/bai DUr+ya 'od spyan gsum pa/_/pad+ma 'bebs pa pad chen po/_/rdo rje ral gri kha T+wAM ga_/sdigs mdzub snod
[\[140b\]]
[\[140b.1\]]kyis brgyan par bya/_/de nas 'gro ba'i bya byas nas/_/de yi mi mthun phyogs zad skyes/_/de bsdus brtan par bltas nas ni/_/byang gi sgo ru nyi ma la'o/_/khros pas stag gi pags pa'i gos/_/sbrul gyi rgyan gyis brgyan pa dang /_/thod pa'i phreng ba'i cod pan can/_/thor
[\[140b.2\]]cog lnga ni 'chang ba dang /_/dgug dang gzhug dang 'ching ba dang /_/de bzhin du ni mnyes par byed/_/rnam par gzhom du med pa'i las/_/gzhan ni khyad par las shes bya/_/zur ma rnams su mkha' 'gro ma/_/zhal gcig pa la phyag bzhi pa/_/spyan gsum kha dog
[\[140b.3\]]sna tshogs pa/_/gtsigs pa'i zhal gyis 'jigs par byed/_/snod dang cang te'u kha T+wAM ga_/dril bu zhes pa 'chang zhing bstod/_/sna tshogs chu skyes zla dbus gnas/_/de bzhin phyogs rim g.yas brkyang bcas/_/ro langs drag po'i sgra ldan ma/_/rdo rje mche ma stobs
[\[140b.4\]]chen ma/_/yan lag thams cad bsdus pa'i rgyus/_/kun du 'khod cing rnam gnas pa/_/dkyil 'khor pa nyid bsam par byas/_/dkyil 'khor bdag po la mngon phyogs/_/de'i rjes su 'di rnams kyi sa bon gyi yi ge rnams ni/_oM trAM hUM khaM hUM lAM mAM pAM tAM b+h+rUM khaM hriM hroM hUM
[\[140b.5\]]baM oM hUM oM AHhUM zhes pa phung po dang skye mched dang khams dang lus dang ngag dang yid rnams thams cad du ji ltar rigs par thams cad dgod par bya'o/_/gzhan yang gsungs pa/_buM hUM AM hri khaM lAM mAM pAM tAM dzaHhUM baM hoH/_kha raM k+ShiM dzAM k+ShaM Sh+kaM saM khaM zhes pa de lta bu'i rang gi sa bon
[\[140b.6\]]gAM raM khaM hUM dang mtshan ma rang gi rten la brten pa'i sku'o/_/gzugs la sogs pa ni gzugs rdo rje ma la sogs pa'o/_/sa la sogs pa ni spyan ma la sogs pa'o/_/gzugs la sogs pa'i phung po lnga po ni rnam par snang mdzad la sogs pa'i sangs rgyas rnams so/_/de
[\[140b.7\]]bzhin du mig la sogs pa rnams su bcug pa'i sa'i snying po la sogs pa rnams kyang ngo /_/legs brtan nyid kyi sems dpa' yis/_/dang por thar pas shes byar grags/_/zhes pa de ltar kun nas grub/_/dam tshig dkyil 'khor bltas nas ni/_/snying ga'i ye
[\[141a\]]
[\[141a.1\]]shes sems 'od kyis/_/ye shes dkyil 'khor dgug par bya/_/'di ni dkyil 'khor rgyal po mchog gi ting nge 'dzin du yongs su grags pa'o/_/de nas snying ga'i sngags kyi 'od zer gyis ye shes kyi dkyil 'khor bkug nas dam tshig gi dkyil 'khor gyi 'khor
[\[141a.2\]]lo la 'o ma la 'o ma bzhin gcig tu 'dres pa'i dngos pos rab tu zhugs par bsam par bya'o/_/shes rab dang thabs las byung ba bde ba chen po'i ting nge 'dzin gyis mchog tu ro myang ba dang dkyil 'khor gyi 'khor lo mtha' dag blta bar bya'o/_/de'i rjes su mchod yon gyi
[\[141a.3\]]snod du me tog dang tsan+dan la sogs pa sbyor bar bsams nas/_pad+ma lcags kyu la sogs pa'i khro bo rnams kyis dkyil 'khor 'khor lo la srung ba byas te mchod yon dang me tog dang tsan+dan la sogs pa dbul bar bya'o/_/de nas rang gi snying ga'i sa bon gyi 'od zer gyis bkug pa'i
[\[141a.4\]]de bzhin gshegs pa rnams la mchod pa'i lha mo spros pa rnams kyis yang dag par mchod nas dbang bskur bar gsol ba gdab par bya'o/_/de nas de rnams ye shes lnga'i rang bzhin gyis gang ba'i nor bu'i bum pas/_dkyil 'khor gyi bdag po dang dkyil 'khor la mngon par
[\[141a.5\]]dbang bskur bar bsam par bya'o/_/oM sarba ta thA ga ta a b+hi Shiny+tsa ka sa ma ya shri ye hUM/_de bzhin du rnam par bsams nas mchod par bya ba dang /_mchod pa po dang mchod pa'i bdag nyid sems tsam mo zhes rnam par bsams nas sngags 'di brjod par bya'o/_/oM sarba ta thA ga
[\[141a.6\]]ta pU dza badzra swa b+hA ba At+ma ko\u0f85haM/_slar yang dkyil 'khor gyi 'khor lo la sngar brjod pa'i rim pas mchod par bya'o/_/de'i rjes su sgra brnyan bzhin du sgra'i tshogs mtha' dag nges par brtags nas dkyil 'khor gyi lha mo rnams 'chad bzhin pa'i bstod pa zhal nas brjod par bsams
[\[141a.7\]]nas/_rdo rje chen po phyag 'tshal 'dud/_/bde ba chen po phyag 'tshal bstod/_/dga' ba chen po phyag 'tshal 'dud/_/phrin las chen po phyag 'tshal 'dud/_/khyod las rdo rje dang sems dpa'/_/khyod las pad+ma legs sprul pa/_/khyod las rin chen lha mo che/_/
[\[141b\]]
[\[141b.1\]]sna tshogs rdo rje de bzhin nyid/_/khyod las sangs rgyas dpa' bo che/_/yang dang yang du yang dag 'byung /_/khyod las chos dang dge 'dun yang /_/khyod las pha rol phyin pa'i tshogs/_/byang chub sems dpa' sems dpa' che/_/khyod las gzugs kyi dkyil 'khor dang /_/khyod
[\[141b.2\]]las phyag rgya dang sngags kyang /_/slar yang khro bo'i rgyal po'i tshogs/_/slar yang pra kr-i ta'i skad kyis bstod pa/_/yon tan mchog thob shin tu dga'/_/bde ba chen po mchog tu gyur/_/a la la hoH/_mtha' dag bde chen de bzhin gshegs/_/mthong zhing nyams kyis gnas
[\[141b.3\]]pa'o/_/bde ba chen po bsams pa las/_/de ring bde ba chen po yi/_/ro yis gang bar byed pa'o/_/a la la hoH/_mchog tu bde ba chen po ni/_/khyod la phan pa rab tu byed/_/pad+ma'i gnas kyi nang du ni/_/rdo rje rdo rje 'di 'grub byed/_/ces bstod pa dang mchod pa byas la mchod
[\[141b.4\]]pa'i lha mo rnams lha'i lus la rab tu zhugs par bsams nas de'i rjes su thog mar ya yig gis rlung gi dkyil 'khor nag po gzhu'i dbyibs can bsams nas de'i steng du ra yig gis me'i dkyil 'khor gru gsum 'bar bas mtshan pa/_de'i steng du bdud rtsis yongs su gang
[\[141b.5\]]ba'i thod pa bsams nas bdud rtsi de hUM yig gis spar ba dang /_AHyig gis bsil bar 'gyur ba dang /_oM yig gis bdud rtsi'i rang bzhin du rnam par bsgoms nas lce la hUM yig gis rdzogs pa'i rdo rjes byin gyis brlabs par bsams la snying gar gnas pa'i dkyil
[\[141b.6\]]'khor gyi 'khor lo mtha' dag bdud rtsis tshim par bya'o/_/de nas hrIHyig de las 'od zer 'phros nas de bzhin gshegs pa rnams bkug ste gnyug ma'i snying ga'i nang du bsgom par bya'o/_/yongs su rdzog pa bsgom pa'i don du rnam par dpyad pa brtsam par bya ste/_gcig dang
[\[141b.7\]]gcig min sogs brtags pas/_/phyi rol dngos po mi 'grub ste/_/de nyid phyir na de gzung dang /_/rnam par shes pa'ang yod ma yin/_/des na 'di dag rang nyid tshul/_/rang la rag las gdan la khyab/_/ji bzhin yin dang ji bzhin min/_/'gro ba 'di dag rtogs par
[\[142a\]]
[\[142a.1\]]bya/_/'di de dam pa'i don can gyi/_/byang chub sems so 'di de ni/_/shes rab pha rol phyin pa'i dngos/_/'di nyid mchog gi stong nyid kyi/_/ye shes de las de bzhin du/_/rnam dag gzugs nyid de yi gzugs/_/med pa nyid phyir de dbyer med/_/dge ba'i
[\[142a.2\]]sems byung sems rang bzhin/_/dkyil 'khor pa kun shes par bya/_/zhes pa las rgyal po mchog gi ting nge 'dzin to/_/de'i rjes su snying ga'i zla bar pad+ma phra mo la gnas pa'i hrIHyig thig le dang bcas pa yungs kar gyi 'bru'i tshad tsam gzi brjid kyi gzugs thams cad yang dag
[\[142a.3\]]par bsdus nas rang gi nga rgyal gyis bsam par bya'o/_/de la sems brtan par byas nas dub pa skyes pa la sems de la nga rgyal dang bcas par byas nas yud tsam gyis dkyil 'khor gyi 'khor lo bsam par bya'o/_/gzi brjid dang thig le las skyes pa'i 'od zer gyi phung pos
[\[142a.4\]]lce dang mgo la ngag dang lus la sogs pa spros nas thig le la gzi brjid 'phrog par byed par bsams nas thig le tsam gyi nga rgyal gyis gnas par bya'o/_/slar yang gzi brjid 'phrog par byas nas rang gi lus las nges par snang bar bya'o/_/de bzhin du yang nas yang du 'phro
[\[142a.5\]]ba dang sdud par byed pa nyid kyis thig le'i rnal 'byor bsgom par bya'o/_/rnal 'byor pa ni rgyal ba dang /_mngon par shes pa dang grub pa rnyed do zhes pa man ngag go/_/yang na sna'i rtse mor rang gi lha'i mtshan ma phra mo de'i nang du dkyil 'khor gyi 'khor lo mtha' dag bsgom
[\[142a.6\]]par bya'o/_/snying rje dang shes rab ma bral bar sgom par byed pa 'di ni phra mo'i rnal 'byor bsgom par bya'o/_/ji srid brtan par gyur par blta bar bya ste/_brtan par gyur pa phra mo'i rnal 'byor spro ba dang sdud par byed pa ni myur du dkyil 'khor gyi 'khor lo'i dngos grub thob par byed do zhes pa
[\[142a.7\]]dgod pa'i nus pa ji lta ba bzhin du gsungs pa/_zla ba'i dkyil 'khor rdzogs pa la/_/de'i nang du gnas bsam pa/_/dang por smig rgyu'i rnam pa ste/_/du ba'i rnam pa gnyis pa can/_/gsum pa mkha' snang dang mtshungs pa/_/bzhi pa sgron ma lta bu ste/_/lnga pa rtag tu snang
[\[142b\]]
[\[142b.1\]]ba na/_/sprin med nam mkha' lta bu'o/_/de ltar rim par byas pa'am/_/so so re rer nges med pa/_/srog ni spro zhing dbyung bar bya/_/de ltar mtshan ma lnga yis ni/_/sems ni brtan par gyur pa yi/_/'gro ba'i don ni rab sgrub byed/_/rnal 'byor pa ni phul du byung /_/zhes pa thig le'i
[\[142b.2\]]rnal 'byor la sogs pa bsgom pa'o/_/de nas sangs rgyas kyi ting nge 'dzin la gnas pa rang dang sngags dbyer mi phyed par byas pa las phan tshun ma 'khrug pa gsal ba myur ba ma yin pa thogs pa ma yin par gsang sngags gdon par bya ste/_da ltar oM yig la sogs pas khyab par bya'o/_/
[\[142b.3\]]de la 'di ni sngags te hrAM hUM A rmes kha su hA ma re shwa re ki lo barmA sa pa hriM oM/_hriM ni si waHraN+Da pA paM oM zhes so/_/lha mo thams cad kho na yi/_/ming dang sngags ni nges sbyar bya/_/oM yig dang por spel ba yis/_/phyi nas de la hrIM dgod bya/_/de bzhin mkha' 'gro ma dag kyang /_/
[\[142b.4\]]hUM phaT yi ge yang dag ldan/_/khro bo rnams kyi ming oM dang /_/hUM phaT yi ges brgyan pa'o/_/de bzhin dzaHhUM baM hoHrnams/_/sa bon rim pa'i mthar thug dgod/_/lha mo'i hri baM yang dag 'byung /_/mkha' 'gro ma rnams hUM phaT 'byung /_/phyi yi pad+ma'i pi wang sogs/_/sngar
[\[142b.5\]]brjod cho gas dran par bya/_/de bzhin de rnams kho na'i tshogs/_/sngar brjod gsang sngags brjod par bya/_/de bzhin rim par bya ba ni/_/re re'am 'khrul med ma yin par/_/'byung zhing spro ba'i bsam gtan dang /_/sngags kyi mthar yang yang dag bsdu/_/rtsol ba'i rlung
[\[142b.6\]]gis bkug nas ni/_/rang gi sa der nges par gzhag_/byang chub rang sa bon der blo/_/bsam gtan bzlas pa'i go char gnas/_/zhes pa bzlas pa'i cho ga'o/_/bsam gtan nam bzlas pa byed pa gang gi tshe bying ba dang rgod pa'i sems la blta ba de'i tshe bying ba'i sems
[\[142b.7\]]la lha mo'i glus bskul ba bzhin du 'khor lo mchod par bya ba dang bsgom pa brtsam par bya'o/_/rgod na thig le'i rnal 'byor la sogs pa sgom par byed pas dngos po rnams kyi gcig dang gcig min la sogs pa rnams dpyad par bsam/_de bzhin du bying ba'i sems la ni le
[\[143a\]]
[\[143a.1\]]lo dang rgod pa zhig nas zad do zhes pa zhum par nges par bzung ba las lha mo rnams kyi glus yang dag par bskul bas dang rgod pa la thig le'i rnal 'byor la sogs pas de kho na nyid bsgoms pas som dngos po rnams kyis rnam par dpyad pas stong pa nyid kun du
[\[143a.2\]]dmigs pa'i phyir ro/_/de bzhin du rnal 'byor pa'i sems yod pas chung ngu nas 'khor ba nyid blta bar bya'o/_/de'i tshe mgo bo las mtho gang tsam du a yig gis zla ba'i dkyil 'khor bsgom par bya'o/_/de'i steng du bdud rtsi'i gzugs can gyi oM yig bsams nas snying
[\[143a.3\]]ga dang mgo bo las sngags kyi 'od zer spros nas oM yig zla ba dang bcas pa de zhu bar bltas nas de'i bdud rtsis lus kyi nang bum pa bzhin du yongs su gang bar bsams nas/_bdud rtsis nang dang phyi rol ba spu'i khung rnams su gang bas zil pa bzhin du gang bar bsams pas
[\[143a.4\]]dub pa nye bar zhi bar bya'o/_/de ltar ngal sos pa dang skad cig gcig la bde ba'i tshogs ma 'khrugs pa'i thig le la sogs pa bsgoms pas sngar bzhin du gsang sngags ma 'khrugs pas bzlas par bya'o/_/de nas bsgoms pa dang bzlas pa dag gis dub par gyur na phyi rol gyi
[\[143a.5\]]mchod pa'am cho gas yud tsam du stong pa nyid du bsgom par byas nas rnam par smin pa las byung ba'i lus kyis langs te phyi rol mchod pa'i dus su rang gi lha'i rnal 'byor dmigs te bris sku la sogs pa'i mdun na bcom ldan 'das kyi mdun du dkyil 'khor byas nas bdag nyid la
[\[143a.6\]]mchod de/_dkyil 'khor ba rang gi snying ga nas gzugs brnyan lta bu'i dkyil 'khor gyi 'khor lo spros nas gsang ba dang phyi'i lha sprul pa'i mchod pa rnams kyis mchod nas rang gi snying ga'i sngags kyis dkyil 'khor gyi 'khor lo la mchod par bya'o/_/de nas zas kyi dus su yud
[\[143a.7\]]tsam gyis rang gi lha'i rnal 'byor byas nas zas la oM yig la sogs pa'i yi ge gsum gyis rim gyis bdud rtsir byas nas mchog tu rnam par dag pa'i sems kyis tshim par bya'o/_/thun mtshams kyi dus su yud tsam gyis rang gi lha'i 'khor lo bsgom par byas nas sngar brjod pa'i
[\[143b\]]
[\[143b.1\]]cho gas bsgom pa byas nas bzlas pa bya'o/_/de nas zla ba'i snying gar bsams nas rnal 'byor pa bde bar gnyid log par bya'o/_/slar yang tho rangs rab tu sad par gyur pa na lha mo'i glu rnams kyis bskul bzhin par bdag nyid bsam par bya'o/_/langs nas sngar brjod pa'i cho gas
[\[143b.2\]]bsgom pa byas nas bzlas pa byas so/_/de bzhin du ji srid pa'i srid du rgyud las gsungs pa'i mtshan ma thob pa de srid du nyi ma so sor ro/_/de nas de bzhin du ji ltar nus pa dang ji ltar tshogs pa bzhin du mchod pa'i tshogs byas nas mthar gshegs su gsol bar bya'o/_/bde ba'i
[\[143b.3\]]sgrub thabs dam pa'i gzhung rigs byas gang 'dir/_/bsod nams las byung grub pa thob pa las pad+ma/_/dra dpal sgrub pa kho na nye bar spangs pa des/_/skye bo'i tshogs rnams byang chub mchog bde thob gyur cig_/ces pa pad+ma dra ba dpal 'byung ba'i sgrub thabs rgyal ba dpal ye
[\[143b.4\]]shes kyis mdzad pa rdzogs so//_//kha che'i paN+Di ta su ma na shrI dang /_bod kyi lo tsA ba dge slong rin chen grub kyis bsgyur cing zhus te gtan la phab pa//[ {D1751}]@##/_/rgya gar skad du/_pad+ma A ba lo ki te shwa ra s+ya pad+ma dzA la kra me Na b+ha ga ba te maN+Dal
[\[143b.5\]]pU dzA bid+hiH/_bod skad du/_pad+ma spyan ras gzigs dbang phyug gi pad+ma dra ba'i rim pas bcom ldan 'das kyi dkyil 'khor du mchod pa'i cho ga_/'phags pa spyan ras gzigs dbang phyug pad+ma dra ba la phyag 'tshal lo/_/mtha' med 'khor ba'i rgya mtsho yi/_/nang du rgyu ba'i
[\[143b.6\]]'jig rten rnams/_/mnga' bdag thugs rjes non pas 'don/_/'jig rten dbang phyug rgyal gyur cig_/kun mkhyen gyis kyang legs shes min/_/zab cing rgya che'i chu gter ni/_/pad+ma'i phyag gis thugs rjes mkhyen/_/brling par mdzad pa la phyag 'tshal/_/ban+du ka
[\[143b.7\]]dang se 'bru mtshal bzangs pad+ma rA ga dang /_/rgya skyegs khu ba zhu ba dmar po'i gdan dang pad+ma gser/_/snang las rnam par rgyal nas thugs rjes dmar po'i mchog gi sku/_/'jig rten dbang phyug bla ma 'di ni mchog gsal rnam snang byed/_/de ni sems can thams cad yon
[\[144a\]]
[\[144a.1\]]tan phun tshogs kun 'dzin pa/_/'jig rten dbang gi dbu la rtag tu yang dag gnas bcas pa/_/'dod chags la sogs nyes pa bzhi ldan bde bar gshegs pa'i gtso/_/yon tan mang po yang dag gnas pa'i 'od dpag med la 'dud/_/pad+ma rA ga rnam par
[\[144a.2\]]bdar dang gser dang snang byed 'od/_/tshogs rnams rab 'dzag byu ru'i sdong po zangs dang mtshal bzangs mdzes/_/mkha' mnyam snang ba mtha' yas yon tan rgya che 'od dpag med/_/bcom ldan 'jig rten mgon po'i cod pan rgyan gyur la phyag 'tshal/_/gang gis sangs
[\[144a.3\]]rgyas bcom ldan 'das dang byang chub sems dpa' thams cad kyis kyang mi shes pa'i spyod pa ni bdag gi pags pa'i mig gi sku bzhi'i ngo bo'i rang gi ngo bo dkyil 'khor mchod pa'i cho ga brjod par bya'o/_/de yang bdag nyid bzhad gad du byed pa gal te yang /_de lta na yang de'i drin
[\[144a.4\]]'dis/_/tshogs rnams bdag la chen por 'char/_/gang gi rgyu mtshan de rnams ni/_/nor lha'i phrin las bzang po rnams/_/de phyir gzhan la phan don du/_/ji bzhin pa ni ma yin yang /_/yongs su ngal gang legs pa yi/_/shin tu chung gyur kyang mdzes
[\[144a.5\]]byed/_/mchod pa'i cho ga dam pa'i lam/_/legs pa de 'di mnyes gyur cig_/cung zad ci yang shes byed pa/_/las thams cad pa bdag gis brjod/_/dang po re zhig tshangs pa'i yud tsam la rdo rje slob dpon stan las langs nas gos yongs su bgos te lha'i ngag gi
[\[144a.6\]]tha snyad bya zhing 'jig rten pa'i phal pa'i skad kyis 'dris pa yongs su spangs pa'am/_mi smra bar byas pa phyi rol gyi sar gtsang sbra'i phyed du yang dag par brten par bya'o/_/de la nyi ma snga dro kha shar la phyogs pa dang /_nyi ma gung la lhor phyogs pa dang /_dgongs mo nub tu phyogs
[\[144a.7\]]pas nye bar 'dug ste langs nas rtags la gcig dang bshang lam la gsum dang de bzhin du lag pa g.yon pa la bcu dang gnyi ga la bdun sbyin par bya bas dag par mngon par 'dod do zhes pa'i rim pas gtsang sbra bya'o/_/de nas slar yang kha bshal nas dal gyis dkyil 'khor gyi
[\[144b\]]
[\[144b.1\]]khang par 'jug par bya'o/_/zhugs nas oM sarba ta thA ga tA nAM pA da ban+da naM kA ro mi/_oM na maHsarba bud+d+ha bo d+hi sa twe b+h+yaHda sha dika lo ka d+hA tu bya bas+thi te b+h+yaHsa sra ba ka pra te ka bud+d+he b+h+ya/_zhes pas shar dang lho dang nub dang byang du bskor bas phyag bya'o/_/de nas 'jam pa'i stan la yang dag par nye bar
[\[144b.2\]]'dug nas/_bla ma bdag nyid gang du bris pa'i dkyil 'khor gyi shar gyi char kha nub phyogs pa'am gal te ma yin te bris pa'i dkyil 'khor med na de'i tshe ston pa po blo bzang pos gal te sa la kha shar du phyogs par gyur nas ye shes kyi lha la mchod pa bya'o zhes gsungs pa'i phyir/_de la
[\[144b.3\]]oM badzra u da ka hUM zhes khyor ba'i chu la mngon par bsngags te chu'i nyes pa bsal nas lan gsum du mgo la mngon par bskur bar bya'o/_/de nas oM badzra u da ka ma mA shrI pad+ma a wa lo ki te shwa ra mu ne ba ra ma pa ra ma a nu ta no A na na A di shud+d+haM gu ru swA hA/_zhes pas lag pa dang gdong
[\[144b.4\]]khrus bya'o/_/de nas bsam gtan gyi phyag rgya bcings la/_bcom ldan 'das pad+ma spyan ras gzigs dbang phyug la bstod pas bstod par bya'o/_/skyon med yon tan gyis mdzes pa/_/rgyal ba 'od dpag med kyis brgyan/_/cod pan bkra shis sbyin pa po/_/thugs rje'i bdag nyid
[\[144b.5\]]khyod la 'dud/_/pad+ma mchog gi 'od kyi lus/_/pad+ma mchog gis 'dzin pa dang /_/pad+ma'i dpal gyi gter gyi phyag_/pad+ma chen po'i gdan la bzhugs/_/ral pa'i dkyil 'khor dam pa 'chang /_/thams cad mkhyen pa'i 'byung gnas 'dzin/_/sems can 'don par
[\[144b.6\]]byed la mkhas/_/sems can dbugs 'byin mdzad pa'i phyag_/dman dang gzhan la rjes brtse ba/_/sems can smin par mdzad pa la/_/rtag tu sems can des gnas pa/_/sems dpa' chen po bstod pa'i bdag_/sems dpa'i snying po mchod pa la/_/rgyu
[\[144b.7\]]med sems can mnyes gshin pa/_/sman gyi rgyal po dang mtshungs pa/_/nyi ma zla ba me yi spyan/_/shin tu rnam par dag yon bdag_/shin tu rnam dag go 'phang gnas/_/shin tu rnam dag rab sbyin pa/_/dam chos mdzod kyi bdag po ste/_/yid bzhin nor bu mnyam
[\[145a\]]
[\[145a.1\]]pa'i 'od/_/thar pa'i lam la rab gnas pa/_/sna tshogs 'jigs pa 'phrog par byed/_/yon tan mgon po khyod la bstod/_/thugs rje chen po khyod la 'dud/_/byams dang dga' ba la phyag 'tshal/_/pha rol phyin pa drug phyag 'tshal/_/khyab bdag chen
[\[145a.2\]]po khyod zhabs la/_/sa la lhung nas bdag phyag 'tshal/_/sa stengs 'jig rten dag byas pa/_/nyes pa zad par mdzad pa la/_/ji ltar mkha' ni pha rol mtha' med cing /_/nyi ma'i rab gdung mtshungs med ji bzhin nyid/_/ji ltar sangs rgyas yon tan mtha' med nyid/_/
[\[145a.3\]]khyed kyi brtse chen mtha' med de bzhin nyid/_/nam mkha' ma lus kun du gnas/_/rtag tu 'gro drug rgyu byed pa/_/kun nas 'don pa byed 'dod khyod/_/srid pa'i bar du bdag phyag 'tshal/_/'jig rten bla ma 'phags pa khyod zhabs pad+ma la/_/bdag gis bstod pa'i bya ba
[\[145a.4\]]'di dag kun phul las/_/yang dag byung ba'i bsod nams mngon byung nyer thob pa/_/skye bo rnams kyis rtag pa kho nar 'byung bar gyis/_/long ba mgon med lam med rab zhugs pa/_/srid pa'i sdig pa'i tshogs su nges byin lus/_/bsod nams 'di yis nyes pa ma lus
[\[145a.5\]]par/_/slar ni mi skye myur du grol gyur cig_/sdug bsngal rnam par spangs shing mun pa'i tshogs bsal ba/_/chags pa nye ba'i chags bral 'khod pa'i rgyu tshogs kyis/_/'khor ba rgyu ba por rgyur yul sprul mche ba yi/_/phrag tu nyer son nyen pa bdag la'ang rab srungs
[\[145a.6\]]shig_/dam pa'i lam ston mchog tu che ba'i don bcas 'dzin/_/mchog gi dbang phyug dang ni myur du lam ston cig_/las kyi chu rlabs g.yo ba'i drag po'i yul 'dzin pa/_/'jigs pa'i dbang po rab drag chu srin 'jigs rung mtshan/_/'khor ba'i rgya mtsho sgrol
[\[145a.7\]]byed skya 'dzin bcom ldan 'das/_/snying rje'i gter gyis myur du pha rol bdag drongs shig_/'jig rten khams kyi lha dbang pad+ma spyan ras gzigs/_/sems can ma lus srid pa'i sdug bsngal tshogs rnams 'phrog_/bdag dang 'gro kun 'jigs 'phrog bdag nyid chen po
[\[145b\]]
[\[145b.1\]]khyod/_/rtag tu mi 'bral mthong bar 'dir ni yod gyur cig_/skyo dang nyer chags spangs pa mtshungs med dri bral brtson 'grus ldan/_/gzhan phan nges dga' bdag ni nges pa bdag la dogs pa med/_/rgya che yon tan rtag tu phyug pa nyes pa rab rgyas grol/_/rab mchog pad+ma'i phyag
[\[145b.2\]]khyod ji bzhin kho nar bdag gyur cig_/ces bstod pa bya'o/_/de nas byams pa dang snying rje dang dga' ba dang btang snyoms te tshangs pa'i gnas bzhi bsgom par bya'o/_/de ltar bsgom par byas la bdag nyid sngags kyi dkyil 'khor bsrung ba'i don du sdigs mdzub dang mthe bo'i se
[\[145b.3\]]gol rnams kyis shar la sogs pa'i phyogs dang phyogs bral rnams su bgegs bskrad par bya ste/_oM a mr-i ta kuN+Da li ha na ha na hUM phaT ces pa'i sngags kyis so/_/de nas rang gi snying gar paM las skyes pa'i pad+ma dmar po de'i steng du zla ba'i dkyil 'khor de'i steng du hrIHyig kha dog
[\[145b.4\]]dkar po bsams nas nam mkhar sangs rgyas dang byang chub sems dpa' nyan thos kyi dge 'dun dang bcas pa thams cad snang bar gyur par rnam par bsam par bya'o/_/rang gi 'dod pa'i lha'i gzugs rnams dkyil 'khor gyi 'khor lo bla ma rnams dang bcas pa snang bar gyur par bya'o/_/
[\[145b.5\]]oM sarba ta thA ga ta A da ya saM sra ba ka pra t+ye ka bud+d+ha bo d+hi satwa At+ma kaM a nu gra hA ya ga ga na ta le A bi ra b+hA ban+tu hUM hUM hUM yuSh+ma b+h+yaM na maHswA hA/_zhes pa snang bar gyur pa'i sngags so/_/slar yang hrIHyig de las gzugs dang sgra dang dri dang ro dang reg bya rdo rje ma'i lha mo rnams dang phyi rol gyi rnam
[\[145b.6\]]pa sna tshogs pa'i me tog la sogs pa'i lha mo rnams kun du spros nas de nyid yang dag par mchod de bdag de rnams la dbul bar byas nas thal mo sbyar te phyag dang bcas par bya'o/_/de bzhin du sngags kyang bklag par bya'o/_/oM sarba ta thA ga ta puSh+pa pU dza me g+ha sa mu dra s+pha ra Na sa ma ya
[\[145b.7\]]shri yaM hUM/_de bzhin du d+hU ba la sogs pa rnams so/_/'di ltar nam mkhar snang bar gyur pa'i dkyil 'khor mchod par bya'o/_/de nas sdig pa bshags pa sngon du 'gro bas dkon mchog gsum la skyabs su 'gro ba'i tshigs su bcad pa bklag par bya'o/_/sangs rgyas
[\[146a\]]
[\[146a.1\]]bla ma phyag 'tshal lo/_/skyob pa'i chos la phyag 'tshal lo/_/dge 'dun che la phyag 'tshal lo/_/gsum la'ang rtag tu phyag 'tshal lo/_/dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la
[\[146a.2\]]rjes yi rang /_/sangs rgyas byang chub yid kyis gzung /_/sangs rgyas chos dang tshogs mchog la/_/byang chub bar du bdag skyabs mchi/_/rang gzhan don ni rab bsgrub phyir/_/byang chub sems ni bskyed par bgyi/_/byang chub mchog gi sems ni bskyed bgyis shog_/_
[\[146a.3\]]sems can thams cad bdag gis mgron du gnyer/_/byang chub spyod mchog yid 'ong spyad par bgyi/_/'gro la phan phyir sangs rgyas 'byung gyur cig_/sdig pa thams cad bshags pa dang /_/bsod nams rjes su yi rang dang /_/gang 'phags yan lag brgyad gso sbyong /_/
[\[146a.4\]]byas sam kun du spyad par bgyi'o/_/zhes so/_/de nas slar yang tshangs pa'i gnas bzhi bsgom par byas nas don dam pa las chos thams cad bdag med pa 'dus byas thams cad skad cig pa mya ngan las 'das pa zhi ba'o zhes khams gsum pa sems tsam kho na'o zhes sngags kyi don
[\[146a.5\]]bsgom par bya'o/_/oM swa b+hA ba shud+d+haHsarba d+harmAHswa b+hA ba shud+d+ho\u0f85haM/_oM swa b+hA ba shU n+yeHsarba d+harmAHswa b+hA ba shU n+yo\u0f85haM/_oM shU n+ya tA dz+nyA na badzra swa b+hA ba At+ma ko\u0f85haM/_zhes so/_/de nas nang gi mi shes pa'i mun pa yongs su bskor ba'i snying ga'i khung bu'i nang du son pa sems la
[\[146a.6\]]gnas pa rnam par bsams nas/_de'i mun pa'i rnam pa'i rang gi ngo bo mi shes pa bzlog pa'i phyir snying gi pad+ma rab tu rgyas pa la brgya phrag bcur 'od gsal ba'i nyi ma la sogs pa rnam par bsgom par bya'o/_/des sems dri ma med pa can du byas pa kun du blta bar bya'o/_/
[\[146a.7\]]de la sems kyi nang du hUM yongs su gyur pa 'chad bzhin pa'i rim pas rdo rje'i gur la sogs pa'i rim pa'o/_/dper na dang por re zhig chos 'byung gi phyag rgya gdengs ka gyen du phyogs pa dkar po zur gsum 'og tu rtse mo phyogs pa bsgom par bya'o/_/de'i dbus su sna tshogs pad+ma
[\[146b\]]
[\[146b.1\]]dang sna tshogs rdo rje'o/_/de'i 'og tu yaM las skyes pa'i rlung gi dkyil 'khor nag por snang ba'o/_/de'i steng du raM las skyes pa'i dkyil 'khor dmar po zur gsum pa/_de'i steng du baM las skyes pa'i chu'i dkyil 'khor dkar po zlum po/_de'i steng du laM las skyes pa'i dbang chen gyi dkyil
[\[146b.2\]]'khor ser po gru bzhi/_de'i steng du suM las skyes pa'i lhun po chos mngon pa mdzod kyis 'jig rten gyi khams mnyam par gzhag par gsungs pa bzhin ri bdun dang gling dang bcas pa de'i steng du a yongs su gyur pa'i zla ba/_de'i steng du paM yig ser po yongs su gyur pa las sna
[\[146b.3\]]tshogs pad+ma/_de'i steng du baM yongs su gyur pa'i sna tshogs rdo rje'o/_/de'i lte ba la b+hUM las skyes pa'i 'khor lo/_de'i lte bar rnam par snang mdzad kyi rang gi ngo bo ye shes kyi mchod rten khang pa brtsegs pa blta bar bya'o zhes pa rgyud thams cad la nges pa'o/_/khang pa brtsegs pa
[\[146b.4\]]de nyid la gru bzhi pa sgo bzhi pa zhes dkyil 'khor gyi cho gar bris pa 'chad bzhin pa'i rim pas thams cad rnam par bsams par byas nas de'i bdag nyid mchod pa'i yo byad du gyur par dbul bar bya'o/_/oM sarba ta thA ga ta pU dza badzra swa b+hA ba At+ma ko\u0f85haM/_zhes so/_/de nas mgo bor
[\[146b.5\]]'khor lo rtsibs bcu gnyis pa dkar po'i steng du oM yig dkar po/_oM sarba ta thA ga ta kA ya badzra swa b+hA ba At+ma ko\u0f85haM/_de'i rjes su mgrin par pad+ma dkar po 'dab ma brgyad pa/_de'i steng du AHdmar po/_oM sarba ta thA ga ta wAka badzra swa b+hA ba At+ma ko\u0f85haM/_de'i rjes su snying
[\[146b.6\]]gar rdo rje nag po'i steng du hUM yig nag po/_oM sarba ta thA ga ta tsit+ta badzra swa b+hA ba At+ma ko\u0f85haM/_oM AHhUM/_sarba ta thA ga ta kA ya wAka tsit+ta badzra swa b+hA wa At+ma ko\u0f85haM/_zhes bsams nas/_de nas g.yas su zhabs bsil dang mchod yon gyi snod mdun du bzhag nas/_oM badzra
[\[146b.7\]]ar+g+haM AHhUM zhes nye bar re gnas sku'i dbang po la sogs pa'i sa bon gsum gyis byin gyis brlab po/_/de nas zhabs bsil des mchod rdzas gzhan la mngon par gtor bar bya'o/_/oM ar+g+haM pra tIts+tsha badzra pa d+yaM pra tIts+tsha badzra puSh+pe AHhUM/_badzra d+hU pe AHhUM zhes pa la sogs pa rang rang
[\[147a\]]
[\[147a.1\]]gi phyag rgyas dbul bar bya'o/_/de nas rang gi don gyi cho gas bris pa ma yin pa'i dkyil 'khor sngar gyi rim pas ye shes sems dpa' bkug nas rdo rje lcags kyu la sogs pa'i rim pas nang du gzhug par bya'o/_/slar yang kun tu spros nas sems can la phan pa'i don
[\[147a.2\]]byed du bcug nas dam tshig gi dkyil 'khor dang ye shes kyi dkyil 'khor dag gcig nyid du byas nas dkyil 'khor dang dkyil 'khor pa rnams rang rang gi snying po'i sngags kyis mchod par bya zhing bzlas pa dang bstod par byas la mthar gshegs su gsol bar bya'o zhes pa dkyil
[\[147a.3\]]'khor dang bral ba rang gi don gyi cho gar mdor bsdus pa las rgyas pas gzhan gyi don du dkyil 'khor la brjod par bya'o zhes pa dang por sbyor ba sgrub pa po rang gi don chos kyi sku'o/_/de nas dkyil 'khor rgyal po mchog gi cho ga rgyas pas dkyil 'khor gyi cho ga brjod par bya'o/_/de la dang por re zhig
[\[147a.4\]]dkyil 'khor gyi gnas zhing gi bdag po la a kA ro mu khaM sarba d+harmA NAM Ad+ya nut+pan+na twAta ces pas gtor ma sbyin par bya'o/_/de la dkyil 'khor du nye bar rung ba'i sa la ba las byung ba bcu phyed kyis nye bar byug par bya'o/_/de la sngags ni oM sa man+ta d+ha ra shud+d+he d+ha ra d+ha ra hUM/_oM ni rma la shud+d+ha hUM
[\[147a.5\]]zhes so/_/de nas sa gzhi de kho na'i bgegs bzlog pa'i don du zhi ba can gyi sbyin sreg bya'o/_/de la dkyil 'khor du nye bar byas nas g.yas su spos phor g.yon du dril bu bzung nas lha spyan drang ba 'di bklag par bya'o/_/da ni rdor sems rang ngo bo/_/dkyil 'khor mchog ni 'dri bar
[\[147a.6\]]byed/_/lha rnams bdag la grub pa'i phyir/_/myur du bsnyen par mdzad du gsol/_/zhes gsol ba gdab par bya'o/_/de nas slob dpon rdo rje sems dpa'i rang gi gzugs su bsams nas g.yon pa dril bu thogs pa g.yas pa kha T+wAM ga steng du rtse mo lnga pa'i rdo rje 'chang bar
[\[147a.7\]]bsams nas bdag de dang 'dra ba'i phyag rgya bcings nas gzhan slob ma rnams shar la sogs pa'i phyogs su rnam par snang mdzad la sogs pa de bzhin gshegs pa bzhi'i lus su yongs su bzhag nas de rnams kyis dkyil 'khor gyi sa'i steng gi bla ma sngags kyis mchod
[\[147b\]]
[\[147b.1\]]par bya'o/_/de nas de rnams rdo rje dril bu gsil zhing shar du mnyam pa'i rkang stabs dang rjes su rkang pa la sogs pa rkang stabs bzhis gar byas nas rang rang gi gnas su nye bar 'dug ste de rnams rnam par snang mdzad la sogs pa rang rang gi kha dog dang phyag rgyas mdzad par bzhag nas
[\[147b.2\]]bla ma rang nyid shar du mngon par phyogs pa ji ltar gnas pa de bzhin kho nar 'dug par bya'o/_/de nas slob ma de rnams rdo rje sems dpa'i rang gi ngo bo bla ma la rdo rje me tog la sogs pa'i mchod pa bcu gsum bya'o/_/de la sngags ni/_oM badzra puSh+pe AHhUM/_oM badzra d+hU pe AHhUM/_oM
[\[147b.3\]]badzra gan+d+he AHhUM/_oM badzra nai be d+ya AHhUM/_oM badzra shab+da AHhUM/_oM badzra lA s+ye AHhUM/_oM badzra mA le AHhUM/_oM badzra gIrti AHhUM/_oM badzra nr-i t+ye AHhUM/_oM rA sa badzra AHhUM/_oM spaR+she dzA te AHhUM/_oM badzra ar+g+haM AHhUM/_zhes pa bcu gsum po rang rang gi phyag rgya
[\[147b.4\]]rnams kyis mchod par bya'o/_/de nas oM badzra b+hU mi AHhUM/_oM badzra re khe AHhUM/_zhes pas sa rnam par sbyang bar bya'o/_/de nas yang slob ma de rnams slar yang rkang stabs bzhis gar byed pas rdo rje dril bu bzung nas i daM te gu ru maN+Dal kaM nir+ya ta yA mi zhes pas dbul bar
[\[147b.5\]]bya'o/_/zhes pa slob ma bzhis rim pas so/_/med na slob dpon gcig pu kho nas thams cad bya'o/_/de nas rdo rje sems dpa'i rang gi ngo bo bla ma rdo rje dril bu dang bcas pas phyag dag gis pad+ma'i bskor bas gar gyi rnam pas rkang stabs bzhis rjes suM rkang pa la sogs pas yongs su
[\[147b.6\]]bskor nas/_oM sarba ta thA ga ta pA da ban+d+ha naM ka ro mi/_zhes pas rdo rje gsor bar byas dril bu g.yon du kha gyen du phyogs par byas nas gnas par bya'o/_/hUM hUM zhes brjod la bgegs bskrad par bya'o/_/slar yang rak+Sha rak+Sha hUM zhes brjod nas dbang ldan la sogs par g.yon skor
[\[147b.7\]]gyis blta bar bya'o/_/slar yang dbang ldan la sogs par g.yas skor gyis blta bar bya'o/_/de nas rdo rje'i gur bsgom par bya ste sngags 'di rnams kyis so/_/oM badzra me di nI badzrI b+ha ba ban+d+ha hUM phaT/_oM badzra pany+dza ra hUM baM hUM phaT/_oM badzra prA kA ra hUM paM hUM phaT/_oM badzra sha
[\[148a\]]
[\[148a.1\]]ra dzA la trAM saM trAM phaT/_oM badzra a tsa na gr-i he hUM phaT/_oM badzra bi dA na hUM baM hUM phaT/_oM badzra su kha A sa na hUM phaT/_ces pas rdo rje'i gur bsgom par bya'o/_/de nas rdo rje sems dpa'i dam tshig gi phyag rgya gung mo gnyis sa la gnas par byas nas/_oM badzra
[\[148a.2\]]ut+tiSh+Tha zhes pas nam mkhar bteg nas dkyil 'khor gdeg par bya'o/_/de nas rjes su rkang pa la sogs pa'i rim pa bzhi po byas nas rkang pa brdab par byas te/_hUM zhes brjod pas khro bo spros nas/_oM badzrod g+ha Ta ya sa ma ya pra be+e sha ya hUM/_rim pas sgo bzhi po'i sgo
[\[148a.3\]]glegs dbye bar bya'o/_/de nas sdigs mdzub phur pa'i phyag rgyas oM badzra maN+Dal hUM dzaHzhes brjod pas ye shes kyi dkyil 'khor dgug par bya'o/_/dam tshig dang ye shes kyi dkyil 'khor dag gcig tu bya'o/_/de nas seng ldeng gi phur pa lnga po rnams 'bru lnga rnams la bzhag
[\[148a.4\]]nas oM zhes brjod nas de nas phyung ste so ma btang ba'i pha gu rnams dbang ldan la sogs pa rnams su yongs su bzhag nas/_oM badzra kI li kI la ya sarba big+h+nAM ban+d+ha hUM phaT/_ces brgyad lhag pa'i brgya yongs su bzlas nas dbang ldan la sogs pa'i phyogs rnams su phur bus gdab
[\[148a.5\]]po/_/oM g+ha g+ha g+hA ta ya g+hA ta ya/_sarba duSh+TAn kI la ya kI la ya/_sarba pA paM big+h+nAM badzra kI la ya badzra d+ha ra Adz+nyA pa ya ti swA hA/_zhes brjod nas rdo rje tho bas phur bus gdab par bya'o/_/dkyil 'khor gyi snying por rko bar byed pa 'jigs pa'i phyir shar sgor phur bus gdab po/_/
[\[148a.6\]]'dis bgegs rnams phur bus gdab po zhes pa'i don to/_/de nas bdud rtsi 'khyil pa'i sngags kyis bum pa dkar po byas nas snam bu dmar pos dkris te 'bru lnga la sogs pa dang bcas pa mchod yon dang bcas shing mtshan ma dang bcas par byas nas/_de'i steng du pad+ma/_
[\[148a.7\]]pad+ma'i steng du zla ba'am nyi ma/_de'i steng du pad+ma lcags kyu'am bgegs mthar byed dam bdud rtsi 'khyil pa bsams nas de'i dbus su rdo rje lcags kyu'i rim pas ye shes pa bcug nas kha bshal ba'i don dang dag pa'i don du dkyil 'khor gyi khang pa'am sgo'i g.yon du gzhag
[\[148b\]]
[\[148b.1\]]par bya'o/_/gzhan du slob dpon rang ngam slob mas lag pa gcig po zhi ba can gyi sbyin sreg mdor bsdus pa'i cho ga byed du gzhug go/_/de la dkyil 'khor gyi khang par dbang po la sogs pa 'jig rten skyong ba bcu'i lha dang lha ma yin la sogs pa rnams dang /_yi dgas la sogs pa dang /_
[\[148b.2\]]klu rnams kyi gtor ma gsum gyi snod gsum sbyin par de la rim pa ni/_lo tog nas/_gro/_so ba/_'bras/_ma sha_/mon sran sde'u/_sran chen o skya ka/_sran chung ma sdu ra bdun dang /_chang dang sha dang nya la sogs pa blangs nas snod gsum po rnams su bgos nas
[\[148b.3\]]bcug ste byin gyis brlab par byas nas sngags kyis kyang byin gyis brlab par bya'o/_/oM in+d+rA ya/_ag+na ye/_ya ma ye/_nair+R-i ti ye/_ba ru NA ya/_bA ya be/_ku be+e rA ya/_I shwa nA ya/_ur+d+haM brah+ma Ni/_tsan+d+ra sUr+ya b+h+yaMH_ar+thaHpr-i thi byai swA hA/_nA ge b+h+yaH_
[\[148b.4\]]a su re b+h+yaH/_de ba yak+Sha/_gan+d+harba/_a su ra/_ga ru Da/_kin+na ra/_ma ho ra ga_/ma nu Sh+ya/_a ma nu Sh+ya b+h+yaH/_sa pa ri bA re b+h+ya swA hA/_oM guM guM swA hA/_oM guM ka re guM ka re swA hA/_bgegs bzlog pa'i don du gtor ma sbyin par bya'o/_/oM tshangs sogs lha min
[\[148b.5\]]thams cad dang /_/dbang sogs 'jig rten srung ba po/_/klu dang dri za gnod sbyin rnams/_/gtor ma 'di yis tshim gyur cig_/ces so/_/oM a kA ro mu khaM sarba d+harmA NA Ad+ya nud+pan+na twAta/_ces dang mchod yon dang me tog la sogs pa sbyin nas/_oM badzra muHzhes
[\[148b.6\]]bklags nas rol mo'i sgras gshegs su gsol te phyogs kyi gtor ma'o/_/de nas slob dpon zhal bsil gyi bum pas kha bshal nas gdong bkrus te nye bar 'dug la/_bstod pa la sogs bklag par bya'o/_/snga ma bzhin du rang ngam gzhan gyi gtor ma'i las lag pa
[\[148b.7\]]gnyis kyis byas nas mi smra bar 'dug par bya'o/_/de nas dbang bskur bar gsol ba 'debs bzhin pa mtshan nyi shu rtsa lnga dang ldan pa yongs su brtags nas dgug par bya'o/_/slob ma 'ongs nas bla ma la phyag 'tshal te me tog thal mos bzung nas/_oM badzra b+hU mi AH/_
[\[149a\]]
[\[149a.1\]]oM badzra re khe AHzhes pas sa gzhi nges par brtag par byas la/_dkyil 'khor mchod pa dang bla ma la bstod de dbang bskur ba'i don du gsol ba gdab par bya'o/_/de la tshigs su bcad pa'i/_gang gi 'od zer 'phros pa'i drin gyis bdag nyid kyi/_/mun
[\[149a.2\]]pa rab bcom de nyid rin chen gsal mdzad pa/_/rang nyid rnam rgyal mthon pos mtshungs med rnyog bral gzigs/_/de phyir gsal mdzad bla ma 'di la phyag byed do/_/zhes brjod do/_/bla ma de'i lha lhag par gnas par bya ste de kho na'o/_/oM badzra gan+d+he/_badzra puSh+pe/_badzra
[\[149a.3\]]d+hU pe/_badzra A lo ke zhes bklags nas snying gar dri dang /_kha la bdug pa dang /_lag pa g.yon du me tog dang /_mig dag la mar me sbyin par bya'o/_/de nas a shwat+tha 'am/_u dum+WA ra'i so shing sor bcu gnyis pa rtse mor me tog dang bcas pa slob ma la sbyin par bya'o/_/
[\[149a.4\]]de slob ma des sos kun nas reg nas ba lang gi ko ba tsam nye bar byugs pa'i sa la dor bar bya'o/_/lhung ba'i dge ba dang mi dge ba rnam par dpyad par byas nas rdo rje bzhin du lhung ba las dngos grub po zhes rgyud thams cad nas bshad pa'i lugs so/_/oM pad+ma ne tro hrIHzhes pa
[\[149a.5\]]so shing dor ba'i sngags so/_/de nas g.yas su nyi shu rtsa gcig pa'i ku sha'i rtse mo bzung nas g.yon du bcu gnyis pa bzung ste/_oM pad+ma badzri Ni hrIHzhes pas glo gnyis su byin par bya'o/_/de nas rang gi lag pa gnyis su tshad kyi skud pa ba sgril ba bkug nas sum sgril du
[\[149a.6\]]byas nas rdo rje'i mdud pa byin te/_oM pad+ma aM ku sha hUM phaT ces mngon par bsngags nas lag pa dag la bcing bar bya'o/_/gser dang bcas pa'i ril bu yang ngo /_/bcings pa'i bar ma chad par bgegs mthar byed kyi sngags kyis bsrung bar bya'o/_/bud+d+ha mai tri badzra
[\[149a.7\]]sngon ma'o zhes pa'i sngags kyis se gol sbyin par bya'o/_/oM badzra uSh+NI Sha zhes pas slob ma'i gtsug tor bcing bar bya'o/_/sang chos ston par 'gyur ro zhes slob ma gnyid log tu gzhug par bya'o/_/dge ba dang mi dge ba'i rmi lam brjod do zhes pa dang bshad
[\[149b\]]
[\[149b.1\]]par bya'o/_/de nas slob dpon rdo rje dril bu bzung nas gsil zhing /_rdo rje'i steng du bdug spos bzung nas su/_/cho ga ji bzhin rim ji bzhin/_/sang ni dkyil 'khor bri bar bgyi/_/lha rnams lha mo mnyam par bcas/_/nye bar gnas par mdzad par rigs/_/oM
[\[149b.2\]]sarba ta thA ga tA naM/_pA da ban+d+ha naM ka ro mi/_zhes pas phyag byas/_sngar brjod pa'i bcom ldan 'das la bstod pa bklags nas mchod yon la sogs pa phul te/_lha dang rang gi ming snying por byas pas rol mo'i sgra bsgrags nas gtor ma byin te/_badzra muHzhes bklags
[\[149b.3\]]nas dbang ldan gyi zur gyi cha gcig tu bla ma rang yang nyal bar bya'o/_/tho rangs langs nas sngar bzhin du gtsang sbra la sogs pa byas te/_slob ma rnams kyis dge ba dang mi dge ba'i rmi lam bstan te mi dge ba rnams la bgegs la sogs pa bsrung ba dang /_zhi ba'i me la sogs pa
[\[149b.4\]]byas nas bsrung bar bya'o/_/de nas dkyil 'khor bri ba'i cho ga brjod par bya'o/_/de la mchog dpag tshad kyi grangs so/_/'bring rgyang grags te/_chung ngu ni kun du khru yis so/_/de la yang khru brgya yis 'khor los sgyur bas so/_/sa'i bdag pos de'i phyed kyis so/_/
[\[149b.5\]]blon po chen pos ni de'i phyed do/_/slob ma dbang bskur ba la de'i phyed do/_/slob dpon rang gi 'dod pa'i lha mnyes pa'i don du dkyil 'khor gyi tshad bya'o/_/de'i tshad tsam med pa las thams cad pa la khru bzhi'o/_/de la bcom ldan 'das dpal pad+ma spyan ras gzigs
[\[149b.6\]]dbang phyug gi dkyil 'khor 'di la khru bzhi pa la sogs pa'i rim pa ji lta bar khru bzhir thams cad khru bcu drug pa'o/_/de la snying po nas phyogs rnams su khru gnyis par 'gyur ro/_/de'i khru gnyis po ni cha gnyis su byas nas de'i nang ma'i cha gcig la yang cha gsum gyis pad+ma rim pa
[\[149b.7\]]gsum mo/_/nang du 'dab ma brgyad pa'o/_/de'i sum chas ze'u 'bru'o/_/phyi rol du 'dab ma bcu gnyis/_de'i phyi rol du 'dab ma bcu drug go zhes pa sdong bu gcig la rim pa gsum mo/_/cha gnyis pa'i dang po la byang chub sems dpa'i snam bu'o/_/bar ma la
[\[150a\]]
[\[150a.1\]]ri mo lnga phra mo'o/_/phyi ma la ri mo lnga sbom po'o/_/ri mo rnams kyi rim pa 'di yin te/_dkar po dang /_ser po dang /_sngon po dang /_nag po dang /_thams cad kyi nang du dmar po'o/_/de rigs kyi bdag po yin pa'i phyir ro zhes pa gru bzhi pa sgo bzhi
[\[150a.2\]]pa rta babs bzhis brgyan/_dra ba dang dra ba phyed pa dang /_me tog gi phreng ba dang /_me long la sogs pas brgyan pa/_zla ba dang nyi ma la sogs pa dang yang dag par ldan pa bum pa dang bcas pa'o/_/de ltar dkyil 'khor rdzogs nas de'i snying por pad+ma'i mtshan ma dmar po'i steng du zla ba'i
[\[150a.3\]]mtshan ma go yu'i 'bras bu'i tshad du bya'o/_/de la tshon gdab pa'i dus su tshon sna lnga'i snod rnga yab bkug ste dbus su tshon dmar ba'i snod shar du dkar po/_lhor ser po/_nub tu sngon po/_byang du nag po yongs su bzhag nas de rnams la hrIHoM trAM AHhUM zhes pa rnam par bris nas/_
[\[150a.4\]]oM pad+ma oM ka sha hUM phaT kyis bsrungs nas/_swa b+hA ba shud+d+haHsarba d+harmAHzhes bklags nas nam mkha' rnam par bltas nas dzaHhUM baM hoHzhes pas ye shes pa bcug nas/_hrIHhrIHhrIHhrIHhrIHzhes pas so so re re'i sa bon lnga pa dgod par bya'o/_/snod de rnams su oM badzra dz+wA la
[\[150a.5\]]a na larka hUM zhes pas nang gi tshon las 'od zer spros par bya'o/_/oM badzra be ga zhes brjod nas ye shes kyi ri mo bkug par byas nas tshon sna lngas re khA lnga po rim pas dbang ldan la sogs pa ri mo bya zhing kun du bsrung ba yang ngo /_/de nas dbus su'o/_/de nas thams cad
[\[150a.6\]]du rim pa bzhin no/_/de bzhin du dkyil 'khor 'di'i phyi rol du pad+ma'i phreng ba dmar po/_de'i phyi rol du dur khrod sna tshogs mdog_/de'i phyi rol du 'bar ba'i phreng ba'o zhes pa thams cad bya'o/_/rgyas pa ni de kho na nyid bsdus par brjod do/_/de bzhin du khru bzhi la sogs pa
[\[150a.7\]]nas khru brgyad pa de srid rim pa kho na'o zhes so/_/dkyil 'khor rdzogs nas gtor ma sbyin par bya'o/_/de nas slob dpon langs nas dkyil 'khor gyi shar du nye bar 'dug par bya'o/_/nye bar 'dug nas sngar brjod pa'i rim pas bstod pa la sogs pa bya'o/_/de'i rjes su
[\[150b\]]
[\[150b.1\]]sgrub thabs su brjod pa'i rim pas dkyil 'khor rnam par dag par bsgom par bya'o/_/de nas mchod pa'i yo byad mchog tu gyur pa thams cad phul nas bsam gtan gyi phyag rgya bcings te yid g.yo ba med par byas nas hrIHyig las 'od zer kun du spros nas de'i 'od zer
[\[150b.2\]]rnams kyis phyogs thams cad du gnas pa'i de bzhin gshegs pa rnams rang gi snying gar rab tu zhugs par bsam par bya'o/_/rnam par bsams nas slar yang rnam par spros nas sems can de rnams la phan pa byed du bcug nas slar yang rab tu zhugs par bya'o/_/
[\[150b.3\]]de'i rjes su g.yas dang g.yon du zhabs bsil/_de bzhin du sngags dang mchod yon gyi snod gnyis phul nas rdo rje rtse gsum gyi phyag rgyas byin gyis brlab par byas nas/_oM AHhUM zhes pas lhag par gnas par bya'o/_/sngags dang g.yon gyi mchod yon gyi snod bdud
[\[150b.4\]]rtsi lnga la sogs pas gang ba des dam tshig gi mchod pa'i rdzas la bsang gtor bya'o/_/de nas rigs lnga po dgod par bsgom par bya'o/_/b+h+rUM yig dkar po mgo bo la/_/nyi ma dang mtshungs hrIHzhal la/_/hUM yig nag po snying ga ru/_/gser gyi 'od can AHlte bar/_/gsang ba'i
[\[150b.5\]]phyogs su khaM ljang gu/_/bsam par bya'o cho ga las/_/zhes byas nas rang gi lha'i sngags kyis bdag nyid mchod par bya zhing dbang bskur bar gsol ba gdab par bya'o/_/oM a b+hi Shiny+tsa tu mAM sarba ta thA ga ta zhes so/_/oM badzra ar+g+haM AH hUM/_oM badzra puSh+pe AHhUM/_oM badzra
[\[150b.6\]]ar+g+haM pra tIts+tsha pA d+yaM pra tIts+tsha zhes brjod nas dam tshig gi mchod pa'i rdzas byin gyis brlab par bya'o/_/de nas oM badzra rA dzA hUM zhes pas rdo rje byin gyis brlabs nas/_oM badzra gaN+De AHzhes pas dril bu byin gyis brlab par bya'o/_/de nas oM AHyA hI b+ha ga bAn/_pad+ma A ba
[\[150b.7\]]lo ki te shwa ra swa b+hA ba pradz+nyA paN+Da ra bA si nI a lirga ta kan+d+ha ra pra pA dAM tsa dA yAn tsa ku ru pu dzaM gr-ih+Na i ha san+ni hi to b+ha ba a d+hiSh+ThA naM ku ru me swA hA/_zhes pa spyan drangs pa'i tshigs su bcad pa bklag go/_/oM badzra satwa sa ma ya ma nu pA la ya badzra satwa twe no pa tiSh+Tha dr-i D+ho me b+ha ba su to Sh+yo me
[\[151a\]]
[\[151a.1\]]b+ha ba/_a nu rak+to me b+ha ba/_su po Sh+yo me b+ha ba/_sarba sid+d+hi m+me pra yats+tsha sarba karma su tsa me tsit+taM she yaHku ru hUM/_ha ha ha ha hoH/_b+ha ga bAn sarba ta thA ga ta badzra mA me muny+tsa badzrI b+ha ba ma hA sa ma ya satwa AH/_oM badzra gaN+De ra ni ta pra ra Ni ta saM pra ra Ni ta sarba bud+d+ha k+She tra pra
[\[151a.2\]]tsa li te pradz+nyA pA ra mi tA nA da swa b+hA ba badzra d+harma hr-i da ya san+to Sha ni ka ri oM AHhUM phaT ces dril bu dang rol mo'i sgra bya'o/_/de nas bde ba can gyi sangs rgyas kyi zhing na gnas pa'i ye shes kyi 'khor lo yang dag par bkug nas dkyil 'khor la bcug par bsam ste de yid kyis phyi'i me tog
[\[151a.3\]]la sogs pa'i mchod pa dang gsang ba'i mchod pa bya'o/_/phyag bya ba la sogs pa yang ngo /_/sarba de ba tA de ba tI naM pa da ban+d+ha naM ka ro mi/_zhes so/_/de nas bcom ldan 'das kyi phreng ba'i sngags bzlas par bya'o/_/na mo b+ha ga ba ti pad+ma a ba lo ke te shwa rA ya/_bo d+hi satwA ya/_
[\[151a.4\]]ma hA sa twA ya/_ma hA ka ru Ni kA ya/_tsa turmu khA ya/_dwA da sha ne tA ya/_badzra pad+ma aM ku sha pA sha ka pA la kha T+wAM ga rat+na pA Na ye/_swa b+hA pra b+hA paN+Da ra nA si nI A lang+gi ta kaM d+ha rA ya/_bA mi tsa tur+tha b+hu dza de bi stan ba ra sha na ra tA ya bi sha any+dza/_sha shi ma d+h+ya s+thA ya da ha sarba mA rA na
[\[151a.5\]]ma d+ha ma d+ha b+hU ta bai tA la kum+b+haM Da yak+Sha rAk+Sha sAM badzre Na tse ShAM hr-i da yA ni b+hiM dzi b+haM dza/_maM ma no ra thaM pa ri pU ra ya sarba b+hu mI shwa ra tu b+h+yaM/_hrIHzhes pas rdo rje dril bu dkrol bar bya'o/_/de nas pad+ma aM ku sha AHkaR+Sha ya dzaH/_pad+ma pA sha pra be+e sha ya hUM/_pad+ma s+pho Ta ban+d+ha ya baM/_pad+ma a be+e
[\[151a.6\]]sha to Sha ya hoH/_zhes bklags nas dam tshig dang ye shes kyi dkyil 'khor dag 'o ma bzhin gcig tu 'dres pa nyid du bya'o/_/de nas sgrub pa'i thabs kyi rjes su 'brang bas dkyil 'khor pa rnams kyi rang gi gzugs phyag dang kha dog la sogs pa bsams nas ar+g+haM pra tIts+tsha
[\[151a.7\]]zhes pas phul nas/_me tog la sogs pa'i mchod pa rnams rang rang gi ming ji lta ba bzhin du mchod par bya'o/_/de la ji lta ba bzhin du rang la lha mo'i glu rnams kyis mchod bzhin pa dang /_phyi'i pi wang ma la sogs pa'i lha mo rnams kyis gar gyi kun du mnyes par
[\[151b\]]
[\[151b.1\]]bsam par bya'o/_/bcom ldan 'das ma de'i sngags rim pa bzhin du bzlas par byas nas mchod pa bya'o/_/de la sngar ni sgrub pa'i thabs su rim pa min pas brjod pa 'dir rim pas bklag go/_/oM pAM par+Na sha ba ra bA si ni ra hrIH_oM pAM hrIM/_oM hrIM/_pad+ma a ba lo ki te
[\[151b.2\]]shwa ra ma hA su kha/_pad+mo AHhUM hriM/_oM hrI hUM hraM zhes pa bcom ldan 'das dang /_bcom ldan 'das ma'i rtsa ba'i sngags dang snying po rim pas so zhes pas snying por ro/_/oM pad+ma lo tsa ni hrIM/_oM rat+na pad+ma hrIM/_oM pad+ma badzra Ni hrIM/_oM pad+ma tA re hrIM zhes pa shar la sogs
[\[151b.3\]]pa'i phyogs su'o/_/oM pad+ma bA si ni hUM/_oM pad+ma dzA le hrIM/_oM pad+ma b+h+r-i ku Ti hrIM/_oM pad+ma she kha re hrIM zhes pa me la sogs pa'i phyogs bral rnams su'o zhes pa dang po'i 'dab ma brgyad la'o/_/oM pad+ma ulke hrIM/_oM pad+ma ya ye hrIM/_oM pad+ma k+She me shwa ri hrIM/_oM pad+ma bA ti
[\[151b.4\]]hrIM/_oM pad+ma ni b+h+ya hrIM/_oM pad+ma tsaN+De shwa ri hrIM/_oM pad+ma gu h+ye hrIM/_oM ma hA pad+me hrIM/_oM pad+ma tsaN+De hrIM/_oM pad+ma A b+he hrIM/_oM pad+ma gau rI hrIM/_oM pad+ma ko She hrIM zhes pa gnyis pa 'dab ma bcu gnyis pa la'o/_/oM pad+me shwa ri hrIM/_oM pad+ma mu khe hrIM/_oM pad+ma tsaN+De
[\[151b.5\]]hrIM/_oM pad+ma bi d+h+yo me hrIM/_oM pad+ma sA gA ri Ni hrIM/_oM pad+ma pa b+ha ka ri hrIM/_oM pad+ma tsin+ta ma Ni hrIM/_oM pad+ma kA me hrIM/_oM pad+ma ri hrIM/_oM pad+ma am+b+hi re hrIM/_oM pad+ma le khi hrIM/_oM pad+ma kA li hrIM/_oM pad+ma su khe hrIM/_oM pad+ma ne tra hrIM/_oM pad+ma ni d+he hrIM/_oM pad+ma yo
[\[151b.6\]]ge shwa re hrIM/_zhes pa 'dab ma bcu drug pa la'o/_/oM pad+ma aM ku sha dzaHhUM phaT/_oM hUM pad+ma pA sha hUM phaT/_oM baM pad+ma s+pho Ta hUM phaT/_oM hoHpad+ma A be+e sha hUM phaT ces sgo rnams su'o/_/oM bet+tA li hUM phaT/_oM g+ho ra g+ho ra She hUM phaT/_oM badzra daMSh+Ti hUM phaT/_oM ma hA
[\[151b.7\]]ba le hUM phaT ces pa grwa rnams so/_/de ltar bzhi bcu rtsa drug gi dkyil 'khor dang dkyil 'khor ba'i lha rnams shar dang lho la sogs pa'i rim pas dang /_de bzhin du me la sogs pa'i rim pas lugs dang mthun pas mchod par bya'o/_/slob dpon gyis g.yon skor gyis/_
[\[152a\]]
[\[152a.1\]]dkyil 'khor gyi g.yas skor gyis so/_/lha 'di rnams kyi sku mdog dang phyag dang phyag mtshan gyi rnam par dag pa sgrub pa'i thabs kyi rjes su 'drangs nas rtogs par bya'o/_/de la lha dang lha mo'i rim pa gsum la kha dog dkar po/_sgo skyong gi mkha' 'gro
[\[152a.2\]]ma rnams sgrub pa'i thabs su brjod pa'i sku mdog sngags 'di lta bus dkyil 'khor gyi 'khor lo la yang dag par mchod nas slar yang sngar brjod pa'i bstod pas bstod par bya'o/_/bstod pas skyo bar gyur na bzlas pa bya'o/_/de nas yaM raM AHoM zhes bdud rtsi lnga g.yon
[\[152a.3\]]na gnas pa'i mchod yon gyi snod lhag par gnas pa dang /_khaM trAM/_oM hrIM hUM zhes pas bdud rtsi lnga po gnyis ka zhu zhing lhung bar byas nas/_hUM AHoM zhes pa rim pa las bzlog pas bdag nyid byin gyis brlabs nas/_oM sho d+ha ya sho d+ha ya/_maM hUM oM/_rak+Sha rak+Sha hUM
[\[152a.4\]]hUM phaT swA hA/_oM pany+tsa a mr-i ta ma da na hUM/_oM sarba ta thA ga ta pany+tsa a mr-i ta ma da na pa ra ma ra sA ya naM b+ha ba hUM/_oM sarba ta thA ga ta pany+tsa a mr-i ta ma da na maM pad+ma a ba lo ki te shwa ra/_mu ni pa ri sa rU paM sa ma gra de bI brin+ha sa hi te a b+hi Shiny+tsa hUM/_oM badzra me di nI hUM/_oM b+hUM hUM/_oM
[\[152a.5\]]trai lokya bI ra hUM/_oM tsaN+Da badzra pA Na ye hUM/_oM badzra a mr-i ta u da ka hUM/_oM sarba ta thA ga ta badzra a mr-i ta u da ka sarba pre ta pi tat+t+wi Na san+ta ra pa ya hUM zhes pas bdud rtsi lnga'i chus kun tu tshim par bya'o/_/de nas dkyil 'khor gyi khor yug tu gnas pa'i bum pa rnams kyis mngon
[\[152a.6\]]par gtor bar bya'o/_/de la de rnams kyi nges pa ji lta ba bzhin du dkyil 'khor gyi bdag po dang lhan cig dkyil 'khor pa rnams bzhi bcu rtsa bzhir 'gyur te/_dkyil 'khor gyi bdag po ni pad+ma spyan ras gzigs kyi dbang phyug ste lha mo ni gos dkar mo'o zhes pas de la bzhi
[\[152a.7\]]bcu rtsa drug ste/_de'i phyir phar la bum pa yongs su brtags pa lha dang mtshungs pa'i bum pa yongs su gzhag par bya'o/_/las thams cad pa bgegs mthar byed kyi bum pa ni de'i steng du lhag pa'o/_/yang na bcu nyid do/_/de med pa las lnga'o zhes pa rgyud thams cad la
[\[152b\]]
[\[152b.1\]]nges pa'o/_/de la bcom ldan 'das dang bcom ldan 'das ma'i tha dad pa med pa'i phyir bum pa gcig byin gyis brlab pa kho na'o zhes pa kha cig go/_/de rnams ni khor yug tu gnas pa'i bum pa dkar po/_mgrin pa gos dkar pos dkris pa 'bru lnga la sogs pa dang ldan pa de
[\[152b.2\]]rnams yongs su bzhag nas mchod yon dang me tog la sogs pas yang dag par mchod de/_sngar brjod pa'i bdud rtsi lngas kyang mngon par gtor bar bya'o zhes pa dkyil 'khor mchod pa ji ltar 'byor pa byas nas lha mos dkyil 'khor gyi gtso bo la bstod par bya'o/_/phyag 'tshal
[\[152b.3\]]phyag 'tshal rdo rje che/_/phyag 'tshal phyag 'tshal bde ba che/_/phyag 'tshal phyag 'tshal pad+ma che/_/phyag 'tshal phyag 'tshal dga' ba che/_/phyag 'tshal phyag 'tshal phrin las che/_/phyag 'tshal phyag 'tshal khyab bdag che/_/khyod las rdo rje dang sems dpa'/_/khyod las
[\[152b.4\]]pad+ma dri med mdzes/_/khyod las rin chen lha mo che/_/sna tshogs rdo rje de bzhin nyid/_/khyod las sangs rgyas dpa' bo che/_/yang dang yang du 'byung bar byed/_/khyod las chos dang dge 'dun yang /_/khyod las pha rol phyin pa'i tshogs/_/byang chub sems dpa'
[\[152b.5\]]sems dpa' che/_/khyod las gzungs kyi dkyil 'khor te/_/khyod las sngags dang phyag rgya dang /_/slar yang khro bo'i rgyal po'i tshogs/_/zhes pa la sogs pas bstod par bya'o/_/slar yang bzlas pa bya zhing dril bu dkrol bar bya'o/_/smon lam gdab par bya ste/_
[\[152b.6\]]bdag ni bud med nyid min bdag khol dngos ma yin/_/rmongs pa nyid min yul ngan rnams su skye ba min/_/bdag ni log lta can gyi skye bar 'byung ba min/_/skye dang skye bar sangs rgyas gus par 'gyur bar shog_/skyes pa dang ni skye bzhin ma/_/mngal du gnas pa'i lus su
[\[152b.7\]]yang /_/gang du sangs rgyas lha med par/_/nga yi rigs su skye mi 'gyur/_/dam tshig rnam pa brgyar zhig gus pa zhan dang gos ngan dang /_/dri mas gos pa'i lus dang brtse med sdig pa'i ngang tshul can/_/gshin rje khro gnyer 'jigs shing nad ldan sdug bsngal rab thob
[\[153a\]]
[\[153a.1\]285 ]pa/_/skye bo mi bsrun yongs su gyur la 'jig rten mgon bdag srungs/_/khyod nyid ma dang khyod nyid pha/_/khyod nyid gnyen khyed nyid bla ma/_/khyod nyid rig pa khyod nyid rdzas/_/khyod nyid pad dbang thams cad yod/_/kun thob yod par skyabs yod byed/_/kun
[\[153a.2\]]tshe thams cad gnas yod byed/_/bcom ldan 'das khyod rab rdzogs byed/_/'jig rten mgon kye bdag la srungs/_/dbul ba nyid dang 'chi ba'i sdug bsngal mang po zlog byed pa/_/dgongs pa'i don rnams thams cad sbyin pa yongs rdzogs pa/_/'jig rten mgon po dpal
[\[153a.3\]]zhes lnga po 'di ni rgyal byed kyi/_/gzhan pa'i yi ge brgya phrag 'bras med phal bas che/_/zhes pa smon lam byas nas gtor ma sbyin par bya'o/_/de la myos byed dang sha dang 'bru bdun chus yongs su gang bar byas nas bdud rtsi lnga'i chus mngon par gtor te/_oM AHhUM gis bdag
[\[153a.4\]]nyid byin gyis brlab par byas nas/_gtor ma byin gyis brlab par yang bya'o/_/de la gtor ma la ye shes pa bcug nas lha dang lha ma yin dang yi dgas dang sha za dang dri za rnams byin gyis brlab par bya'o/_/de nas sngags kyis byin gyis brlab par byas nas mchod yon dang /_
[\[153a.5\]]me tog dang /_bdug pa dang /_mar me la sogs pas mchod pa bya'o/_/de la sngags kyi ni/_oM na mo b+ha ga ba te/_Ar+ya A ba lo ke te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_tad+ya thA/_de ba/_a su ra/_ga ru Da/_gan+d+ha r+b+ha/_ma nu Sh+ya/_a
[\[153a.6\]]ma nu Sh+ya/_pre tA sa pa ri bA ra/_trai d+hA tu kI s+ThI tA/_ye a n+ya tsa/_dz+nyA ta a dz+nyA tAHku sha la/_a ku sha lA/_trip+ta/_a trip+tA/_pA pa/_a pA pa/_kru d+ha/_a kru d+haH_sau myaiH/_a sau myaiH/_shAn+ta/_a shAn+tA/_mat+tAH/_a ma d+hAH/_hrI Sh+TiM/_a hrI Sh+TaM/_sa
[\[153a.7\]]san+tA nAH/_a san+tA nA/_sa r-id+d+ha kA/_a r-i d+hi kA/_sa pra b+hA baH/_a pra b+hA baH/_swa swa s+tha na ni bI sa nA twe/_sarbe pa ra sa pa ra a b+hi ro d+hI na/_i maM ba li mar+ya mAM sa A di sa hi taM b+huny+dzan+tu dzI g+h+raM tu/_pi ban+tu sa ma yaM rak+ShaM tu ma mA ti kra man+tu san+tu Sh+ThaH_pa ri pU ra NA u dA ra b+ha
[\[153b\]]
[\[153b.1\]]baM tu/_a n+yo n+ya kA li nA/_sarba ya bA su khaM prA b+hu ban+tu ku k+Shin pU ra yAn+tu/_any+dza yaM/_an+ta pa na/_u pa la/_ban+tu ya thA/_bi prA b+ha su khaM prA s+ya so ka nA naM/_gats+tshan+tu swA hA/_oM a kA ro mu khaM sarba d+harmA NAM/_Ad+ya nut+pan+na twAta/_oM AHhUM phaT swA hA/_zhes gtso bo'i gtor ma
[\[153b.2\]]dang /_yang /_oM hA rI t+yai yak+Shi N+yi/_i maM/_paN+DaM/_pa ya ts+tsha ba swA hA/_oM pri yaM kA rA ya swA hA/_oM badzra yak+ShA ya swA hA/_zhes pas chang bu dang bcas pa'i gtor ma sbyin par bya'o/_/de nas slar yang yang dag par mchod par bya'o/_/de nas gtor ma rnams
[\[153b.3\]]gshegs pa'am mi gshegs pa'o/_/slob ma la dbang bskur ba brtsam par bya'o/_/de'i rjes su slob ma rnams brgyan par byas nas me tog gi phreng ba rnams bzung ste/_pus mo sa la btsugs nas sngags kyi tshul byung ba nyid la bsod nams 'dod pa kha cig dkyil 'khor
[\[153b.4\]]'dir rab tu 'jug par byed de/_'jig rten pha rol nyer brten pa'i/_/dad pa mang du byas nas ni/_/blo ldan dkyil 'khor 'dir 'jug bya'i/_/'di yi 'bras bu gnyer mi bya/_/zhes rjes su bstan nas sangs rgyas kyi gzugs su bya'o/_/de nas de rnams kho na bla ma la
[\[153b.5\]]gsol ba 'debs su gzhug go/_/byang chub rdo rje sangs rgyas la/_/mchod chen ji ltar stsal ba ltar/_/bdag kyang bskyab pa'i don gyi phyir/_/nam mkha'i rdo rje deng gsol kye/_/zhes gsol ba gdab pa dang ldan pa'i slob ma rnam par 'dud pa la mi bskyod pa'i gzugs su
[\[153b.6\]]dmigs nas/_rang gi rig ma skyes bu rdo rje can du bsams nas rdo rje sems su rab tu bsgoms pas khor yug gi bum pa brgyad kyi chus gtor bar bya'o/_/de nas rdo rje khu tshur gyis bum pa'i chu blangs nas/_dbang bskur rdo rje chen po ni/_/khams gsum pa yis phyag byas
[\[153b.7\]]pa/_/gsang ba gsum gyi gnas las byung /_/sangs rgyas kun gyis sbyin par byed/_/oM badzra u da ka a b+hi Shiny+tsa hUM zhes slob ma 'khor los sgyur ba lta bur dbang bskur bar bya'o/_/chu'i dbang bskur ba'i cho ga me long ye shes so/_/de nas bshad ma thag pa la
[\[154a\]]
[\[154a.1\]]sogs pa'i rim pas gser ram gos las byas pa'i cod pan slob ma'i mgo la sbyin par bya'o/_/rin chen 'byung ldan gyi rab tu sbyor ba las nam mkha'i mthil du son pa'i de bzhin gshegs pa thams cad rigs kyi bdag po'i gzugs kyis cod pan kho
[\[154a.2\]]nar gnas par bsam par bya'o/_/oM aHbadzra mu ku Ta a b+hi Shiny+tsa hUM su ra ta s+t+waM a haM/_zhes pas cod pan blta bar bya'o/_/slar yang cod pan gyi gnas su oM badzra d+hA twI shwa ri a b+hi Shiny+tsa hUM/_oM sa twa badzri/_rat+na badzri/_d+harmA badzri/_karma badzri/_a b+hi Shiny+tsa hUM/_'dis
[\[154a.3\]]nang gi pad+ma 'dab brgyad kyi phyogs su gnas pa'i lha mo brjod pa rnams dang /_dbus kyi gos dkar mo ni rdo rje dbyings kyi dbang phyug mar shes par bya'o zhes pas mnyam pa nyid ye shes te cod pan gyi dbang bskur ba'o/_/de nas rdo rje chen po rtse mo lnga pa snying ga la sogs pa'i
[\[154a.4\]]gnas rnams su bzhag nas lag pa g.yas pas gtad par bya'o/_/slob ma rdo rje sems dpa' zhes bya ba 'jig rten dbang phyug gi rnam pa la gtad par bya'o/_/sangs rgyas rdo rje dbang bskur la/_/de ring khyod la dbang bskur gyur/_/sangs rgyas thams cad rab bsgrub
[\[154a.5\]]phyir/_/rdo rje 'di de khyod kyis gzung /_/zhes bklags nas lag pa g.yas su rdo rje sbyin par bya'o/_/so sor rtog pa ye shes rdo rje'i dbang bskur ba'o/_/de nas don yod grub pa'i gzugs kyis dril bu lag pa g.yon du byin nas/_oM badzra a d+hi pa ti s+t+waM/_a b+hi
[\[154a.6\]]Shiny+tsA mi tiSh+Tha sa ma ya s+t+waM/_zhes bklags nas lag pa g.yon du ste dril bu'i dbang bskur ba'i cho ga bya ba nan tan gyi ye shes so/_/de nas slob ma rnam par snang mdzad du byin gyis brlabs nas/_mgo bor rdo rje dril bu byin te/_oM badzra satwa s+t+waM/_a b+hi Shiny+tsA mi/_badzra
[\[154a.7\]]nA ma a b+hi She ka taH/_kye dpal gti mug rdo rje/_kye dpal zhe sdang rdo rje/_zhes ming gi dbang bskur bar bya'o zhes pa la sogs pa rigs dang rjes su mthun pa'i ming gi dbang bskur ro/_/shin tu rnam par dag pa'i chos kyi dbyings kyi ye shes so/_/mngon par
[\[154b\]]
[\[154b.1\]]dbang bskur ba lnga po 'di rnams kyis kyang slob ma sngags dang rgyud nyan pa dang bshad pa dang sgrub pa la dbang bar byas par 'gyur ro/_/dbang bskur ba lnga po rig pa'i dbang bskur ba zhes brjod par bya ste/_thams cad du spyan ma la sogs pa'i rig ma rnams kyis bya ba'i phyir ro/_/
[\[154b.2\]]de'i bar ma chad par 'dul bas slob ma don du gnyer ba dang ldan pa la/_bla mas slob dpon gyi dbang bskur bar bya ste/_ji ltar/_gang gi bdag ni khyod drin las/_/rang dang gzhan don nus 'gyur ba/_/rdo rje slob dpon gyi ni dbang /_/thugs rje'i gter gyis bdag la
[\[154b.3\]]stsol/_/zhes gsol ba 'debs pa dang ldan pa'i slob ma rgyan thams cad kyis brgyan pa steng du gdugs dang rgyal mtshan dang bla re la sogs pas brgyan/_shar gyi sgor seng ge'i khri la gnas pa sna tshogs pad+ma 'dab ma brgyad pa'i steng du rdo rje sems dpa'i gzugs su dmigs
[\[154b.4\]]nas hUM yig las skyes pa'i rdo rjer bsams nas/_thog mtha' med pa'i sems dpa' ni/_/rdo rje sems dpa'i bde ba che/_/kun du bzang po kun bdag nyid/_/rdo rje bsnyems pa'i bdag po bdag_/dpal mchog dang po'i skyes bu khyed/_/ces de kho na nyid kyis
[\[154b.5\]]gzung bar bya'o/_/de'i rjes su/_AHyig las skyes pa'i dril bu/_/'di de sangs rgyas thams cad kyi/_/shes rab dbyangs kyi rjes 'gror bshad/_/khyod kyis kyang ni rtag tu bcang /_/byang chub mchog tu rgyal ba bzhed/_/ces pas lag pa g.yon du sbyin par
[\[154b.6\]]bya'o/_/de'i rjes su/_yid kyi lus ni brtan pa'i phyir/_/phyag rgya'i dam tshig rab tu brjod/_/gang gi lus ni thams cad brtan/_/des na phyag rgya rab tu grags/_/zhes pa 'dis rang gi 'dod pa'i lha'i sku ru nang gi bdag nyid can gyi phyag rgya chen po lhag par gnas pa
[\[154b.7\]]la 'khyud par bya'o/_/de'i rjes su slob dpon rang gi snying ga'i sa bon las byung ba nam mkhar gnas pa'i lha'i tshogs kyis mngon par dbang bskur bzhin par bsams nas/_dbang bskur rdo rje chen po ni/_/khams gsum pa yi phyag byas pa/_/gsang gsum
[\[155a\]]
[\[155a.1\]]gnas las yang dag byung /_/sangs rgyas kun gyi sbyin par byed/_/ces mngon par dbang bskur bar bya'o/_/ji ltar gsungs pa/_shes rab bcu drug lon pa la/_/lag pa dag gis yang dag 'khyud/_/rdo rje dril bu mnyam sbyor las/_/khyod
[\[155a.2\]]ni slob dpon 'byung bar 'gyur/_/zhes slob dpon du dbang bskur bar 'dod do/_/de'i ched du slob dpon du dbang bskur ba'i dbang du bya ba de'i ched du byin no/_/dkyil 'khor gyi de kho na nyid dang /_dkyil 'khor gyi rnam par dag pa mdor bsdus nas bshad par bya ste/_ji
[\[155a.3\]]ltar dkyil 'khor pad+ma zhes su brjod/_/yid kyi dkyil 'khor bshad par bya ste/_khang brtsegs zhes pa ye shes te/_/sems kyi brtsegs pa yang dag bsgreng /_/phung po lnga yi rang bzhin gyis/_/sangs rgyas lnga ru rab tu grags/_/de phyir rnam par snang mdzad kyi
[\[155a.4\]]gzugs su dmigs pa'i slob ma la rjes su gnang ba sbyin par bya'o/_/'jig rten kun la thams cad nas/_/dngos grub kun la phan pa'i phyir/_/ji ltar 'dul ba sna tshogs pa/_/chos kyi 'khor lo rab tu bskor/_/chos kyi gnas su rdo rje dang rin chen dang /_las
[\[155a.5\]]dang khro bo'i sgra gcig pa'i tshigs su bcad pas rjes su gnang ba sbyin par bya'o/_/de'i rjes su rdo rje'i brtul zhugs sbyin pa dang /_lung bstan pa dang /_dbugs dbyung ba sbyin no zhes pa rgyud thams cad kyi rjes su 'brangs pa sbyin par bya'o/_/de ltar slob dpon du dbang
[\[155a.6\]]bskur bas rdo rje rnam par sbyang bar bya'o/_/gsang ba gsum gyi dbang bskur bas gsung gi rdo rje yang rnam par sbyang bar bya ste/_de lta bu'i rim pas rgyud thams cad la brjod pa'i cho gas dbang bskur dgus grol ba sbyin par bya'o/_/de la rim pa ni/_chu dang cod pan rdo rje dang
[\[155a.7\]]ni dril bu la sogs ming /_/rigs gsum dam tshig skal ldan slob dpon gsang ba mchog sogs kyis/_/dbang bskur rnam pa dgu po gang gi mtshungs med bsod nams kyis/_/skyer 'jug srid pa dag pa bla ma tshogs de la phyag 'tshal/_/zhes pa phyag byas nas
[\[155b\]]
[\[155b.1\]]dbang bskur ba thams cad thob nas/_de nas slob mas lus la sogs pa ci rigs pa'i yon dbul bar bya'o/_/bla mas kyang zhen pa med pa'i sems kyis blangs nas de la bkra shis brjod par bya'o/_/de nas/_bcom ldan sangs rgyas bkra shis dang /_/chos dang
[\[155b.2\]]dge 'dun bkra shis dang /_/bsod nams 'di kun nyid kyis ni/_/slob ma rnams kyi bkra shis shog_/phun sum tshogs pa mnga' ba gser gyi ri bo 'dra/_/'jig rten gsum gyi mgon po dri ma gsum spangs pa/_/sangs rgyas pad+mo rgyas pa 'dab 'dra'i spyan mnga' ba/_/
[\[155b.3\]]bkra shis de ni khyod la zhi bar byed gyur cig_/de yis nye bar bstan pa'i mchog rab mi g.yo ba/_/'jig rten gsum na grags shing lha dang mis mchod pa/_/chos kyi dam pa skye dgu rnams la zhi byed pa/_/de ni khyod la 'jig rten bkra shis gnyis pa'o/_/dge 'dun dam
[\[155b.4\]]pa'i chos ldan thos pa'i bkra shis phyug_/mi dang lha dang lha ma yin gyis mchod pa'i gnas/_/tshogs kyi mchog rab ngo tsha shes dang dpal gyi gzhi/_/de ni khyod la 'jig rten bkra shis gsum pa'o/_/zhes slob ma rnams la bkra shis sbyin par bya'o/_/de rnams bsngags
[\[155b.5\]]pa dang /_/de nas slob ma de rnams re re nas rim pas phyag 'tshal nas 'gror gzhug go/_/de nas bla ma slar yang mchod pa dang bstod pa brjod pa la sogs pa thams cad bya'o/_/gzhan yang thig le'i rnal 'byor la sogs pa bsgom par bya ba'i thabs su bshad pa'i cho gas byas
[\[155b.6\]]nas gcig gam lnga'am bdun nam lnga bcu'am/_brgyad lhag pa'i brgyar gtor ma byin nas mchod pa byas te dkyil 'khor dang dkyil 'khor gyi bdag po'i lha rnams bzod par mdzod cig bzod par mdzod cig ces brjod nas dkyil 'khor la bskor ba byas te gtor ma
[\[155b.7\]]yang ngo /_/slar yang nye bar 'dug ste yang dag par bstod nas oM badzra muHzhes bzlas te rol mo'i sgras gtor ma gshegs su gsol bar bya'o/_/dkyil 'khor dang ye shes kyi dkyil 'khor gyi sems dpa'i rang gi ngo bo badzra muHzhes bklags nas/_khyed kyis sems
[\[156a\]]
[\[156a.1\]]can don kun mdzad/_/rjes su mthun pa'i dngos grub stsol/_/sangs rgyas yul du gshegs nas kyang /_/slar yang 'byon par mdzad du gsol/_/oM badzra muHzhes pas ye shes sems dpa' gshegs su gsol bar bya'o/_/dam tshig gi dkyil
[\[156a.2\]]'khor rang gi snying ga'i sa bon la rab tu gzhug par bya'o zhes so/_/dkyil 'khor gyi rdul tshon ni klung gi gnas su rab tu gzhug par bya'o/_/gzhan nyi ma gnyis pa la rnam thos sras la sogs pa'i gtor ma sbyin par bya'o zhes pa rgyud las gsungs pa nges pa'o/_/pad+ma spyan
[\[156a.3\]]ras gzigs dbang gi_/dkyil 'khor mchod pa'i cho ga ni/_/'jig rten rnams la phan 'dod pas/_/rgyal dpal ye shes kyis byas pa'i/_/bsod nams de las skye dgur bcas/_/rtag tu skye dgu bde ldan 'gyur/_/bdag kyang bsod nams 'di yis ni/_/
[\[156a.4\]]kun mkhyen go 'phang thob gyur cig_/ces pa pad+ma spyan ras gzigs dbang phyug gi pad+ma dra ba'i rim pas bcom ldan 'das kyi dkyil 'khor mchod pa'i cho ga rdzogs so//_//rgyal ba dpal ye shes ming gzhan pad+ma rdo rje zhes bya bas mdzad pa rdzogs so//_//_
[\[156a.5\]]kha che'i paN+Di ta chen po su ma na shrI b+ha dra dang /_bod kyi lo tsA ba dge slong rin chen grub kyis bsgyur cing zhus te gtan la phab pa'o//[ {D1752}]@##/_/rgya gar skad du/_shrI nA tha ma hA kA la sA d+ha na kra ma nA ma/_bod skad du/_dpal mgon po nag po
[\[156a.6\]]chen po'i sgrub thabs kyi rim pa zhes bya ba/_dpal mgon po nag po la phyag 'tshal lo/_/'jigs pa'i tshogs rnams 'jigs byed pa/_/nag po de la phyag 'tshal nas/_/de yi sgrub thabs 'dod rnams kyis/_/don bsdus pa ni bshad par bya/_/bla ma
[\[156a.7\]]brnyas byas sems can 'tshe/_/dam tshig smod dang bstan pa bshig_/de rnams bsgral bar bya ba yin/_/gzhan du nam yang bya ba min/_/dang po gnas btsal brtag par bya/_/skye gnas sgo can dbang ldan lha/_/ri'am tshang tshing phug dag gam/_/dur khrod dag gam
[\[156b\]]
[\[156b.1\]]lam can nam/_/mtshan ma gcig pa dag tu bya/_/rang snying hUM bsgoms 'phro 'du las/_/de las lha tshogs rang snang 'gyur/_/sna tshogs mchod pa rnam gsum bya/_/bshags pa byed dang sdom pa dang /_/yongs su bsngo dang lam la gnas/_/de nas byams dang snying rje dang /_
[\[156b.2\]]dga' dang btang snyoms bsgom par bya/_/de nas stong pa nyid bsgoms la/_/sngags 'di yis ni brtan par bya/_/oM shU n+ya tA dz+nyA na badzra swa b+hA ba At+ma ko\u0f85haM/_sems de raM las nyi mar gyur/_/paM las sna tshogs pad+mar bskyed/_/de steng hUM ni mthing ga las/_/gri gug
[\[156b.3\]]sngon po dag tu gyur/_/phar 'phros tshur ni 'dus pa las/_/gzas pa bsgyel ba'i gdan steng na/_/sku mdog nag po 'jigs pa che/_/khams gsum ma lus za bar byed/_/zhabs rnams sa la rdebs mdzad cing /_/lha dang lha min sdigs par byed/_/zhal bzhi
[\[156b.4\]]pa la phyag drug pa/_/g.yas pa dkar la g.yon pa dmar/_/rgyab ni seng ge'i zhal dang ldan/_/rtsa ba'i zhal ni nag po ste/_/rtsa ba'i phyag ni gri gug dang /_/thod pa khrag gis bkang ba 'dzin/_/bar ma gnyis na dbyug to dang /_/glang po che yi pags pa 'dzin/_/gsum
[\[156b.5\]]pa dgra sta zhags pa 'dzin/_/stag gi pags pas smad dkris shing /_/'dzag pa'i mgo bos do shal byas/_/shin tu 'jigs su rung ba bskyed/_/g.yas su gtum mo sngon mo ste/_/g.yas na thod pa g.yon dar nag_/g.yon du g.yung mo dmar mo ste/_/lu gu rgyud
[\[156b.6\]]kyi zhags pa bsnams/_/rak+Sha si dang sing+ga la/_/mon mo nag po'i tshul du'o/_/thugs ka'i hUM las 'od 'phros pas/_/rang bzhin gnas nas spyan drangs te/_/gnas nas 'ongs nas de la thim/_/dzaHhUM baM hoHsa dgug gzhug bya/_/rdo rje rtse lnga'i phyag rgya yis/_/
[\[156b.7\]]brtan par byin gyis brlab par bya/_/me tog nag po 'bras bu dang /_/mi dbang 'bras dang dkar dmar dang /_/klad pa na tshe dmar bzhi dang /_/bdud rtsi lnga dang dbang po ni/_/a las byung ba'i ka pA lar/_/zla ba nyi ma'i bar du ni/_sa bon lnga dang lcags kyu lnga/_/'og
[\[157a\]]
[\[157a.1\]]tu me sogs 'bar ba ni/_/dri ma rnam par dag byas nas/_/mi sdug dri dang rnam rtog ni/_/ha dang hrIHdang hos sbyangs nas/_/de nas cho gas lce myang byas/_/de la dbul ba'i sngags ni/_oM badzra gying ni dzaHhUM baM hoH/_oM ma hA kA la i daM/_d+hU pa/_puSh+pa
[\[157a.2\]]dI paM/_gan+d+he/_i daM ba liM kha kha khA hi khA hi tiSh+Tha tiSh+Tha/_ban+d+ha ban+d+ha/_pa tsa pa tsa/_hUM phaT bya ba'i sngags kyis dbul/_/rdo rje dril 'dzin dpa' bo yi/_/dben pa'i sngags kyis glu blang zhing /_/bstod pa 'di yis yang dag bstod/_/hUM srin po'i gzugs kyis gdug pa can/_/
[\[157a.3\]]tshar gcod byang chub sems dpa' ste/_/grong khyer sum brtsegs 'jig par byed/_/legs ldan khyed la phyag 'tshal bstod/_/bdag gis btsun par khyod bstod do/_/'jig rten 'di na rang dbang thob/_/sngon gyi bram zes smras pa ltar/_/bkra shis mchog bsgrub
[\[157a.4\]]sems pa der/_/yid myur gzugs can kun du grags/_/mgon po byed cing 'jig rten skyong /_/'thab pa'i tshe na rtag tu rgyal/_/gshin rje ma mo mngon par bstod/_/dar gyi stod g.yogs sngon po can/_/sdug dang mi sdug lus su ston/_/mig gis thams cad rngam par
[\[157a.5\]]byed/_/mchog bsgrub dpag med sems bder byed/_/snying dang ldan zhing rab tu dpa'/_/rtag tu khyod la bdag gis bstod/_/bdag gi nyi ma'i dkyil du ni/_/phreng ba'i tshul du gnas pa la/_/bdag gi snying gi dkyil du ni/_/raM las nyi ma'i 'od pad+ma/_/gri gug
[\[157a.6\]]dbus nas phreng ba bya/_/kha nas lte bar 'khor tshul du/_/'bum la sogs pa ci nus bzlas/_/de las sngags las gri gug 'gyur/_/de yis bcad cing gtubs par bsam/_oM ma hA kA la gu Na hr-i da e ka dza TI hUM phaT/_de nas rtags ni 'byung bar 'gyur/_/
[\[157a.7\]]rtags ni brtan par gyur pa dang /_/gsad pa'i las la 'jug par bya/_/gong gi sngags dang sbyor ba yis/_/gru gsum dkyil 'khor gru gsum la/_/byugs la ral gri gri gug bri/_/gru gsum mdung rtse mda' dang gzhu/_/kha dog nag po byas nas su/_/dgra bo'i
[\[157b\]]
[\[157b.1\]]gzugs brnyan kho ci 'dra/_/chus sbrus pa dang chu ngogs la/_/rkang rjes dur khrod thal ba dang /_/bdud rtsi lnga dang bag phye dang /_/khrag gis sbrus la sor brgyad pa/_/byas la snying gar 'khor lo gzhug_/sngags kyi 'od zer la gnod sbyin/_/mo rnams kyis ni dgug par
[\[157b.2\]]bya/_/khugs nas gdug pa can la gdab/_/yang na rabs chad thod pa ru/_/'khor lo khrag gis bri bar bya/_/de yi dbus su gri gug bri/_/sngags dang ming spel dug gis dgang /_/klu yod gnas su mdze yis 'dzin/_/khrag bkang dur du sbas gyur na/_/rigs rgyud
[\[157b.3\]]rtsad nas 'chad par 'gyur/_/zhing la sbas na mi skye 'gyur/_/phur bus gdab cing nyi zla'i bar/_/g.yung drung gtsug gi 'ug pa ru/_/gsod pa'i sems kyis gsod par 'gyur/_/khrag dang dug dang ske tshe dang /_/tsha gsum myos byed bdud rtsi sbyar/_/lus kun la
[\[157b.4\]]ni byugs gyur na/_/rims nad kun gyis thebs par 'gyur/_/thod khrag bkang la lha rten la/_/bzlas pa 'bum byas phur pas gdab/_/grong khyer nges par 'khrug par 'gyur/_/khrag dang dug gis rab bkang la/_/'gram rtsa dag tu sbas gyur nas/_/grong khyer
[\[157b.5\]]'jig par the tshom med/_/nyi ma yi ni tshes dag la/_/tsha ba'i mar khu rab sbyar nas/_/rkang pa gnyis la byugs byas na/_/bya rog chen po'i sked bcings na/_/skrod pa dag tu 'gyur ba yin/_/grog mkhar dag gi sa dang ni/_/gur kum gi wang yung ba la/_/srin lag
[\[157b.6\]]khrag gis sbyar byas la/_/'khor lo legs par bris nas ni/_/spra tshil ling+ga bcug byas nas/_/kha ni nub tu bltas 'gyur te/_/zhag bdun dag gi cho ga yis/_/brgya byin kyang ni dbang du 'gyur/_/da du ra yi phye ma dang /_/shing srin zos pa'i phye ma yis/_/sha
[\[157b.7\]]chen dag la sbyar byas nas/_/kha ru blugs par gyur pa na/_/nges par smyo ba dag tu 'gyur/_/gri yis btub cing bcad pa dang /_/hom khung sbyin sreg cho ga bya/_/rdo la rten bcas dar gyis dkris/_/dben pa'i gnas su bzhugs nas ni/_/me tog nag po la sogs
[\[158a\]]
[\[158a.1\]]pa/_/sha chen spos dang gtor mas mchod/_/dam tshig ldan pas byas gyur na/_/rang sems ci 'dod 'grub par 'gyur/_/dpal ldan mgon po nag po yi/_/sgrub thabs byas pa'i phan yon gyis/_/de ni sgrub la dga' ba dang /_/myur bar dngos
[\[158a.2\]]grub thob par 'gyur/_/dpal mgon po nag po'i sgrub thabs kyi rim pa slob dpon klu sgrub kyis mdzad pa rdzogs so//_//paN+Di ta 'bum phrag gsum pa dang /_lo tsA ba dge slong dar ma grags kyis bsgyur ba'o//[ {D1753}]@##/_/rgya gar skad du/_
[\[158a.3\]]shrI ma hA kA la tan+t+ra ru tra kalpa ma hA sma shA na nA ma TI kA/_bod skad du/_dpal nag po chen po'i rgyud drag po'i brtag pa dur khrod chen po zhes bya ba'i 'grel pa/_dpal rdo rje mkha' 'gro la phyag 'tshal lo/_/phun sum tshogs pa mtha' dag 'dzin 'gyur de bzhin nyid kyi sku/_/
[\[158a.4\]]rnam thar brgyad kyi zhal dngos stong pa bcu drug phyag_/bdud 'dul dbang phyug zhabs bzhi tshangs pa'i gnas bzhis brgyan/_/'gro ba skyob mdzad dkyil 'khor lha mo brgyad kyi gtso/_/gnod sbyin drag po 'dul mdzad 'jigs pa chen po'i sku/_/phyag gi yal gas spyi bo
[\[158a.5\]]brgyan mdzad nag po khyod la phyag 'tshal nas/_/ma 'ongs khyad par 'jig pa'i dus bsnyen na/_/rgyal ba'i bstan pa khyad par 'dzin mdzad dang /_/'khor ba'i sdug bsngal mun pa 'joms mdzad pa'i/_/rdo rje snying po la sogs he ru ka yi lung /_/gnang ba thob pa'i mthu
[\[158a.6\]]stobs dang /_/bla ma dam pa'i mthu yis ni/_/bdag gis cung zad tsam du yang /_/rdo rje'i tshig tu bstan pa yis/_/de yi 'grel pa brtsam par bya/_/nam mkha' dang mnyam zhes bya ba la sogs pa ni 'dir ma bstan te skabs su bstan to/_/rdo rje'i tshig tu smras pa/_'di skad
[\[158a.7\]]bdag gis thos pa'i dus gcig na zhes bya ba la sogs pa la/_de la rab tu dbye ba ni thos pa'i 'brel pas rnam par dbye ba yongs su bsgyur ba'i phyir lnga po don dang ldan par gsungs so/_/de yang ston pa ni rdo rje 'dzin pa las/_'jigs byed chen po'i sku sprul te/_/
[\[158b\]]
[\[158b.1\]]zhes bya ba la sogs par bstan to/_/de yang rang bzhin sprul pa'i gnas su dur khrod chen po zhes bya bar bzhugs so/_/de'i tshe zhes bya ba ni 'khor yongs su bsdu bar gsungs pa'o/_/bcom ldan 'das gnyis su med par snang ba zhes bya ba'i ting nge 'dzin gyi byin gyi rlabs kyis chos
[\[158b.2\]]yongs su bstan te/_de yang gnod sbyin gyi gdug pa bsal nas sdud pa po yis rdo rje'i tshig yongs su bsdus pa ni dus nges par gzung ba'o/_/de lta bu lnga'i don tshogs pa'i stobs kyis 'di skad ces bya ba ni rdo rje'i phrad 'brel pa'i stobs kyis ma nor bar gzung ba ste/_de yang 'khor la
[\[158b.3\]]bshad pa'o/_/bdag gis zhes bya ba ni sdud pa po tshad dang ldan pa'i don to/_/gis zhes bya ba ni des yongs su bsdus te bshad pa'o/_/thos zhes pa ni ston pa'i tshig las 'brel pa'i stobs kyi rang bzhin gyis ma nor bar bsdus pa ni thos pa'o/_/dus zhes pa ni rdo rje'i tshig
[\[158b.4\]]gi 'khor lo 'byung ba'i dus so/_/gcig na zhes bya ba ni thun mong ma yin par bstan pa'o/_/yang na/_'di skad bdag gis thos pa dus gcig na zhes bya ba ni/_e waM ma yA'i 'bru bzhir rab tu bsgrub par ji ltar 'gyur ba de ltar bcom ldan 'das bzhugs pa'o zhes
[\[158b.5\]]bya bar 'brel to/_/don ni 'di lta ste/_e waM ma yA'i rang bzhin ngo bo de la bcom ldan 'das gnas so/_/de yang e waM ma yA'i yig 'bru rnams kyi rang gi ngo bo gang zhe na/_e ni sa'i khams rnam par dag pa dang sku'i rang bzhin dang /_byams pa chen po'i thabs kyi gnas te/_
[\[158b.6\]]sna tshogs pa'i gzugs las grol ba'o/_/waM ni chu'i khams rnam par dag pa dang gsung gi rang bzhin te/_snying rje dang smon lam gyi tshul gyis gdug pa 'dul ba'i tshul 'dzin pa'o/_/ma ni me'i khams rnam par dag pa dang thugs kyi rang bzhin dga' ba stobs kyis sbyin
[\[158b.7\]]pas gdug pa 'dul ba'i ting nge 'dzin las chos 'byung ba'o/_/yA ni rlung gi khams rnam par dag pa dang gnyis su med pa'i rdo rje'i rang bzhin te/_bdud thams cad 'joms pa'i ting nge 'dzin gyis btang snyoms dang ye shes kyi sbyor bas 'khor yongs su gzung ba'o/_/
[\[159a\]]
[\[159a.1\]]dus ni sdud pa pos chos yongs su bsdus te bshad pa'o/_/yang na e ni gnas so/_/waM ni ston pa'o/_/ma ni 'khor yongs su gzung ba'o/_/yA ni chos khyad par gyis bsdus pa'o/_/yang bye brag tu bstan pa ni/_e ni chos kyi 'byung gnas te
[\[159a.2\]]gnas dang gzhi'o/_/waM ni der lha'i sku rdzogs pa'o/_/ma ni nye bar bsgrub pa'i bsnyen pa dang ldan pa'o/_/yA ni phrin las rdzogs par byed pa ste/_de lta bu'i khyad par na gleng gzhi'i don mdor bstan pa'o/_/bcom ldan 'das zhes bya ba ni ston pa dpal rdo rje 'dzin pa ste/_/
[\[159a.3\]]de yang b+ha ga'i sgra'i sbyor bas rnam pa gnyis te/_dbang phyug la sogs pa'i yon tan drug gi don dang /_nag po drag po chen po la sogs pa 'khor gyi tshogs yongs su bzung nas gdug pa bcom pa'o/_/sku dang gsung dang thugs rdo rje/_/zhes bya ba ni sa'i khams la
[\[159a.4\]]sogs pa'i dbye bas gnas pa dang /_yang na sku zhes bya ba ni phung po lnga'i rnam par dag pa'i bdag nyid dang rnam par snang mdzad la sogs pa rigs lnga'i rang bzhin gyi gnas so/_/de rnams kyi thugs ni rigs drug pa rdo rje 'dzin pa'o/_/de yang sku ni sa'i khams dang byams
[\[159a.5\]]pa'i rang bzhin te puk+ka sI'i btsun mo la gnas so/_/gsung ni chu'i khams dang snying rje'i rang bzhin gyis sa ba rI'i btsun mo la gnas so/_/thugs ni me'i khams dang dga' ba'i rang bzhin gyis tsaN+Da lI'i btsun mo la gnas so/_/rdo rje ni rlung gi khams dang btang
[\[159a.6\]]snyoms kyi rang bzhin gyis DoM bi nI'i btsun mo la gnas so/_/de lta bu'i bcom ldan 'das sku dang gsung dang thugs rdo rje'i dkyil 'khor gyis bzhugs so/_/de yang gnod sbyin drag po 'dul ba'i don du nag po drag por sprul nas zhes bya ba ni bcom ldan 'das gnyis su
[\[159a.7\]]med pa'i ting nge 'dzin la zhugs nas mngon par byang chub pa lngas mngon par rdzogs par sangs rgyas pa ni nag po chen por sku sprul zhes bya ba'i don to/_/'jigs byed chen po'i sku mdzad de/_/zhes bya ba ni nag po drag po dang cha byad mthun par bstan pa'o/_/nag po drag
[\[159b\]]
[\[159b.1\]]po zhes bya ba ni gnod sbyin no/_/shin tu yang zhes bya ba ni gdug pa che ba'o/_/shin tu mi bzad pa zhes bya ba ni de'i gnyen por sku bzhengs pa'o/_/mdzad de zhes bya ba ni gdug pa 'joms par mdzad pa'o/_/dur khrod ces bya ba ni phyi'i dur khrod nye ba'i tshal la sogs pa'o/_/gnas
[\[159b.2\]]mchog ces bya ba ni rang bzhin gyi gnas de yang gri gug gi gur khang ngo /_/gnas mchog ces bya ba ni rang bzhin gyi gnas te chos kyi 'byung gnas so/_/bzhugs so zhes bya ba ni sprul pa'i skur bzhugs pa'o/_/de'i tshe zhes bya ba gnod sbyin nag po gdug pa 'joms par
[\[159b.3\]]mdzad pa'i tshe/_thugs rdo rje las sprul pa'i mkha' 'gro ma zhes bya ba ni de'i don ni gnyis te/_bka' sdod kyi nye bar 'khor du gyur pa ni phyi rol pa'i gau rI la sogs pa'i lha mo brgyad kyi bdag nyid do/_/de yang bcom ldan 'das kyi 'khor lo'i lha mo'i gau rI la sogs pa rnams
[\[159b.4\]]kyis phyi rol pa'i gau rI la sogs pa gdan du byas pas dam tshig gi stobs kyis bka' la btags pa'o/_/de'i phyir/_thugs rdo rje las sprul pa'i mkha' 'gro ma/_/zhes bya'o/_/dam tshig gi mkha' 'gro ma zhes bya ba ni gtso bo'i dam tshig las mi 'da' zhing dam tshig gi 'khor
[\[159b.5\]]lor rgyun du gnas shing dam tshig las mi 'da' ba'o/_/de yang 'di rnams te gsod byed ma la sogs pa brgyad ni shar phyogs na gnas pa ste sku mdog dkar mo/_gsod byed ma dang /_thod pa'i dum bu ma dang /_rab tu gtum mo dang /_keng rus chen mo dang /_gtum mo'i
[\[159b.6\]]mig can ma dang /_lang ka'i dbang phyug ma dang /_'od ldan ma dang /_mche ba rnam par gtsigs ma'o/_/lho phyogs nas 'gugs byed ma la sogs pa ste sku mdog ser mo'o/_/de yang 'gugs byed ma dang /_sna chen ma dang /_chang 'thung ma dang /_brtan pa'i blo can ma
[\[159b.7\]]dang /_'od byed ma dang /_mi thung ma dang /_rdo rje'i pho nya mo dang /_lang ka'i srin mo'o/_/rmongs byed ma la sogs pa ni nub phyogs na gnas pa ste sku mdog dmar mo'o/_/de yang rmongs byed ma dang /_pad+ma'i sku dang /_shing grib ma dang /_myu gu ma dang /_ral pa
[\[160a\]]
[\[160a.1\]]gcig ma dang /_'jigs byed chen po dang /_dpa' mo chen mo'o/_/dbang byed ma la sogs pa brgyad ni byang phyogs na gnas pa ste sna tshogs pa'i mdog can no/_/de yang dbang byed ma dang /_rlung gi shugs can ma dang /_rdo rje hUM mdzad ma dang /_khrag
[\[160a.2\]]'thung ma dang /_rab tu bzang mo dang /_lha mo sngo bsangs ma dang /_rdo rje khro gnyer ma dang /_shin tu bzang mo'o/_/de dag thams cad kyang zhal gcig phyag gnyis pa/_spyan gsum pa/_gri gug dang thod pa lag na 'dzin pa'i gar gyis gnas pa dam tshig gi 'khor lo la
[\[160a.3\]]gnas shing /_dam tshig mi spang bas na dam tshig gi mkha' 'gro zhes bya'o/_/las las grub pa zhes bya ba ni gnas rnams su las las skyes shing 'khor lo'i bdag po la sogs pas bka' bsgo ba nyan cing las byed pas na las kyi mkha' 'gro ma zhes bya'o/_/de yang
[\[160a.4\]]gnas 'di rnams su sku gsung thugs kyi tshul du gnas pa ste/_gnas re re na mkha' 'gro ma gsum gsum gnas so/_/de yang gnas ni pul+lI ra mA la ya dang /_dzA lan+d+h+ra ra dang /_o D+yan dang /_arbu da dang /_go dA ba rI dang /_rA me shwa rI dang /_de wI ko TI dang /_mA la
[\[160a.5\]]wa dang /_kA ma rU pa dang /_o tre dang /_tri sha ku ne dang /_ko sa la dang /_ka ling+ga dang /_lam+pA ka dang /_kAny+tsi dang /_hi mA la ya dang /_pre ta pu ri dang /_gr-i ha de ba dang /_sau rASh+Ta dang /_su war+Na dwI pa dang /_nA ga ra dang /_sin+d+hu dang /_ma ro tha li dang /_ku lu tA
[\[160a.6\]]dang /_gnas de dag ni khyad par gyi gnas nyi shu rtsa bzhi ste/_de re re na mkha' 'gro ma las las skyes pa mkha' 'gro ma gsum gsum gnas so/_/de yang khrag 'thung ma dang /_shin tu dpa' mo dang /_'jigs byed chen po ste de gsum gyis khrag skyug par byed pa'i las
[\[160a.7\]]byed pa'o/_/dzA lan+d+ha ra na klu'i dbang mo dang /_myur 'gro ma dang /_sbrul gyi chun 'phyangs ma ste de gsum klu la dbang byed pa klu'i las byed pa'o/_/o D+yan du ni rdo rje khro mo dang /_dkar mo dang /_stobs chen mo ste de gsum gyis ni dbye ba'i las myur du 'grub bo/_/arbu
[\[160b\]]
[\[160b.1\]]dar ni sgeg mo dang /_'khor lo'i shugs can ma dang /_rlung gi dbang mo ste de gsum gyis ni myur du skrod pa'i las byed pa'o/_/go dA ba rIr ni lto 'phyangs ma dang /_pad+ma'i phreng ba ma dang /_rmongs byed ma ste de gsum gyis ni rmongs pa'i las byed pa'o/_/rA me shwa rIr ni 'od dpag
[\[160b.2\]]med dang /_rta rna ma dang /_'gugs byed ma ste de gsum gyis ni myur du 'gugs pa'i las byed pa'o/_/de wI ko TI ra ni rdo rje 'od 'bar ma dang /_rdo rje pho nya mo dang /_rdo rje dbang byed ma'o/_/de gsum gyis ni dbang du byed pa'i las grub par byed pa'o/_/mA la bar ni rdo rje
[\[160b.3\]]sku zhes bya ba'i mkha' 'gro ma dang /_ri rab skul byed ma dang /_stobs kyi dbang mo ste de gsum gyis rengs par byed pa'i las sgrub par byed pa'o/_/kA ma rU par ni/_rno ba'i gzugs ma dang /_phra gzugs ma dang /_rdo rje go cha ma ste de gsum gyis ni thams cad du nyungs
[\[160b.4\]]kar gyi gzugs kyi pho nya'i las sgrub par byed pa'o/_/oM tre ra ni 'khor los sgyur byed ma dang /_rdo rje ral pa mi bzad ma dang /_gtum pa'i khro gnyer ma'o/_/de gsum gyis ni sna tshogs pa'i las sgrub par byed pa'o/_/tri sha ku ne ra ni yid 'phrog ma dang /_gzugs gnyis
[\[160b.5\]]ma dang /_kun du rgyu byed ma'o/_/'di gsum gyis ni las thams cad sngon du 'gro ba ste rgyu'i las smin par byed pa'o/_/ko sa lar ni zhing skyong ma dang /_hUM mdzad ma dang /_srog 'thung ma'o/_/'di gsum gyis ni thams cad du thig le gzhom pa'i las myur du 'grub par byed
[\[160b.6\]]pa'o/_/ka ling+gar ni rab tu 'jigs ma dang /_nam mkha'i lus can ma dang /_drag mo chen mo ste/_'di gsum gyis ni kha sbyar gyi las myur du rdzogs par byed pa'o/_/lam+bA kar ni tshan+do ha'i bdag mo dang /_'khor los sgyur byed ma dang /_rdo rje shugs can ma ste de gsum gyis ni
[\[160b.7\]]'khor los sgyur byed kyi las myur du sgrub par byed do/_/kAny+tsir ni 'khor lo'i go cha ma dang /_gzugs can ma dang /_kun du 'bebs byed ma ste de gsum gyis ni char gyi rgyun 'bebs pa'i las byed pa'o/_/hi mA la yar ni mig mi bzang ma dang /_khwa gzugs ma dang /_rdo rje
[\[161a\]]
[\[161a.1\]]gsus chen mo dang /_de gsum gyis ni thams cad du mi srun pa'i rdo rje ser ba 'bebs pa'i las byed do/_/pre ta pu rir ni stobs kyi dbang phyug ma dang /_'khor lo'i go cha ma dang /_nam mkha'i snying po ma ste de gsum gyis ni thams cad du rdo rje'i ser ba srung
[\[161a.2\]]ba'i las byed do/_/gr-i ha de ba ta ra ni dpal gyi dbang mo dang /_nor 'dzin ma dang /_khaN+Da ro hA ma ste de gsum gyis ni nor gyi dbang phyug sgrub pa'i las byed do/_/sau rASh+Tar ni shin tu 'joms ma dang /_gshin rje'i pho nya mo dang /_brtan pa'i dbang mo ste 'di gsum gyis ni gnas
[\[161a.3\]]pa'i las rdzogs par byed pa'o/_/su war+Na dwI par ni nam mkha'i 'khor lo ma dang /_mtshon cha'i gzugs can ma dang /_'jigs byed ma'o/_/'di gsum gyis ni la du'i las rdzogs par byed do/_/nA ga rar ni me gzugs ma dang /_skem byed ma dang /_rlung gi 'khor lo
[\[161a.4\]]ma ste 'di gsum gyis ni spos kyi sgrub pa rdzogs par byed pa'o/_/sin+d+hur ni skem ma dang /_las ma dang /_tsa muN+Di ste 'di gsum gyis ni gsang ba'i sbyin sreg gi las rdzogs par byed pa'o/_/ma ro tha lir pad+ma gar gyi dbang phyug ma dang /_stobs kyi dbang phyug ma dang /_dur khrod
[\[161a.5\]]kyi bdag mo ste de gsum gyis ni thun mong gi sbyin sreg gi las rdzogs par byed pas so/_/ku lu tAr ni rdo rje sems dpa' ma dang /_brtson 'grus chen mo dang /_gtum pa'i 'khor lo ma ste 'di gsum gyis ni thams cad du rnal 'byor pa'i rgyud srung ba'i las byed pa'o/_/
[\[161a.6\]]mkha' 'gro ma 'di dag thams cad kyang 'jig rten gyi khams na gnas pa ste/_de yang bcom ldan 'das kyis bka'i 'khor lor byin gyis brlabs nas las thams cad byed par bka' bsgos pas las kyi mkha' 'gro ma zhes bya'o/_/'jigs byed ma las byed ma la sogs
[\[161a.7\]]pa/_/zhes bya ba ni de la 'jigs byed ces bya ba ni dur khrod chen po brgyad na gnas pa'i gnod sbyin chen po brgyad de/_drag tu gtum pa na bdag po drag po gnas so/_/'jigs su rung ba na rdo rje gtum mo gnas so/_/'ur 'ur 'bar bas khyab pa na rdo rje ro langs gnas so/_/tshang
[\[161b\]]
[\[161b.1\]]tshing 'khrigs pa na rdo rje g+ha la gnas so/_/de dag ni shar la sogs pa'i go rims kyis phyogs bzhir gnas so/_/gzhan yang ha har dgod pa na tshogs kyi bdag po gnas so/_/nags tshal phun sum tshogs pa na gnod sbyin ru ru gnas so/_/mun pa mi bzad pa na gnod sbyin gar
[\[161b.2\]]mkhan mchog gnas so/_/ki li ki li'i sgra sgrogs pa na gnod sbyin lcags kyi sme ba can gnas so/_/de dag dbang ldan la sogs pa'i mtshams rnams su legs par gnas so/_/gzhan yang 'jigs byed ma zhes bya ba ni khwa gdong ma dang /_phag gdong ma dang /_khyi'i gdong
[\[161b.3\]]can ma dang /_'ug pa'i gdong can ma la sogs pa rnams ni shar la sogs pa'i phyogs kyi dur khrod na 'jigs pa'i gzugs kyis gnas so/_/gshin rje'i pho nya mo dang /_gshin rje brtan pa'i blo can ma dang /_gshin rje mche gtsigs ma dang /_gshin rje 'joms ma
[\[161b.4\]]ste 'di rnams kyang dbang ldan la sogs pa'i mtshams rnams su legs par gnas so/_/yang 'jigs byed ces bya ba'i don ni de rnams kyi gtso bo'i bka' sdod cing 'jigs pa chen po'i stobs kyis las rnams thogs pa med par grub pas na 'jigs byed dang 'jigs byed ma
[\[161b.5\]]zhes bya'o/_/tshogs zhes bya ba ni de rnams 'dus pa'o/_/yongs su bskor zhes bya ba ni 'di dag byin gyis brlabs nas 'khor du yongs su gzung ba'o/_/de'i tshe zhes bya ba ni 'khor de dag kyang nag po'i 'khor yin pa'i tshe zhes bya ba'i phyir ro/_/bcom ldan 'das bya ba ni gong du smos pa'i
[\[161b.6\]]'khor lo'i bdag nyid de/_de yang bcom ldan 'das zhes bya ba'i don ni nag po drag po la sogs pa'i gdug pa bcom pa zhes bya ba'i don to/_/gnyis su med par snang ba zhes bya ba ni gdug pa bcom pa'i phyir 'khor lo'i gtso bo la bsdus pa zhes bya ba'i don to/_/ting nge 'dzin
[\[161b.7\]]zhes bya ba ni gtso bo yang stong pa nyid du gyur ba'o/_/las zhes bya ba ni stong pa nyid las so/_/nag po chen por sprul te zhes bya ba ni gong du bstan pa bzhin du cho ga lngas sku rdzogs pa'o/_/bcom ldan zhes bya ba ni gtso bo nag po chen po nyid do/_/thugs ka zhes bya ba ni gri gug dang hUM gi rnam
[\[162a\]]
[\[162a.1\]]pa'o/_/'od zer zhes bya ba ni gri gug dang hUM gi rang bzhin du spros te zhes bya ba'i don to/_/phyogs dang mtshams zhes bya ba ni/_/shar la sogs pa'i 'khor gyi bye brag go/_/thams cad ces bya ba ni 'khor thams cad do/_/khyab gnas zhes bya ba ni thams cad kyi snying
[\[162a.2\]]gar 'od zer zhugs nas khyab pa'o/_/gnod sbyin ni gdug pa bsal nas zhes bya ba ni gnod sbyin ni nag po drag po la sogs pa'i 'khor rnams so/_/gdug pa ni phyin ci log gi rnam par rtog pa ste/_bsal zhes bya ba ni 'od zer des gdug pa bsal nas rgyu'i 'khor du gzung ba'o/_/
[\[162a.3\]]gur dang ra ba dang dra bar gyur te zhes bya ba ni 'khor rnams sku dang gsung dang thugs kyi dam tshig la gnas par bya zhes bya ba'i don to/_/yang na srung ba'i 'khor lo'i bdag nyid du shes par bya'o/_/gnas pa'i tshe zhes bya ba ni rgyu'i 'khor du yongs su rdzogs pa'i tshe'o/_/mkha' 'gro ma dang
[\[162a.4\]]nag po'i tshogs kyis phyag 'tshal zhes bya ba ni nam mkha' dang mnyam pa'i tshig gis bstod do/_/gtso bo'i dam tshig las mi 'da'o zhes bya ba'i don to/_/bcom ldan 'das la gsol ba zhes bya ba ni rdo rje 'dzin pa las sprul pa'i gtso bo la'o/_/nag po drag pos ci zhig bshad/_/
[\[162a.5\]]ces bya ba ni 'khor gyi gling gzhi rgyas par zhus pa'o/_/bcom ldan 'das kyis bka' stsal pa/_/zhes bya ba ni gtso bor gyur pa'i nag po drag po'i stobs kyis ting nge 'dzin la gnas te/_ting nge 'dzin de'i stobs kyis sdud pa pos yongs su bsdu ste zhes bya ba'i don to/_/'di ni
[\[162a.6\]]nag po drag po'i rgyud ces bya ba ni 'di skad bdag gis zhes bya ba nas de skad ces bka' stsal nas bya ba'i mthar thug pa'i rgyud las brnyes pa'i don brjod pa ni rgyud ces bya'o/_/dur khrod chen po zhes bya ba ni phyi'i dur khrod de nag po chen po'i gnas so/_/chen po ni gtso bo'i gnas
[\[162a.7\]]dang bzhi'o/_/gnas na zhes bya ba ni gnas gnyis te/_ri rab kyi gnas dang 'dzam bu'i gling gi gnas so/_/'dzam bu'i gling gi gnas na rnal 'byor pa ra t+ya zhes bya ba ni gnas te zhes bya ba'i rnal 'byor pa gnod sbyin 'od zer can zhes bya ba ni ri rab kyi gnas nas 'dzam bu'i gling du nya
[\[162b\]]
[\[162b.1\]]pa'i rigs dang 'brel pa'i stobs sad pas dbang phyug chen po'i rnal 'byor pa gcig tu gyur te/_thun mong gi dngos grub brgyad thob pa'i stobs dang ldan no/_/de yang gnod sbyin gyi 'brel pa'i stobs kyis sha dang khrag la dga' bas srog dang dbugs la dbang byed do/_/
[\[162b.2\]]ri rab grong khyer sum brtsegs na/_/zhes bya ba ni ri rab lha'i grong khyer na gnod sbyin nag po chen po gnas so/_/de yang sngon 'byung gi dbye ba 'di lta ste/_de bzhin gshegs pa gtsug tor can gyi bstan pa la ri mo mkhan gyi rigs las dge slong bde ba'i 'khor lo zhes bya ba byung ste/_
[\[162b.3\]]de yang kha dog gnag cing yid gtum pa can te/_bden pa bzhi'i bslab pa'i gnas nas de bzhin gshegs pa nye ba'i 'khor du gyur te/_dge slong de yang skad cig ma sum cu rtsa gnyis kyis 'bras bur nye bar gyur te/_mngon par shes pa dang ldan pas de bzhin gshegs pa'i spyan
[\[162b.4\]]snga na bdag ni mngon par shes pa dang ldan no snyam nas mngon pa'i nga rgyal byed do/_/de bzhin gshegs pas dge slong khyod log pa'i nga rgyal dang ldan te/_dper na 'dod khams kyi dbang phyug chen po des lha thams cad las bdag stobs che'o snyam pa'i nga rgyal gyis ri rab klad la bskor
[\[162b.5\]]ba dang /_rgya mtsho chen po yang dbugs kyis rngub pa dang /_dga' bo dang nyer dga' la sogs pa'i klu chen po rnams kyis rgyan du byas/_nyi zla thod du bcings/_lha bran zas su za ba de lta bu'i stobs dang ldan te/_des kyang bdag ni 'jig rten 'di ni stobs chen po yin no snyam pa las
[\[162b.6\]]de bzhin gshegs pa'i stobs nam mkha'i mtha' dang mnyam pa la de'i stobs ni rtsa rdul gyi rdul tsam yang mi phod do/_/dge slong khyod kyang de dang 'dra bas nga rgyal ma byed ces smras pa la/_dge slong de'i sems shin tu dman pa 'gyur nas bdag ni de bzhin gshegs pa'i 'khor du
[\[162b.7\]]gyur pa la dgos pa ci zhig yod snyam nas lho phyogs kyi nags tshal zhig tu song nas gnas pa de'i tshe nags tshal de na dbang phyug chen po'i rten cig gnas pa la dge slong des zhag nyi shu rtsa gcig tu mchod pa dang bskor ba la sogs pa byas nas gsol ba btab pa'i tshe/_dbang phyug chen
[\[163a\]]
[\[163a.1\]]pos rmi lam du dge slong khyod bdag gi sras su gyur te/_'jig rten 'di na khyod stobs che ba'i dngos grub sbyin no zhes rmi lam du lung bstan to/_/de nas de bzhin gshegs pa des dge slong dbang phyug chen po la skyabs su song bar dgongs nas de bzhin
[\[163a.2\]]gshegs pa dge slong cig tu mdzad nas nags tshal du dge slong de'i gan du song nas dge slong khyod ci zhig byed ces bka' stsal pa las dge slong des bdag ni de bzhin gshegs pa'i 'khor du ma chud nas dbang phyug chen po la skyabs su song ba zhig yin zhes smras pa la/_de bzhin
[\[163a.3\]]gshegs pa des/_dge slong /_/yang dag lam ni rnyed gyur nas/_/'khrul pa'i lam la 'jug byed pa/_/dper na gsal ba'i mig thob nas/_/rab rib skyon gyis bsgos pa bzhin/_/dge slong khyod ni de lta bu zhig ces bka' stsal pa dang /_de nas dge slong de lhag pa'i
[\[163a.4\]]bsam pa dang ldan nas bdag gis ci zhig bgyi zhes gsol ba dang /_de bzhin gshegs pa'i dge slong des/_dge slong khyod de bzhin gshegs pa la sogs pa la gso sbyong bya bar gnang ngo zhes bka' stsal nas de nyid du mi snang bar gyur to/_/de nas dge slong de nags tshal nas
[\[163a.5\]]song ste de bzhin gshegs pa'i zhabs drung du phyin nas gso sbyong mang po byas te de bzhin gshegs pa la gsol ba bdag ni tshe mthar phyin pas bdag la lung bstan du gsol/_de bzhin gshegs pa des khyod ni rten log pa'i mthus skye ba mang du brgyud nas dbang phyug chen po'i bu nag po
[\[163a.6\]]drag po zhes bya bar skye ba blangs nas de yang dag pa'i rten las log pas na nag po yin la dbang phyug chen po'i stobs rnyed pas drag po zhes bya'o/_/chen po ni srid pa gsum la dbang byed pas so/_/de'i mthar de bzhin gshegs pa phun sum tshogs pa mtha' dag 'dzin pa zhes bya ba'i
[\[163a.7\]]bstan pa la khyod dus gsum gyi de bzhin gshegs pa thams cad kyi bstan pa srung bar sems bskyed pa sngon du song bas na mngon par byang chub par sa bcu'i byang chub sems dpa' nag po zhes bya bar byung nas de bzhin gshegs pa'i bstan pa bsrungs nas tshogs rdzogs te/_
[\[163b\]]
[\[163b.1\]]rdo rjes brgyan pa zhes bya ba'i zhing khams su sangs rgyas bcom ldan 'das thal ba can zhes bya ba mngon par rdzogs par 'tshang rgya bar 'gyur ro/_/de bzhin gshegs pa des de ltar lung bstan nas dge slong de skye ba dpag tu med pa brgyud nas de bzhin gshegs pas lung bstan pa dang /_
[\[163b.2\]]dbang phyug chen po'i rjes su gnang ba'i stobs kyis dbang phyug chen po'i sras nag po drag po zhes bya bar skye ba blangs te de yang ri rab kyi steng na gnas so/_/grong khyer sum brtsegs zhes bya ba ni/_lha dang /_klu dang /_lha ma yin la dbang byed pas na'o/_/gnod sbyin zhes
[\[163b.3\]]bya ba ni srid pa gsum la gnod pa sbyin pa'o/_/rnal 'byor lus la gzi byin bskyed/_/ces pa ni rgyu mthun pa'i 'brel pa'i stobs kyis gong du bstan pa'i rnal 'byor gyi rgyud la nag po drag po zhugs pa'o/_/nag po'i gzugs 'chang gdug pa can/_/zhes bya ba ni nag po'i
[\[163b.4\]]kha dog nag po'o/_/gzugs 'chang zhes bya ba ni gnod sbyin gyi gzugs 'chang ba'o/_/gdug pa can zhes bya ba ni srog dang dbugs la dbang byed pa'o/_/nya ba'i gri dang thod pa 'dzin/_/zhes bya ba ni phyag mtshan no/_/dug gi la du rtag tu za/_/zhes bya ba ni gnyen po las
[\[163b.5\]]mthun pa'i dam rdzas su gyur pa'o/_/dus gsum grong khyer sum brtsegs dkrugs/_/zhes bya ba ni dus gsum zhes bya ba ni nyin mtshan dus drug tu'o/_/grong khyer sum brtsegs zhes bya ba ni ri rab kyi grong khyer dang 'dra bar 'dzam bu'i gling gi grong khyer ro/_/dkrugs zhes bya
[\[163b.6\]]ba ni de na gnas pa'i mi rnams kyi srog 'phrog par byed pa'o/_/sha chen zhes bya ba nas khrag ces bya ba ni sngon du rgyun du zhugs pa'i kha zas te/_de yang sha lnga dang bdud rtsi lnga'i bdag nyid du shes par bya'o/_/khrag 'thung zhes bya ba ni 'gro ba'i dbugs 'phrog par byed pa'o/_/
[\[163b.7\]]yang na ma rig pa la sogs pa'i nyon mongs pa 'joms pa nyid do/_/kha nas khrag ces bya ba ni sems can rnams la nad kyi rgyun 'bebs pa dang /_sangs rgyas bstan pa srung ba la sogs pa dang /_'khor ba'i 'dod chags spong ba'i don gyi kha nas khrag 'dzag ces bya ba'o/_/
[\[164a\]]
[\[164a.1\]]ro bsregs sman dang zhes bya ba ni mar nag chen po'i mar me la sogs pa'i khyad par gyis mchod pa'o/_/bsur chen zhes bya ba ni gnod sbyin gyi gdug pa bsal ba'i rdzas dang /_de yang dur khrod du sbyor ba'i spos so/_/dur khrod la gnas dri yi mchog_/ces
[\[164a.2\]]bya ba ni skyes bu mtshan dang ldan pa'i zhing ngo /_/las gnas dri zhes bya ba ni de las byung ba'i dri'o/_/mchog ces bya ba ni dur khrod du bsgrub pa'i bdud rtsi'o/_/dus gsum du ni sdom byed cing /_/zhes bya ba ni rdzas de dag mthun pa'i dam rdzas srog 'dzin pa yin pas na rtag tu yang
[\[164a.3\]]mi 'bral lo zhes bya ba'i don to/_/gdug pa zhes bya ba ni nag po drag po'o/_/sprul pa zhes bya ba ni de'i 'khor du gtogs pa'o/_/'khor de dag kyang gtso bo dang nus pa mnyam pas na sprul zhes bya'o/_/sna tshogs 'gyed ces bya ba ni sangs rgyas kyi bstan pa la zhe sdang ba rnams
[\[164a.4\]]kyi srog gi gnyen po 'gyed pa'i phyir dang /_gzugs sna tshogs kyis bstan pa srung ba'i phyir ro/_/de ni nag po drag por bshad/_/ces bya ba ni nag po drag po'i rgyud kyi gleng gzhi bstan pa'o//_//de nas nag po chen po gsol ba zhes bya ba ni sdud pa pos 'bras
[\[164a.5\]]bu'i 'khor rgyas par zhus pa'o/_/bcom ldan 'das zhes zhus pa ni gtso bo la'o/_/nag po drag po zhes bya ba nas ji ltar lags zhes bya ba'i bar du/_'bras bu'i 'khor du ji ltar 'gyur/_/zhes bya ba dang /_gong du bstan pa'i don rgyas par zhus pa'o/_/bcom ldan 'das kyis
[\[164a.6\]]bka' stsal pa/_/zhes bya ba ni/_bcom ldan 'das sku gsung thugs kyi ting nge 'dzin la zhugs pa'i byin gyi rlabs kyis 'gro ba 'dul ba'i don du sdud pa pos yongs su bsdus te bshad pa'o/_/sku gsung thugs kyi rdo rje ni/_/lha yi sku ni rnam par dag_/ces bya ba ni de
[\[164a.7\]]la sku ni zhal brgyad phyag bcu drug pa la sogs pa'o/_/gsung ni de bskyed pa'i sa bon no/_/thugs ni phyag mtshan du gyur pa'o/_/rdo rje ni sku yongs su rdzogs pa'o/_/lha ni de'i 'khor du gtogs pa'i lha mo'o/_/sku ni rten gyi dkyil 'khor ro/_/rnam par dag pa ni chu zla
[\[164b\]]
[\[164b.1\]]dang 'dra ba'i phyir ro/_/yang sku ni zhal gcig phyag gnyis pa'o/_/gsung ni phyag bzhi pa'o/_/thugs ni phyag drug pa'o/_/rdo rje ni phyag bcu drug pa'o/_/lha ni yum dang bcas pa'o/_/sku ni dkyil 'khor 'khor lo'i bdag nyid do/_/rnam par dag pa ni rang gi ngo bo rnam par dag pa
[\[164b.2\]]ste/_nag po drag po'i rgyud dag par byed pas na rnam par dag ces bya'o/_/gnyis su med par snang ba zhes bya ba ni dkyil 'khor gyi 'khor lo bdag nyid gtso bo'i thugs kar 'dus pa'o/_/ting nge 'dzin la snyoms par zhugs/_/zhes pa ni gtso bo yang stong pa nyid du gyur pa'i phyir
[\[164b.3\]]zhugs zhes bya'o/_/de nas zhes bya ba ni stong pa nas so/_/nag po chen po zhes bya ba ni gnod sbyin nag po drag po'o/_/cha byad mthun zhes bya ba ni sku mdog dang phyag mtshan mthun pa'i phyir ro/_/sprul mdzad ces bya ba ni me long lta bu dang /_mnyam pa nyid dang /_so sor rtog pa dang /_
[\[164b.4\]]bya ba grub pa dang /_chos kyi dbyings kyi ye shes kyi sku rdzogs pa'i phyir sprul mdzad ces bya'o/_/bdag gi thugs ka'i 'od zer zhes bya ba nas dra bar gyur cig ces bya ba ni rgyu'i 'khor bstan pa ste gong du bstan pa'o/_/da ni 'bras bu'i 'khor yongs su rdzogs par bya ba'i phyir
[\[164b.5\]]gtso bo'i thugs ka nas 'od zer gnyis byung ste/_nag po drag po la sogs pa'i 'khor rnams kyi snying gar zhugs nas 'od zer gyis bskul nas gtso bo rjes su dran par gyur te/_'od kyi gong bur zhu nas nag po drag po ni gtso bo'i thugs kar zhugs so/_/'khor gzhan rnams ni
[\[164b.6\]]sa bon gyi rang bzhin du gyur te gnas so/_/gnyis med gyur zhes bya ba ni hUM dang gnyis su med ces bya ba'i don to/_/bdag gi thugs ka nas zhes bya ba ni thugs ka'i yi ge hUM las so/_/spros zhes bya ba ni bar ma'i skye ba ste/_de yang zhal gcig phyag gnyis pa 'od kyi gong bu'i nang
[\[164b.7\]]nas sku mtho gang gi tshad du gyur te/_bdag gi zhal nas byung nas mdun du dbyung ba'o/_/de la gtso bos bka' bsgo ba/_/gsang ba gsum las byung ba yi/_/khyod ni nag po chen po yin/_/rdo rje gsum gyi bdag nyid khyod/_/de ni 'jigs byed chen por bshad/_/ces bya ba ni
[\[165a\]]
[\[165a.1\]]de yang gsang ba ni thun mong ma yin pa ste gtso bo'i rgyud kyis bsdus pa'o/_/gsum ni de'i bye brag ste sku dang gsung dang thugs nyid la bya'o/_/byung zhes bya ba ni gtso bo dang tha mi dad par bsgrubs nas hUM las byung ba'o/_/khyod ni nag po chen po yin/_/zhes bya ba
[\[165a.2\]]ni bar ma'i skye bor bsgrubs pa'o/_/rdo rje gsum gyi bdag nyid khyod/_/ces bya ba ni sku rdo rje dang gsung rdo rje dang thugs rdo rje'i bdag nyid do/_/de ni 'jigs byed chen por bshad/_/ces bya ba ni rgyu'i 'khor las 'bras bu'i 'khor du bzhengs pa'i bar ma'i bsam gtan te/_de yang
[\[165a.3\]]'jigs byed ces bya ba ni gdug pa 'joms pa'i mthu dang ldan pa'o/_/chen po zhes bya ba ni gtso bo'i stobs dang tha mi dad pa'o/_/khyod kyi rgyud ni rab bshad bya/_/zhes bya ba ni 'khor gyi gleng gzhi'i rgyud bshad par bya zhes bya ba'i don to/_/de nas zhes bya ba la sogs pa gong du bstan zin
[\[165a.4\]]to/_/rdo rje 'dzin pa'i 'od zer gyis/_/zhes bya ba ni rdo rje 'dzin pa ni gtso bo'o/_/'od zer gyis zhes bya ba ni thugs ka'i hUM gi 'od zer gyis nag po chen po la sogs pa'i 'khor rnams la phog pa'o/_/brgyal nas zhes bya ba ni 'khor rnams yig 'bru gsum gyi bdag nyid du gyur to/_/
[\[165a.5\]]ting nge 'dzin la snyoms par zhugs/_/zhes bya ba ni yi ge gsum yang go rims bzhin du zhugs so/_/stong pa nyid du gyur pa'i phyir zhugs zhes bya'o/_/de'i tshe zhes bya ba ni 'khor rnams kyi 'bras bu nyams su myong ba'o/_/bcom ldan 'das nag po chen pos zhes bya ba ni gtso bo ste
[\[165a.6\]]de yang 'khor rnams sad par byed pa'i phyir ting nge 'dzin la zhugs pa'o/_/ting nge 'dzin ni gri gug lcags kyu'i tshul du bzung nas zhes bya ba ste/_de yang gri gug ni gtso bo'i thugs ka na gnas pa'i gri gug go/_/lcags kyu ni nyi ma dang hUM gi rang bzhin no/_/'khor gyi thugs sad
[\[165a.7\]]par byed pa'i phyir lcags kyu zhes bya'o/_/tshul du bzung nas zhes bya ba ni gtso bo ste hUM la oM la sogs pa'i sngags kyis bskor ba'o/_/lcags kyu 'od zer dang bcas zhes bya ba ni hUM dang sngags kyi 'od zer ro/_/brjod par bya ba ni zhal nas spros pas chog go/_/sad par gyur nas
[\[165b\]]
[\[165b.1\]]zhes bya ba ni 'dir 'chad do/_/'od zer des bskul nas zhes bya ba ni 'khor rnams cho ga gsum gyis sku bzhengs pa'o/_/de nas nag po chen po zhes bya ba ni dam tshig sems dpa'i sku'o/_/dga' bar gyur te thal mo sbyar/_/zhes bya ba ni 'bras bu'i 'khor du gtogs pa dang ngo mtshar che zhes
[\[165b.2\]]bya ba'i don to/_/'khor de rnams kyi gtso bo rjes su yi rang ba ni bcom ldan 'das zhes bya ba la sogs pa'o/_/bdag ni zhes bya ba ni bar ma'i bsam gtan la gnas pa'i tshe'o/_/gtso bo zhes bya ba ni rdo rje 'dzin pa'i thugs ka'i 'od zer gyis so/_/phag nas zhes bya ba ni yi ge gsum
[\[165b.3\]]du gyur pa'o/_/shin tu bde bar gyur zhes bya ba ni stong pa nyid du gyur pa'o/_/gtso bo bcom ldan 'das nag po chen po zhes bya ba ni gtso bo'i 'od zer gyis bskul lo/_/bdag ni bde ba chen por gnas/_/zhes bya ba ni cho ga gsum gyis sku rdzogs pa'o/_/bcom ldan 'das kyis
[\[165b.4\]]bka' stsal pa/_/zhes bya ba ni dam tshig chen po'i stobs kyis ting nge 'dzin la zhugs zhes bya ba'i don to/_/khyod ni gsang ba gsum gyi bdag_/ces bya ba ni 'khor de la gsang ba gsum gyi dam tshig bsgo ba'o/_/de yang 'di lta ste/_dus gsum sangs rgyas thams cad
[\[165b.5\]]kyi/_/bstan pa bsrung bar byin gyis brlabs/_/zhes bya ba la byin gyis brlabs pa ni gtso bo'i sku gsung thugs su byin gyis brlabs pa dang /_de bzhin gshegs pas lung bstan pa'i phyir khyod ni dpal nag po chen po zhes bya'o/_/bstan pa bsrung bar khas blangs pa/_/zhes bya
[\[165b.6\]]ba ni/_bstan pa ni dus gsum gyi'o/_/bsrung ba ni gdug pa 'dul ba dang ma rig pa la sogs pa'i nyon mongs pa 'joms pa'o/_/'bras bu'i 'khor du rdzogs pa dang /_gtso bo'i dam tshig las mi 'da' ba'i zhes bya ba'i don to/_/shAkya seng ge'i bstan pa la/_/zhes bya
[\[165b.7\]]ba ni khyad par du gdul dka' ba 'byung ba'i dus yin pa'i phyir ro/_/dam tshig chen po gnas par gyis/_/zhes bya ba ni 'khor thams cad kyang 'khor gyi gtso bo'i dam tshig las mi 'da'o zhes bya ba'i don to zhes bka' stsal pa zhes bya ba ni dam tshig stobs kyis ting nge 'dzin las dam
[\[166a\]]
[\[166a.1\]]tshig 'khor lo'i ting nge 'dzin la zhugs pa'i phyir bka' stsal zhes bya'o/_/dpal ldan nag po zhes bya ba nas 'jigs byed ma la sogs pa'i zhes bya ba'i bar du'o/_/de rnams ni 'khor gyi rnam grangs te gong du bstan to/_/de rnams kyang gtso bo'i dam tshig 'khor lo'i
[\[166a.2\]]ting nge 'dzin la zhugs pa'i stobs kyis shin tu yang gnad la bab par gyur te/_shin tu yang 'dar ba zhes bya ba la sogs pa 'byung ste/_de yang 'dar ba dang zhes bya ba ni 'khor de rnams 'bras bu'i 'khor gyi tshad du ma phyin pa dang /_sku'i stobs ma rdzogs pas na 'dar ba zhes bya'o/_/
[\[166a.3\]]gsung gi stobs ma rdzogs pas na skrag pa zhes bya'o/_/shin tu yang mi bzad par dran pa nyams par 'gyur zhes bya ba ni thugs kyi stobs ma rdzogs pa'o/_/de lta bu'i stobs ma rdzogs pas ni sangs rgyas kyi bstan pa bsrung bar mi nus te/_de nas bcom ldan 'das zhes bya ba ni gtso
[\[166a.4\]]bo ste/_de yang /_sku gsung thugs kyi stobs rdzogs pa/_/zhes bya ba'i ting nge 'dzin la zhugs te/_de'i don ni 'khor rnams sku gsung thugs kyi stobs rdzogs par bya ba dang /_khyad par gyi dam tshig mi spong ba'i phyir gtso bo'i thugs ka na gnas pa'i hUM la stobs dang dam tshig gi
[\[166a.5\]]sngags kyis yongs su bskor ba ste/_de yang oM zhes bya ba la sogs pa'i sngags las 'od zer 'phros te/_de yang zhal nas spros pas brjod/_/ces bya'o/_/de nas zhes bya ba la sogs pa ni 'od zer de 'khor thams cad kyi thugs kar khyab ces bya ba'i don to/_/dran pa rnyed
[\[166a.6\]]par gyur zhes bya ba ni 'khor de rnams kyang sku gsung thugs kyi stobs rnyed par gyur ba dang /_gtso bo'i dam tshig las mi 'da'/_/zhes bya ba'i don to/_/bcom ldan 'das zhes bya ba ni nag po chen po'i bsnyen pa'i 'khor lo'i ting nge 'dzin la zhugs te/_ting nge 'dzin de'i stobs dang
[\[166a.7\]]'khor rnams stobs dang ldan par gyur pas rang gi srog gi snying po phul zhes bya'o/_/de yang rang gi zhes bya ba ni bka' sdod kyi nag po chen po la sogs pa'i 'khor thams cad kyi sku gsung thugs kyi rang bzhin no/_/srog gi zhes bya ba ni srog dang 'dra ba'i phyir dang /_srog lta bu
[\[166b\]]
[\[166b.1\]]nye bar sgrub pa yin pa'i phyir ro/_/snying po zhes bya ba ni gdug pa bcom nas yid skyob pa'i snying po len pas snying po'o/_/phul zhes bya ba ni 'khor thams cad kyis gtso bo la'o/_/de yang oM gyi thog ma dang hUM gi mtha' can gyi sngags phul ba'o/_/de yang 'di lta ste/_'di yi
[\[166b.2\]]sngags kyi rgyal po ni/_/ma byung 'byung bar mi 'gyur ro/_/dgos pa thams cad sgrub byed pa'o/_/zhes 'byung ba'o/_/de nas/_bcom ldan 'das kyis bka' stsal pa/_/zhes bya ba ni gtso bos 'khor rnams la mdzes pa'i tshig brjod pa'o/_/'khor gyi dbang phyug ces bya ba
[\[166b.3\]]ni thugs rdo rje las sprul pa'i mkha' 'gro ma la sogs pa'i 'khor thams cad la'o/_/legs so legs so zhes bya ba ni 'khor gyis legs par bzung zhing zhes bya ba'i don dang /_bsnyen pa dang nye ba'i bsnyen pa'i bdag nyid do/_/nag po chen po zhes bya ba ni 'khor gyis gtso bo
[\[166b.4\]]la'o/_/legs so legs so zhes bya ba ni khyod kyis legs par bsdus la 'khor gyi tshogs la legs par shod cig ces bya ba'i don to/_/yang na thun mong gi las sbyor sgrub pa dang /_khyad par gyi las sbyor sgrub pa chen po'o/_/khyod la zhes bya ba ni sdud pa po'o/_/nag po chen
[\[166b.5\]]po'i zhes bya ba ni gleng gzhi phun sum tshogs pa'i bdag nyid do/_/rgyud ces bya ba ni phun sum tshogs pa'i las brnyes pa'i rgyud do/_/dur khrod chen po zhes bya ba ni 'di'i rgyud du dur khrod chen por brnyes pas na dur khrod chen po'o/_/bshad par bya zhes bya ba nas bka' stsal to
[\[166b.6\]]zhes bya ba ni rgyud kyi don legs par sgrubs shig ces bya ba'i don to/_/de nas zhes bya ba nas 'khor gyi tshogs kyis gsol ba zhes bya ba ni 'khor gyi gtso bos rdo rje 'dzin pa la zhu ba byas pa'i tha tshig go/_/bcom ldan 'das zhes bya ba nas ji ltar lags zhes bya ba ni sdud pa pos gtso
[\[166b.7\]]bo la rgyud 'byung ba'i dgos pa ji ltar lags zhes zhus pa'i don to/_/bcom ldan 'das kyis bka' stsal pa/_/zhes bya ba ni gtso bo 'gro ba skyob pa'i ting nge 'dzin la zhugs te/_ting nge 'dzin gyi stobs kyis rgyud 'byung ba'i dgos pa bsdus pa'o/_/srid pa gsum zhes bya ba
[\[167a\]]
[\[167a.1\]]la sogs pa'o/_/de yang srid pa gsum zhes bya ba ni 'jig rten gsum pa'o/_/log pa'i phyogs 'dzin pa zhes bya ba ni dus gsum du bstan pa'i bgegs su gyur pa'o/_/bdud ces bya ba ni spyi'i bdud bzhi dang /_bla ma la rtag par sdang ba'o/_/mu stegs
[\[167a.2\]]zhes bya ba ni sangs rgyas kyi bstan pa 'jig pa dang /_theg pa chen po la 'phya ba'i phyir ro/_/srin po zhes bya ba ni theg pa chen po la mi 'jug cing byang chub sems spong ba'o/_/lha ma yin zhes bya ba ni rang gi lhag pa'i lha dor nas 'jig rten pa'i lha la skyabs su 'gro ba dang /_dam tshig
[\[167a.3\]]gsum spong ba'o/_/gnod sbyin zhes bya ba ni dngos grub gnyis kyi bar du gcod pa dang /_sems can thams cad la 'tshe bar byed pa'o/_/yang na srid gsum zhes bya ba ni ma rig pa nyid do/_/log pa zhes bya ba ni de las byung ba'o/_/phyogs zhes bya ba ni gzung ba'o/_/'dzin pa
[\[167a.4\]]zhes bya ba ni de las byung ba'i 'dzin pa nyid do/_/bdud ces bya ba ni gti mug go/_/mu stegs zhes bya ba ni nga rgyal gyi bdag nyid do/_/srin po ni 'dod chags kyi srin po'o/_/lha ma yin ni phrag dog gi rang bzhin no/_/gnod sbyin ni zhe sdang gi bdag nyid do/_/tshogs zhes bya ba ni
[\[167a.5\]]de dag bcom pa'o/_/shAkya seng ge'i bstan pa la/_/zhes bya ba ni bstan pa'i tha ma ste/_de yang phyag rgya chen po'i dngos grub bsgrub pa la bar du gcod pas na gcod cing 'jig ces bya ba la sogs pa'o/_/de dag 'joms par byed ces bya ba ni bsnyen pa dang nye bar bsnyen pa nyid myur du
[\[167a.6\]]bsgrub pa'i las dang sbyor ka chen pos 'joms pa'i phyir cho ga 'di dag bshad ces bya ba'o/_/rgyud kyi dang po zhes bya ba ni phun sum tshogs pa lnga'i bdag nyid de gleng gzhi zhes bya ba'o/_/de yang rgyud 'byung ba'i phyir gleng gzhi zhes bya'o/_/gnyis pa sngags kyi sbyor ba dang /_/zhes bya ba
[\[167a.7\]]ni lha'i rnal 'byor te bsnyen pa'o/_/sngags zhes bya ba ni rnal 'byor gyi sgo nas sngags bzlas pa nye bar bsnyen pa'o/_/sbyor ka zhes bya ba ni gsad pa dang bskrad pa la sogs te sbyor ka chen po'i bdag nyid do/_/gsum pa lha zhes bya ba ni sngags bskyed pa'i rim pa dang ldan pa'i phyir
[\[167b\]]
[\[167b.1\]]ro/_/bzhi pa dkyil 'khor zhes bya ba ni lha'i rten dang ldan par bya ba'i don to/_/sgrub pa po dkyil 'khor du smin par byas pa dang /_rten tshad dang ldan par bya ba'i phyir rab gnas zhes bya ba'o/_/par bu la sogs pa'i cho gar bshad ces bya ba ni khyad par gyi cho ga ste skabs su bstan par
[\[167b.2\]]bya'o/_/bcu yi bdag nyid ces bya ba nas bka' stsal to zhes bya ba ni go sla'o/_/nag po chen po'i rgyud ces bya ba ni nag po chen po'i sgrub pa'i rgyud do/_/dur khrod chen po zhes bya ba ni bka' sdod la sogs pa'i dur khrod na gnas shing dur khrod kyi bdag po yin pas na dur khrod chen
[\[167b.3\]]po zhes bya'o/_/gleng gzhi'i le'u dang po zhes bya ba ni gleng gzhi ni gnod sbyin nag po la sogs pa 'khor 'bras bu'i 'khor du yongs su rdzogs pa'i gleng gzhi'o/_/le'u ni phun sum tshogs pa lnga'i bdag nyid rgyas par bshad pa'i le'u yin pas na le'u'o/_/dang po ni rgyud kyi dang
[\[167b.4\]]po yin pa'i phyir dang po'o/_/dpal nag po chen po'i rgyud kyi gleng gzhi'i bshad pa ste dang po'o//_//gleng gzhi las yang dag par byung ba'i don mchog dang thun mong sgrub par byed pa'i thabs 'byung bas na de dag ces bya'o/_/dpal nag po zhes bya ba ni sdud pa po la
[\[167b.5\]]sogs pa'i 'khor rnams kyis so/_/bcom ldan 'das la gsol ba zhes bya ba ni rdo rje 'dzin pa la zhus pa'o/_/dang po rgyud don sgrub pa zhes bya ba la dang po rgyud ces bya ba ni rgyud ni gtso bo nag po chen po ste/_de yang sku gsung thugs kyi bdag nyid rgyud do/_/don zhes bya ba ni sngags te nges
[\[167b.6\]]par na brtse ba dang snying po dang nang gi snying pos sku gsung thugs kyi dngos grub sgrub pa'i phyir bsgrub ces bya'o/_/las kyi cho ga sna tshogs dang /_/zhes bya ba ni thun mong gi las sbyor rnams so/_/des sgrub thabs dang ldan pa ni/_/zhes bya ba ni rgyud kyi sbyor ka chen po rnams so/_/
[\[167b.7\]]sgrub pa'i cho ga ji ltar lags/_/zhes bya ba la/_de yang sgrub pa ni bsnyen pa dang /_nye ba'i bsnyen pa rnams so/_/cho ga ni sbyor ka dang sbyor ka chen po'o/_/ji ltar lags zhes bya ba ni mdor bsdus te zhus pa'o/_/bcom ldan 'das zhes bya ba ni ston pa'o/_/'jigs
[\[168a\]]
[\[168a.1\]]byed chen por mdzad ces bya ba ni 'jigs byed chen po'i 'khor lo ting nge 'dzin la zhugs zhes bya ba'i don to/_/de nas gtso bos ting nge 'dzin gyi don bsdus pa bka' stsal ba zhes bya'o/_/rgyud 'di sgrub par byed 'dod pas/_/zhes bya ba ni/_rgyud kyi 'khor lo'i
[\[168a.2\]]bdag po bsgrub/_/ces bya ba'i don to/_/sngags zhes bya ba'i don ni rtsa ba'i sngags la sogs pa'o/_/cho ga zhes bya ba nas nges par bshad bya ba ni gtso bo dang 'khor gyi bskyed pa'i rim pa dang ldan pa'o/_/bsam gtan zhes bya ba ni lha'i thugs ka'i gri gug dang hUM gi bdag nyid
[\[168a.3\]]do/_/don gyi mchog bya ba dang sngags/_/zhes bya ba ni/_thugs ka'i hUM la rtsa ba'i sngags kyis bskor/_/zhes bya ba'i don to/_/dngos grub bsgrub par 'gyur zhes bya ba ni sngags de nyid dngos grub kyi rang bzhin yin la/_de myur du grub par byed pas na 'grub ces bya'o/_/dpal
[\[168a.4\]]ldan nag po'i rgyud kyi mchog gi zhes bya ba ni mchog gi don thams cad sngags kyis 'grub pas na mchog ces bya'o/_/de yang sngags kyi rgyud kyi mchog yin pa'i phyir ro/_/sngags kyi rtsa ba 'di dag ces bya ba la sngags kyi thugs ka'i hUM ngo /_/rtsa ba 'di dag ces bya ba ni hUM las
[\[168a.5\]]yongs su bskor ba'o/_/bshad ces bya ba ni zhal nas zhal du thugs ka nas thugs kar rgyun mi 'chad par ro/_/de yang oM la sogs so/_/'di ni rtsa ba'i don dang ldan zhes bya ba ni sku gsung thugs sgrub pa'i rtsa ba'i sngags yin pas na rtsa ba'i sngags zhes bya ba'o/_/las zhes
[\[168a.6\]]bya ba nas bshad ces bya ba'i bar du ni las thams cad 'grub par bshad pa'i phyir ro/_/de yang e dam zhes bya ba la sogs pa'o/_/e dam ni skabs kyi stobs kyis sgyur byed kyi tshig tu shes par bya'o/_/'di ni zhes bya ba nas bka' stsal to zhes bya ba nas sngags kyi khyad par du sdud
[\[168a.7\]]pa pos yongs su zhes bya ba'i don to/_/de nas dpal nag po zhes bya ba ni 'khor gyi tshogs dang bcas pa'o/_/gzi brjid dang ldan par gyur zhes bya ba ni 'khor rnams kyis sngags kyi don rtogs nas don mthu dang ldan pa'o/_/bcom ldan 'das la gsol pa zhes bya ba nas bshad du gsol zhes bya ba ni bsnyen
[\[168b\]]
[\[168b.1\]]pa'i don mdor bsdus te zhus pa'o/_/de nas gtso bos 'khor gyi tshogs la gzigs nas zhes pa ni bsnyen pa'i 'khor lo'i ting nge 'dzin la zhugs zhes bya ba'i don to/_/'di skad ces bka' stsal to zhes bya ba ni 'di skad bsdus pa'i phyir ro/_/de yang gang zhe na/_bsgrub par 'dod
[\[168b.2\]]pas zhes pa ste/_de yang nag po chen po'i dkyil 'khor du dbang bskur ba'i dpa' bos bla ma la gnang ba nod cing 'dod pa bsgrub ces bya'o/_/de la dngos grub kyi rang bzhin 'dod pas dur khrod chen po zhes bya ba la sogs pa'i gnas su song la/_bdud rtsi lnga'i maN+Dal byas te
[\[168b.3\]]gnas der dkyil 'khor ram thang ka la sogs pa'i rten dang ldan par byas te bdud rtsi lngas lus byugs zhes bya ba ni spyi bo dang /_mgrin pa dang /_snying ga dang /_lte ba dang /_gsang ba'i gnas su bdud rtsi'i thig le byas te/_thig le'i gnas su nyi ma la dang hA dang kA dang la
[\[168b.4\]]dang ya gnas par byas te/_oM gyi thog ma dang ko\u0f85haM gi mtha' can gyis bdag skad cig gis lha'i nga rgyal du byas te de las lha'i 'khor lo rdzogs par bya ba ni lha'i le'ur shes par byas te/_de ltar rdzogs pa'i dkyil 'khor la khyad par gyi mchod pas mchod par bya ba ni/_u pa
[\[168b.5\]]bak+She'i me tog ces bya ba la sogs pas mchod do/_/bsam gtan zhes bya ba ni yi ge gsum gyis sku gsung thugs kyi dam tshig tu byin gyis brlab bo/_/sngags zhes bya ba ni rtsa ba'i sngags te sgyur byed kyi tshig gi khyad par gyi mchod pa ste/_bsnyen par bya ba ni gtso bo dang mkha'
[\[168b.6\]]'gro ma'i sngags bzlas par bya ste/_de yang nang gi srog gi snying po ste gtso bo dang bka' sdod zhal nas thugs kar 'khor ba yin la/_'khor gzhan rnams kyi ni so so'i thugs ka na gnas so/_/de ltar bsnyen pa byas na bsnyen par 'gyur ro zhes bya'o/_/de yang sku gsung
[\[168b.7\]]thugs kyi mtshan ma rnyed pa'o/_/de nas las la sbyar ba bya ste mtshan ma thob pas ni ma yin no/_/dum bu drug pa zhes bya ba ni khrag gi nad kyis shi ba'am/_rabs chad dam/_de lta bu'i thod pa nag po'i dum bu blang bar bya ste/_de nas nim pa la sogs pa'i rdzas rnams thod
[\[169a\]]
[\[169a.1\]]pa'i nang du dug gi maN+Dal gyi steng du bzhag la/_bdag kyang bsgrub bya'i phyogs su mngon par phyogs te/_lha'i 'khor lo rdzogs par bya ste rdzas de la gang la dmigs pa de dgug gzhug gi sbyor ba dang ldan par bya ste/_de nas 'ug pa'i khrag gis thod
[\[169a.2\]]pa'i nang du me'i dkyil 'khor ra bas yongs su bskor bar bya'o/_/de'i dbus su gong gi rdzas kyis bsgrub bya'i gzugs 'ug pa'i sgro'i smyu gus bris zhes bya'o/_/de yang spyi bo la sogs pa'i gnas lngar me'i sa bon dang ldan par bya'o/_/de nas shing gcig gi rtsa bar
[\[169a.3\]]bsgrub par bya ste de yang dur khrod kyi sa las dkyil 'khor zur gsum par byas te/_ra'i khrag gis me'i dkyil 'khor gyi dbyibs su bya ste/_der me'i sa bon gyis mtshan pa'i sgyed pu btsugs te/_de'i steng du thod pa gzhag par bya'o/_/de nas bdag dang bka' sdod kyi
[\[169a.4\]]lha'i 'khor lo rdzogs par bskyed la mchod pa dang gtor ma la sogs pa bya ste/_nang gi snying po dang mkha' 'gro ma'i sngags kyis nye bar bsgrub pa'i bsnyen pa bya'o/_/de nas bdag dang bka' sdod kyi thugs ka'i 'od zer gyis thod pa rang bzhin med par byas la/_de nyid du khaM
[\[169a.5\]]las sna tshogs rdo rje'i brag bsam par bya'o/_/de'i dbus su raM las me'i dkyil 'khor bsam par bya ste/_der paM las sna tshogs pad+ma bsam par bya'o/_/pu li ri'i zur gsum du yang pad+ma dang nyi ma bsam par bya ste/_de'i steng du bsgrub bya'i snying gar lha'i 'khor lo cho ga gsum
[\[169a.6\]]gyis bskyed par bya'o/_/gtso bo kha dog nag po zhal gcig phyag gnyis pas gri gug dang thod pa lag na 'dzin pa'o/_/khrag 'thung ma la sogs pa'i lha mo gsum po ni sku mdog nag po cher 'jigs ma/_ral gri dang thod pa lag na 'dzin pa dpa' mo'i gzugs can spyan gsum pa'o/_/
[\[169a.7\]]de ltar rdzogs par bskyed la thugs ka'i 'od kyis rang bzhin gyi dkyil 'khor bstim pa dang dbang bskur bar bya'o/_/de nas gtso bo'i lto bar me'i dkyil 'khor dbus su bsgrub bya'i gzugs me'i sa bon gyis gsal bar dmigs la/_de nas bdag dang bka' sdod kyi
[\[169b\]]
[\[169b.1\]]thugs ka nas phyi'i srog gi snying pos gtso bo dang mkha' 'gro ma'i thugs kar khyab par byas la/_de la mchod pa dang gtor ma la sogs pa byas la dam tshig gi sngags kyis khyab par bya'o/_/de nas nang gi snying po dang mkha' 'gro ma'i sngags kyis so so'i thugs kar
[\[169b.2\]]bsnyen pa bskyal lo/_/de nas dgug gzhug gi sbyor ba dang ldan par bya ste/_de yang mkha' 'gro ma gsum las sprul pa'i mkha' 'gro ma lcags kyu dang zhags pa dang /_lcags sgrog can gsum gyis bsgrub bya de gtso bo'i lto bar me'i dkyil 'khor gyi dbus su myur bar dgug
[\[169b.3\]]gzhug bcing bar bya'o/_/de nas gsad par bya ste thod pa'i 'og tu dur khrod kyi mgal me'i me sbar la/_dur khrod thal ba dang /_chu 'gram gyi sa dang /_cho gar byas pa'i yungs kar gyis gsad pa'i sngags dang /_mkha' 'gro ma'i sngags kyis thod pa'i gzugs la bsnun
[\[169b.4\]]par bya'o/_/de'i tshe mkha' 'gro ma gsum las kyang sprul pa'i mkha' 'gro ma phyung ste gtso bo'i lto ba na gnas pa'i bsgrub bya de'i spyi bo dang mgrin pa dang snying gar zhugs nas klad pa za ba dang /_dbugs 'phrog pa dang /_khrag 'thung ba'i bdag nyid du shes par bya'o/_/de
[\[169b.5\]]ltar zhag gsum du sbyor ba dang ldan par byas la/_de nas shing rtsar mnan par bya'o/_/de ma thag tu khrag tu skyugs/_/zhes bya ba ni sbyor ka de rdzogs ma thag tu bsgrub bya de/_de ma thag tu khrag tu skyugs/_/zhes bya ba'i don to/_/de nas klu'i dbang mo la sogs pa bsgrub par
[\[169b.6\]]bya ste/_gang zhig ma he'i rwa'am phyag tshang ku la zhes bya ba ni mnan pa'i rdzas mdor bstan pa'o/_/lus gur gum gyis byug ces bya ba ni dang por bdag nyid bsrung bar bya ste/_thod pa rab gnas byas pa'i nang du gur gum dang bdud rtsi rnam pa lnga blugs la/_bdud rtsi rnam pa
[\[169b.7\]]lnga'i maN+Dal gyi steng du bzhag ste/_bdag dang bka' sdod kyi lha'i 'khor lo rdzogs par byas la/_thugs ka'i 'od zer gyis thod pa dang gur gum rang bzhin med par byas te/_der cho ga lngas nag po chen po rdzogs par bskyed la/_de'i thugs kar zla ba dang nyi ma kha sbyor bar
[\[170a\]]
[\[170a.1\]]du gur gum dang bdud rtsi'i rang bzhin nyi ma'i hUM las bsrung ba'i sngags kyis bskor bar gnas so/_/de la ye shes kyi lha bstim pa dang /_dbang bskur ba bya ste de la phyi'i snying po brjod la mchod pa dang gtor ma bya ste/_de nas nang gi snying po bsrung ba'i sngags
[\[170a.2\]]dang bcas pa nag po chen po'i thugs kar bstim par bya'o/_/de ltar bzlas pa stong phrag gcig tshar ba'i mthar 'od du zhu nas gur gum gyi rang bzhin gyi rdzas su gyur par bya'o/_/dpral bar thig le zhes bya ba ni dpral ba la sogs pa gnas lngar thig le bya'o/_/de yang thig
[\[170a.3\]]le'i gnas su nyi ma'i dkyil 'khor gyi steng du hUM bsam par bya ste/_thams cad ces bya ba ni bsrung ba'i sngags kyis hUM yongs su bskor te/_de'i 'od zer gyis lus thams cad khyab pa'i phyir ro/_/bsrung bar 'gyur zhes bya ba ni lus kyi ba spu'i bu ga thams cad du rdo rje rtse gsum
[\[170a.4\]]pa dang hUM gi bdag nyid du gnas te klu'i gdug pa bsal ba'i cho gar gyur pa'i phyir ro/_/de nas bdud rtsi la maN+Dal byas la bdag nub phyogs su mngon du phyogs la ra dkar mo zhes bya ba la sogs pa'o/_/rdzas kyi dur khrod kyi ras la zhes bya ba ni klu'i nad kyis shi ba'i zhing ras las
[\[170a.5\]]bya'o/_/'ug pa'i smyu gu zhes bya ba nas hUM phyi nang phyogs su zhes bya ba'i bar gyi don ni go sla'o/_/de yang bri ba ni nyi ma phyed na'o/_/byi la nag mo'i pags pa zhes bya ba nas dur khrod kyi snag tsha zhes bya ba ni cho gar bya ste/_nam phyed na bdag kha shar phyogs sam bsgrub bya'i phyogs
[\[170a.6\]]su bltas te dug sna tshogs pa las maN+Dal byas la/_de'i steng du gong gi rdzas tshogs par byas te/_bdag dang bka' sdod kyi 'khor lo rdzogs par byas la/_rdzas de dag la bsgrub bya dgug gzhug gi sbyor ba dang ldan par byas la bya rog gi smyu gus bri zhes bya ba ni/_nam
[\[170a.7\]]phyed na bsgrub bya'i gzugs sor brgyad pa bri'o/_/dpral bar zhes bya ba la sogs pa ni go sla'o/_/de ltar dza zhes bya ba ni lte ba la sogs pa'i gnas lngar dza bri'o/_/klu rigs bzhi zhes bya ba ni bsgrub bya'i lag g.yas pa la rgyal rigs dkar po/_g.yon pa na bram
[\[170b\]]
[\[170b.1\]]ze'i rigs ser po/_rkang pa g.yas pa la rje'u rigs dmar po/_g.yon pa la dmangs rigs ljang gu'o/_/snying gar zhes bya ba ni go sla'o/_/de ltar bris te dug gi maN+Dal gyi steng du bzhag la bdag dang bka' sdod kyi lha'i 'khor lo rdzogs par byas la thun drug tu dgug gzhug gi
[\[170b.2\]]sbyor ba dang ldan par bya ste/_de nas bsgrub bya'i phyogs su mngon par phyogs la zangs ma la sogs pa'i dbyig dug gis klu'i gzugs dang bsgrub bya'i bar du bcug la gcig tu bya'o/_/mdun du gzhag ces bya ba ni dug gi maN+Dal gyi steng du gzhag_/de nas bdag dang bka'
[\[170b.3\]]sdod kyi 'khor lo rdzogs par bya ste/_thugs ka'i 'od zer gyis bsgrub bya dang klu rang bzhin med par byas la/_de nas khaM las rdo rje'i brag bsam par bya'o/_/de'i steng du baM las chu'i dkyil 'khor gyi sbrul gyi chun 'phyang gis brgyan pa bsam par bya ste/_de'i nang du pad+ma dang
[\[170b.4\]]nyi ma'i steng du klu'i dbang po la sogs pa mkha' 'gro ma gsum dang nag po chen po cho ga gsum gyis bskyed par bya'o/_/mkha' 'gro ma de dag kyang sku mdog dmar mo cher 'jigs ma zhal gcig phyag gnyis ma sbrul gyi zhags pa dang thod pa lag na 'dzin pa/_yan lag
[\[170b.5\]]thams cad gdug pa sbrul gyis brgyan pa dang /_nag po chen po'i mdun du bsgrub bya'i snying gar phuHnag po bsam ste/_de yongs su gyur pa las klu nag po gdengs ka gsum pa bskyed la/_klu'i lag pa g.yas pa na sbrul gyi zhags pa/_g.yon pa na dbyig dug gi rkyal pa
[\[170b.6\]]'dzin pa de'i lto bar bsgrub bya mgo mjug bzlog nas gnas par bsams la/_bsgrub bya de'i snying dang yan lag dang snying gar phuHlas gong du bstan pa'i klu'i rigs kyi bye brag rdzogs par bskyed la/_klu de dag gi yan lag la 'khyud cing dbang po'i sgor 'jug par bsam mo/_/
[\[170b.7\]]de nas thugs kyi 'od zer gyis de lta bu'i rang bzhin gyi dkyil 'khor bstim pa dang dbang bskur bar bya'o/_/de nas bdag dang bka' sdod kyi thugs kar phyi'i srog gi snying pos kun la khyab par byas te mchod pa dang gtor ma yang bya'o/_/dam tshig gi sngags kyang brjod
[\[171a\]]
[\[171a.1\]]par byas la/_nang gi snying po mkha' 'gro ma klu'i sngags dang bcas pa so so'i sngags kyi bsgrub pa'i bsnyen pa bskyal bar bya'o/_/de nas bdag dang bka' sdod kyis bskul nas gtso bo dang 'khor gyi mkha' 'gro ma rnams kyis sbrul gyi zhags pas bsgrub bya bkug nas
[\[171a.2\]]klu'i lto ba na gnas pa'i gzugs la bstim par bya'o/_/de nas gsad par bya ste ni la su ra'i phur bu la sngags te gdab par bya zhes bya ba la phur bu dang cho gar byas pa'i yungs kar dang dbyig dug gis bsgrub bya'i dbang po rnams kyi sgor dmigs la gdab par bya'o/_/de ltar
[\[171a.3\]]zhag bdun du cho gar bya'o/_/de nas gong du smos pa'i rdzas gang yang rung ba bcug la klu gnas pa'i sar bzhag ces pa ni klu nag po gnas pa'i sar bsgrub par bya ba'i phyir dang /_gzhan yang de nyid du gnas par bya'o/_/ardza ka yi dog pa ltar/_/zhes bya ba ni bsgrub bya
[\[171a.4\]]de rnam par 'jig par bya ba'i phyir las ma grub na klu de nyid 'jig par 'gyur ro/_/klu dang mkha' 'gro ma'i sngags ni oM gyi thog ma dang hUM phaT kyi mtha' can du shes par bya'o/_/thams cad bsrung bar bya ba ni oM gyi dang po dang hUM hUM phaT phaT swA hA'i mtha' can du shes par bya'o/_/de nas
[\[171a.5\]]gzhan yang zhes bya ba nas gsol zhes bya ba ni 'khor gyi gtso bo la sogs pa'i 'khor rnams kyis bcom ldan 'das la thun mong gi sbyor ka zhus pa'o/_/gang zhig phyi rol pa zhes bya ba la sogs pa ni gdul bar bya ba dang las sbyor ka'i dgos pa'o/_/bcom ldan 'das kyis
[\[171a.6\]]bka' stsal pa/_/zhes bya ba ni gtso bo lta stangs drug gi ting nge 'dzin gyis 'khor lo la zhugs zhes bya ba'i don to/_/nyon cig ces bya ba ni lta stangs drug bsdus zhes bya ba'i don to/_/stobs zhes bya ba ni bsgrub bya skyob ba'i lha'o/_/myur du dbye ba'i cho ga bshad/_/ces
[\[171a.7\]]bya ba ni sbyor ka thams cad kyi sngon du 'gro ba yin pas na myur du zhes bya'o/_/dbye ba dang ldan pas sbyor ba thams cad myur du grub pa'i phyir ro/_/dbye ba dang bskrad ces bya ba la sogs pa ni mdor bsdus te bshad pa'o/_/dang por dbye ba'i cho ga bshad par bya ba ni
[\[171b\]]
[\[171b.1\]]dbye ba'i cho ga la 'jug par bya ba'i phyir ro/_/bsgrub bya'i rkang pa g.yon pa'i sa/_/zhes bya ba la sogs pa'i rdzas la cho gar bya ste/_de yang bsgrub bya'i phyogs su mngon par phyogs te/_dug gi maN+Dal gyi steng du thod pa'i nang du rdzas rnams bzhag la
[\[171b.2\]]bdag dang bka' sdod kyi lha'i 'khor lo rdzogs par bya ste/_bdag gi thugs kar me'i dkyil 'khor gyi dbus su hUM las skyes pa'i rdo rje khro mo la sogs pa mkha' 'gro ma gsum bsam par bya'o/_/de yang sku mdog ser mo zhal gcig phyag gnyis ma spyan gsum pa/_
[\[171b.3\]]khro gnyer gyi gzugs can ma/_phyag g.yas pa na lcags kyu/_g.yon pa na dgra sta 'dzin pa'i lha mo de'i thugs ka nas de lta bu'i ma mo gsum spros te bsgrub bya'i lus til mar gyis byugs pa lta bu'i snying gar zhugs la/_de'i srog skyob pa'i lha kha dog dang dbyibs
[\[171b.4\]]bsgrub bya lta bur gnas pa'i yi ge gsum dang ldan pa'i phyir phyung nas bdag gi thugs kar thim par bya'o/_/de nas srog skyob pa'i lha dang bral ba'i bsgrub bya de yang /_yang nas yang du dgug cing ling+ga'i rgyu la bstim par bya'o/_/de ltar thun drug tu rdzogs pa dang sor brgyad pa
[\[171b.5\]]zhes bya ba'o/_/de la mi'i ltag rtse bskor bskon/_/zhes bya ba la sogs pa shing lo la bris pa'i sngags ltag rtse bskor la bris la bskon par bya'o/_/de nyid kyi 'dod pa'i lha zhes pa ni gzugs kyi rgyu tshogs par bya ba la gong du bstan pa'i mkha' 'gro ma gsum gyis 'dod pa'i
[\[171b.6\]]lha'i gzugs kyi rgyud la yi ge gsum dang bcas pa dgug gzhug bya'o/_/de nas gzugs tshad dang ldan par byas te de'i snying ga'i snying po'am ming gi yi ge gzhug ces bya ba ni yi ge nyi shu rtsa gcig pa'i sngags dang snying po'am ming spel bar bya ste snying gar gzhug par bya'o/_/
[\[171b.7\]]bar du zhes bya ba ni rgyab sprod du byas pa'i bar du'o/_/de yang oM gyi dang po dang swA hA'i mtha' can gyi dbus bsgrub bya'i ming dang lha'i snying po dang /_de ba'i de sha ya dang ldan par bar snang gi shing lo la bris te gzhug par bya'o/_/de yang yugs sa mo'i rang byung dang spang ti klad
[\[172a\]]
[\[172a.1\]]pas bri bar bya'o/_/de nas sna tshogs pa'i dug la maN+Dal bya ste der cho gar bya ba ni/_de nas zhes bya ba la sogs pa ste go sla'o/_/de'i 'og tu bsreg par bya ste zhes bya ba ni de yang cho gar bya ste/_bkra mi shis pa'i thod par rdzas rnams tshogs par
[\[172a.2\]]byas la de nas nag po chen po'i sbyor ba la gnas te/_bdag dang bka' sdod kyi thugs ka'i 'od zer gyis rdzas rang bzhin med par byas la/_de nas nyi ma'i dkyil 'khor gyi steng du hUM bskyed la de la dbye ba'i sngags kyis bskor bar bya'o/_/de nas thugs ka'i 'od zer gyis
[\[172a.3\]]dur khrod kyi nag po chen po spyan drangs la nam mkha' la bzhugs su gsol la/_de la phyi yi bzlas pa dang /_/mchod pa byas dang gtor ma dang /_/nang gi bzlas pa rdzogs byas te/_/hUM dang sngags la bstim par bya'o/_/de nas bdag dang bka' sdod kyi thugs ka nas
[\[172a.4\]]nang gi snying po dang dbye ba'i sngags mdun gyi hUM dang sngags la stong phrag gcig bstim par bya'o/_/de nas 'od du zhu ba dang rdzas su gyur pa'o/_/rdzas nus pa dang ldan pa'i phyir cho ga zhes bya'o/_/de nas ske tshe dang zhes bya ba la sogs pa ni rdeg pa'i rdzas te go sla'o/_/bsam
[\[172a.5\]]gtan dang ldan par bya zhes bya ba ni bdag nag po chen po lha'i 'khor lo dang ldan par byas la mdun du 'khor gyi dkyil 'khor bskyed par bya ste/_de yang rdo rje'i brag gi steng du me'i dkyil 'khor gyi dbus su pad+ma nyi ma'i steng du nag po chen po dang rdo rje khro mo la sogs pa'i 'khor cho ga gsum
[\[172a.6\]]gyis bskyed par bya ste/_sku mdog dang phyag mtshan ni gong du bstan pa bzhin no/_/de la rang bzhin gyi dkyil 'khor bstim pa dang dbang bskur ba la sogs pa bya ste/_de nas phyi'i snying pos khyab par byas la mchod pa dang gtor ma yang bya'o/_/de nas dam tshig gi sngags kyis
[\[172a.7\]]rjes su dran par bya ste de la nang gi snying po dang dbye ba'i sngags kyis stong phrag gcig bsnyen pa bya'o/_/de nas dgug gzhug gi sbyor ba dang ldan par bya ste thugs ka'i rdo rje'i khro mo la sogs pa rnams kyis 'dod pa'i lha gong ma dang 'dra bar bkug la bstim par bya'o/_/de nas
[\[172b\]]
[\[172b.1\]]mdun gyi dkyil 'khor gyi gtso bo'i thugs ka nas sprul pa'i mkha' 'gro ma spros te/_khog stong du gnas pa'i bsgrub bya bkug nas bsgrub bya'i gzugs la bstim mo/_/de ltar dgug gzhug stong phrag gcig tu byas te/_de nas nag po chen po la sogs pa'i mkha' 'gro
[\[172b.2\]]ma'i thugs ka nas sprul pa'i gzugs rta dang /_ma he dang /_bya rog dang /_'ug pa dang /_sbrul dang ne'u la sogs pa'i mi mthun pa'i gzugs spros te bsgrub bya dang srog skyob pa'i lha'i snying gar zhugs pas/_bsgrub bya dang srog skyob pa'i lha yang de lta bu'i gzugs
[\[172b.3\]]mang du gyur te yun ring du shin tu 'thab bar bsam mo/_/sngags bzlas pa zhes bya ba ni nang gi snying po dang dbye ba'i sngags bzlas par bya'o/_/de yang thugs ka nas sngags kyi 'od zer mi mthun pa'i sems can gyi gzugs su spros te bsgrub bya la zhugs shing shin tu 'thab
[\[172b.4\]]par bsam mo/_/bye mas brdeg ces bya ba ni gong du cho ga byas pa'i rdzas kyis bdug par bya ba dang /_ske tshe la sogs pa'i rdzas kyis brdeg par bya'o/_/oM zhes bya ba la sogs pa nas swA hA'i mtha' can gyi bar du dbye ba'i khyad par shes par bya'o/_/'dod pa'i lha ni
[\[172b.5\]]mnan par bya/_/zhes bya ba ni mchod rten rab gnas byas pa'i 'og tu mnan par bya'o/_/de yang stobs dang ldan pa'i lha yin na mnan pa'i cho ga dang ldan par bya'o/_/bsgrub bya ni sbyin sreg tu bya zhes pa ni skyob pa dang bral ba'i bsgrub bya gsad par bya ba'i phyir sbyin sreg tu
[\[172b.6\]]bya ba'o/_/dbye ba'i stobs zhes bya ba ni the tshom med par 'gyur zhes bya ba'i don to/_/de nas gzhan zhes bya ba ni bskrad par bya ba'i las la 'jug pa'o/_/de yang thod pa dum bu gsum pa zhes bya ba ni 'khor lo'i gzhi'o/_/de nyid bsgrub byar bya ba'i phyir ro/_/
[\[172b.7\]]rdzas ni rta nag po'i khrag ces bya ba la sogs pa'o/_/de yang bsgrub par bya ba ni zla ba gzas zin pa'i dus te/_bsam gtan dang ldan pas na snag tsha zhes bya ba ni bdag rnal 'byor dang ldan par byas la mdun du 'khor lo'i rdzas tshogs par byas te thugs ka'i
[\[173a\]]
[\[173a.1\]]'od zer gyis mi dmigs par byas te/_de nas rdo rje'i brag gi steng du yaM yongs su gyur pa las rlung gi dkyil 'khor de'i dbus su pad+ma dang nyi ma'i steng du nag po chen po dang sgeg mo la sogs mkha' 'gro ma rnams bskyed la mkha' 'gro ma de dag kyang sku mdog
[\[173a.2\]]sngon mo zhal gcig phyag gnyis ma ste g.yas pa na rlung gi ras/_g.yon pa na thod pa khrag gis bkang ba 'dzin pa/_spyan gsum pa shin tu 'jigs pa'i gzugs kyis gnas so/_/de ltar bskyed pa dang rang bzhin gyi dkyil 'khor dgug pa dang dbang bskur bar bya ste/_
[\[173a.3\]]de nas phyi'i snying po la sogs pa'i yan lag gi cho ga yang rdzogs par byas la/_gtso bo de'i thugs kar yaM las rlung gi dkyil 'khor bsam par bya ste de'i dbus su a las byung ba'i thod pa'i nang du 'khor lo'i rdzas gsal bar dmigs la/_bdag dang mkha' 'gro ma'i thugs
[\[173a.4\]]ka nas nang gi snying po dang bskrad pa'i sngags dang bcas pa spros te/_ji snyed zla ba gzas ma btang gi bar du 'khor lo rdzogs pa bstim par bya'o/_/de nas gtso bo dang mkha' 'gro ma rnams 'od du zhu nas rdzas la thim par bsam mo/_/de ltar snag tsha cho ga dang ldan par byas na
[\[173a.5\]]thams cad du thogs pa med par 'grub par 'gyur ro/_/de nas gtso bo'i rnal 'byor dang ldan pas 'khor lo bri ba brtsam par bya ste/_de yang byis pa lo bcu gnyis pa zhes bya ba la sogs pa ni go sla'o/_/de'i cho ga zhes bya ba ni sngon du bsnyen pa dang ldan par bya ste sna tshogs pa'i dug
[\[173a.6\]]gis maN+Dal byas la/_de'i steng du dur khrod kyi sol bas rlung gi dkyil 'khor yaM gis mtshan par bya ste/_de nas lus bdud rtsis byugs pa la sogs pa byas la 'khor lo maN+Dal gyi steng du bzhag ces bya ba ni dur khrod kyi ras la bsgrub bya'i gzugs yi ge yaM gi dbus su chud
[\[173a.7\]]par byas la/_bsgrub bya'i gnas lngar ming dang rus kyi yi ge uts+tsha Ta ya dang ldan par hUM gnyis kyi bar du chud par bya'o/_/gzugs de'i steng du 'khor lo kha sbub tu bzhag ces bya ba'i don to/_/sre mong gi thod pa zhes bya ba ni gong du bstan pa'i rdzas kyi dur khrod kyi ras la
[\[173b\]]
[\[173b.1\]]bskrad pa'i 'khor lo bris te thod pa'i nang du gzhug par bya'o/_/rje ngar gyi phur ba zhes bya ba ni rab gnas su byas pa'i phur bu'o/_/de bzhin du zhes bya ba ni gong du bstan pa'i lha'i 'khor lo de bzhin du bskyed par bya'o zhes bya ba'i don to/_/dpal nag po chen po'i sbyor bas zhes bya ba
[\[173b.2\]]ni bdag nyid lha'i rnal 'byor dang ldan par byas te/_de nas mdun gyi dkyil 'khor la thugs ka'i 'od zer gyis rang bzhin med par byas la/_khaM las byung ba'i rdo rje'i brag gi steng du yaM las g.yo ba'i rang bzhin rlung gi dkyil 'khor bsam par bya'o/_/de'i steng du gong du bstan
[\[173b.3\]]pa'i lha'i 'khor lo rdzogs par byas la/_rang bzhin gyi dkyil 'khor bstim pa la sogs pa bya ste/_de nas nang gi snying po dang /_bskrad pa'i sngags kyis so so'i thugs kar bsnyen pa bskyal lo/_/de nas dkyil 'khor gyi gtso bo'i mdun du yaM las rlung gi dkyil 'khor gyi
[\[173b.4\]]steng du sgeg mo la sogs pa'i mkha' 'gro ma rnams kyi thugs ka nas rlung gi rnga mo kha dog sngon mo rgyab na rlung gi dkyil 'khor gyi steng du bsgrub bya dgug gzhug bya'o/_/bsgrub bya de'i snying gar bskrad pa'i 'khor lo rlung gi dkyil 'khor gyi dbus na gnas par bsam mo/_/de nas gtso bo dang mkha'
[\[173b.5\]]'gro ma rnams kyi thugs ka nas sprul pa'i mkha' 'gro ma phur bu dang tho ba 'dzin pa sprul te rnga mo'i rgyab tu gnas nas bsgrub bya kha lho phyogs su bstan te/_de nas phur bus gdab cing tho bas brdung bar bya'o zhes bya ba ni mkha' 'gro ma de dag gis bsgrub bya de dag dang rnga mo la phur bus
[\[173b.6\]]btab cing tho bas brdung ba bsam par bya'o/_/dus gsum zhes bya ba ni dus gsum du lha'i 'khor lo dang ldan par bya ste cho gar bya ba'i don to/_/de nas bdag dang 'khor gtso bo la sogs pa'i thugs ka nas 'od zer byung bas rnga mo'i zhabs kyi rlung gi dkyil 'khor la phog pas
[\[173b.7\]]rlung bskyod pas mkha' 'gro ma rnams kyis rnga mo dang bsgrub bya rnams lho phyogs su khyer nas song ste shin tu ring bar song bar bsam mo/_/rmang du sba zhes bya ba ni cho ga byas pa'i 'khor lo de bsgrub bya'i mgo lho phyogs su bstan te 'khor lo des gnan par bya'o/_/bskrad par 'gyur
[\[174a\]]
[\[174a.1\]]zhes bya ba ni the tshom spangs pa'i phyir ro/_/de nas rmongs pa'i sbyor ba la 'jug par bya ste/_de tsu tshun+da ra zhes bya'o/_/dur khrod kyi snag tsha zhes bya ba ni dur khrod du cho gar byas pa'i snag tsha'o/_/'khor lo bri zhes bya ba ni tsu tshun+da ra'i pags pa la 'khor lo me'i
[\[174a.2\]]dbyibs su bri bar bya ste/_de yang dbus su ling tshe gsum par byas te ling tshe gsum kar 'khor lo'i sngags bri bar bya'o/_/dbus su bsgrub bya'i ming dang rus kyi yi ge hUM gi bar ldan par bya'o/_/bsgrub bya'i dri ma'i sa zhes bya ba ni bsgrub bya'i rnam par snang mdzad dang mi bskyod
[\[174a.3\]]pa'i sa bslangs la ri'i sho ma'i khu bas sbrus zhes bya ba ni sna tshogs pa'i dug gis sbru ba'o/_/bsgrub bya zhes bya ba ni sngon du ling+ga'i rgyu la dgug gzhug gi sbyor ba dang ldan par bya'o/_/gzugs zhes bya ba ni sor drug gi tshad du bya'o/_/ming gi yi ge zhes bya ba ni dur khrod ras la gong
[\[174a.4\]]du bstan pa'i 'khor lo sngags dang ldan par bris la/_'khor lo des rmongs par byed pas na snying gar gzhug ces bya'o/_/de nas rang gi mdun du me'i dkyil 'khor gyi steng du bzhag la srog skyob pa dang myur du dbye bar bya'o/_/de nas dgug pa'i sbyor ba rdzogs par byas la 'khor
[\[174a.5\]]lo'i nang du gzhug ces bya'o/_/spre'u'i rgyus pas zhes bya ba ni sre mong gi rgyus pa dang gnyis kyis so/_/rang gi mdun du zhes bya ba ni dang por bdag nyid lha'i rnal 'byor rdzogs par byas la mdun du sna tshogs pa'i dug la maN+Dal bya'o/_/kham phor zhes bya ba ni 'chad pa'i sa dang
[\[174a.6\]]bdud rtsi las byas pa'o/_/de yang ra'i bdud rtsis phyi rol byug cing bya ba ni sbal pa'i khrag gis nang byug par bya'o/_/kham phor dbus su me'i sa bon raM dang ldan par bya ste/_de yi steng du 'khor lo bzhag_/ces bya'o/_/de nas bdag gi thugs ka'i 'od zer gyis 'khor lo
[\[174a.7\]]la sogs pa mi dmigs par byas te/_der khaM las byung ba'i rdo rje'i brag bsam par bya ste/_de'i steng du me'i dkyil 'khor 'bar ba bsams la/_de'i dbus su pad+ma dang nyi ma'i steng du ro'i snying ga nas hUM las byung ba'i nag po chen po dang /_lto 'phyangs ma la sogs pa'i
[\[174b\]]
[\[174b.1\]]mkha' 'gro ma gsum bskyed la/_de dag kyang sku mdog nag po cher 'jigs ma zhal gcig ma la phyag gnyis ma spyan gsum pa/_rtse gsum dang thod rlon 'dzin pa me 'bar ba'i dbus na bzhugs par bskyed do/_/de nas rang bzhin gyi dkyil 'khor la bstim pa dang dbang bskur
[\[174b.2\]]bar bya ste/_de nas phyi'i snying pos so so'i thugs kar khyab par byas la mchod pa dang gtor ma la sogs pa yang bya ste/_dam tshig rjes su dran pa dang /_nang gi snying po dang 'khor lo'i sngags kyis so so'i thugs kar bsnyen par bya'o/_/de nas 'khor gyi gtso bo'i mdun
[\[174b.3\]]du me'i dkyil 'khor bsam par bya ste/_de'i dbus su bsgrub bya de kha dog nyams shing bzhin nyams par dmigs la/_de nas 'khor lo'i thugs ka nas sprul pa'i gzugs mang du spros te/_bdag gi thugs ka'i 'od zer gyis bsgrub bya yang dang yang du stong phrag gcig tu
[\[174b.4\]]dgug par bya'o/_/de nas thal chen dang nyungs kar gyis gsad pa'i las bya ste/_de yang 'khor lo gtso bo la sogs pa mkha' 'gro ma rnams kyi thugs ka nas sprul pa gzugs gri gug dang thod pa 'dzin pa mang du spros te/_de dag gis 'khor lo'i sngags brjod cing gri gug
[\[174b.5\]]gis gtubs shing za bar byed do/_/de dag gi thugs ka nas kyang khra dang bya rog dang dom dang dred la sogs sprul pa'i gzugs can mang du spros te/_bsgrub bya'i sha za ba dang khrag 'thung ba dang rgyu ma 'dren pa la sogs pa phung po zad par byed pa'o/_/sngags bzlas zhes bya
[\[174b.6\]]ba ni oM la sogs pa ste 'jigs pa'i gzugs dang ldan pa'o/_/de yang su pra ti'i mthar mgo dang pa ri re'u tri dang ldan par bya'o/_/de yang hUM hUM phaT phaT swA hA mtha' ru shes par bya ste/_de bzhin du zhes bya ba ni gong du bstan pa'i cho ga bzhin no/_/nyal sa'am pha myes kyi
[\[174b.7\]]dur sar gnan par bya ste/_de yang sprul pa'i gzugs rnams ni 'khor lo la bstim par bya ste gnan par bya'o/_/de nas zhes bya ba ni dgug pa'i las la 'jug par bya ste gzhan yang zhes bya ba la sogs pa'o/_/ut+pa la'i me tog ces bya ba ni me tog gi nang du'o/_/tsan+dan
[\[175a\]]
[\[175a.1\]]dmar po zhes bya ba ni rang 'byung gi me tog go/_/a pa ra tsi ti ni rang gi byang chub sems so/_/snag tsha zhes bya ba ni tshes bco lnga'o/_/nub mo me tog nang du sbyar bya zhes bya ba'i don to/_/de yang nag po chen po'i sbyor ba la gnas pas stong phrag gcig tu bzlas
[\[175a.2\]]pa bya'o/_/me tog dmar po zhes bya ba ni go sla'o/_/bsam gtan dang ldan par bya zhes bya ba ni bdag nub phyogs su mngon par phyogs la/_mdun du bdud rtsi lnga'i maN+Dal zla ba phyed pa lta bur byas la der gong gi sngags bri rdzas kyis bsgrub bya'i gzugs sor brgyad pa'i tshad du
[\[175a.3\]]byas te gnas lnga dang yan lag bzhir dzA ring po bri bar bya'o/_/de nas gzugs kyi snying gar me tog sngags dang ldan pa bzhag la/_de nas bdag rnal 'byor dang ldan par bya ste thugs kyi 'od zer gyis maN+Dal la sogs pa rang bzhin med par byas la/_der rdo rje'i brag tu sna
[\[175a.4\]]tshogs pad+ma dang nyi ma'i steng du bsgrub bya kha dog dmar por gyur pa bkod pa'i yi ge gsal bar dmigs te/_bsgrub bya'i snying ga'i dbus su e'i rnam pa lta bu'i chos 'byung bsam par bya'o/_/de'i dbus su hUM las skyes pa'i gtso bo dang 'od dpag med la sogs pa bskyed par
[\[175a.5\]]bya'o/_/mkha' 'gro ma de dag kyang zhal gcig ma la phyag gnyis ma/_sku mdog dmar ser ma spyan gsum pa'i bdag nyid can no/_/phyag g.yas pa na lcags kyu dang me tog gi phreng ba 'dzin pa/_g.yon pa na bdud rtsis bkang ba'i thod pa 'dzin pa'o/_/de lta bu'i 'khor lo
[\[175a.6\]]la rang bzhin gyi dkyil 'khor bstim par bya'o/_/de nas dbang bskur ba dang /_phyi'i snying po dang /_mchod pa dang /_gtor ma dang /_dam tshig gi cho ga byas te de nas bdag gi thugs ka nas nang gi snying po dang 'gugs pa'i sngags dang bcas pa'i 'od zer dmar ser dang ldan pa
[\[175a.7\]]spros te/_gtso bo dang 'od dpag med la sogs pa'i snying gar thim pa'i phyir mngon par bsngags zhes bya'o/_/de ltar bzlas pa stong phrag gcig tu byas te/_de'i mthar 'khor lo dang bsgrub bya yang me tog gi rang bzhin du gyur par bya'o/_/de'i tshe bsgrub bya de'i sems shin tu
[\[175b\]]
[\[175b.1\]]g.yeng bar gyur nas myur du 'ong ba'o/_/skyes pa'am zhes bya ba la sogs pa ni go sla'o/_/de nas zhes bya ba ni dbang du bya ba'i las la 'jug par bya ste/_gzhan zhes bya ba la sogs pa ni go sla'o/_/me tog dmar po zhes bya ba ni pad+ma'i rtsa ba'o/_/rgyal po'am zhes bya ba ni
[\[175b.2\]]dbang du bya ba'i gzugs sam/_grong khyer thod pa la bris pa na bltas zhes bya'o/_/bsam gtan dang ldan pa zhes bya ba ni dang por bdag nyid rnal 'byor rdzogs par byas la/_thugs ka nas thugs kar 'og nas 'byung ba'i 'khor lo gsal bar dmigs te bsgrub bya'i
[\[175b.3\]]snying gar 'khor lo bri bar brtsam par bya'o/_/'khor lo la sogs pa ni go sla'o/_/hrIHzhes bya ba ni hrIH'i bar du bsgrub bya'i ming gi yi ge dang ldan par bya'o/_/bsam gtan gyis ni mngon par bsngags/_/zhes bya ba ni bdag nag po chen po'i rnal 'byor lha'i 'khor lo rdzogs
[\[175b.4\]]par bya ste/_bdag gi mdun du dgug pa dang mthun pa'i dkyil 'khor bya ste/_dkyil 'khor gyi steng du smad 'tshong ma'i rang 'byung gi me tog gis chos 'byung gi gzugs byas la/_der 'khor lo dang me tog bzhag la/_de nas bdag gi thugs ka'i 'od zer gyis de dag rang
[\[175b.5\]]bzhin med par bya ste/_zla ba phyed pa lta bu'i rdo rje'i brag laM las byung ba'i steng du chos kyi 'byung gnas kha dog dmar po e las byung ba'i dbus su pad+ma dang nyi ma'i steng du lha'i 'khor lo rdzogs par bskyed la/_de yang rdo rje 'od 'bar ma la sogs pa'i mkha' 'gro ma ni sku mdog
[\[175b.6\]]dmar mo zhal gcig phyag gnyis ma spyan gsum pa'o/_/phyag g.yas pa na chos 'byung bsnams pa/_g.yon pa na rang 'byung gi me tog gis dgang ba'i thod pa 'dzin pa'o/_/de nas rang bzhin gyi dkyil 'khor bstim pa la sogs pa dam tshig gi cho ga'i bar bya'o/_/de nas
[\[175b.7\]]'khor lo'i thugs kar hrIHlas byung ba'i bsgrub bya'am bsgrub bya'i grong khyer gsal bar dmigs la/_bsgrub bya'i snying ga'am grong khyer gyi dbus su gong du bris pa'i 'khor lo kha dog dmar po bsam par bya'o/_/de nas/_me tog dmar pos thod pa dgang /_/zhes bya ba ni
[\[176a\]]
[\[176a.1\]]me tog la bsngags te thod pa dgang bar bya'o/_/de yang mngon par bsngags zhes bya ba 'byung ste/_mngon par zhes bya ba ni bdag dang mkha' 'gro ma'i thugs ka nas nang gi snying po dang dbang du gyur pa'i sngags dang ldan par spros te/_gtso bo'i zhal du zhugs
[\[176a.2\]]nas thugs kar gnas pa'i bsgrub bya'i snying gar sngags thim par bya'o/_/de yang ji srid rtags ma mthong gi bar du'o/_/de yang dri dang g.yo zhes bya ba ni rtags so/_/de'i tshe zhes bya ba ni rtags thob pa'i tshe'o/_/de yang gtso bo'i thugs kar gnas pa'i bsgrub bya ni bdag gi
[\[176a.3\]]thugs kar gzhug par bya'o/_/gtso bo la sogs pa'i 'khor lo ni me tog gi rang bzhin du gyur te/_me tog de lag tu byin pa tsam gyis zhes bya ba ni go sla'o/_/de nas zhes bya ba ni las thams cad kyi cho ga la 'jug par bya ste/_de yang las rnams zhes bya ba nas brtson par
[\[176a.4\]]bya ba ni mdor bstan to/_/so so'i skye bo rmongs par bya ba'i phyir go rims bzlog pa'o/_/de nyid rig pa rnams kyis ni rim pas bsdu bar bya ste/_de yang bsam gtan gyis bgegs bskrad ces bya ba ni bdag nyid lha'i rnal 'byor rdzogs par byas la/_bdag gi thugs kar lha'i
[\[176a.5\]]'khor lo'i gtso bo dang rno ba'i gzugs can ma la sogs 'og nas 'byung ba bzhin du gsal bar dmigs la/_de nas gtso bo'i thugs kar hUM badzra ka pa tsa la sogs pa'i sngags dang thugs ka'i 'od zer gyis bgegs bskrad/_de nas srung ba'i 'khor lor byas te thod pa la
[\[176a.6\]]bris te zhes bya ba ni thod pa bdud rtsis bkrus la thod pa la 'khor lo ling tshe dgu pa bri bar bya'o/_/ling tshe thams cad du oM gyi dang po dang hUM hUM hUM phaT phaT phaT swA hA'i mtha' can du dur khrod snag tshas bri bar bya'o/_/de nas thod pa der dur khrod nas sa bslangs zhes bya'o/_/chos 'byung
[\[176a.7\]]gi gzugs su zhes bya ba ni sa gzhi chos 'byung gzugs su bya ste/_de ni chos 'byung nang du lha'i 'khor lo bskyed pa'i phyir ro/_/de yang gnas de nyid du phur bu'i nyi ma la nyungs kar gzugs la/_de nas lha'i 'khor lo bskyed par bya ste/_de yang thugs ka'i 'od zer gyis
[\[176b\]]
[\[176b.1\]]chos 'byung dang nyungs kar gyi tshogs rang bzhin med par byas te/_khaM las rdo rje'i brag gi steng du pad+ma dang nyi ma'i steng du hUM 'od zer sna tshogs dang ldan pa bsam par bya ste/_hUM gi 'od zer gyis gri gug gi dra ba dang gur la sogs pa bya ste/_de'i dbus su chos kyi 'byung gnas bsam par
[\[176b.2\]]bya'o/_/de nas nyungs kar gyi grangs tsam gyi sna tshogs pad+ma dang nyi ma'i steng du hUM las skyes pa gtso bo dang mkha' 'gro ma dang bcas pa bskyed par bya ste/_mkha' 'gro ma ni rno ba'i gzugs can ma la sogs pa gsum bskyed par bya ste/_de yang zhal gcig phyag gnyis ma sku mdog nag mo spyan gsum
[\[176b.3\]]ma/_'jigs pa'i gzugs can lag pa na thod pa dang gri gug 'dzin pa/_ro'i steng na 'gying ba'o/_/de ltar rdzogs par bskyed la/_de nas thugs ka'i 'od zer gyis rang bzhin gyi dkyil 'khor bstim pa dang /_dbang bskur ba la sogs pa'i yan lag rdzogs par bya ste/_thugs ka'i sa bon las zhes bya ba ni bdag gi thugs
[\[176b.4\]]ka'i hUM las so/_/'od zer zhes bya ba ni nang gi snying po dang /_ut+ka ta'i sngags 'od zer dang bcas pa'o/_/yungs kar la zhes bya ba ni yungs kar las bskyed pa'i gtso bo dang mkha' 'gro ma rnams so/_/bstim par bya zhes bya ba ni de rnams so so'i thugs kar hUM la thim pa'o/_/
[\[176b.5\]]bdun nam zhes bya ba la sogs pa ni go sla'o/_/zhag bdun bdun gyis de ltar bya/_/zhes bya ba ni dus de nyid nas bzung ste/_zhag bdun bdun zhing bdag gi thugs ka'i 'od zer gyis bgegs bskrad cing bsrung ba'i 'khor lo bya ste/_de nas yungs kar la gong du bskyed pa'i
[\[176b.6\]]lha'i 'khor lo gsal bar dmigs la rang bzhin gyi 'khor lo bstim pa la sogs pa'i yan lag gi cho ga rdzogs par byas la bzlas pa ni gong du bstan pa bzhin du bya'o/_/smin pa'i dus su zhes bya ba ni ma smin bar du gong du bstan pa'i cho ga bzhin du bya'o zhes bya ba'i don to/_/bsam
[\[176b.7\]]gtan dang ldan zhes bya ba ni bdag lha'i rnal 'byor rdzogs par byas te tshogs kyi 'khor lo dang ldan par bya'o/_/de nas zhes bya ba ni nyungs kar bslang bar bya'o/_/de yang nyungs kar blangs pa ni lha'i 'khor lo nyungs kar las bskyed pa de mkha' 'gro ma rnams gtso bo'i thugs
[\[177a\]]
[\[177a.1\]]kar bsdus te/_gtso bo yang nyungs kar gyi rang bzhin du 'gyur bar byed do/_/de nas nyungs kar bsgrub pa brtsam par bya ste/_dur khrod kyi gnas zhes bya ba ni go sla'o/_/zhag gsum du bsnyen pa bya zhes bya ba ni bdag nyid lha'i 'khor lo rdzogs par byas la/_
[\[177a.2\]]de nas thugs ka'i 'od zer gyis yungs kar dang thod pa rang bzhin med par byas te/_de nas gong du bstan pa bzhin rdo rje'i brag la sogs pa chos kyi 'byung gnas kyi bar du bskyed par bya'o/_/de'i steng du pad+ma dang nyi ma'i dbus su gtso bo dang mkha' 'gro ma bskyed par bya ste/_de yang
[\[177a.3\]]mkha' 'gro ma rnams ni rdo rje ku mu la sogs pa'o/_/de dag ni sna tshogs pa'i mdog can zhal gcig spyan gsum pa khro gnyer gyi gzugs can phyag g.yas pa na sna tshogs rdo rje/_g.yon pa na thod rlon 'dzin pa gsal bar bya ste/_de nas rang bzhin gyi dkyil 'khor bstim pa la
[\[177a.4\]]sogs pa dang /_dam tshig gi cho ga'i bar du bya'o/_/de nas gtso bo'i thugs kar e'i rnam pa chos kyi 'byung gnas lta bu bsam par byas te/_de'i dbus su pad+ma dang nyi ma'i steng du hUM las nag po chen po'i sku tshon gang gi tshad tsam du gyur pa nyungs kar gyi grangs tsam du bskyed
[\[177a.5\]]par bya'o/_/de nas bdag dang mkha' 'gro ma'i thugs ka nas nang gi snying por 'khor lo'i gtso bo'i thugs kar nag po chen po la thim par bya'o/_/de ltar bsnyen pa rdzogs pa dang mkha' 'gro ma rnams gtso bo'i thugs kar 'dus so/_/gtso bo yang yungs kar gyi nag po chen
[\[177a.6\]]po la thim par bsam par bya'o/_/thams cad 'grub par 'gyur zhes bya ba ni las thams cad 'grub par 'gyur ba yin la/_khyad par du yang 'og nas 'byung ba'i las rnams 'grub pa'i phyir ro/_/de nas nag po chen po zhes bya ba ni 'khor lo'i gtso bos so/_/bcom
[\[177a.7\]]ldan 'das zhes bya ba ni rdo rje 'dzin pa nyid la bya'o/_/las thams cad ces bya ba dang /_ji ltar lags zhes bya ba ni tshig gi phrad ni las kyi tshogs mdor bstan te zhus pa'o/_/bcom ldan 'das kyis 'khor gyi tshogs la gzigs nas zhes bya ba ni dpa' bo chen po ting nge
[\[177b\]]
[\[177b.1\]]'dzin la zhugs pa'o/_/bka' stsal pa zhes bya ba ni sdud pa pos yongs su bsdus te bstan pa'o/_/pha rol dmag gi dpung rnams zhes bya ba ni go sla'o/_/dang por cho gar gyur pa ni oM zhes bya ba la sogs pa ni hUM hUM phaT phaT swA hA'i mtha' can no/_/de'i cho ga zhes bya ba ni
[\[177b.2\]]dmag gi dpung rengs par bya ba'i phyir rdo rje'i brag gi steng du suM las ri rab zur brgyad pa cig de'i steng du bdag nyid lha'i 'khor lo rdzogs par bskyed la/_bdag gi thugs kar chos kyi 'byung gnas kyi dbus su pad+ma nyi ma'i dbus su gtso bo dang rdo rje ku mu la sogs pa 'khor lo
[\[177b.3\]]bskyed par bya ste/_sku mdog dang phyag mtshan la sogs pa ni gong du bstan pa bzhin no/_/de nas dmag gi dpung la rdo rje lta bas bltas pas rengs par 'gyur ba ni dmag gi gnas su suM las ri rab kyi khong par dmag gi gzugs de dag rengs pa'i gzugs kyis gnas par
[\[177b.4\]]bsam mo/_/de nas thugs ka'i gtso bo dang mkha' 'gro ma las sprul pa'i mkha' 'gro ma dang nyungs kar gnyis su med par spros te/_dmag gi tshogs kyi sna bug gi lam nas zhugs te 'byung ba dang 'jug pa'i rlung 'gags nas rlung gcig tu rengs par 'gyur ro/_/de nas gzhan
[\[177b.5\]]yang oM gyi dang po dang hUM hUM phaT phaT swA hA'i sngags kyi mtha' can te/_de'i cho gas seng ge la sogs pa'i tshogs 'jigs par 'gyur zhes bya ba ni/_de'i cho ga ni seng ge la sogs pa gang yang rung ba la dmigs te yungs kar brgyab pa'i tshe gtso bo dang mkha' 'gro ma'i thugs
[\[177b.6\]]ka nas ji ltar gcan gzan gyi gzugs de ltar mgo brnyan gyi sprul pa mkha' 'gro ma'i tshogs mang du spros te/_gcan gzan gyi tshogs de dag shin tu ring bar bskrad par bsam mo/_/gzhan yang cho gar 'gyur ba ni/_oM gyi dang po dang hUM hUM phaT phaT swA hA'i mtha' can gyis
[\[177b.7\]]bgegs kyi tshogs 'jigs par byed pa ste/_de'i cho ga ni bgegs kyi tshogs phyogs su gsal bar dmigs te/_mdun du me'i dkyil 'khor gyi dbus su bzhag la/_bdag gi thugs ka nas gtso bo dang mkha' 'gro ma'i sprul pa'i gzugs phur bu dang tho ba thogs pa
[\[178a\]]
[\[178a.1\]]mang du spros te de yang yungs kar dang tha mi dad pa nyid du gnas nas bgegs de phur bus gdab cing tho bas brdung bar byed pa'o/_/de lta bu'i sbyor bas nyungs kar yang nas yang du bsnun na bgegs kyi tshogs 'jigs par 'gyur zhes bya'o/_/de nas gzhan yang
[\[178a.2\]]zhes bya ba ni yungs kar 'ba' zhig gi sbyor ba rdzogs nas gzhan gyi sbyor ba la 'jug pa'i phyir de yang byi la nag mo la sogs pa ni go sla'o/_/de rnams bsres la zhes bya ba la sogs pa ni cho gar bya ba ste/_de yang dug gis maN+Dal byas la bkra mi shis pa'i thod par rdzas
[\[178a.3\]]rnams blugs la gzhag par bya ste/_de nas bdag nyid lha'i rnal 'byor rdzogs par bya ste/_bdag gi thugs kar gtso bo dang 'khor los sgyur byed ma la sogs pa bskyed par bya ste/_de la mkha' 'gro ma de dag kyang zhal gcig phyag gnyis ma spyan gsum sku mdog
[\[178a.4\]]nag mo phyag na gri gug dang thod pa 'dzin pa'o/_/de nas rang bzhin gyi dkyil 'khor bstim pa dang dbang bskur ba la sogs pa bya ste/_de nas thugs ka'i 'od zer gyis gri gug gi phreng ba lta bur spros te mdun gyi rdzas la bstim par bya'o/_/de yang nas yang du spros pa
[\[178a.5\]]ni nang gi snying po dang /_pa ta ya la sogs pa'i sngags kyis gri gug gi rang bzhin du spros te rdzas la stong phrag gcig tu bstim par bya'o/_/rdzas de gdon gyis nyen pa'i mdun du bsreg par bya'o/_/nga rgyal du bya zhes bya ba ni gong du bstan pa'i 'khor lo bskyed pa'i phyir ro/_/
[\[178a.6\]]mdun gyi nag po chen po zhes bya ba ni thugs ka'i gtso bo dang mkha' 'gro ma'i bdag nyid do/_/'od zer zhes bya ba ni thugs ka nas lcags kyu lta bu'i 'od 'phros pa'o/_/phar la 'phros zhes bya ba ni bgegs dgug pa'i phyir ro/_/thog tu gri gug bzhag ces bya ba ni rab
[\[178a.7\]]gnas bya ba'i gri gug bdud sgor bzhag pa'o/_/yungs kar zhes bya ba la sogs pa ni go sla'o/_/skrod par byed ces bya ba ni thugs ka nas 'od zer me'i 'khor lo lta bu 'phros pas nad pa'i lus la bgegs phyung ste shin tu ring bar bskrad nas 'od zer gur la sogs par
[\[178b\]]
[\[178b.1\]]gyur par bsam mo/_/de nas badzra ka ba tsa'i sngags brjod pas bsrung bya'i gnas lngar sna tshogs rdo rje'i go char gyur pa'i phyir bskrad ces bya'o/_/de nas oM dang po dang hUM gi mtha' can gyi dbus su yang zhes bya ba ni ming gi bdag nyid do/_/me tog dgug ces bya ba ni rig ma dgug
[\[178b.2\]]pa ste/_me tog gis dgug pa'i phyir me tog dgug ces bya'o/_/de yang smad 'tshong ma'i mgo la bcings pa'i me tog dang /_nyi mas phog pa'i me tog dmar po dang /_gzhan yang rang gi mig g.yas pa'i dri ma dang /_lce'i drag pa dang mthe bong g.yas pa'i dri ma bzhar ba
[\[178b.3\]]dang /_/g.yon pa'i srin lag gi khrag dang /_rang gi byang chub kyi sems dang de rnams kyi me tog gnyis ka bskus te gong du lha'i me tog la mngon par bsngags la/_smad 'tshong ma'i me tog gang zhig 'gugs par 'dod pa'i lus sam lag tu byin nas me tog gcig rang gi
[\[178b.4\]]gnas su bzhag na de ma thag tu 'gugs par 'gyur ro/_/de'i sbyor ba ni skar ma bra nye'i nyin par bya'o/_/de nas gzhan yang oM gyi dang po dang swA hA'i mtha' can gyis bdud rtsir gyur pa'i sngags te/_de yang bcud len zhes bya ba ni bdud rtsi la sogs pa'i rdzas so/_/byin
[\[178b.5\]]gyis brlab ces bya ba ni gong du bstan pa'i lha'i nag po chen po'i 'khor lo dang ldan par byas te/_thugs ka'i 'od zer gyis ye shes pa'i bdud rtsir byin gyis brlab par bya'o/_/sngags zhes bya ba ni de'i sngags so/_/oM gyi dang po dang hUM hUM phaT phaT swA hA'i mtha' can de ni
[\[178b.6\]]spos sbyor gyi cho ga ste/_'dir mi bstan pa'i skabs su shes par bya'o/_/de nas gzhan yang oM gyi thog ma dang hUM hUM phaT phaT swA hA'i mtha' can te de ni 'gugs pa'i cho ga ste/_de yang chang 'tshong ma'i khyim nas chang 'tshong ma'i rang byung dang de'i khyim gyi chang la snag tsha byas la/_
[\[178b.7\]]chang gi bum pa'i zhabs su 'khor lo'i ka ti kas bum pa lta bu'i 'khor lo dbus su mu khyud dang bcas par bya'o/_/de nas gong gi snag tshas 'khor lo'i dbus su baM bri bar bya'o/_/de'i dbus su A kaR+Sha ya na dzaHdzaHgnyis kyi bar du chud par bri bar bya'o/_/de'i mu khyud la
[\[179a\]]
[\[179a.1\]]oM la sogs pa'i sngags bri bar bya'o/_/de nas bdud rtsi lnga'i maN+Dal byas te de'i steng du 'ba' tri'i chun po la bum pa gzhag par bya'o/_/bum pa'i nang du grong khyer gyi chang gi rgyu dang ldan par byas te/_de nas grong phyogs su mngon par phyogs la gong
[\[179a.2\]]gi lha'i 'khor lo rab tu gsal te/_thugs ka'i gtso bo dang 'khor los sgyur byed ma la sogs pa'i thugs ka nas sprul pa'i mkha' 'gro ma spros te gang zhig chang gnas pa'i grong khyer de bkug nas mdun gyi nam mkha' la dmigs te/_nam mkha'i chang gi bum
[\[179a.3\]]pa'i nang du 'dir bris pa lta bu'i 'khor lo bskyed par bya'o/_/de nas bdag gi sngags kyi bzlas pa byas pa'i stobs kyis nam mkha'i chang gi bum pa'i 'khor lo las chang rgyun bab pas mdun gyi bum pa la chang rgyun mi 'chad par 'bab par 'gyur ro/_/de nas gzhan yang
[\[179a.4\]]oM gyi dang po dang hUM hUM phaT phaT swA hA'i mtha' can gyis dug zhi bar bya'o/_/sbrul gyi dug bsal zhes bya ba ni gong du bstan pa'i lha'i 'khor lo gsal bar byas la/_bdag dang thugs ka'i spyi bor yi ge taM dkar po las 'od zer dkar po byung ba dang sngags kyis dug zhi bar
[\[179a.5\]]bsam par bya'o/_/de skad ces bka' stsal pa zhes bya ba ni sngags kyi le'ur thun mong gi sbyor ka bstan pa zhes bya ba'i don to/_/sngags kyi le'u bshad pa ste gnyis pa'o//_//de nas zhes bya ba ni lha'i 'khor lo la 'jug par bya ste/_de la dang po'i tshig zhus
[\[179a.6\]]pa ni nag po chen po zhes bya ba nas gsol to zhes bya'o/_/gang zhig sngags kyi sbyor ba rnams/_/zhes bya ba ni thun mong dang sbyor ba chen po yin pa'i phyir ro/_/stobs dang ldan par 'gyur zhes bya ba ni bskyed pa'i rim pa dang ldan pa'i phyir ro/_/bshad du gsol zhes bya
[\[179a.7\]]ba ni de'i don du zhus pa'o/_/bcom ldan 'das kyis bka' stsal pa/_/zhes bya ba ni rdo rje 'dzin pa dang lha'i 'khor lo'i ting nge 'dzin la zhugs zhes bya'o/_/dang po'i lha yi rnal 'byor gyis/_/zhes bya ba nas bka' stsal to zhes bya ba ni sngags kyi don dang sbyor ka rnams
[\[179b\]]
[\[179b.1\]]kyang lha bskyed pa dang ldan dgos pas de yang bskyed pa'i rim pa dang ldan par bsgrub pa'i phyir de'i dgos pa mdor bstan to/_/de nas zhes bya ba nas ji ltar lags zhes bya ba'i bar du ni de'i don du rgyas par zhus pa'o/_/bcom ldan 'das kyis bka' stsal pa/_/zhes bya ba nas
[\[179b.2\]]rdzogs par bskyed ces bya ba ni bskyed pa'i rim pa mdor bstan pa'o/_/bka' stsal to zhes bya ba ni rgyas par bshad pa'o/_/dur khrod la sogs zhes bya ba ni dur khrod dang shing gcig dang khang stong dang rgya mtsho'i gling dang mtshan ma gcig pa dang drag po'i chu 'gram dang /_'thab
[\[179b.3\]]mo'i gnas de dag tu bsgrub ces bya ba'o/_/lus bdud rtsi lngas byug ces bya ba ni gnas lngar bdud rtsi lngas thig le bya ste/_gong du bstan pa'i yi ge lngas bdag skad cig ma gcig gis lha'i nga rgyal du bya'o/_/bde ba'i stan la 'dug ces bya ba ni dpa' bo'i sems kyi ro'i
[\[179b.4\]]gdan la 'dug pa'o/_/oM gyi dang po dang hUM hUM phaT phaT swA hA'i mtha' can gyis ni rdo rje'i go cha'i bdag nyid do/_/lan gsum du ni bsrung bar bya/_/zhes bya ba ni bdag dang zhes bya ba la sogs pa'i don to/_/de ma thag tu zhes bya ba ni lus bdud rtsis byugs nas bde ba'i stan
[\[179b.5\]]la 'dug pa zhes bya ba ni de ma thag tu'o/_/snying gar zhes bya ba ni pad+ma dang nyi ma'i dkyil 'khor ro/_/hUM ni hUM 'od zer lnga dang ldan pa ste/_gdug pa bsal nas zhes bya ba ni sems can thams cad 'od zer gyis nag po chen po'i rang bzhin du byas pa'o/_/bla ma dang zhes bya
[\[179b.6\]]ba la sogs pa ni go sla'o/_/tshogs bsags pa'i phyir mchod par bya'o/_/de yang uk+She pa'i me tog la sogs pas so/_/de yang de nyid gsum gyis byin gyis brlabs la i daM gyi sngags kyis mchod par bya'o/_/sdig pa bshags zhes bya ba ni sdig pa bral ba nyid
[\[179b.7\]]tshogs kyi mchog yin pas ni sdig pa bshags pa'o/_/bsags zhes bya ba ni bshags pa dang mi phyed pa'i sdom pa dang /_rjes su yi rang ba dang /_skyabs su 'gro ba dang /_byang chub mchog tu sems bskyed pa dang /_dge ba'i rtsa ba bsngo ba'o/_/de dag kyang
[\[180a\]]
[\[180a.1\]]gdug pa 'dul ba dang /_sangs rgyas kyi bstan pa yun ring por gnas par bya ba'i phyir bsod nams su 'gyur ba'o/_/nag po chen po'i stobs kyis zhes bya ba ni tshogs bsags pa'i dkyil 'khor bdag la bstim par bya'o/_/byams pa la sogs
[\[180a.2\]]pa zhes bya ba ni bde ba thob par 'dod pa'i byams pa dang /_sdug bsngal las skyob par 'dod pa'i snying rje dang /_bde ba brtan pa dang drod thob pa'i dka' ba ste/_brtags pa'i dngos po la mnyam par blta bas na btang snyoms so/_/de nas dngos po thams cad kyi de kho na nyid
[\[180a.3\]]la blta bar bya zhes bya ba ni dngos po thams cad gdod ma nas ma skyes pa ste/_de yang shU n+ya tAs gsal bar byed pas na gsal ba'i dang zhes bya'o/_/de yang thugs ka'i 'od zer gyis dngos po'i 'khrul pa bsal nas shU n+ya tA'i sngags kyis stong pa gsal bar byas te/_gzhag ces bya ba
[\[180a.4\]]ni ma bcos pa'i ngang la gzhag pa'o/_/'di bskyed pa'i rdzogs pa ste spros par ma byas pa'o/_/stong dang mi stong zhes bya ba ni rdzogs pa'i rdzogs pa ste 'bras bu chen po'i skabs su bstan to/_/stong pa nyid las yi ge baM/_/zhes bya ba la sogs pas ni srung ba'i 'khor lo ste/_gzung ba rnam
[\[180a.5\]]par dag pa'o/_/dbus su chos kyi 'byung gnas bsam/_/zhes bya ba ni chos kyi dbyings kyi rang bzhin 'dzin pa rnam par dag pa ste/_ro'i gdan zhes bya ba ni dngos po thams cad ma skyes pa'o/_/zla ba dang zhes bya ba nas bzhengs zhes bya ba ni ye shes lnga'i bdag nyid de mngon par byang
[\[180a.6\]]chub pas sku rdzogs pa'o/_/zhal gcig pa zhes bya ba ni chos kyi dbyings las ma g.yos pa'i phyir ro/_/phyag gnyis pa zhes bya ba ni rtag pa dang chad pa'i mtha' spong ba'o/_/gri gug ces bya ba ni ma rig pa la sogs pa'i nyon mongs pa yongs su gcod cing gdug pa 'dul
[\[180a.7\]]ba'i phyir ro/_/thod pa 'dzin pa zhes bya ba ni snying rje chen po'i ros gang ba'i bdud kyi khrag 'thung bar byed pa'o/_/spyan gsum zhes bya ba ni dus gsum gyi bstan pa srung bar byed pa'o/_/me mdag gi phung po zhes bya ba ni bgegs bsreg pa'o/_/dbu skra gyen du 'khyil
[\[180b\]]
[\[180b.1\]]zhes bya ba ni khams gsum gyi bdud las rgyal ba'o/_/kha nas khrag 'dzag ces bya ba ni gdug pa can gyi khrag rnal 'byor pa'i rgyud srung ba la chags shing mi spong ba'o/_/stag gi sham thabs zhes bya ba ni gdug pa sna tshogs pa 'dul ba'i phyir ro/_/klu chen po brgyad kyis
[\[180b.2\]]yan lag brgyan zhes bya ba ni cod pan la nor rgyas so/_/mgur chu la 'jog po'o/_/rna ba g.yas pa la stobs kyi rgyu/_g.yon pa la pad+ma'o/_/phyag gdub g.yas pa la pad+ma chen po/_g.yon pa la hu lun+ta'o/_/zhabs gdub g.yas pa la rigs ldan no/_/g.yon
[\[180b.3\]]pa la dung skyong ngo /_/de dag ni dbang phyug bdag gi bdag nyid dang dngos grub chen po brgyad sbyin pa'i phyir/_brgya phyed thod pa'i phreng bas zhes bya ba ni yi ge lnga bcu'i sngags kyi bdag nyid de/_de ltar rdzogs par bskyed ces bya ba ni dam tshig sems dpa' rdzogs par bskyed pa'o/_/
[\[180b.4\]]rang gi snying gar zhes bya ba nas dzaHhUM baM hoHsa gcig tu byas zhes bya ba ni ye shes sems dpa' dgug gzhug bya ba ste go sla'o/_/thugs ka'i 'od zer zhes bya ba ni thugs ka'i 'od zer lcags kyu lta bu spros te/_de bzhin gshegs pa dang rig pa'i lha mo dang /_byang chub sems
[\[180b.5\]]dpa' dang /_khro bo'i rgyal po la sogs pa bkug la mchod par bya ste/_gsol ba gdab pa dang dbang bskur bar dmigs te bde ba chen por bum pa'o/_/mgrin par gsang ba'o/_/snying gar shes rab ye shes so/_/lte bar bzhi pa mthar thug par bsrung bar bya'o/_/
[\[180b.6\]]de yang stong dang stong min zhes bya ba'i 'bras bu chen por bstan pa'i tshig gi don shes par bya'o/_/de'i mthar 'khor rnams mi bskyod pa la 'dus la/_mi bskyod pa dbu rgyan du zhugs so/_/de nas 'dir so so skye bo rmongs par bya ba'i phyir/_mdun bskyed ring du spang ba ste/_
[\[180b.7\]]de yang shin tu spang bar bya ba'i phyir ro/_/de nyid rig pa rnams kyis ni 'dir bskyed par shes par bya'o/_/dur khrod kyi mgal ba zhes bya ba ni lha'i rten de rab gnas bya'o/_/sku mtho gang zhes bya ba ni gsang ba'i sku yin pa'i phyir ro/_/dur khrod kyi sa zhes bya ba nas bstim
[\[181a\]]
[\[181a.1\]]par bya zhes bya ba ni go sla'o/_/de nas zhes bya ba ni tshogs bsag pa la 'jug pa ste/_de yang gtso bo'i dam tshig las mi 'gal ba dang /_'khor gyi tshogs thob par bya ba'i phyir gtso bo las sprul pa'i nag po chen po las mchod pa dang sdig pa bshags
[\[181a.2\]]pa la sogs pa bya'o/_/de'i bye brag tu dbye ba ni gong du bstan pa yin no/_/bsam gtan gcig par 'gyur zhes bya ba ni gong du sprul pa'i nag po de yan lag bdun pa tshang ba dang /_mdun gyi nag po chen po la thim nas bsam gtan gcig tu 'gyur zhes bya'o/_/tshangs
[\[181a.3\]]pa'i gnas bzhi zhes bya ba ni de'i rgyud kyis bsgom par bya ba ste gong du bstan pa bzhin no/_/de ma thag tu zhes bya ba ni tshangs pa'i gnas bzhi bsgoms pa'i de ma thag tu rgyu ba'i 'khor du bzung ba'i phyir ro/_/de yang gtso bo'i thugs ka'i 'od zer gyis phog pas nag po
[\[181a.4\]]chen po tshur bsdus te zhal du zhugs nas gtso bo'i thugs ka'i hUM la zhugs pa'o/_/de nas thugs ka nas rgyu ba'i bka' sdod kyi 'od kyi gong bu'i nang du sku mtho gang gi tshad du gyur pa byung ste/_de nas 'bras bu'i 'khor du bsgrub pa'i phyir stong pa nyid du bsam zhes bya'o/_/
[\[181a.5\]]de yang gtso bo'i thugs ka'i 'od zer gyi rgyu'i bka' sdod la phog pas 'od du zhu nas yi ge gsum gyi bdag nyid du gyur te/_yi ge gsum yang rang bzhin med pa'i phyir stong pa nyid ces bya'o/_/stong pa nyid las zhes bya ba ni gtso bo'i dam tshig las mi 'da' ba dang /_
[\[181a.6\]]sems bskyed pa'i stobs kyis stong pa nyid las sku bzhengs pa'i phyir ro/_/de yang rdo rje'i brag la sogs pa ste go sla'o/_/sku rdzogs pa zhes bya ba ni dam tshig sems dpa'i sku rdzogs pa ste/_thugs ka'i 'od zer zhes bya ba ni de yang dbang bskur la gtso bo dang de nyid
[\[181a.7\]]kyi'o/_/spyan drang zhes bya ba ni phyag rgya bzhis so/_/dur khrod kyi nag po chen po zhes bya ba ni dam tshig sems dpa'o/_/nag po dang gnyis su med par zhes bya ba ni rang bzhin gyi nag po gong gi phyag rgya bzhis bstim pa'o/_/dmigs par byas la zhes bya ba ni de yang dbang
[\[181b\]]
[\[181b.1\]]bskur la/_phyi'i snying po thugs ka nas thugs kar brgya phrag gcig bstim par bya'o/_/mchod pa dang gtor ma zhes bya ba ni rtsa ba'i sngags kyis 'bul lo/_/bka' sdod kyi nag po chen po zhes bya ba ni su sma ta'i sngags thugs ka nas thugs kar brgya phrag gcig bstim pa'i
[\[181b.2\]]phyir ro/_/sngags kyi bzlas pa byas nas zhes bya ba ni nang gi srog gi snying pos bsnyen pa bskyal lo/_/dus gsum du zhes bya ba ni go sla'o/_/de ltar bsnyen pa'i mtshan ma thob pa dang las la sbyar bar byas te/_mtshan ma ma thob pas ni ma yin no/_/'jig rten pas
[\[181b.3\]]'phya bar 'gyur ba'i phyir ro/_/bcom ldan 'das kyis bka' stsal to/_/zhes bya ba ni lha'i 'khor lo rdzogs pas zhes bya ba'i don to/_/gsol ba zhes bya ba ni gtso bo las te/_de yang lha'i cho ga rdzogs par bya ba ni mtshan ma rnyed nas zhes bya ba'i don to/_/las kyi sbyor
[\[181b.4\]]ba ji ltar lags/_/zhes bya ba ni las sbyor gyi khyad par zhus pa'o/_/bcom ldan 'das kyis bka' stsal pa/_/zhes bya ba ni/_gtso bo'i las kyi ting nge 'dzin la zhugs/_/zhes bya ba'i don to/_/las kyi cho ga rnams zhes bya ba nas thams cad 'grub ces bya ba ni
[\[181b.5\]]mdor bstan pa ste go sla'o/_/de nas nag po chen pos gsol pa zhes bya ba ni las kyi cho ga nye bar zhus pa'o/_/de yang gang zhe na/_gnas dang ling+ga bcas pa dang /_dus dang gsad pa'i sbyor ba zhes bya'o/_/de'i khyad par ni 'di lta ste/_chu 'gram gyi dur khrod ces bya ba ni
[\[181b.6\]]chu gsum 'dus pa'i mdo na gnas pa'o/_/shing gcig ces bya ba ni shing gnyis med pa'o/_/ro bsregs pa'i dur khrod ces bya ba ni ro bsregs pa'i sa gzhi'am me thab 'dra ba'i khang stong yin pa'i phyir ro/_/mkha' 'gro ma'i khang stong zhes bya ba ni tshangs ma la sogs pa'i
[\[181b.7\]]ma mo brgyad gnas pa'i khang stong ngo /_/rgya mtsho'i gling zhes bya ba ni gling na gnas pa'i dur khrod do/_/ri'i rtse mo zhes bya ba ni ri gzhan pas mtho zhing zur gsum pa gnas pa'i rtse mo'o/_/ma hA de ba gnas pa'i ling+ga zhes bya ba ni ma hA de ba la sogs phyi rol pa'i lha rten
[\[182a\]]
[\[182a.1\]]yod pa'o/_/gsal shing gi nags tshal zhes bya ba ni gsal shing la sogs pa'i tsher ma yod pa'i dur khrod do/_/gnas de dag ces bya ba ni khyad par gyi gnas te myur du 'grub pa'i phyir ro/_/'grub par bya zhes bya ba ni gong du bstan pa'i sbyor ka
[\[182a.2\]]de dag kyang gnas de dag tu bsgrub par bya'o/_/de nas zhes bya ba ni gnas de dag tu sbyor ka la 'jug pa'i phyir de nas zhes bya'o/_/de yang dang po'i ling+ga'i rgyu sta gon la gnas par bya ste/_ling+ga'i rgyu ni tsha ba gsum zhes bya ba nas bag zan zhes bya ba'i bar du'o/_/sogs pa
[\[182a.3\]]zhes bya ba ni bsgrub bya'i rnam par snang mdzad dang /_khwa ta dang mche ba stobs can gyis zos pa'i 'phro dang /_bdud rtsi lnga dang /_phyi'i tsha ba gsum dang /_de dag bkra mi shis pa'i thod par blugs la/_sna tshogs pa'i dug la maN+Dal byas la bka' sdod kyi mdun du
[\[182a.4\]]gzhag par bya'o/_/de nas bdag nyid lha'i 'khor lo rdzogs par bskyed la/_de nas bka' sdod kyi 'khor lo bskyed par bya ste/_de yang thugs ka'i 'od zer gyis ling+ga'i rgyu rang bzhin med par byas la/_khaM las byung ba'i rdo rje'i brag gi steng du pad+ma dang nyi ma'i dbus su
[\[182a.5\]]hUM las byung ba'i nag po chen po la sogs pa'i mkha' 'gro ma gsum bskyed par bya ste/_de yang mkha' 'gro ma ni yid 'phrog ma la sogs pa gsum ste/_zhal gcig ma phyag gnyis la sogs pa sku mdog dkar ser spyan gsum pa 'jigs pa'i gzugs can/_phyag na lcags
[\[182a.6\]]kyu dang zhags pa 'dzin pa'o/_/de nas thugs ka'i 'od zer gyis rang bzhin gyi 'khor lo bstim pa dang dbang bskur ba la sogs pa ste/_de nas phyi'i srog gi snying po so so'i thugs kar khyab par bya'o/_/de nas mchod pa dang gtor ma yang byas te dam tshig gi cho ga byas la
[\[182a.7\]]nang gi srog gi snying po bsnyen pa bskyal bar bya'o/_/de nas bka' sdod kyi mdun du me'i dkyil 'khor gyi dbus su ling+ga'i rgyu gsal bar dmigs la/_bdag dang mkha' 'gro ma'i thugs ka nas sprul pa'i gzugs lcags kyu dang zhags pa can mang du spros te/_bsgrub bya
[\[182b\]]
[\[182b.1\]]dgug gzhug gi sbyor ba dang ldan par bya ste/_de lta bu'i cho ga ni ling+ga'i rgyu'i cho ga ste thams cad du sngon du 'gro ba'o/_/yi ge dang ldan par bya ba zhes bya ba ni ming dang rus kyi yi ge gsad pa'i sngags dang hUM gnyis kyi bar du gzhug go/_/de ltar ling+ga'i cho ga rdzogs pa dang de nas thig
[\[182b.2\]]le gzhom par bya ste/_de'i tshe zhes bya'o/_/de'i yang nag po phyogs gnyis la sngon du 'gro bar bya ste/_thig le shar ba'i tshes gcig nas 'jug par bya ste/_de yang dang por bdag nyid lha'i 'khor lo rdzogs par byas la/_gtso bo'i mdun du bka' sdod kyi 'khor lo
[\[182b.3\]]bskyed par bya ste/_rdo rje'i brag la sogs pa ni gong du bstan pa bzhin no/_/de nas bka' sdod kyi 'khor lo ni dung skyong la sogs pa'i 'khor sku mdog nag mo zhal gcig phyag gnyis spyan gsum ma mche ba gtsigs ma/_kha nas khrag 'dzag pa'o/_/g.yas pa na thod pa
[\[182b.4\]]'dzin pa/_g.yon pa na phur bu 'dzin pa'o/_/de nas thugs ka'i 'od zer gyis lha'i 'khor lo bstim pa nas bsnyen pa'i bar du gong du bstan pa bzhin no/_/'dir ma bstan te zlos pa'i skyon du 'gyur ba'i phyir ro/_/de nas gtso bo dang mkha' 'gro ma'i thugs ka nas
[\[182b.5\]]sprul pa'i mkha' 'gro ma lcags kyu dang zhags pa 'dzin pa mang du spros te bsgrub bya dgug gzhug gi sbyor ba dang brgya phrag gcig tu bya ste/_de nas gsad pa'i sbyor ba bya ba ni gtso bo dang mkha' 'gro ma'i thugs ka nas sprul pa'i gzugs phur bu dang tho ba thogs pa mang du
[\[182b.6\]]spros te/_thig le'i gnas su de dag gis gsad pa'i sngags brjod cing phur bus 'debs shing tho bas brdungs pa'i bsam pa dang ldan par bya'o/_/brgya phrag gcig tu gsad par bya'o/_/thig le'i gnas sum cu rtsa gnyis zhes bya ba ni thig le ni srog rgyu ba'i rtsa ste/_byang
[\[182b.7\]]chub sems kyi rang bzhin no/_/de yang bde ba chen po'i gnas nas rtsa sum cu rtsa gnyis kyi bdag nyid de sum cu rtsa gnyis zhes bya ba ni 'phel ba dang 'grib pa'i khyad par gyis g.yas g.yon du gnas so/_/de yang g.yon pa'i mthe bong dang /_bol gong dang /_long bu dang /_
[\[183a\]]
[\[183a.1\]]byin snying dang /_sgyid khung dang /_gnyan gong dang /_brla'i rtsa dang /_mtshan ma dang /_lte ba dang /_mchan khung dang /_snying ga dang /_rtse chung dang /_kha sna dang /_rna ba dang /_mig g.yon pa dang /_mdzod spu dang /_de dag bcu drug ni 'phel ba'i thig
[\[183a.2\]]le ste dkar po'i tshes gcig nas so/_/tshangs pa'i bu ga la sogs te g.yas pa'i mthe bong gi bar du gnas bcu drug ni gong ma dang 'dra ste 'grib pa'i thig le yin pa'i phyir nag po tshes gcig nas bcu gcig gi bar du'o/_/gnas de dag tu bsnyen pa dang /_las sbyor thun mong du bya
[\[183a.3\]]ba'i thig le re re zhing tshes grangs kyi bye brag gis zhag re re gsad par bya'o/_/gsal shing gi tsher ma zhes bya ba nas btsan dug gis bsnun par bya zhes bya ba ni gsad pa'i khyad par gyi rdzas te go sla'o/_/bsam gtan dang zhes bya ba ni gtso bo dang mkha' 'gro ma'i thugs
[\[183a.4\]]ka nas sprul pa'i tshogs kyis gsad pa'i las rgyun mi 'chad par byed pa'i phyir ro/_/sngags kyis zhes bya ba ni gsad pa'i sngags kyis so/_/dus zhes bya ba ni thun mong dang thun mong ma yin pa'o/_/bdun nam zhes bya ba ni thun mong ma yin pa'i dus so/_/zhag bdun gyis las sbyor rdzogs pa'o/_/de yang
[\[183a.5\]]thun re re'i thig le'i gnas sum cu rtsa gnyis kar gsad pa'i las sbyor rdzogs pa'o/_/thun drug gi khar gsad pa'i sbyin sreg gis kha bskang bar bya'o/_/sum cu rtsa gnyis zhes bya ba ni bsnyen pa dang las sbyor thun mong ste bsnyen pa yang yin la las sbyor yang yin pa'i phyir ro/_/de nas gzhan yang zhes bya ba ni nye bar bsgrub pa la
[\[183a.6\]]'jug par bya ste mthun pa'i dam rdzas bka' sdod kyi 'khor lo myur du 'grub pa'i phyir ro/_/dpal nag po chen po'i bsam gtan skad cig gis bya ste zhes bya ba ni dang po sna tshogs pa'i dug dang bdud rtsi lnga dang sha lnga dang chang gis yongs su sbyar te ri lu bya'o/_/de nas thod pa rab gnas
[\[183a.7\]]byas pa'i nang du bzhag ste dur khrod kyi ras kyis kha bkab pa la bdud rtsi lnga'i maN+Dal legs par byas pa'i steng du bzhag la/_bdag lha'i 'khor lo rdzogs par bya ste/_de nas bdag gi thugs ka'i 'od zer gyis thod pa dang la du'i rang bzhin med par dmigs la/_der khaM las byung
[\[183b\]]
[\[183b.1\]]ba'i rdo rje'i brag bsam par bya ste/_brag gi steng du e'i rnam pa lta bu'i chos kyi 'byung gnas bsam par byas la/_de'i dbus su pad+ma dang nyi ma bsam par bya ste/_de'i steng du hUM las skyes pa'i lha'i 'khor lo bskyed par bya zhing /_de yang nam mkha'i 'khor lo ma la sogs pa gsum
[\[183b.2\]]bskyed par bya ste/_zhal gcig ma dang phyag gnyis ma/_sku mdog nam mkha'i mdog can ma spyan gsum ma/_phyag ni rdo rje dang thod khrag 'dzin pa ste/_de nas thugs ka'i 'od zer gyis rang bzhin gyi 'khor lo bstim pa la sogs te dam tshig gi cho ga'i bar du bya'o/_/de nas
[\[183b.3\]]'khor lo'i thugs kar zla ba dang nyi ma'i steng du re pha las la du'i grangs kyi nyi ma'i dkyil 'khor bsam par bya ste/_nyi ma'i dkyil 'khor gyi steng du hUM yongs su gyur pa las 'od kyi gong bur gyur te/_'od kyi gong bu'i dbus su hUM las nang gi snying po dang /_la du'i sngags kyis
[\[183b.4\]]bskor bar dmigs te/_de nas bdag dang mkha' 'gro ma'i thugs ka nas nang gi snying po dang la du'i sngags spros te/_gtso bo'i zhal du zhugs nas nyi ma'i dbus kyi gong bu'i sngags la thim par bsam par bya'o/_/de ltar zhag gsum gyi bar du bsnyen pa byas na 'grub
[\[183b.5\]]par 'gyur ro/_/skad cig ma zhes bya ba ni myur du 'grub ces bya ba'i don to/_/de ci'i phyir zhe na/_'khor gyi gtso bo'i thugs kyi srog sgrub pa yin pa'i phyir myur du 'grub par 'gyur ro/_/la du'i gtor ma zhes bya ba ni de ltar bsnyen pa rdzogs pa'i dus su mkha' 'gro ma rnams
[\[183b.6\]]gtso bo la 'dus te/_gtso bo 'od du zhu nas la du'i rang bzhin du gyur par bsam par bya'o/_/la du de gtor ma byas pa ni mchog gi gtor ma zhes bya'o/_/sngags ni oM gyi thog ma dang hUM hUM phaT phaT swA hA'i mtha' can no/_/de nas gzhan zhes bya ba ni dam rdzas kyis spos
[\[183b.7\]]bsgrub par bya ba la 'jug par bya ste/_de yang thun mong du bsgrub pa dang khyad par mchog tu bsgrub pa'o/_/de yang dang po bdud rtsi lnga la maN+Dal byas la de'i steng du thod pa gsum gyi sgyed pu btsugs te/_thod pa'i steng du dur khrod kyi ras kyis mar me'i snying po mtho gang gi
[\[184a\]]
[\[184a.1\]]tshad du byas la/_mar nag chen po'i mar me gzugs par bya'o/_/de yang snying po'i dbus su dur khrod kyi snag tshas srog gi snying po bri bar bya'o/_/de nas me sbar ba la maN+Dal gyi steng du mar me'i 'od kyis khyab par byas la/_shar du nyungs kar/_lhor
[\[184a.2\]]sgog pa/_nub tu rang 'byung /_byang du btsan dug_/byang shar du sha chen/_shar lhor gu gul chen po/_lho nub tu 'od zer can/_nub byang du lu ti/_de rnams cha bsnyams maN+Dal la dgram/_de nas bdag lha'i 'khor lo rdzogs par byas la/_thugs ka'i
[\[184a.3\]]'od zer gyis mar me mi dmigs par byas te/_de nas de nyid du bka' sdod kyi nag po chen po cho ga gsum gyis bskyed la/_rang bzhin gyi 'khor lo bstim pa la sogs yan lag gi cho ga rdzogs par byas te/_nyungs kar la sogs pa'i rdzas rnams la A li la
[\[184a.4\]]sogs pa'i zla ba dang nyi ma'i dbus su bsam par bya'o/_/de nas bdag dang bka' sdod kyi thugs ka nas nang gi snying po spos sbyor gyi sngags dang bcas pa spros te/_nyungs kar la sogs pa la nyi shu rtsa gcig bstim par bya'o/_/de nas gcig tu bsdus te phye mar
[\[184a.5\]]byas la mar nag chen pos bsres la zhes bya'o/_/de yang mchog tu bsgrub par bya ste/_rab gnas byas pa'i thod par blugs te maN+Dal gyi dbus su bzhag la de'i steng du mar me bzhag la/_de nas bdag lha'i 'khor lo rdzogs par byas te/_de nas thugs ka'i 'od zer gyis
[\[184a.6\]]spos la sogs pa rang bzhin med par bya ste/_de nas lha'i 'khor lo bskyed par bya ste/_de yang baM las byung ba'i rdo rje'i brag gi steng du srung ba'i 'khor lo'i dbus su chos kyi 'byung gnas bsam par bya'o/_/de'i dbus su pad+ma dang nyi ma'i steng du hUM las bskyed pa'i lha'i 'khor lo
[\[184a.7\]]rdzogs par bskyed la de yang me'i gzugs la sogs pa mkha' 'gro ma sku mdog dmar ser zhal gcig ma phyag gnyis ma spyan gsum ma khro gnyer gyi gzugs can gyis gri gug dang thod pa lag na 'dzin pa de ltar rdzogs par bskyed la/_de nas rang bzhin gyi dkyil 'khor bstim
[\[184b\]]
[\[184b.1\]]pa la sogs pa bya ste/_'khor lo'i gtso bo'i thugs kar A li dang kA li las bskyed pa'i zla ba dang nyi ma'i dbus su a las grub pa'i pad+ma'i snod/_de'i dbus su hUM las gyur pa'i spos kyi rang bzhin 'od zer lnga'i bdag nyid de/_de'i dbus su hUM gi snying po gsal bar bya ste/_de
[\[184b.2\]]nas nang gi snying po dang spos kyi sngags kyis bskor bar bsam mo/_/de nas bdag dang mkha' 'gro ma'i thugs ka nas nang gi snying po dang spos sbyor gyi sngags 'od zer lnga'i bdag nyid du spros te/_gtso bo'i thugs kar spros la thim par bsam mo/_/de ltar sgra dang dri dang 'od la sogs
[\[184b.3\]]pa rtags ma byung gi bar du bsnyen pa bya'o/_/bsnyen pa rdzogs pa dang gtso bo dang mkha' 'gro ma spos kyi rang bzhin du gyur par bya'o/_/mdun du zhes bya ba ni bka' sdod kyi mdun du'o/_/zhag lngar zhes bya ba ni spos bsregs nas bsgrubs par 'gyur zhes bya ba'i don to/_/dus gsum
[\[184b.4\]]mchod pa dang gtor ma la sogs pa ni go sla'o/_/rnal 'byor pa de don thams cad ldan par 'gyur zhes bya ba ni thun mong dang mchog gi dngos grub thob par 'gyur zhes bya'o/_/bka' stsal pa zhes bya ba ni sdud pa pos lha'i don bsdus te 'khor la bshad pa'o/_/lha'i le'u zhes bya
[\[184b.5\]]ba ni lha bskyed pa'i cho ga'i le'u'o/_/lha'i le'u bshad pa ste gsum pa'o//_//de nas zhes bya ba ni lha bskyed pa la bsnyen pa bya ba'i phyir lha la dbang bskur ba dang /_sgrub pa po smin par bya ba'i phyir dang /_bsnyen pa'i rten khyad par can du 'gyur ba'i phyir de bas na
[\[184b.6\]]zhus pa ste/_de dpal nag po zhes bya ba ni 'khor gyi gtso bo la sogs pa 'khor rnams kyis so/_/bcom ldan 'das la gsol ba zhes bya ba ni rdo rje 'dzin pa la zhus te/_rgyud don zhes bya ba ni rgyud kyi don bsnyen pa dang las sbyor yin pa'i phyir ro/_/cho ga'i khyad par zhes bya ba
[\[184b.7\]]ni khyad par gyi dkyil 'khor yin zhes bya ba'i don to/_/bka' stsal pa zhes bya ba ni mdor bstan pa ste go sla'o/_/de nas gzhan zhes bya ba ni dkyil 'khor bri bar brtsam par bya ste/_de yang /_slob dpon mtshan nyid ldan pa ni/_/sngon du bsnyen pa rdzogs pa dang /_/lha
[\[185a\]]
[\[185a.1\]]yi mtshan ma thob pa des/_/rnal 'byor dngos grub thob pa dang /_/slob ma smin par bya ba'i phyir/_/yang dag pa yi slob ma brtag_/brtan zhing dul la blo gros ldan/_/dpa' bo mtshan nyid thams cad rdzogs/_/sngags kyi dngos grub 'dod cing brtan/_/
[\[185a.2\]]bla ma la gus sems can brtse/_/de lta'i mgon la bsam bcas nas/_/slob ma yongs su gzung bar bya/_/de lta bu yi slob ma de/_/bla mas dkyil 'khor gzhug pa'i phyir/_/bdud rtsi dang bcas maN+Dal dbul/_/me tog dang bcas thal mo sbyar/_/de nas gsol ba gdab
[\[185a.3\]]par bya/_/ye shes chen po'i bdag nyid khyod/_/ston pa'i gtso bo kye'i rdo rje/_/sku gsung thugs kyi rdo rje yi/_/dpa' bo dam tshig bdag la gsol/_/dpal ldan nag po chen po yis/_/dam tshig chen po bdag la stsol/_/gtso bo nag po chen po dang /_/thugs dang
[\[185a.4\]]dam tshig las rnams kyis/_/dkyil 'khor dam par gzhug tu gsol/_/de ltar lan gsum gsol btab nas/_/de nas rdo rje slob dpon gyis/_/slob ma yongs bzung thugs kar gzhug_/hUM las lha yi gzugs su phyung /_/gnas gsum bsrung bar byas nas
[\[185a.5\]]ni/_/yi ge bcu la bzlas par sbyin/_/de nas rdo rje slob dpon gyis/_/bdag nyid cho ga bsgo ba dang /_/slob ma sgrib pa sbyang ba'i phyir/_/'og nas 'byung ba bzhin du ni/_/dkyil 'khor bris nas bsnyen pa bya/_/slob dpon bsnyen pa rdzogs pa dang /_/dkyil 'khor bri
[\[185a.6\]]ba brtsam par bya/_/de yang dur khrod kha dog nag po zhes bya ba ni dur khrod la sogs pa mi srun pa'i sa phyogs te mi ma yin pa 'du bas nag po'o/_/de yang dur khrod dang shing gcig la sogs pa gong du bstan pa'i gnas rnams so/_/khang stong zhes bya ba ni sngon du dkyil 'khor
[\[185a.7\]]bris pa'i sa'o/_/gnas de dag tu dkyil 'khor brtsam par bya ste/_sa gzhi shin tu mi srun shing 'jigs pa'i dbus su bdud rtsi lnga yis chag chag btab la/_uk+She pa'i me tog gcal du bkram la/_de'i dbus bdag nyid rnal 'byor pa/_/'og nas 'byung ba
[\[185b\]]
[\[185b.1\]]bzhin ltar bskyed/_/mchod pa gtor ma tshogs byas nas/_/bdag nyid thugs ka'i 'od zer gyis/_/bgegs bskrad gri gug ra ba dra gur gyur/_/thugs kyi 'od zer lcags kyu yis/_/sa la gnas pa'i lha mo ni/_/bkug ste mdun du tshul bzhin gzhag_/gser mdog
[\[185b.2\]]gzhon nu'i rgyan cha can/_/phyag na bum pa 'dzin pa ste/_/de la mchod pa gtor ma dbul/_/me tog sil ma gtor nas ni/_/'dod pa'i gsol ba gdab par bya/_/skyob pa sangs rgyas thams cad kyi/_/spyod pa'i tshul dang khyad par las/_/sa dang pha rol phyin pa la/_/
[\[185b.3\]]lha mo khyod ni dbang du gyur/_/dpal ldan nag po chen po yis/_/gnod sbyin bdud sogs sde bcom bzhin/_/de bzhin bdag gis bdud las ni/_/rgyal bar bya phyir dkyil 'khor bri/_/lan gsum gsol ba btab nas ni/_/sa yi lha mo dga' mdangs kyis/_/
[\[185b.4\]]gnang ba byin nas sa la thim/_/de nas rnal 'byor dbang phyug gis/_/las kyi rdo rje byin gyis brlabs/_/de yang rnal 'byor mi gzugs su 'dug la khrus byas la zhes bya ba ni/_gzugs bzang rtog pa med pa dang /_/dpa' bo'i sems kyis brtul zhugs ldan/_/
[\[185b.5\]]de lta bu la byin brlab bya/_/bdud rtsi lnga yi thig le yis/_/gnas lngar thig le byas nas kyang /_/bdud rtsi'i maN+Dal steng bzhag nas/_/'od kyis rang bzhin med bsgrubs la/_/hUM las rnal 'byor ma bskyed de/_/gnas lngar nyi ma'i dkyil 'khor la/_/hUM yig gsal bar
[\[185b.6\]]bsams nas ni/_/rnal 'byor ma ni thams cad kyis/_/byin gyis brlabs zhes bya ba ni/_/thugs dam las kyi mkha' 'gro ma/_/'jigs byed 'jigs byed ma rnams ni/_/mdun du gsal bar dgug byas la/_/mchod pa gtor ma phul nas su/_/gnas lngar go rims
[\[185b.7\]]bzhin du bstim/_/de nas dbang bskur rgyas btab la/_/mchod gtor rtsa ba'i sngags kyis sbyin/_/bdag gi thugs ka las byung ba'i/_/snying po sngags dang bcas pa ni/_/gnas lngar gsal bar bstim par bya/_/sngags ni oM gyi dang po dang /_/hUM hUM phaT phaT
[\[186a\]]
[\[186a.1\]]swA hA'i mtha' can no/_/de nas zhes bya ba ni las kyi rdo rjes sa dang chu bslang byas nas/_gnas de'i sa dang bsres nas ni/_/bdud rtsi chu dang sngags kyis ni/_/sa yi nyes pa sbyang bar bya/_/sngags ni oM gyi dang po dang /_/hUM hUM phaT phaT swA hA'i mtha' can no/_/
[\[186a.2\]]de nas dkyil 'khor bya ba ni/_/dkyil 'khor maN+Dal gru bzhi ni/_/mnyam par 'thas par bcag par bya/_/bdud rtsi ba yi rnam lnga yis/_/dkyil 'khor legs par byug par bya/_/de nas rnal 'byor dbang phyug ni/_/dkyil 'khor dbus su legs 'dug nas/_/lha
[\[186a.3\]]yi rnal 'byor rdzogs par bya/_/de nas thugs ka'i 'od zer las/_/sprul pa'i nag po mang spros te/_/kun kyang zhal gcig phyag gnyis pa/_/sku mdog nag po 'jigs pa'i gzugs/_/tho ba phur bu 'dzin pa ste/_/de dag phyogs bcur rab sprul te/_/der ni bdag
[\[186a.4\]]gis bgegs bskrad bsam/_/de nas rnal 'byor dbang phyug gis/_/gri gug thod pa thogs nas ni/_/mchog rnams kyis ni legs 'khyud la/_/rnal 'byor dbang phyug bdag gis ni/_/sangs rgyas bstan pa bsrung phyir dang /_/nam mkha' lta bu dri med pa'i/_/
[\[186a.5\]]sa gzhi bzang po 'di nyid la/_/gtso bo dgyes pa'i rdo rje yi/_/sku gsung thugs las byung ba yi/_/dpal ldan nag po chen po yi/_/dkyil 'khor dam pa ngas bzhengs kyis/_/lha dang klu dang gnod sbyin dang /_/dri za lha ma yin dang ni/_/nam mkha' lding dang mi 'am ci/_/lto
[\[186a.6\]]'phye la sogs pa yi bdag_/de dag myur du nges par gyis/_/rtsa ba'i sngags sogs brjod cing bskrad/_/gong du sprul pa'i khro bo yis/_/sa der gnas pa'i bgegs rnams la/_/phur bus gdab cing tho bas brdungs/_/de ltar bgegs rnams legs par bskrad/_/
[\[186a.7\]]khro bo legs par 'od zhu nas/_/gri gug gur dang dra bar gyur/_/srung ba'i 'khor lo rdzogs pa dang /_/de nas dkyil 'khor dbus gnas te/_/lha yi 'khor lo bsam byas la/_/mdun du hUM las skyes pa yi/_/lha mo zhal gcig phyag gnyis ma/_/spyan gsum phyag
[\[186b\]]
[\[186b.1\]]rgya lnga dang ldan/_/gri gug thod pa 'dzin pa ste/_/de la mchod pa gtor ma dbul/_/de nas gsol ba gdab par bya/_/rang bzhin dag pa'i tshig brjod la/_/gtso bo rdo rje 'dzin pa dang /_/dpal ldan nag po chen po yi/_/dam pa'i dkyil 'khor ngas bzhengs kyis/_/lha mo
[\[186b.2\]]khyod ni dbang du gyur/_/sku gsung thugs kyi rdo rje ni/_/byin gyis rlob pa mdzad du gsol/_/de nas lha mo 'od zhu nas/_/chos 'byung nyid du gyur par bsam/_/dkyil 'khor sa gzhi gzung ba yi/_/lha yi 'khor lo bskyed pa'i phyir/_/dang po sta gon gnas par bya/_/
[\[186b.3\]]dkyil 'khor bzang po'i steng du ni/_/bdud rtsi lnga yis thig le bya/_/dbus kyi thig le rgyas par bya/_/thugs kyi mkha' 'gro ma la sogs/_/lha rnams kun gyi thig le bya/_/de nas me tog sil bkram nas/_/gtso bo cho ga lngas bskyed la/_/'khor rnams cho ga gsum gyis
[\[186b.4\]]bskyed/_/dkyil 'khor 'og nas 'byung ba bzhin/_/mtshan nyid thams cad rdzogs par bskyed/_/de nas thugs ka'i 'od zer gyis/_/phyag rgya bzhi yi sbyor ba yis/_/ye shes dkyil 'khor spyan drangs bstim/_/bde gshegs spyan drangs dbang bskur nas/_/so
[\[186b.5\]]so'i spyi bor rgyas btab bya/_/de nas rnal 'byor thugs ka nas/_/phyi yi snying po rab spros te/_/so so'i lha rnams thugs kar thim/_/de nas mchod pa gtor ma ni/_/kun la rgyas par sbyin par bya/_/thugs ka nas byin dam tshig gi_/sngags kyis kun la khyab par bya/_/
[\[186b.6\]]de nas nang gi snying po yis/_/bsnyen pa cung zad bskyal bar bya/_/de nas gsol ba gdab pa ni/_/ye shes chen po'i bdag nyid khyod/_/ston pa'i gtso bo kye'i rdo rje/_/dkyil 'khor chen po bdag nyid gtso/_/dpal ldan nag po chen po dang /_/thugs ka'i mkha' 'gro
[\[186b.7\]]brgyad rnams dang /_/dam tshig gsum la gnas pa yi/_/rig pa'i lha mo rdzu 'phrul can/_/las kyi mkha' 'gro la sogs pa/_/dkyil 'khor bdag nyid thams cad kun/_/ma lus bdag la dgongs su gsol/_/bdag rdo rje 'dzin pa 'di zhes bya bas/_khyed rnams la
[\[187a\]]
[\[187a.1\]]ni mchod pa dang /_/slob ma smin par bya ba'i phyir/_/bdag dang slob mar bcas pa yi/_/tshogs pa thams cad dkyil 'khor du/_/byin gyis rlob pa mdzad du gsol/_/de nas tshogs kyi 'khor lo bya/_/de ltar lha rnams thams cad ni/_/sta gon gnas par
[\[187a.2\]]gyur byas la/_/dbang bskur rab gnas bya ba'i phyir/_/bum pa'i cho ga bya ba yi/_/bdud rtsi maN+Dal byas nas ni/_/lha yi rnal 'byor gsal byas nas/_/dpal ldan nag po chen po yi/_/spos kyi bum pa bdug byas la/_/mi skra'i sbu gu'i steng bzhag nas/_/thugs ka'i
[\[187a.3\]]'od kyis dag byas te/_/baM las byung ba'i bum pa ni/_/dkar po gnas shing nag po med/_/lto ba che zhing mgrin pa mtho/_/mchu 'phyang zhabs stegs med pa nyid/_/de la rtsa ba'i sngags kyis ni/_/bsngags te rdzas rnams gzhug par bya/_/dbus su gri gug thod pa ni/_/
[\[187a.4\]]dur khrod snag tshas bri bar bya/_/sman dang 'bru dang rin po che/_/bdud rtsi lnga la sogs pa blugs/_/dur khrod ras kyis mgul chings byas/_/kha rgyan lcang lo can gyis bya/_/de ltar bum pa bskyed pa ni/_/lha yi grangs sam bcu yan chad/_/bsgrub pa'i bum pa gnyis su
[\[187a.5\]]bshad/_/de ltar bum pa rdzogs pa dang /_/de lta'i bum pa re re la/_/mchod dang gtor ma bsham par bya/_/de nas bdag nyid rnal 'byor pas/_/lha yi 'khor lo rdzogs par bskyed/_/de nas bum pa'i nang du ni/_/lha yi 'khor lo bskyed par bya/_/lha yi grangs kyi bum pa ni/_/bum pa re rer lha re
[\[187a.6\]]bskyed/_/de nas 'dus pa'i bum pa ni/_/gtso bo'i bum par 'khor lo ni/_/thams cad rdzogs par bskyed par bya/_/khaM byung brag steng pad nyi la/_/hUM las skyes pa'i lha rnams ni/_/phyag dang phyag mtshan sku mdog kyang /_/'og nas 'byung ba bzhin du bsam/_/de nas thugs ka'i
[\[187a.7\]]'od zer gyis/_/rang bzhin dkyil 'khor spyan drangs nas/_/phyag rgya bzhi yi sbyor bas bstim/_/bde gshegs spyan drangs dbang bskur mthar/_/mi bskyod pa yis dbu brgyan bsam/_/de nas phyi yi snying po yis/_/so so'i thugs kar thim par bya/_/mchod dang
[\[187b\]]
[\[187b.1\]]gtor ma byas nas ni/_/de nas dam tshig cho ga bya/_/de nas nang gi snying po yis/_/bum pa'i lha rnams thams cad kyi/_/thugs kar bsnyen pa stong phrag bskyal/_/de ltar bum pa thams cad la/_/sta gon gyi ni gnas de nyid/_/yol bas bres te gzhag par bya/_/de nas
[\[187b.2\]]dkyil 'khor shar phyogs su/_/gong du bstan pa'i slob ma'i mchog_/sta gon la gnas brtsam par bya/_/de nas rdo rje slob dpon gyis/_/lha yi 'khor lo rdzogs par bya/_/slob ma mdun du bkug byas nas/_/de lta bu yi slob ma des/_/bla ma'i mdun du maN+Dal dbul/_/
[\[187b.3\]]de nas gsol ba gdab par bya/_/chos dbyings ye shes las byung ba'i/_/dpa' chen khyod la skyabs su mchi/_/sku dang gsung dang thugs rdo rje/_/dpal ldan nag po chen po yi/_/byang chub sems las byung ba yi/_/dam tshig chen po bdag la gsol/_/dpal ldan nag
[\[187b.4\]]po chen po dang /_/thugs kyi rdo rje brgyad rnams dang /_/dam tshig skyong ba'i mkha' 'gro dang /_/phrin las rdzogs pa'i bdag nyid sogs/_/gsang ba'i pho brang dam pa ni/_/de bzhin bdag ni gzhug tu gsol/_/de yi lha rnams thams cad kyis/_/gsang ba'i dam tshig bdag la
[\[187b.5\]]stsol/_/dam tshig yon ni phul nas kyang /_/de ltar gsol ba lan gsum gdab/_/de nas rdo rje slob dpon gyis/_/rtsa ba'i sngags kyis bsang gtor bya/_/sems ni gzengs bstod bya ba'i phyir/_/bu tshur theg pa chen po las/_/de la sogs pa'i tshigs bcad brjod/_/
[\[187b.6\]]de nas gzhan yang brjod pa ni/_/dpal ldan nag po chen po yi/_/dur khrod chen po'i pho brang du/_/gnod sbyin bdud dang srin po'i tshogs/_/de dag 'joms par mdzad pa ni/_/drag po chen po'i sku bzhengs nas/_/gdug pa thams cad gzhom mdzad pa'i/_/bu yis blo gros
[\[187b.7\]]'di gyis shig_/de bas slob ma'i mchog la ni/_/sdom pa gzung bar bya ba'i phyir/_/cho ga gzhan yang 'byung ba yin/_/skyabs 'gro sems bskyed byas nas ni/_/'di dag gis kyang sdom pa bzung /_/gtso bo dgyes pa'i rdo rje dang /_/nag po chen po'i dkyil 'khor du/_/
[\[188a\]]
[\[188a.1\]]bdag gi ming ni 'di zhes pa/_/dus gsum sangs rgyas thams cad kyi/_/bstan pa rin chen bsrung ba'i phyir/_/gdug pa ma lus gzhom par gyis/_/byang chub sems mchog rin po che/_/dam pa bdag gis bskyed par bgyi/_/dus gsum bzhugs par
[\[188a.2\]]ldan pa ni/_/dam pa bdag gis thob par bgyi/_/bdag gis sdom pa legs par gzung /_/bdag dang gzhan gyi don gyi phyir/_/gdug pa thams cad gdul bar bgyi/_/sems can rnams kyi don gyi phyir/_/rnal 'byor brgyad ni bsrung bar bgyi/_/de ltar sdom pa bzung
[\[188a.3\]]nas ni/_/dkyil 'khor chen po'i shar phyogs nas/_/bdud rtsi ba yi rnam lnga yis/_/maN+Dal gru bzhi byas nas ni/_/dbus su pad+ma 'dab brgyad bri/_/de nas so shing cho ga bya/_/ma yo ma gas 'bus ma zos/_/sor ni bcu gnyis tshad du bya/_/bdud rtsi dri yis byugs
[\[188a.4\]]pa yis/_/gnas gsum me tog bcing bar bya/_/yi ge gsum gyis byin brlabs te/_/rtsa ba'i sngags kyis slob ma sbyin/_/slob ma maN+Dal steng bzhag nas/_/shar gyi phyogs su kha bltas te/_/dkyil 'khor lha la sems dmigs te/_/yi ge bcu pa brjod nas
[\[188a.5\]]ni/_/so shing drang por dor bar bya/_/so shing dngos grub mtshan bltas te/_/dkyil 'khor cho ga gzhan shes bya/_/de nas slob ma mdun bkug nas/_/rtsa ba'i sngags kyis ming bsngags te/_/gnas gsum du ni bsrung bar bgyi/_/de nas mdun gyi slob ma la/_/thod
[\[188a.6\]]par bdud rtsi blugs nas ni/_/slob ma la ni 'thor 'thung sbyin/_/oM hrIHbi sho d+ha ya sarba pA paM tsa saM sho d+ha ya bi kalpa na a pa na ya hUM phaT/_des ni lan gsum sbyin par bya/_/de nas skud pa dmar po la/_/ka ba tsa yi sngags kyis ni/_/mdud pa gsum dang ldan par bya/_/
[\[188a.7\]]srung skud dpung pa g.yas par gdags/_/rtsa ba'i sngags kyis bsngags pa yi/_/ku sha gsum ni sbyin par bya/_/de nas/_slob ma'i sems ni gzengs bstod phyir/_/u dum+WA ra'i dpe yis ni/_/chos ni legs par bshad par bya/_/de nas slob ma'i mchog gis
[\[188b\]]
[\[188b.1\]]ni/_/sems bskyed sngon du song ba yis/_/yi ge bcu pa bzlas par sbyin/_/de nas dga' ba'i sems kyis ni/_/nam mkha'i mthar ni rmi lam brtags/_/de ltar sta gon byas nas ni/_/de ltar rdo rje slob dpon gyis/_/sta gon byas pa'i dkyil 'khor la/_/mchod pa gtor ma
[\[188b.2\]]dbul bar bya/_/mi'i skra'i skud pa'i thig gdab ces bya ba ni/_de nas rdo rje slob dpon gyis/_/thig gi cho ga brtsam par bya/_/gong du byin rlabs rnal 'byor mas/_/dur khrod ras dang skra bsres te/_/thig skud legs par bkal bar bya/_/dur khrod tshon gyis kha bsgyur
[\[188b.3\]]la/_/thod pa lnga yi nang du ni/_/bzhag nas dkyil 'khor dbus su bkod/_/de nas rdo rje slob dpon gyis/_/ro yi gdan la bzhugs nas ni/_/lha yi 'khor lo rdzogs par bskyed/_/de nas thugs ka'i 'od zer gyis/_/thig skud gnas su phog nas ni/_/rang bzhin
[\[188b.4\]]med par dmigs pa las/_/A li kA li las byung ba'i/_/zla ba nyi ma'i dbus su ni/_/yi ge lngar ni dmigs par bya/_/de nas thugs ka'i 'od zer gyis/_/bde gshegs spyan drangs nam mkhar gzhag_/de nas mchod pa byas nas ni/_/bde gshegs lnga yi bdag
[\[188b.5\]]nyid du/_/thig skud la ni bstim par bya/_/oM sa ma ya sU tra mA ti kra ma hUM/_nang gi snying po dang ldan te/_/thugs ka nas spros sngags kyis ni/_/zla ba nyi ma'i dbus gnas par/_/thig skud la ni bstim par bya/_/de nas thig skud gcig tu bsgril/_/dkyil 'khor
[\[188b.6\]]dbus su bzhag nas ni/_/thig skud yongs su gyur pa las/_/dpal ldan nag po chen por bskyed/_/ye shes 'khor lo spyan drangs bstim/_/dbang bskur phyi yi bzlas pa bya/_/mchod gtor dam tshig bzlas pa bya/_/de nas nang gi snying po la/_/thugs kar sngags kyi
[\[188b.7\]]'khor lo yi/_/bzlas pa stong phrag gcig tu bya/_/de nas 'od du zhu nas ni/_/ye shes skud par gyur par bsam/_/de nas bdag dang bka' sdod kyi/_/dkyil 'khor thig gdab brtsam par bya/_/de nas thig gis bskul ba yis/_/ye shes 'khor lo spyan drangs te/_/
[\[189a\]]
[\[189a.1\]]nam mkha' la ni bzhugs su gsol/_/de yi dam tshig bskul ba ni/_/'jig rten khams rnams thams cad kyi/_/bdud sde ma lus 'dul ba'i phyir/_/sangs rgyas la sogs 'gro don du/_/khyed kyi don ni yin zhes bskul/_/de nas tshangs thig gdab par
[\[189a.2\]]bya/_/tshangs thig gi ni ngos re la/_/sra ba'i shing gis bar gzhal te/_/thig rkang nyi shu nyi shu gdab/_/rta babs spyir mthun gzhan shes bya/_/de ltar thig rnams gdab pa dang /_/nam mkhar spyan drangs dkyil 'khor de/_/mchod pas mchod la thig la bstim/_/de nas
[\[189a.3\]]tshon gyi cho ga brtsam/_/dur khrod pha gu la sogs la/_/dur khrod tshon zhes bya ba ni/_/de yang dur khrod las byung tshon gyis so/_/dur khrod pha gu dmar po dang /_/ldong ros kyis ni ser po dang /_/rkun ma'i lo mas ljang gu dang /_/dpa' bo'i rus pa'i dkar po dang /_/dur khrod sol
[\[189a.4\]]ba'i nag po'o/_/yang ni tshon gyi khyad par ni/_/dpa' bo'i rus pa'i phye ma la/_/bdud rtsi lnga yis bsres nas su/_/phyi yi tshon gyis kha dog bsgyur/_/de nas thod par blugs nas ni/_/dkyil 'khor dbus nas rim par gzhag_/de nas bdag nyid rnal 'byor pas/_/lha yi 'khor
[\[189a.5\]]lo rdzogs par bya/_/de nas thugs kyi 'od zer gyis/_/tshon rnams rang bzhin med par bya/_/A li kA li las byung ba'i/_/zla ba nyi ma'i dbus su ni/_/b+h+rUM la sogs pa'i yi ge bsam/_/de nas thugs ka'i 'od zer gyis/_/dkyil 'khor spyan drangs nam mkhar gzhag_/_
[\[189a.6\]]mchod pas mchod la tshon la bstim/_/de nas nang gi snying po yis/_/brgya phrag re re bstim par bya/_/thugs ka'i 'od kyis bstims nas ni/_/de dag 'od du zhu bar gyur/_/dam pa'i tshon du gyur par bsam/_/de nas dkyil 'khor bri ba brtsam/_/mchod pa gtor ma sngon 'gro
[\[189a.7\]]bas/_/lha yi nga rgyal rab ldan pas/_/dkyil 'khor dam pa bri bar bya/_/dang po gtso bo'i pho brang ni/_/dbus su me yi dkyil 'khor bri/_/mu khyud zlum por bya ba na/_/gri gug gis ni 'khor lo bya/_/phyi rol pad+ma 'dab brgyad ni/_/sna tshogs pa dang ldan par bya/_/de
[\[189b\]]
[\[189b.1\]]nas de yi phyi rol du/_/gru chad bzhi ni byas pa la/_/shar la sogs pa'i phyogs su ni/_/pad+ma 'dab ma brgyad brgyad bri/_/sum cu rtsa gnyis zlum po bya/_/pad+ma'i lha yi sku mdog bzhin/_/de nas phyi rol mu khyud la/_/'dab ma bdun cu rtsa gnyis ni/_/gru chad nyi shu rtsa bzhir
[\[189b.2\]]bya/_/mu khyud gru chad thod rlon bri/_/de nas phyi rol gzhal yas ni/_/dkyil 'khor spyi dang mthun pa ste/_/de nas phyi rol dur khrod ni/_/rdo rje gri gug ra bar ni/_/bar du legs par bri bar bya/_/dur khrod brgyad kyi dbus su ni/_/'jigs byed 'jigs byed ma rnams kyi/_/
[\[189b.3\]]sku ni legs par bri bar bya/_/thod pa dkar po gri gug nag po zhes bya ba ni dbus kyi gtso bo la sogs pa'i lha rnams kun gyi phyag mtshan te/_dbus kyi pho brang la sogs pa'i/_pad+ma'i 'dab ma thams cad la/_/nyi ma'i steng na ro yi gdan/_/snying gar gri gug thod pa bri/_/de ltar
[\[189b.4\]]dkyil 'khor bris pa dang /_/bum pa sta gon gnas pa kun/_/spyan drangs dkyil 'khor gnas su dgod/_/de nas mchod dang gtor ma ni/_/lha yi grangs su tshogs par bya/_/de nas rnal 'byor bdag nyid ni/_/dkyil 'khor bsgrub la 'jug par bya/_/bsam gtan dang
[\[189b.5\]]ldan par byas la zhes bya ba ni/_dkyil 'khor gyi ni shar phyogs su/_/de nas rdo rje slob dpon ni/_/bdud rtsi lnga yis lus byugs la/_/ro yi gdan la 'dug nas ni/_/lha yi 'khor lo rdzogs par bskyed/_/de nas thugs ka'i 'od zer gyis/_/mdun du dkyil 'khor
[\[189b.6\]]dag par bya/_/de nas mdun gyi nam mkha' la/_/raM skyes nyi ma'i steng du hUM/_/hUM las gsal bar spro ba ni/_/khro bo nag po chen po bcu/_/spros nas phyogs bcu'i bgegs rnams bcom/_/khro bo bgegs rnams thams cad ni/_/'od du zhu nas rdo rje yi/_/ra ba gur
[\[189b.7\]]dang sa gzhir gyur/_/dbus kyi hUM las 'od zer ni/_/'khor lo'i nang du rab spros te/_/gri gug ra ba bla rer gyur/_/dbus su e yi rnam pa las/_/chos kyi 'byung gnas bsam par bya/_/de dbus yaM las rlung dkyil 'khor/_/gzhu dbyibs sngon po ba dan mtshan/_/de steng
[\[190a\]]
[\[190a.1\]]raM byung me'i dkyil 'khor/_/zur gsum dmar po re phas mtshan/_/de steng baM las chu'i dkyil 'khor/_/dkar po zlum po bum pas mtshan/_/de steng laM byung sa'i dkyil 'khor/_/gru bzhi ser po rdo rjes mtshan/_/de steng b+h+rUM las 'khor lo ste/_/'khor
[\[190a.2\]]lo'i steng du b+h+rUM gyis mtshan/_/de dag yongs su gyur pa las/_/lha yi gzhal yas khang rdzogs te/_/gru bzhi pa la sgo bzhi pa/_/rta babs bzhi yis rnam par brgyan/_/dra ba dra phyed yang dag ldan/_/ka ba brgyad kyis yang dag brgyan/_/dur khrod rgyan gyis nye bar brgyan/_/
[\[190a.3\]]dkyil 'khor dbus kyi phyogs dag tu/_/me yi dkyil 'khor rab 'jigs 'bar/_/me yi dkyil 'khor phyi rol du/_/gzhal yas khang du dus mtshungs su/_/pad+ma'i gdan rnams rdzogs par bskyed/_/de ltar gzhal yas khang rdzogs nas/_/nag po chen po dang
[\[190a.4\]]mkha' 'gro ma'i tshogs bskyed la zhes bya ba ni/_dkyil 'khor gzhal yas khang du ni/_/lha yi 'khor lo bskyed par bya/_/me yi dkyil 'khor dbus su ni/_/sna tshogs pad steng nyi dkyil 'khor/_/de steng ro yi gdan nyid do/_/de nas lha rnams thams cad kyi/_/gdan
[\[190a.5\]]yang de dang mtshungs par bskyed/_/de nas ro yi snying gar ni/_/me long ye shes rang bzhin ni/_/A li las byung zla ba bsam/_/de steng nyi ma'i dkyil 'khor ni/_/kA li las byung mnyam nyid de/_/de yi dbus su gnas pa ni/_/gri gug yu ba hUM gis mtshan/_/so sor
[\[190a.6\]]rtog pa'i rang bzhin no/_/thams cad gcig gyur bya nan tan/_/gzugs brnyan rdzogs pa chos kyi dbyings/_/zhal gcig pa la phyag gnyis pa/_/gri gug thod pa lag na 'dzin/_/'jigs pa chen po'i cha byad can/_/char sprin mdog la spyan gsum 'bar/_/de
[\[190a.7\]]ltar gtso bo rdzogs pa yi/_/thugs kar bka' sdod bskyed par bya/_/cho ga gsum gyis rdzogs pa'o/_/de nas mkha' 'gro ma rnams bskyed/_/mkha' 'gro ma yi gdan rnams ni/_/nyi ma'i steng na ro yi gdan/_/snying gar hUM las skyes pa ste/_/kun kyang zhal
[\[190b\]]
[\[190b.1\]]gcig phyag gnyis ma/_/sku mdog gong nas 'byung ba bzhin/_/phyag mtshan gri gug thod pa 'dzin/_/spyan gsum 'jigs pa'i cha byad can/_/thugs kyi rdo rje las sprul pa'i/_/mkha' 'gro ma yi gdan rnams su/_/phyi rol lha mo brgyad mnan te/_/dkar mo chom rkun
[\[190b.2\]]ro langs ma/_/drag mo la sogs lha mo bzhi/_/gau rI la sogs pa yi gdan/_/tshangs ma dbang po nye dbang drag_/tsaN+Di ka la sogs pa bzhi/_/byang shar la sogs mtshams rnams su/_/puk+ka sI la sogs pa'i gdan/_/dam tshig mkha' 'gro la sogs pa/_/brkyang
[\[190b.3\]]bskum ro yi steng na 'gying /_/las kyi mkha' 'gro thams cad ni/_/pul+lI ra la sogs pa yi/_/gnas ni nyi shu rtsa bzhi na/_/mkha' 'gro bdun cu rtsa gnyis dag_/'jigs pa'i gzugs su thams cad bskyed/_/gtum drag la sogs dur khrod du/_/nag po drag po
[\[190b.4\]]la sogs pa'i/_/gnod sbyin chen po brgyad rnams kyang /_/kun kyang zhal gcig phyag gnyis te/_/ro yi steng na gar gyis gnas/_/shar phyogs nag po drag po ni/_/sku mdog nag po cher 'jigs pa/_/ral gri thod pa lcags kyu 'dzin/_/lho phyogs rdo rje gtum po ni/_/
[\[190b.5\]]sku mdog ser po me ltar 'bar/_/gri gug thod pa zhags pa 'dzin/_/nub phyogs rdo rje ro langs ni/_/sku mdog dmar po rab 'jigs pa/_/gri gug thod pa lcags sgrog 'dzin/_/byang phyogs rdo rje kA la ni/_/sku mdog sngon po khro gnyer can/_/gri gug thod pa khrag 'thung
[\[190b.6\]]tshul/_/byang shar phyogs kyi bdag po ni/_/sku mdog stang zil mdog ltar gnag_/phyag na rtse gsum la phug 'dzin/_/shar lho gnod sbyin ru ru ni/_/sku mdog dkar po khro gnyer can/_/phyag na rdo rje thod khrag 'khrug_/lho nub mtshams kyi dur khrod na/_/gnod
[\[190b.7\]]sbyin gar mkhan mchog gnas te/_/sku mdog smug nag 'jigs pa'i gzugs/_/phyag na dgra sta thod pa 'dzin/_/nub byang mtshams kyi dur khrod na/_/lcags kyi sme ba can gnas te/_/sku mdog nag po cher 'jigs pa/_/phyag na gri gug thod pa 'dzin/_/gzhan yang
[\[191a\]]
[\[191a.1\]]shar phyogs la sogs pa'i/_/khwa gdong la sogs 'jigs byed ma/_/gnag dang ser dang dmar dang sngo/_/de ltar sku mdog 'jigs gzugs ma/_/gri gug thod pa lag na 'dzin/_/byang shar mtshams sogs dur khrod na/_/gshin rje pho nya mo
[\[191a.2\]]la sogs/_/sna tshogs mdog can khro mo'i gzugs/_/gri gug thod pa lag na 'dzin/_/gzhan yang dur khrod de rnams na/_/shing dang phyogs skyong klu rnams dang /_/sprin gyi bdag po bsam par bya/_/shi ri Sha dang tsu da dang /_/ka ko le dang a shwa ste/_/shar la
[\[191a.3\]]sogs par rim par gnas/_/'bar ra kartsa garna dang /_/'ba' dang la ti karti yi/_/byang shar la sogs mtshams na gnas/_/dbang po dang ni gshin rje dang /_/klu yi bdag po bzhin bdag dang /_/shar la sogs pa'i phyogs na gnas/_/dbang ldan dang ni byin za dang /_/
[\[191a.4\]]srin po'i dbang po klu nag po/_/byang shar la sogs mtshams na gnas/_/nor rgyas dang ni pad+ma dang /_/stobs kyi rgyu dang 'jog po dang /_/shar la sogs pa'i rim pas gnas/_/pad+ma chen po hu lun+ta/_/rigs ldan dang ni dung skyong rnams/_/byang shar la sogs mtshams
[\[191a.5\]]na gnas/_/sgra ni drag dang 'khyil ba dang /_/bdun pa can dang rmugs pa dang /_/shar la sogs pa'i rim pas gnas/_/'khrigs pa dang ni gang ba dang /_/'bab pa dang ni drag po ni/_/byang shar la sogs mtshams na gnas/_/'byung po de dag thams cad kyang /_/kun kyang
[\[191a.6\]]'jigs pa'i gzugs can te/_/gri gug thod pa lag na 'dzin/_/gzhan yang dur khrod de dag na/_/'jigs pa'i gzugs kyi ro langs dang /_/'byung po mang po 'dus pa ste/_/ce spyang sgra ni sgrogs pa'o/_/de ltar dur khrod thams cad kyang /_/cho gas rdzogs par bskyed
[\[191a.7\]]nas su/_/nam mkha' las byung ba'i dkyil 'khor bstim zhes bya ba ni/_nam mkha' las byung chos sku yin/_/dkyil 'khor longs spyod rdzogs par bshad/_/bstim par sprul pas 'gro don byed/_/da yang 'di ltar bya ba ste/_/gtso bo'i thugs ka'i 'od zer ni/_/phyag
[\[191b\]]
[\[191b.1\]]rgya bzhi dang ldan pa yis/_/dkyil 'khor dgug cing dgyes par bya/_/de nas rgyud nas 'byung ba yi/_/bde gshegs dbang bskur rgyas gdab bya/_/mchod pa dang gtor ma zhes bya ba ni/_mthun pa'i rdzas ni thams cad la/_/mchod pa gtor ma byas nas su/_/dkyil 'khor lha
[\[191b.2\]]rnams thams cad la/_/rtsa ba'i sngags kyis dbul bar bya/_khyad par gyi mchod pa zhes bya ba ni/_cho ga byas pa'i la du la/_/khyad par spos kyi mchod pas mchod/_/de nas rdo rje slob dpon gyis/_/dkyil 'khor lha rnams thams cad la/_/cang te'u sgra dkrol bstod
[\[191b.3\]]pa bya/_/hUM chos dbyings stong nyid gnyis med ngang nyid las/_/'jig rten gdug pa 'joms pa'i tshul mi spong /_/thabs la mkhas pas nag po'i skur ston pa/_/nag po 'bar ba'i sku la phyag 'tshal bstod/_/mi thung sgeg po sprin gyi mdog lta bu/_/sku yi cha lugs za byed
[\[191b.4\]]rngam stabs can/_/gdug pa 'dul mdzad mtshon cha phyag na bsnams/_/klu brgyad rgyan gyis brgyan la phyag 'tshal bstod/_/lhag par rol pa'i ye shes stobs mdzad cing /_/gsung gi nga ro 'brug stong ldir ba'i sgras/_/ma lus dbang du mdzad la phyag 'tshal bstod/_/
[\[191b.5\]]gdug pa'i sprul pa sna tshogs 'gyed mdzad pa'i/_/srin po'i gzugs 'chang mi bzad drag po'i sku/_/'jigs byed nag po'i sku la phyag 'tshal bstod/_/nyon mongs ma lus gtan nas 'joms mdzad pa'i/_/gnod sbyin gdug pa'i kha nas khrag 'dzag pa'i/_/rngam
[\[191b.6\]]pa'i mche ba gtsigs la phyag 'tshal bstod/_/dpa' bo stang stabs brkyang bskum ro yi gdan/_/bskal pa'i ye shes me dpung 'bar ba'i sku/_/stag lpags sham thabs mdzad la phyag 'tshal bstod/_/dbu skra kham ser gyen du 'khyil mdzad thod pa'i dbu rgyan can/_/
[\[191b.7\]]sngags kyi yon tan rdzogs mdzad drag po'i gdan/_/sbrul nag chun pos brgyan la phyag 'tshal bstod/_/nyi zla 'bar ba'i spyan gsum sdang mig gis/_/khams gsum ma lus dbang du sdud mdzad cing /_/bgegs dpung sreg mdzad khyed la phyag 'tshal bstod/_/gtum
[\[192a\]]
[\[192a.1\]]chen dus mtha'i me ltar gzi brjid 'bar/_/ma rig la sogs gcod pa'i gri gug 'dzin/_/nag po gzi brjid 'bar la phyag 'tshal bstod/_/lha yi thod par lha min khrag 'dzin pa/_/gdug pa 'joms phyir dkrug 'thung rgyun mi 'chad/_/gsang sngags
[\[192a.2\]]dngos sgrub sbyin mdzad phyag 'tshal bstod/_/dur khrod bdag po mnga' gsol ma mos skor mdzad pa'i/_/dpal ldan nag po rab tu 'bar ba'i sku/_/bstan pa bsrung bar sems bskyed khyod la phyag 'tshal bstod/_/dus gsum rgyal ba thams cad kyis/_/bstan
[\[192a.3\]]pa bsrung bar byin brlabs pa'i/_/lha yi dmag dpon khyod la bstod/_/gsang ba gsum las byung ba'i nag po chen po khyod/_/mkha' 'gro gtso mdzad mkha' la rgyu mdzad pa'i/_/tshogs kyi bdag po khyod la phyag 'tshal bstod/_/srid pa gsum gyi gdug pa 'joms
[\[192a.4\]]mdzad pa'i/_/grong khyer sum brtsegs 'jig mdzad nag po che/_/ma mo'i tshogs bskor khyod la phyag 'tshal bstod/_/rang gi rang bzhin chags dang rnam bral yang /_/gdug pa 'dul phyir khro dang khro mdzad pa'i/_/nag po gtum po khyod la phyag 'tshal bstod/_/phyi
[\[192a.5\]]rol tshangs ma dkar mo la sogs brgyan/_/de yi gnyen por nyid skur sprul pa yi/_/sna tshogs gzugs 'chang 'jigs pa chen po'i sku/_/gri gug thod pa drag po ste/_/thugs kyi rdo rje khyod la phyag 'tshal bstod/_/sku gsung thugs las byung ba yi/_/dam tshig
[\[192a.6\]]chen po'i bdag nyid 'dzin/_/gsod byed ma la sogs pa yi/_/mkha' 'gro sum cu rtsa gnyis dag_/gtso bo'i dam tshig mi spong zhing /_/gdug pa ma lus 'joms mdzad pa'i/_/drag po khyod la phyag 'tshal bstod/_/gsang bar gnas pa'i pho brang ni/_/nyi shu rtsa
[\[192a.7\]]gnyis bdag nyid de/_/pul+lI ra la sogs pa yi/_/gsang ba'i gnas ni de dag na/_/phrin las rdzogs par byed pa yi/_/kun kyang las kyi bdag mo ste/_/khrag 'thung ma la sogs pa yi/_/mkha' 'gro bdun cu rtsa gnyis dag_/kun kyang 'jigs pa'i gzugs
[\[192b\]]
[\[192b.1\]]can gyis/_/phrin las thams cad myur 'grub pa'i/_/mkha' 'gro khyod la phyag 'tshal bstod/_/dur khrod chen po la gnas pa'i/_/nag po drag po la sogs gnod sbyin brgyad/_/'jigs byed chen po'i gzugs kyis gnas pa ste/_/'gro ba ma lus sgrol mdzad khyod la
[\[192b.2\]]phyag 'tshal bstod/_/khwa gdong la sogs 'jigs byed ma yi tshogs/_/dur khrod gnas nas mtshan mo rgyu bas sna tshogs sprul pa'i bdag_/'gro ba'i srog 'phrog 'jigs pa'i gzugs 'chang khyed la phyag 'tshal bstod/_/'khor gyi tshogs su gyur pa thams
[\[192b.3\]]cad kyis/_/gtso bo'i 'khor lo kun nas mi spong zhing /_/dam tshig chen por gnas pa khyod la bstod/_/dur khrod chen po brgyad kyi pho brang na/_/nyi shu rtsa bzhi drag po'i tshogs rnams kyis/_/dus gsum dur khrod gnas rnams skor mdzad pa'i/_/nag po drag po khyod la
[\[192b.4\]]phyag 'tshal bstod/_/rdo rje slob dpon smod byed dang /_/theg chen bstan pa 'jig byed pa/_/gdug pa ma lus 'dul mdzad pa'i/_/nam mkha'i 'khor lo rab bzhugs te/_/gar mkhan khyod la phyag 'tshal bstod/_/sha gtubs khrag ni 'thung mdzad pa'i/_/rang bzhin
[\[192b.5\]]gsang sngags rdzogs mdzad pa'i/_/'jigs byed khyod la phyag 'tshal bstod/_/ri rab rtse yi gtso chen po/_/lha min dmag dpung 'joms mdzad pa'i/_/dpal ldan 'khor skyong khyod phyag 'tshal/_/gtum pa'i sku 'chang sha chen za byed pa/_/thod pa'i do shal sngags kyi phreng
[\[192b.6\]]bas brgyan/_/mi bzad gtum po khyod la phyag 'tshal lo/_/dpal ldan nag po chen po yis/_/bdag gi bstan pa bsrung bar gyis/_/de ltar bstod nas/_so so'i thugs kar dam tshig bsnyen pa bskyal te/_de nas lha rnams thams cad kyi/_/thugs
[\[192b.7\]]kar nang gi snying po yis/_/bsnyen pa 'bum phrag bskyal bar bya/_/des ni rtags ni thob pa ste/_/dus gsum du zhes bya ba nas zhal mthong bar ni go sla'o/_/de ltar rdo rje slob dpon gyis/_/bsnyen pa rdzogs pa'i dkyil 'khor du/_/slob ma gzhug pa brtsam
[\[193a\]]
[\[193a.1\]]par bya/_/slob ma'i mchog tu gyur pa des/_/yol ba'i phyi rol gnas nas ni/_/lag gnyis me tog bzung byas la/_/bla ma'i mdun du maN+Dal dbul/_/sku gsung thugs las byung ba yi/_/rdo rje chen po'i bdag nyid khyod/_/dpal ldan nag po chen po yis/_/
[\[193a.2\]]gsang ba'i 'khor lo'i pho brang du/_/de bzhin bdag ni gzhug tu gsol/_/de nas rdo rje slob dpon gyis/_/rtsa ba'i sngags kyis bsang gtor bya/_/dur khrod ras kyis gdong g.yogs la/_/slob ma mdun du gzhug par bya/_/slob mas yon mchog phul nas ni/_/gong
[\[193a.3\]]du gsungs pa'i bstod pa yis/_/slob mas dkyil 'khor lha la bstod/_/de nas rdo rje slob dpon gyis/_/sdom pa bzung ba'i cho ga yis/_/'di ni sangs rgyas thams cad kyi/_/dam tshig 'khor lo yin pa ste/_/dus gsum bde gshegs thams cad kyi/_/bstan pa
[\[193a.4\]]bsrung bar sems bskyed cig_/slob mas gsol ba gdab par bya/_/sku gsung thugs las byung ba yi/_/dpal ldan nag po chen po dang /_/mkha' 'gro'i dkyil 'khor 'khor lo'i bdag_/de bzhin bdag la dbab tu gsol/_/de nas thugs ka'i 'od zer gyis/_/nag
[\[193a.5\]]po chen po la sogs pa'i/_/dkyil 'khor 'khor lo spyan drangs nas/_/slob ma'i snying gar gzhug par bya/_/oM shrI ma hA kA la ga na tsakra/_A daR+sha ya to b+ha ya/_rA rA rA rA/_ba la ya tsi tA ya/_hUM ha A dz+hai/_slob ma khro gnyer bzhin gyur nas/_/drag po'i sngags ni brjod pa
[\[193a.6\]]dang /_/brtul zhugs gar ni byed par 'gyur/_/oM gA gA ma te te badzras brtan par bya/_slob ma shar du gnas nas ni/_/slob dpon gyis ni gzhug par bya/_/dpal ldan nag po chen po dang /_/'khor lo'i dkyil 'khor thams cad du/_/gsang ba'i
[\[193a.7\]]pho brang chen por ni/_/bdag gis slob ma gzhug par bya/_/slob mas rig pa'i me tog ni/_/dkyil 'khor dbus su gtor bar bya/_/oM ma hA kA la ya pra ti dza badzra hoHyis so/_/de nas gdong g.yogs phud nas ni/_/dpal ldan nag po chen po dang /_/thugs kyi
[\[193b\]]
[\[193b.1\]]rdo rje brgyad kyi 'khor/_/dam tshig las byung sum cu gnyis/_/las kyi bdun cu rtsa gnyis te/_/thugs kyi 'khor lo brgyad kyi 'khor/_/dkyil 'khor bzang po 'di la ltos/_/zhes bya ba la sogs pas/_dkyil 'khor dam pa bstan par bya/_/dpal ldan nag po chen po dang /_/
[\[193b.2\]]dam tshig 'khor lo thams cad kyis/_/dbang bskur ba ni bdag la stsol/_/de nas bdag po slob dpon gyis/_/lha yi 'khor lo rab gsal te/_/las kyi bum pas bgegs bskrad de/_/gtso bo'i bum pas dbang bskur bya/_oM ma hA kA lA ya/_A daR+sha dz+nyA na a b+hi Shiny+tsa
[\[193b.3\]]hUM hUM/_thod rus las byung dbu rgyan la/_/rin chen bdag po bskyed par bya/_/thugs kar nag po chen po ni/_/yan lag go cha kun byas te/_/spyi bor dbang bskur sbyin par bya/_/oM ma hA kA lA ya/_sa man+tA dz+nyA na a b+hi Shiny+tsa trAM/_rdo rje snang ba mtha' yas su/_/
[\[193b.4\]]bskyed nas nag po chen po ni/_/thugs kar yang dag gnas par bya/_/de nas dbang bskur sbyin pa ni/_/oM ma hA kA lA ya/_pra t+ya bek+Sha dz+nyA na a b+hi Shiny+tsa AM/_dril bu don yod grub par ni/_/bskyed nas thugs kar rigs bdag bsam/_/yan lag cho ga kun byas te/_/de nas
[\[193b.5\]]dbang bskur sbyin par bya/_/oM ma hA kA lA ya kr-i ta a nu s+thA na a b+hi Shiny+tsa khaM/_de nas bdag gi lha yis ni/_/ming gi dbang 'di bskur bya ste/_/bum pa la sogs rdzas tshogs nas/_/oM ma hA kA lA ya d+harma d+hA tu dz+nyA na a b+hi Shiny+tsa shro na ma a b+hi She ka ta oM/_dpal dang rdo rje
[\[193b.6\]]mtha' yas kyi/_/ming gi dbang ni bskur bar bya/_/de nas slob ma mchog gi ni/_/yon gyi mchog phul gsol ba gdab/_/nam mkha' las byung rdo rje'i sku/_/de bzhin bdag la stsal du gsol/_/dpal ldan nag po chen po dang /_/dpa' bo mkha' 'gro ma rnams kyi/_/sku
[\[193b.7\]]gsung thugs kyi rdo rje'i dbang /_/dbang bskur ba ni bdag la stsol/_/gdug pa ma lus bsgral ba dang /_/bde gshegs bstan pa bsrung ba'i phyir/_/bdag ni rtag par slob dpon bgyi/_/de nas slob ma'i snying gar ni/_/hUM gi yi ge gsal bar bsam/_/de nas thugs
[\[194a\]]
[\[194a.1\]]ka'i 'od zer gyis/_/bskul nas nag po'i skur bskyed de/_/slob ma'i thugs kar bka' sdod bsam/_/de nas ye shes sems dpa' ni/_/phyag rgya bzhi yi sbyor bas bstim/_/de nas bum pa la sogs pa'i/_/dbang bskur ba ni sbyin par bya/_/de
[\[194a.2\]]nas gri gug thod pa sbyin/_/ye shes 'bar ba'i bdag nyid de/_/nyon mongs ma lus gcod pa'i mchog_/bdud khrag 'byung ba'i ka pA la/_/dpa' bo'i rtags su sbyin par bya/_/dpal ldan nag po chen po yis/_/cod pan la sogs phyag rgya drug_/sku yi rtags su sbyin
[\[194a.3\]]par bya/_/dur khrod snag tshas bris pa yis/_/pusti gsung gi rtags su sbyin/_/dung dang mda' gzhu sbyin par bya/_/de nas rdo rje slob dpon gyis/_/thugs ka'i hUM las rab spros te/_/rtsa ba'i snying po'i sngags dang ni/_/nang gi snying po rab spros te/_/slob ma'i snying gar
[\[194a.4\]]bstim par bya/_/sngags re stong phrag re re bstim/_/de nas sha lnga bdud rtsi lnga/_/dam tshig cho gas sbyin par bya/_/de nas rdo rje rtse mo yis/_/'bar ba'i bsam gtan brtan nas ni/_/rjes su gnang ba sbyin par bya/_/dpal ldan nag po chen po yi/_/sku gsung thugs kyi
[\[194a.5\]]'khor lo ni/_khyod kyis rtag tu goms par gyis/_/dngos grub thams cad khyod mngon gyur/_/gsang sngags la yang brtson par gyis/_/dam tshig thams cad spyod par gyis/_/gsad pa la sogs las kyi tshogs/_/gdug pa 'dul phyir grub par gyis/_/de nas dkyil 'khor
[\[194a.6\]]shar phyogs su/_/ro yi gdan la rab 'dug ste/_/gri gug thod pa thogs nas ni/_/shar la sogs par mngon phyogs nas/_/slob ma'i ming ni 'di zhes bya/_/rdo rje rigs la sogs pa yi/_/de bzhin gshegs pa thams cad dang /_/mgrin pa gcig tu lung bstan ni/_/de
[\[194a.7\]]ltar nga yis lung bstan pa/_/dpal ldan nag po chen po dang /_/mkha' 'gro 'khor lo thams cad ni/_/dang po mchog tu bsgrub pa'i phyir/_/mgrin pa gcig tu lung bstan to/_/srid pa gdug pa 'dul mdzad pa'i/_/oM shrI ma hA kA la na ma s+sarba ta thA ga ta sid+d+hi sa ma ya s+t+waM b+hu ra b+hu ba
[\[194b\]]
[\[194b.1\]]swaH_de ltar lung bstan rdzogs pa dang /_/sems kyi gzengs ni bstod par bya/_/dpal ldan nag po chen po dkyil 'khor gyi/_/khyod ni bdag por gyur pa de/_/'khor lo gsum la gnas pa yi/_/mkha' 'gro ma rnams thams cad kyi/_/khyod kyis bsgo ba'i las rnams byed/_/gsad
[\[194b.2\]]pa la sogs las rnams ni/_/brtsams pa tsam gyis thogs med 'gyur/_/de ltar cho ga rdzogs pa dang /_/rgyud kyi don ni bshad par bya/_/'di yi cho ga'i khyad par ni/_/ma byung 'byung bar mi 'gyur te/_/'di ni dam pas blang bar bya/_/de skad ces bka' stsal te zhes bya ba ni/_dkyil
[\[194b.3\]]'khor gyi don bsdus te bshad pa'i phyir ro/_/de nas gzhan yang zhes bya ba nas bka' stsal pa zhes bya ba ni dkyil 'khor la brten nas bsgrub par bya ste go sla'o/_/sa la dkyil 'khor bri zhes bya ba ni gong du bstan pa'i dkyil 'khor te bsgrub par bya ba'i ched du bzhes pa'o/_/ro
[\[194b.4\]]bsregs shing zhes bya bas ni/_/dbang bskur bya ste de yang /_/dur khrod gnas su song nas ni/_/bdud rtsis maN+Dal byas nas su/_/de steng ro bsregs shing bzhag nas/_/lha yi 'khor lo rdzogs byas te/_/thugs ka'i 'od zer rab spros pas/_/dpal ldan nag po spyan drangs
[\[194b.5\]]bstim/_/yan lag cho ga byas nas ni/_/mchod pa gtor ma dbul bar byas/_/de nas nang gi snying po yis/_/bsnyen pa stong phrag gcig tu bya/_/der ni sku yi mtho gang tshad/_/legs par byas te rab gnas bya/_/chad pa'i sa dang gri rus la/_/zhes bya ba ni lder so zhes bya ba ste
[\[194b.6\]]cho ga ni gong ma dang mtshungs so/_/dur khrod gnas zhes bya ba ni gong du bstan pa'i gnas chen po brgyad du'o/_/bsam gtan dang zhes bya ba nas gnas par bya zhes pa ni mdor bstan pa ste go sla'o/_/dngos grub ces bya ba ni rab tu gnas pa'i rtags thob pa'o/_/bka' stsal to zhes bya
[\[194b.7\]]ba ni mdor bstan pa'i tshig go/_/rnal 'byor gyi dbang phyug ces bya ba ni nag po chen po'i dkyil 'khor du dbang bskur zhing bsnyen pa'i rtags thob pa'o/_/bsam gtan sngags dang ldan gyur na/_/zhes bya ba ni rab tu gnas pa'i bsnyen par bya'o/_/gnyis med stobs dang ldan par
[\[195a\]]
[\[195a.1\]]gyur/_/zhes bya ba ni bsnyen pa'i rtags thob pa'i phyir ro/_/nag po chen pos gsol ba zhes bya ba nas/_phur bu rab tu gnas pa zhes bya ba ni sku la sogs pa'i rab gnas mdor bsdus te zhus pa'o/_/bcom ldan 'das kyis bka' stsal te/_/zhes bya ba ni bcom
[\[195a.2\]]ldan 'das ye shes chen po'i ting nge 'dzin la zhes bya ba'i don to/_/de nas gzhan la zhes bya ba ni rab tu gnas pa rgyas par bshad do/_/dang po zhes bya ba ni bsnyen pa rdzogs pa ste de ma thag tu'o/_/dur khrod ces bya ba ni lho phyogs kyi dur khrod de/_nga rgyal dang ldan pa zhes bya ba ni dur
[\[195a.3\]]khrod kyi dbus su lha'i 'khor lo rdzogs par bskyed nas cang te'u dkrol zhing ha ha zhes sgrogs pa'o/_/dpa' bo kha dog nag po zhes bya ba ni rtse gsum mam ral gris gsad pa nyid de/_yang na gsal shing la btsugs pa'o/_/bsam gtan sngags kyis bslang bar bya/_/zhes bya ba ni/_
[\[195a.4\]]dur khrod chen po'i dbus su ni/_/bdud rtsi ba yi rnam lnga yis/_/dkyil 'khor gru bzhir byas nas ni/_/u pak+She pa'i me tog gis/_/lha yi grangs kyi tshom bu bya/_/de steng ro ni gzhag par byed/_/de nas bdag nyid rnal 'byor pa/_/lha yi 'khor lo rdzogs par bya/_/de nas
[\[195a.5\]]thugs ka'i 'od zer gyis/_/mdun gyi ro la phog nas ni/_/'od du zhu nas dkyil 'khor gyur/_/de nas dkyil 'khor de nyid la/_/dam tshig dkyil 'khor bskyed par bya/_/de nas thugs ka'i 'od zer gyis/_/ye shes dkyil 'khor spyan drangs te/_/phyag rgya bzhi yi sbyor bas
[\[195a.6\]]bstim/_/bde gshegs dbang bskur rgyas gdab bya/_/de nas phyi yi yi ge yis/_/so so'i thugs kar khyab par bya/_/mchod pa gtor ma la sogs pa'i/_/rtsa ba'i sngags kyis dbul bar bya/_/de nas dam tshig cho ga bya/_/nang gi snying po bzlas pa yang /_/stong phrag
[\[195a.7\]]gcig tu bya ba ste/_/de nas lha rnams thams cad kyi/_/so sor 'od du zhu ba las/_/yi ge muM du gyur par bsam/_/de nas gri gug lag thogs nas/_/dur khrod ras ni bslang bar bya/_/thod pa'i nang du gzhag ces bya ba ni go sla'o/_/bskyed pa'i rim pa dang ldan zhes bya ba ni/_
[\[195b\]]
[\[195b.1\]]dpa' bo rtog pa med pa dang /_/rtse gcig brtson 'grus che ba yi/_/rim pa'i cho ga rdzogs pa yis/_/bskyed pa'i rim pa rdzogs par bya/_/de nas dkyil 'khor cho ga yi/_/tshon ni byin gyis brlab pa bzhin/_/tshon rnams sta gon gnas par bya/_/dpal ldan nag po chen po bri/_/zhes bya
[\[195b.2\]]ba ni/_dur khrod chen po'i dbus su ni/_/dkyil 'khor 'khor lo bri bar bya/_/yang na rgyan gcig pa nyid bri/_/de nas zhes bya ba la sogs pa ni bsnyen pa bya ba ste go sla'o/_/dang po zhes bya ba ni gnas kyi dang po ste dkyil 'khor bri ba'i phyir maN+Dal zhes bya ba ni de yang gong du bstan pa'i dkyil
[\[195b.3\]]'khor de tshon gyis bri ba'am me tog gis tshom bur byas te/_de nas bskyed pa'i rim pa dang ldan par byas la zhes bya ba ni dkyil 'khor de nyid la cho ga gsum gyis lha'i 'khor lo de nyid rdzogs par bskyed la yan lag gi cho ga rdzogs par bya ste/_de nas gnas de nyid du gong du bstan pa'i bum pa
[\[195b.4\]]sta gon la gnas pa'i cho gas bum pa sta gon la gnas par bya'o/_/mdun gyi thang ka zhes bya ba ni thang ka sta gon la gnas pa zhes bya ba ste de yang baM 'od du zhu ba la sogs te go sla'o/_/bsam par bya zhes bya ba ni thang ka de rang bzhin med pa las cho ga gsum gyis sku bzhengs te/_de nas gtso
[\[195b.5\]]bo'i thugs ka nas phyi'i snying po stong phrag gcig tu spros te thugs kar bstim mo/_/de nas thugs ka'i 'od zer gyis bskul nas 'od du zhu ste/_gsung dang thugs kyi rang bzhin du sta gon la gnas par bya'o/_/sta gon la gnas par nyi ma gnyis pa la rab tu gnas par bya ste/_de yang
[\[195b.6\]]gong du bstan pa'i dkyil 'khor dbang bskur ba'i don gsal bar bskyed la/_bdag nyid lha'i rnal 'byor rdzogs par bskyed de/_/thugs ka'i 'od zer gyi dam tshig gis bskul ba'i phyir spro dang bsdu ba zhes bya'o/_/rje btsun nag po chen po bzhengs te zhes bya ba la sogs pa ni go
[\[195b.7\]]sla'o/_/de nas thugs ka'i sa bon zhes bya ba ni hUM ngo /_/'od zer zhes bya ba ni rdo rje las lcags kyu'i tshul lo/_/de spros nas bkug pa ni de bzhin gshegs pa ste de yang de bzhin gshegs pa dang /_rig pa'i lha mo dang /_byang chub sems dpa' dang /_khro bo'i rgyal po la sogs pa
[\[196a\]]
[\[196a.1\]]bkug ste mdun gyi nam mkha' la dmigs par bya'o/_/de nas mchod pa dang gtor ma la sogs pa dbul bar bya'o/_/'dir skye bo rmongs par bya ba'i phyir dkyil 'khor du gzhug pa ring du spangs pa'o/_/de nyid ring ba rnams kyis ni 'dir shes par bya ste/_de yang sngon du
[\[196a.2\]]'gro ba ni phyi'i snying po dang dam tshig gi sngags kyis sdom pa la gnas te thugs ka'i 'od zer zhes bya ba ni rin po che'i thur ma'i dbyibs su spros te/_de nas nag po chen po'i spyan dbye bar byas pa'o/_/srid pa rang bzhin tshig brjod nas/_/'di ni chos dbyings dag pa ste/_/sems can
[\[196a.3\]]khams ni sgrol ba'i phyir/_/dkyil 'khor chen por rab zhugs nas/_/ma rig mun pa 'joms pa yi/_/snying rje chags pa'i spyan gyis gzigs/_/de nas yol ba rab bsal te/_/oM gyi dang po dang At+ma ko\u0f85haM gi mtha' can gyis spyan dbye bar bya'o/_/de nas dkyil 'khor du gzhug pa ni
[\[196a.4\]]thugs ka'i 'od zer gyis tshul bsdus nas gtso bo'i thugs kar zhugs par bya'o/_/hUM dang gnyis su med par gyur/_/de nas hUM las byung ba yi/_/nag po chen po phyung nas ni/_/gong gi gnas su gzhag par bya/_/de nas dbang bskur sbyin pa'i phyir/_/dbang bskur bar dmigs la zhes bya'o/_/
[\[196a.5\]]de nas de bzhin gshegs pa yi/_/rdo rje dril bu'i phyag rgya yi/_/nag po'i spyi bor bzung nas ni/_/rig pa'i lha mo thams cad kyis/_/sta gon gnas pa'i bum bzung nas/_/spyi bor dbang bskur sbyin par bya/_/de nas gong du bstan pa yi/_/dbu rgyan la sogs dbang rnams kyang /_/rim pa bzhin
[\[196a.6\]]du bskur bar bya/_/dbang bskur dus ni thams cad du/_/byang chub sems dpa' rnams kyis kyang /_/mchod pa rgyud mi 'chad par byed/_/srid pa rang bzhin tshig brjod cing /_/oM gyi dang po hUM gi mtha' can gyis dus thams cad du dbang bskur bar bya'o/_/de nas rang gi thugs ka'i zhes pa
[\[196a.7\]]nas spyan drangs pa la sogs pa ni go sla'o/_/oM gyi dang po dang hUM gi mtha' can gyis spyan drang ba ste de la zhes pa ni go sla'o/_/bstim par bya zhes bya ba ni oM gyi dang po dang hUM gi mtha' can gyi brgya phrag gcig brjod la bstim par bya'o/_/de nyid du ni dbang bskur ba'i/_/dkyil 'khor gyis kyang
[\[196b\]]
[\[196b.1\]]rgyas btab bya/_/thugs ka'i 'od zer zhes bya ba ni phyi'i snying po thugs ka nas thugs ka'i bzlas pa bya ba'i phyir ro/_/mchod pa dang gtor ma zhes bya ba ni khyad par gyi rdzas kyi phyir ro/_/de nas mchod pa zhes bya ba ni mchod pa'i dus so/_/tshogs kyi 'khor lo zhes bya ba ni tshogs gnyis rdzogs pa'i
[\[196b.2\]]rgyu yin la phyin ci log gi rtog pa spangs pa'i phyir 'khor lo zhes bya'o/_/de yang mchod pa'i khyad par du/_/zhes bya ba ni sha rnam pa lnga la sogs pa'o/_/kha zas tshogs par byas la/_gong gi lha yi rnal 'byor rnams//shin tu gsal bar byas nas ni/_/de nas bdud rtsi zhal zas rnams/_/
[\[196b.3\]]ye shes bdud rtsir byin brlabs la/_/lha yi 'khor lo thams cad kyi/_/lce la hUM phyung rdo rje bsam/_/dam tshig bza' dang btung ba dang /_/pad+ma'i phyag rgya'i sngon du sbyin/_/de nas kha zas thams cad kyi/_/phud kyis dkyil 'khor gsal bar mchod/_/lha yi rnal 'byor ldan pa yis/_/
[\[196b.4\]]zhal zas tshim pa bza' bar bya/_/lhag ma dur khrod gnas su sbyin/_/de nas bstod pas rab bstod de/_/srid pa rang bzhin tshig gis brjod/_/rdo rje'i glu ni blang bya zhing /_/yang dang yang du bdud rtsi ni/_/lha yi sbyor bas bslang bar bya/_/de nas tshogs kyi 'khor lo'i rdzas la ni spos
[\[196b.5\]]bsreg ces bya ste de yang /_spos dang dug gi la dus mchod/_/rab gnas bsnyen pa bskyal ba ni/_/thugs ka nas thugs kar zhes bya ba ste/_de yang nang gi snying po yis/_/nam mkha' las zhes bya ba la sogs pa ni rtags kyi rim pa ste go sla'o/_/rab gnas brtan par bya ba'i phyir/_/
[\[196b.6\]]oM gyi dang po dang hUM gi mtha' can no/_/de yang brtan par bya ba ni/_/dngos grub nye bar 'gyur ba dang /_/rten tshad dang ldan pas myur du 'grub pa'i phyir/_rab tu gnas pa thob ces bya ba ni/_bcom ldan 'das kyis bka' stsal to/_/zhes bya ba ni sku'i rab gnas sdud pa pos bsdus te 'khor gyi
[\[196b.7\]]tshogs la bshad ces bya ba'i don to/_/de nas gzhan yang zhes bya ba ni sku'i dkyil 'khor yang thugs kyi rtags dang ldan pa'i phyir zhus pa gri gug gi rab tu gnas pa bshad du gsol zhes pa'i don to/_/bcom ldan 'das kyis bka' stsal pa/_/zhes bya ba ni bcom ldan 'das so sor
[\[197a\]]
[\[197a.1\]]rtog pa'i ye shes kyi ting nge 'dzin la zhugs so zhes bya ba'i don to/_/'gugs dang zhes bya ba nas bshad par bya ba'i bar mdor bstan pa ste go sla'o/_/dpa' bo stobs dang ldan pa'i lcags/_/zhes bya ba ni phan tshun g.yul dgye bas bsad pa'i mtshon cha'o/_/sor bcu
[\[197a.2\]]gnyis zhes bya ba ni gcod par byed pa'o/_/sor bzhi zhes bya ba ni lcags kyu'i tshul du gnas pa ste 'gugs par byed pa'o/_/hUM zhes bya ba ni nyi ma'i dkyil 'khor gyi dbus su mtshan pa'i phyir ro/_/de nas rab gnas la 'jug par bya ste/_bdud rtsi'i maN+Dal zhes bya ba ni gru bzhi par byas
[\[197a.3\]]pa la bdud rtsis thig le lha'i grangs su bya ste/_/der ni lha yi 'khor lo ste/_/cho ga gsum gyis rdzogs par bskyed/_/yan lag cho ga thams cad kyi/_/sngon du 'gro ba byas nas ni/_/de nas cho ga brtsam par bya/_/gri gug bdud rtsis byugs nas zhes bya ba ni gri gug gi yu ba'i hUM la nang
[\[197a.4\]]gi snying pos bskor te bdud rtsis bri ba'i phyir ro/_/maN+Dal zhes bya ba ni rang gi mdun du gzhag par bya'o/_/'dir go rims bskur ba ste 'od zer zhes bya ba ni hUM las byung ba'i 'od zer ro/_/dag par bya zhes bya ba ni gri gug mi dmigs par bya ste/_pad+ma dang nyi ma la zhes bya ba ni paM dang
[\[197a.5\]]raM las skyes pa'o/_/thog tu zhes bya ba ni hUM bsam par ro/_/gri gug gzhag ces bya ba ni hUM yongs su gyur pa las so/_/nag po chen po'i gri gug gi rang bzhin du byas la zhes bya ba ni thugs ka'i 'od zer gyis rang bzhin gyi nag po chen po spyan drangs te mchod pa la sogs bya ste gri
[\[197a.6\]]gug la bstim zhes bya ba'i don to/_/yu ba'i hUM las zhes bya ba ni nyi ma'i dkyil 'khor las so/_/sngags zhes bya ba ni nang gi snying po dang ldan par bya ste bzlas par bya'o zhes bya ba ni gtso bo'i thugs ka na yang nyi ma dang hUM la sngags 'od dang ldan pa ste/_de yang sngags 'od zer dang
[\[197a.7\]]bcas pa spros te gri gug gi sngags la bstim pa'i bzlas pa stong phrag gcig tu byas te/_de yang oM gyi dang po dang At+ma ko\u0f85haM gis te/_bzlas pa byas pa ni hUM hUM phaT phaT swA hA zhes bya bas so/_/de nas thugs kyi rang bzhin gyi rtags yin pa'i phyir dang /_nag po chen po dang tha mi dad pas mchod pa
[\[197b\]]
[\[197b.1\]]zhes bya ba ni go sla'o/_/de nas gzhan yang zhes bya ba ni sku'i 'khor lo las gsung gi rtags su gyur pa ste/_thod pa'i rab tu gnas pa la 'jug par bya ba'i phyir gzhan yang zhes bya ba/_A li zhes bya ba ni sum cu rtsa gnyis pa'o/_/kA li zhes bya ba ni brgyad cu las phyung ba'o/_/dbus su zhes bya ba
[\[197b.2\]]ni zla ba dang nyi ma'i dbus su'o/_/A li dang kA li zhes bya ba ni phyi dang nang brgyan pa'o/_/thugs ka'i 'od zer zhes bya ba ni go sla'o/_/bstim par bya zhes bya ba ni bstims nas thod pa'i rang bzhin du gyur pa ste/_thod pa'i dbus su nyi ma'i steng na a las nang gi snying po dang bcas te bskor bar bsam/_de
[\[197b.3\]]yang oM gyi dang po dang hUM gi mtha' can no/_/bzlas pa bya zhes bya ba ni thugs ka nas spros te thod pa'i nang gi rdzas la thim par bya'o/_/de nas gzhan yang zhes bya ba ni sku gsung thugs kyi yon tan gyi sgo nas phrin las rdzogs par bya ba'i phyir phur bu'i rab tu gnas pa la 'jug par bya ste/_sngags
[\[197b.4\]]bri zhes bya ba ni thugs ka'i 'od zer gyis mi dmigs par byas pa'o/_/thod pa'i nang du gzhag ces bya ba ni chos kyi 'byung gnas kyi dbus su phur bu'i cha byad lha'i sku bskyed pa'i phyir gzhag ces bya'o/_/thugs ka'i 'od zer gyis zhes bya ba la sogs pa ni go sla'o/_/bstim zhes bya ba ni gnyis
[\[197b.5\]]su med par gyur pa'o/_/de yang thugs ka nas thugs kar nang gi snying po dang bcas par bstim par bya'o/_/de yang oM gyi dang po dang At+ma ko\u0f85haM gi mtha' can no/_/bka' stsal to zhes bya ba ni yan lag gi rab tu gnas pa sdud pa pos te 'khor la bshad pa'o/_/de nas zhes bya ba ni rab
[\[197b.6\]]gnas kyi dus zhus pa ste go sla'o/_/khyad par gyi dus zhes bya ba ni zhing ngam dur khrod na tshogs kyi 'khor lo bskor ba'i sa der rab tu gnas par bya'o/_/thun mong gi dus ni go sla'o/_/bcom ldan 'das kyis bka' stsal to/_/zhes bya ba ni dus nges par bzung ba ste 'khor la bshad pa'o/_/
[\[197b.7\]]dpal ldan nag po chen pos gsol ba zhes bya ba ni rab tu gnas pa'i dam tshig zhus pa'o/_/bcom ldan 'das kyis bka' stsal pa/_/zhes bya ba ni dam tshig gi 'khor lo'i ting nge 'dzin la zhugs pa nyid do/_/bla ma la gus zhes bya ba ni slob dpon gyi rtsa ba dang yan lag gi dam tshig mi
[\[198a\]]
[\[198a.1\]]spong ba'o/_/rnal 'byor brtson zhes bya ba ni bskyed pa'i rim pa dang rdzogs pa'i rim pa dang mi 'bral bar brtson pa'o/_/cho ga'i yan lag ces bya ba ni gsad pa dang bskrad pa la sogs pa'o/_/rtag tu dam tshig srung zhes bya ba ni rgyun du gsang ba'i dam
[\[198a.2\]]tshig la gnas pa nyid do zhes bya ba'o/_/bcom ldan 'das kyis bka' stsal pa zhes bya ba khyad par gyi dam tshig mdor bsdus te 'khor la bshad pa'o/_/de nas bcom ldan 'das la gsol ba zhes bya ba nas dngos grub nye ba'i rgyur gsungs zhes bya ba ni nye ba'i rgyur gsungs pa ste go sla'o/_/
[\[198a.3\]]bcom ldan 'das kyis bka' stsal pa/_/zhes bya ba ni gtso bo'i bdud rtsi chen po'i ting nge 'dzin la zhugs zhes bya ba'i don to/_/gsum du bshad ces bya ba ni bsnyen pa dang las sbyor dang myur du bsgrub pa'o/_/de nas mdun du rab tu gnas par bya ba'i thod pa'i nang du mthun pa'i dam rdzas tshogs par byas
[\[198a.4\]]la gzhag par bya'o/_/rlung zhes bya ba ni yaM las bskyed pa'i gzhu'i dbyibs me zhes bya ba ni raM las skyes pa zur gsum 'bar ba'i me/_steng du zhes bya ba ni hUM skyes thod rlon sgyed pu gsum ste/_de steng gnas pa thod pa la nya sha zhes bya ba la sogs pa ni go sla'o/_/sha lnga dang
[\[198a.5\]]bdud rtsi lnga zhes bya ba ni rdzas rnams kyi rang bzhin te ming gi yi ges mtshan par byed pa'o/_/de yang go ku da ha na ni sha lnga'i bdag nyid do/_/ma ra mu su pa ni bdud rtsi lnga'i bdag nyid do/_/steng du nyi ma la zhes bya ba ni zla ba dang nyi ma'i steng du ni chud par rdzas las nyi ma'i steng du gri
[\[198a.6\]]gug la sogs pa ste go sla'o/_/dam tshig bdud rtsir gyur zhes bya ba ni byang chub sems kyi rang bzhin du gyur pa'o/_/steng gi zhes bya ba ni hUM las byung ba'o/_/'di yis byin gyis brlabs zhes bya ba ni gtso bo'i thugs ka nas nang gi snying po dang bcas te spros nas dam
[\[198a.7\]]tshig dang ye shes kyi rdzas la phog nas gnyis su med par gyur pa'o/_/sngags ni oM gyi dang po dang oM AHhUM gi mtha' can du shes par bya'o/_/mdun gyi nag po chen po zhes bya ba ni go sla'o/_/rtsa ba'i sngags kyi dbus zhes bya ba ni stong pa'i yi ge dang ldan par bya'o/_/de nas
[\[198b\]]
[\[198b.1\]]gzhan yang zhes bya ba ni las la sbyor ba la 'jug par bya ste/_de yang ling+ga rgyu tshogs par byas la ling+ga sor brgyad pa'i tshad du byas la gtor ma'i nang du ldan par byas te dgug gzhug gi sbyor ba dang ldan par bya'o/_/bsgrub bya zhes bya ba ni snying gar pad+ma 'dab ma brgyad bsam par bya'o/_/
[\[198b.2\]]pad+ma'i 'dab ma rnams la sa bon dang lcags kyus mtshan zhes bya'o/_/gri gug hUM gis mtshan zhes bya ba ni pad+ma'i lte ba na gnas pa ste/_hUM la nang gi snying pos ldan pa'o/_/stobs zhes bya ba ni gtso bo dang bka' sdod kyi thugs ka nas nang gi snying po spros te bsgrub bya'i steng sgo
[\[198b.3\]]dang 'og sgo nas grangs mang du snying ga'i sngags bskul nas/_sngags kyi 'od zer gyis lus kyi rtsa thams cad mar me lta bur gyur te khrag 'phel ba'i phyir ro/_/bzhu nas zhes bya ba ni dam tshig gi bdud rtsir gyur pa dang /_ye shes kyi bdud rtsi bkug ces bya ba'i
[\[198b.4\]]don to/_/sngags kyi 'od zer zhes bya ba ni thugs ka nas spros pa'i gri gug ces bya ba'i phyag mtshan gyis so/_/yang na zhes bya ba ni myur bar bsgrub pa'o/_/nag po'i thod pa zhes bya ba ni phyag mtshan gyi thod pa'o/_/bsgrub bya bkug nas zhes bya ba ni gtso bo dang
[\[198b.5\]]bka' sdod kyi thugs ka'i 'od zer gyis gsal bar bkug pa'o/_/khrag bskyed la zhes bya ba ni bsgrub bya'i snying ga'i 'od zer gyis khrag bskyed pa dang phyag mtshan gyi gri gug gis gtubs nas khrag 'thung ba'i phyir ro/_/khrag 'dzag ces bya ba ni gdug pa sgrol ba la
[\[198b.6\]]chags pa'i phyir khrag 'dzag ces bya'o/_/rgyun mi 'chad ces bya ba ni zas kyi rnal 'byor gyi dus su yang de ltar bya ba'i phyir ro/_/dngos grub nges pa zhi zhes bya ba ni bsnyen pa dang las sbyor thams cad kyi sngon du 'gro ba'i phyir ro/_/bka' stsal to zhes bya ba ni gtor ma'i cho ga
[\[198b.7\]]sdud pa pos bsdus te 'khor la bshad pa'o/_/dkyil 'khor gyi le'u zhes bya ba ni bzhi pa'i don to/_/slob ma dkyil 'khor du smin par bya ba dang /_dkyil 'khor la sogs te rten sgrub pa'i don ston pa'i le'u'o/_/dkyil 'khor gyi le'u'i bshad pa ste bzhi pa'o//_//_
[\[199a\]]
[\[199a.1\]]de ltar bsnyen pa'i yan lag thams cad dang ldan pas sbyor ka chen po la 'jug pa'i phyir/_de nas zhes bya ba ni de yang mkha' 'gro rgya mtsho las gsungs pa/_sngags ni lha yi sa bon te/_/lha yi bdag nyid rdzogs pa nyid/_/dkyil 'khor rab gnas bdag nyid do/_/de
[\[199a.2\]]ltar bsnyen pa rdzogs nas ni/_/sbyor ka chen po rdzogs par 'gyur/_/bsnyen pa'i yan lag ma tshang bar/_/las la sbyor bar byed pa ni/_/dam tshig nyams shing 'jig rten 'phya/_/zhes 'byung /_dpal nag po chen po dang mkha' 'gro ma'i tshogs rnams zhes bya ba ni khyad par gyi sbyor ka yin
[\[199a.3\]]pa dang /_tshogs kyi 'khor lo thams cad kyi las bsgrub pa'i phyir gtso bo la zhugs pa'o/_/bcom ldan 'das zhes bya ba ni zhus pa'i tshig ste go sla'o/_/bcom ldan 'das kyis bka' stsal to/_/zhes bya ba nas bstan pa srung bar khas blangs zhes bya ba 'khor rnams la dam tshig gi khyad par gyis
[\[199a.4\]]bka' bsgos pa ste go sla'o/_/bka' stsal to zhes bya ba ni gong du bstan pa'i don bsdus nas 'khor la bshad pa'o/_/nag po chen pos gsol pa zhes bya ba ni par pu'i sbyor ka gtso bo la zhus pa'o/_/bcom ldan 'das kyis bka' stsal pa/_/zhes bya ba ni mdor bsdus te bshad pa'o/_/
[\[199a.5\]]rnam pa bzhis zhes bya ba ni yan lag bzhi pas 'grub kyi gzhan gyis ma yin pa'i phyir ro/_/bka' stsal to zhes bya ba ni bzhi'i don mdor bsdus te 'khor la bshad pa'o/_/de nas gsol ba zhes bya ba ni bzhi'i don bye brag tu zhus pa'o/_/bcom ldan 'das kyis bka' stsal pa/_/zhes bya ba
[\[199a.6\]]ni par pu'i gnas mdor bsdus te bstan pa'o/_/bka' stsal to zhes bya ba ni bsdus te 'khor la bshad pa'o/_/de nas zhes bya ba ni gnas bsgrub pa zhes pa ste/_rngam pa'i zhal dang 'jigs pa'i sku/_/zhes bya ba ni drag po'i bzlas pa dang lha'i 'khor los gnas bsgrub pa bstan pa'o/_/bcom
[\[199a.7\]]ldan 'das kyis bka' stsal pa/_/zhes bya ba ni gnas kyi 'khor lo'i ting nge 'dzin la zhus pa'o/_/dur khrod kyi pha gu zhes bya ba ni dur khrod kyis las pha gu byas nas ro bsregs kyi mgal pas bsregs pa nyid do/_/dpa' bo'i keng rus zhes bya ba ni g.yul du bsad pa'i gri rus so/_/sgrub pa'i khang bu
[\[199b\]]
[\[199b.1\]]zur gsum bya/_/zhes bya ba ni grong khyer sum brtsegs dang mthun pa ste rtse gsum par bya'o/_/brtsegs bar ma g.yul 'gyed pa'i sa ste bsgrub par bya'o/_/zur gsum ni me'i dbyibs su bya'o/_/thod pa'i nang du 'khor lo bri/_/zhes bya ba ni 'khor lo ni dur khrod kyi snag tshas bri bar bya ste/_de
[\[199b.2\]]yang /_bdud rtsis maN+Dal byas nas ni/_/lha yi rnal 'byor rab gsal ba/_/lho phyogs su ni mngon phyogs te/_/dur khrod sol bas 'khor lo bri/_/'khor lo me yi dkyil 'khor la/_/sna bzhi sna tshogs rdo rjes mtshan/_/dbus su nang gi snying po bri/_/ri pha gsum gyis mtshan par bri/_/
[\[199b.3\]]bar khyams gsum gyi nang du yang /_/yi ge oM gyi dang po dang /_/hUM hUM phaT phaT swA hA'i mtha' can ni/_/me gnyis kyi ni nang du bri/_/rdo rje'i ra ni dbus ma la/_/hUM ni drag po bri bar bya/_/'khor lo maN+Dal steng bzhag nas/_/gtso bo'i thugs ka'i 'od zer gyis/_/'khor lo rang bzhin med
[\[199b.4\]]par bya/_/me yi sa bon las skyes pa'i/_/'khor lo me yi dkyil 'khor mtshungs/_/gtso bo'i thugs ka'i 'od zer gyis/_/lha yi 'khor lo spyan drangs te/_/yan lag cho ga kun byas nas/_/'khor lo la ni bstim par byas/_/khang pa'i nang gi zur du gzhug_/ces bya ba la sogs
[\[199b.5\]]pa ni go sla'o/_/dus gsum du zhes bya ba ni ji srid khang pa ma tshar gyi bar du'o/_/the tshom med pa ni nges par 'grub pa'i phyir ro/_/bka' stsal to zhes bya ba ni sdud pa pos gnas kyi don bsdus te 'khor la bshad pa'o/_/de nas nag po chen pos gsol pa zhes bya ba ni par pu'i cho ga las
[\[199b.6\]]zhus pa ste go sla'o/_/bka' stsal pa zhes bya ba ni par pu bsgrub pa'i don mdor bsdus te bstan pa'o/_/gsum zhes bya ba ni bsgrub pa'i don gsum dang ldan pa 'grub par 'gyur gyi/_mi ldan pas ni mi 'grub pa'i phyir shes par gyis zhes bya'o/_/bka' stsal to zhes bya ba ni par bu'i don mdor
[\[199b.7\]]bsdus te bstan pa'o/_/de nas bcom ldan 'das la gsol ba zhes bya ba ni gtso bo la par bu'i don rgyas par zhus pa'o/_/bka' stsal to zhes bya ba ni bcom ldan 'das drag po'i ting nge 'dzin la snyoms par 'jug ces bya ba'i don to/_/dkyil 'khor dang ni par bu'i rgyu/_/zhes bya ba la
[\[200a\]]
[\[200a.1\]]sogs pa ni go sla'o/_/chu 'gram zhes bya ba ni grog mkhar gyi sa'o/_/steng du zhing gi bla re bkod/_/ces bya ba ni dur khrod ras la 'khor lo byas te/_de yang lho phyogs su ni kha bstan te/_/bdud rtsis maN+Dal byas nas ni/_/de ni 'khor lo bri bar bya/_/bya rog 'ug pa'i
[\[200a.2\]]khrag gis ni/_/'khor lo gru bzhir byas pa la/_/sna tshogs rdo rjes mtshan pa ste/_/phyi rol mu khyud zlum por bya/_/dbus su nang gi snying po ni/_/phyogs bzhi rnams su legs par bri/_/shar la sogs pa'i bar khyams la/_/oM ma hA kA la ya/_phur pa 'dis ban+d+ha la sogs pa'i/_/
[\[200a.3\]]sngags ni legs par bri bar bya/_/rdo rje'i ra ni dbus ma la/_/badzra ban+d+ha bri ba ni/_/hUM gnyis kyi ni bar du gzhag_/rdo rje ra gzhan mtshams su ni/_/drag po'i hUM ni dgod par bya/_/phyi rol 'khor lo'i mu khyud la/_/rtsa ba'i sngags ni legs par bri/_/'khor lo maN+Dal steng bzhag la/_/
[\[200a.4\]]gtso bo'i thugs ka'i 'od zer gyis/_/'khor lo rang bzhin med byas la/_/laM las byung ba'i 'khor lo ni/_/kha dog ser po gru bzhi ste/_/rdo rje brag gis mtshan pa la/_/sngags ni mar me'i me ltar 'bar/_/de nas thugs ka'i 'od zer gyis/_/bka' yi 'khor lo spyan drangs te/_/yan
[\[200a.5\]]lag cho ga kun byas nas/_/'khor lo la ni bstim par bya/_/de nas gtso bo'i thugs ka nas/_/nang gi snying po rab spros te/_/'khor lo stong phrag bstim par bya/_/'khor lo'i zur la zhes bya ba ni go sla'o/_/thod pa dum bu gcig par ni/_/zhes bya ba ni bsten par bya ba'i gtor ma'o/_/
[\[200a.6\]]nub byang dkyil 'khor zur la ni/_/zhes bya ba ni rab gnas byas pa'i phyag mtshan no/_/thod pa khrag gis bkang zhes bya ba ni nag po gsum gyi khrag ste ming gi yi ge dang ldan par bya'o/_/bka' stsal to zhes bya ba ni par bu'i dkyil 'khor gyi don bsdus te bshad pa'o/_/gzhan yang zhes bya ba ni
[\[200a.7\]]par bu'i rgyu bsgrub pa la 'jug pa'o/_/mchod pa yis zhes bya ba ni gcan gzan gyis brkos pa'i mchod pa'i sa'o/_/sreg pa'i skra ni lho phyogs su mgo bstan nas shi ba'i skra'o/_/par bu zhes bya ba ni nag po'i tshes gcig la lha'i sbyor ba dang ldan par bya'o/_/tsha zhing kha ba'i me yis bsreg_/_
[\[200b\]]
[\[200b.1\]]ces bya ba ni dur khrod kyi mgal dum dang ldan pas bsgrub bya'i pha mes kyi ro bsregs pa'i sar bsreg par bya'o/_/'khor lo bris la zhes bya ba ni/_phyi rol zur gsum 'bar bar bya/_/dbus su mu khyud bzhis bskor te/_/phyi rol zur gsum dag tu ni/_/rdo rje 'bar ba bri bar bya/_/dbus su nang gi snying
[\[200b.2\]]po ni/_/bsgrub bya'i ming dang ldan par bri/_/phyi rol gyi ni mu khyud la/_/phyi yi snying po bri bar bya/_/de yi phyi rol mu khyud ni/_/ling tshe brgyad du gnas pa la/_/'khor lo'i sngags su bkod pa ni/_/sde tshan brgyad du rab phye ste/_/hUM gi bar du bri bar bya/_/phyi rol mu khyud brgyad la ni/_/rtsa ba'i sngags ni
[\[200b.3\]]dgod par bya/_/de yi phyi rol mu khyud la/_/las kyi sngags ni dgod par bya/_/phyi rol rdo rje snying po la/_/nang gi snying po bri bar bya/_/de nas rdo rje rtse gzhan la/_/drag po'i hUM ni bri bar bya/_/phyi rol zur gsum bar khyams la/_/gsang ba'i sngags ni dgod par bya/_/yi ge dgod ces bya ba ni/_/
[\[200b.4\]]lugs dang lugs min gnyis su dgod/_/gsang ba'i sngags ni bri ba ni/_/'khor lo rtsibs brgyad bri bar bya/_/lte bar me yi dkyil 'khor bri/_/me yi dbus su nang gi ni/_/snying po'i ming dang bcas pa dgod/_/phyi rol zla gam gsum la ni/_/phyi yi snying po dgod par bya/_/'khor lo'i
[\[200b.5\]]rtsibs ni thams cad la/_/rtsa ba'i sngags ni dgod pa ste/_/sde tshan brgyad du dbye bar bya/_/bar du bsgrub pa'i ming yig gzhug_/phyi rol 'khor lo'i mu khyud la/_/gsang ba'i sngags ni bri bar bya/_/de yang g.yas skor g.yon skor du/_/'khor lo gnyis ni bri bar bya/_/stobs kyi par
[\[200b.6\]]bu zhes bya ni/_/phyag mtshan gnyis ni bkod pa ste/_/steng dang 'og tu yang dag gnas/_/ling+ga cho gas gzhug par bya/_/zhes bya ba ni yid 'phrog ma la sogs pa'i mkha' 'gro ma dgu sta gon la gnas par bya'o/_/lho nub tu kha bltas te zhes bya ba ni/_'khor lo bri ba'i dus su'o/_/ling+ga ming gi
[\[200b.7\]]yi ge zhes bya ba la sogs pa ni go sla'o/_/bum par 'khor lo gzhug par bya/_/zhes bya ba ni phyir mi ldog pa'i cho ga ste srung ba'i 'khor lo'o zhes bka' stsal to zhes bya ba ni par bu bca' ba'i rim pa bsdus te bstan pa'o/_/de nas gzhan yang rab bshad pa/_/zhes bya ba ni sku'i cho ga la
[\[201a\]]
[\[201a.1\]]'jug par bya ste/_dkyil 'khor gyi le'ur bstan zin to/_/zhing gi steng du bzhugs su gsol/_/zhes bya ba ni mdun bskyed kyi cho ga rdzogs par bya'o zhes pa'i ston to/_/de yang rgyun du zhugs pa'i rnal 'byor pas nye bar bsgrub pa'i bsnyen pa bskyal ba'o/_/mthun pa'i dam rdzas
[\[201a.2\]]zhes bya ba la sogs pa go sla'o/_/sku'i cho ga zhes bya ba ni rgyud du gsungs pa'i par bu'i cho ga ma rdzogs bar du cho gar byas pa'i phyir ro/_/bcom ldan 'das kyis bka' stsal to/_/zhes bya ba ni sku'i cho ga gsungs te bshad pa'o/_/de nas gsol pa zhes bya ba ni par bu bsgrub par bya ba'i don
[\[201a.3\]]du zhus pa'o/_/bcom ldan 'das kyis bka' stsal pa/_/zhes bya ba ni sku'i nye bar bsgrub pa'i bsnyen pa rgyas par bshad pa'o/_/par bu sgrub par 'dod pa'i rnal 'byor pas/_/zhes bya ba la sogs pa ni go sla'o/_/bsam gtan zhes bya ba ni thugs ka'i gri gug la gnas pa'i hUM las
[\[201a.4\]]'od zer gri gug lta bu spros te gur dang ra ba la sogs par gyur pa'o/_/sngags zhes bya ba ni badzra ka pa rtsa'i sngags kyis so/_/mtshams bcad ces bya ba ni srung ba'i 'khor lo bya ba'i phyir ro/_/mchod pa la sogs pa ni go sla'o/_/mdun gyi zhes bya ba la sogs pa ni mdun du bskyed pa'i cho
[\[201a.5\]]ga rgyas par bshad pa'o/_/sngags kyi phreng ba zhes bya ba ni thugs kar gnas pa'o/_/drag po'i stobs zhes bya ba ni sngags kyi 'od zer gyi gri gug gi phreng bar spro ba'o/_/bsam gtan zhes bya ba ni gtso bo dang bka' sdod kyi bar du bsgrub bya dmigs la/_bsgrub bya'i gnas gsum du
[\[201a.6\]]rnam shes kyi yi ge bsam pa'o/_/sngags kyi bzlas pa zhes bya ba ni sngags kyi 'od zer gyis bsgrub bya'i rlung sgor zhugs te/_yi ge gsum tshangs pa'i bu ga nas phyung nas par bu nag po chen po la bstims pa'am/_zhal nas zhal du 'khor ba'i phyir bzlas pa bya zhes bya'o/_/dus gsum
[\[201a.7\]]rgyu zhes bya ba ni par bu'i cho ga ma rdzogs kyi bar du'o/_/mthun pa'i dam rdzas zhes bya ba ni dug gi la du la brten pa'i gtor mar bya'o/_/rnal 'byor mtshan ma thob pa yis/_/zhes bya ba ni sngon du thun mong gi bsnyen pa rdzogs pa'i phyir ro/_/par bu nye bar sgrub pa dang ldan pa'i phyir ro/_/cho ga
[\[201b\]]
[\[201b.1\]]brtsam par bya ba ni shin tu mthun pa bzhis sam/_yang na rnal 'byor pa gcig gis go rims kyi cho ga shes par bya'o/_/bka' stsal zhes bya ba ni mdun bskyed kyi nye bar sgrub pa rgyas par bshad pa'o/_/nag pos gsol pa zhes bya ba ni kha sbyor gyi cho ga la 'jug par bya ba zhus pa'o/_/bcom
[\[201b.2\]]ldan 'das kyis bka' stsal pa/_/zhes bya ba bcom ldan 'das gdug pa 'dul ba'i phyir ting nge 'dzin la snyoms par zhugs pa'o/_/par bu nag po chen por bskyed/_/ces bya ba ni/_sngon du rnal 'byor bdag nyid ni/_/lha yi 'khor lo rdzogs par bya/_/de nas thugs ka'i 'od zer gyis/_/
[\[201b.3\]]dkyil 'khor 'khor lo spyan drangs te/_/par bu'i gnas su dmigs nas ni/_/thugs ka nas sprul nag po yi/_/mchod dang sdig pa bshags sogs bya/_/gtso bo'i thugs ka'i 'od zer gyis/_/tshangs pa'i gnas bzhi ldan par bya/_/mdun gyi dkyil 'khor gtso bo yi/_/thugs
[\[201b.4\]]ka'i 'od ni rab spros te/_/khams gsum gdug pa 'joms mdzad de/_/tshur 'dus dkyil 'khor thams cad ni/_/gtso bo'i thugs kar zhugs pa ste/_/gtso bo 'od du zhus nas ni/_/stong pa nyid du gyur par bsam/_/hUM las zhes pa rdo rje'i brag_/nyi ma'i steng du gnas pa ste/_/brag
[\[201b.5\]]gi steng na hUM gnas pa/_/hUM las gsal bar spro ba ni/_/'bar ba'i phyogs su gyur pa ste/_/gri gug thod pa 'dzin pa spro/_/phyogs skyong la sogs bgegs tshogs kyi/_/mgo bo'i steng du rab 'dug ste/_/til gyi tshad du gtubs byas nas/_/khro bo bgegs kyi tshogs rnams kun/_/
[\[201b.6\]]kun kyang 'od du zhu ba las/_/gri gug gur dang dra sogs gyur/_/de dbus chos 'byung bsam par bya/_/dbus su sna tshogs pad nyi la/_/steng du bsgrub bya gsal bar dmigs/_/bsgrub bya gnas pa'i steng du ni/_/me yi dkyil 'khor 'bar bsams te/_/dbus su cho ga lnga yis
[\[201b.7\]]ni/_/gtso bo nag po chen por bskyed/_/rab tu 'jigs byed ma la sogs/_/zur gsum du ni bskyed par bya/_/sku mdog nag mo cher 'jigs ma/_/gri gug thod pa 'dzin pa ste/_/spyan gsum sdang mig mche ba gtsigs/_/de yi lto bar gnas pa ni/_/zhes bya ba ni/_gtso bo'i lto bar
[\[202a\]]
[\[202a.1\]]gnas pa ste/_/de yang bskyed par bya ba ste/_/par bu kha sbyor rim pa gsum/_/zhes bya ba ni de yang /_par bu'i 'khor lo'i gnas dang bzhi'o/_/kha sbyor ni g.yas skor dang g.yon skor du gnas pa'i phyir ro/_/gsum zhes bya ba ni dbyibs dang /_gsang ba dang stobs kyi par
[\[202a.2\]]bu'o/_/de yang /_dbyibs ni raM las skyes pa ste/_/kha dog dmar po me yi dbyibs/_/sngags ni mtshon cha bkod dang mtshungs/_/sku yi par bu bshad pa'o/_/de nas gsang ba'i par bu ni/_/a las skyes pa'i bdag nyid de/_/dum bu gcig pa kha sbyor gnas/_/de yi sngags kyi phreng ba ni/_/
[\[202a.3\]]'khor lo rtsibs brgyad gnas pa'o/_/sngags ni mar me lta bur mtshungs/_/gsung gi par bu'i bdag nyid de/_/e yi rnam pa las skyes pa'i/_/gru gsum stobs kyi par bu bshad/_/steng dang 'og gi phyogs dag tu/_/gri gug thod pa'i bdag nyid can/_/bsgrub bya myur du gsod pa
[\[202a.4\]]yi/_/drag po stobs dang ldan pa'i phyir/_/thugs kyi par bur yang dag bshad/_/sku gsung thugs kyi sbyor ba yis/_/gdug pa ma lus sgrol ba'i phyir/_/par bu rim pa gsum du bshad/_/de yi dbus su bsam zhes bya ba la sogs pa ni bka' sdod bskyed par bya ste go sla'o/_/de nas
[\[202a.5\]]thugs ka'i 'od zer gyis/_/zhes bya ba ni/_gtso bo'i thugs ka'i hUM las ni/_/lcags kyu'i tshul du rab spros te/_/ye shes 'khor lo spyan drangs nas/_/phyag rgya bzhi yi sbyor bas bstim/_/de nas thugs ka'i 'od zer gyis/_/bde gshegs spyan drangs dbang bskur nas/_/rigs kyi gtso
[\[202a.6\]]bos rgyas gdab bya/_/de nas thugs ka nas spros pa'i/_/phyi yi snying pos khyab par bya/_/de nas mchod pa gtor ma ni/_/khyad par sngags kyis dbul bar bya/_/dam tshig rjes su dran pa'i phyir/_/sngags ni thugs kar bstim par bya/_/de nas nang gi snying po la/_/thugs kar bsnyen pa bskyal nas
[\[202a.7\]]ni/_/rtsa ba'i sngags dang rab ldan pas/_/khyad par sngags kyi sbyor ba yis/_/mchod pa rgyun mi 'chad par bya/_/de nas thugs ka'i 'od zer gyis/_/zhes bya ba ni/_bdag gi thugs ka'i dkyil 'khor ni/_/rab tu 'jigs byed ma la sogs/_/mkha' 'gro'i 'khor lo gnas pa ste/_/de yi
[\[202b\]]
[\[202b.1\]]thugs ka'i 'od zer ni/_/lcags kyu zhags pa'i tshul du spro/_/zhes bya'o/_/bsgrub bya gsal bar dmigs nas ni/_/gnas lngar lcags kyu zhugs nas ni/_/zhags pas yan lag bcing bya ste/_/bkug nas bka' sdod lto bar bstim/_/de ltar dgug pa'i sbyor ba ni/_/rnal 'byor bsam
[\[202b.2\]]gtan gcig pas ni/_/rgyun mi 'chad par zhes bya'o/_/bla ma rdo rje 'dzin pa zhes bya ba la sogs pa ni thams cad du sngon du 'gro ba'i tshig ste go sla'o/_/drag po'i bsam gtan ldan gyur nas/_/zhes bya ba ni/_de nas rnal 'byor dbang phyug gi_/thugs kar lha yi 'khor lo ni/_/me yi
[\[202b.3\]]dbus su gnas par bsam/_/de yi thugs ka'i 'od zer ni/_/gri gug phreng ba ltar spros te/_/bsgrub bya'i lus ni thams cad la/_/gri gug 'khor lo 'khor ba'i phyir/_/drag po bsam gtan zhes bya'o/_/gri gug thod pa thogs zhes bya ba nas/_bsam gtan sngags kyis gsad par bya/_/
[\[202b.4\]]zhes bya ba ni/_de yang bsam gtan ni par bu'i sngags las/_mtshon cha lta bu'i 'od spros te/_/bsgrub bya'i sha ni gcod par bsam/_/sngags zhes bya ba ni/_bdag gi thugs ka'i 'od zer gyis/_/gri gug phreng ba ltar spros te/_/bsgrub bya'i lus la 'khor bar bya/_/mthun pa'i dam rdzas
[\[202b.5\]]zhes bya ba ni bsten pa'i gtor ma ste rgyun du sbyin pa'o/_/zhag bdun du zhes bya ba ni mdor bstan pa'i tshig go/_/bka' stsal to zhes bya ba ni sdud pa pos par bu'i cho ga bsdus te 'khor la bshad pa'o/_/de nas zhes bya ba la sogs pa ni sngags kyi bye brag zhus pa ste go sla'o/_/dang por par
[\[202b.6\]]bu bca' ba zhes bya ba ni/_dang por lha yi 'khor lo ni/_/par bu nyid la bskyed pa'i phyir/_/dang por par bu bca' bar bshad/_/gnyis pa lha la bsnyen par 'gyur/_/zhes bya ba ni/_nyi ma gnyis pas ni lha'i nus pa dang ldan pa'i phyir ro/_/gsum pa bsgrub bya dgug ces bya ba
[\[202b.7\]]ni gsum pa nyid kyis bsgrub bya dgug pa'i mthu dang ldan pa'i phyir ro/_/bzhi pa myos par byed ces bya ba ni bsgrub bya srog skyob pa'i lha dang bral ba'i phyir ro/_/lnga pa ni gsod par byed ces bya ba ni nyi ma lnga pas gsod pa'i mthu dang ldan pa'i phyir ro/_/drug pas ldog pa med par byed/_/
[\[203a\]]
[\[203a.1\]]ces bya ba ni the tshom dang bral ba'i phyir ro/_/phung po rnam shes bral byas te/_/zhes bya ba ni/_nyi ma bdun gyi sbyor ba yis/_/rnam shes bral ba nus pa'i phyir/_/de yi sbyor ba ldan par bya/_/gtso bo'i thugs ka'i 'od zer ni/_/bsgrub bya'i gnas gsum la thim ste/_/bsgrub
[\[203a.2\]]bya'i rnam shes bdag nyid ni/_/yi ge gsum du rab byung ste/_/bdag gi thugs kar gzhug par bya/_/hUM dang gnyis su med pa las/_/rtsa ba'i sngags kyi bzlas pa ni/_/hUM la 'khor bar bzla bar bya/_/bar ma skye ba'i bsam gtan ni/_/thugs ka'i hUM las bskyed pa ste/_/mdun gyi nam
[\[203a.3\]]mkha'i dkyil 'khor du/_/mngon par byang chub lnga yis ni/_/lha'i 'khor lo rab bskyed de/_/ye shes spyan drangs la sogs pa'i/_/dbang bskur mchod bstod bdud rtsi myang /_/de dag thams cad byas nas ni/_/snying gi dbus gyur pad+mar ni/_/yi ge rnams kyi mchog gyur pa/_/sku gsung
[\[203a.4\]]thugs kyi rdo rje yis/_/ye shes chen po'i thig le bsam/_/de yang bsam gyis mi khyab ste/_/bsam gyis mi khyab de bsams na/_/des ni gzugs ni thob pa'i phyir/_/dga' ldan gnas su bskyal zhes bya/_/'bras bu chen po zhes pa ni/_/rdzogs pa chen po'i rim pa ste/_/par
[\[203a.5\]]bu'i lha yi bdag nyid kyis/_/rdzogs pa chen po bsgrub par bya/_/rdo rje rtse mo 'bar ba ni/_/sems dpa'i yi ge bsam par bya/_/tshangs pa'i sgo yi nang du ni/_/bde ba'i thig le bsam par bya/_/rdo rje rtse mo 'bar ba las/_/ye shes me bdun rab spros te/_/phung po khams rnams
[\[203a.6\]]gzhom par mdzad/_/bde chen haM las byung ba yi/_/byang chub sems kyi chu bos bkru/_/de ltar chu bdun rdzogs pa dang /_/ye shes rlung gis rab 'jig ste/_/lha yi le'ur gsungs pa yi/_/thog ma tha ma dbus med cing /_/dpe med kun 'gro nam mkha'i ngos/_/'bras bu chen por
[\[203a.7\]]rab tu bshad/_/dbang phyug chen po zhes bya ba la sogs pa ni par bu'i che ba'i yon tan te go sla'o/_/gsang ba zhes bya ba ni 'byung bar dka' ba dang thun mong ma yin pa'i phyir gsang ba'o/_/par bu'i cho ga 'ba' zhig yongs su bsdus te bshad pas na par bu'i le'u zhes bya'o/_/
[\[203b\]]
[\[203b.1\]]par bu'i le'u'i bshad pa ste lnga pa'o//_//de nas zhes bya ba ni sbyor ka bye brag gzhan la 'jug pa ste/_'khor gyi tshogs rnams kyis zhus pa'o/_/gsang ba'i par bu zhes bya ba ni par bu las gzhan pa'i sbyor ka bstan pa'i phyir de'i phyir zhes bya ba la sogs pa ni go sla'o/_/
[\[203b.2\]]bka' stsal to zhes bya ba ni sdud pa pos mdor bstan pa'o/_/de nas gsol ba zhes bya ba ni bka' stsal to zhes bya bas 'khor lo'i cho ga'i don bsdus pa'o/_/de yang dang po 'khor lo bca' ba zhes bya ba nas gsad par bya'o zhes bya ba ni don gsum gyis 'grub par 'gyur gyi gzhan gyis ni
[\[203b.3\]]ma yin pa'i phyir ro/_/gsol pa zhes bya ba ni don gsum gyi bdag nyid rgyas par zhus pa'o/_/bcom ldan 'das kyis bka' stsal pa/_zhes bya ba ni bcom ldan 'das 'khor lo chen po'i ting nge 'dzin la zhugs zhes bya ba'o/_/dang por zhes bya ba ni 'khor lo'i cho ga'i sngon du 'gro ba'o/_/
[\[203b.4\]]rnal 'byor gyi dbang phyug ces bya ba ni/_nag po chen po'i dkyil 'khor du dbang bskur zhing rjes su gnang ba thob pa'o/_/bsam gtan dang ldan par byas nas zhes bya ba ni sngon du bsnyen pa rdzogs par gyur pa'o/_/dur khrod gnas su zhes bya ba ni 'khor lo yang dur khrod gnas su bsgrub pa'i phyir de ni
[\[203b.5\]]'khor lo bri zhes bya ba la sogs pa ni go sla'o/_/cho gas snag tsha bya zhes bya ba ni/_bdud rtsis maN+Dal byas nas su/_/thod par snag tsha tshogs bya ste/_/gtso bo'i thugs kar 'od zer gyis/_/phog nas rang bzhin med par gyur/_/der ni nag po chen po yi/_/cho gas sku ni bskyed par bya/_/ye shes
[\[203b.6\]]spyan drangs la sogs pa'i/_/yan lag cho ga kun byas te/_/nag po chen po'i lto bar ni/_/A li kA li las byung ba'i/_/zla ba nyi ma'i dbus su ni/_/hUM gi bdag nyid bsam par bya/_/de nas thugs ka'i 'od zer gyis/_/rtsa ba'i snying po'i sngags spros te/_/hUM la stong phrag bstim par bya/_/
[\[203b.7\]]de rnams 'od du zhu ba las/_/'khor lo'i snag tshar gyur par bsam/_/lho nub mtshams su kha bltas te/_/zhes bya ba ni bskyed pa'i rim pa dang ldan par bya'o/_/mi mthun sgro zhes bya ba ni bya rog dang 'ug pa'i sgros bya ba'o/_/'khor lo bzhi rim zhes bya ba la sogs pa ni go sla'o/_/bsgrub
[\[204a\]]
[\[204a.1\]]bya'i ming yig gzhug ces bya ba ni hUM gnyis kyi bar du'o/_/'og ma g.yas su zhes bya ba ni nyi ma phyed na bri ba'o/_/steng ma g.yon du zhes bya ba ni yig log tu bri ba ste nam phyed na bri ba'o/_/'khor lo'i nag po chen po zhes bya ba ni cho gar byas pa'i tshon gyis sku mtshan nyid dang ldan par bri/_
[\[204a.2\]]zhal du bsgrub bya'i ming yig dgod/_/ces bya ba ni 'gugs pa'i yi ge'i bar du ldan par bya'o/_/de nas gzhan yang zhes bya ba ni 'khor lo bri ba tshar nas ling+ga'i cho ga la 'jug par bya ste/_de yang tsha ba gsum zhes bya ba la sogs pa'o/_/cho gar bya ba la ni gong du bstan pa'i ling+ga'i rgyu sta gon la
[\[204a.3\]]gnas pa'i cho ga rdzogs par bya ba'o/_/snying gar gzhug ces bya ba ni gro ga la re ba las byung ba'i 'khor lo bris te/_dbus su oM gyi dang po dang /_hUM hUM phaT phaT kyi mtha' can gyi sngags bris te gzhug par bya'o/_/ling+ga 'khor lo'i nang du gzhag par bya ba ni/_sna tshogs dug la maN+Dal ni/_/
[\[204a.4\]]me yi dbyibs su bri bar bya/_/de nas de yi dbus su ni/_/dpa' bo'i thod rus phye ma yis/_/hUM gi yi ge bri bar bya/_/de yi steng du 'khor lo ni/_/mnyam pa'i myu gus rab brten te/_/steng dang 'og tu gzhag par bya/_/de nas cho gar bya ba ni/_/gtso bo'i lha yi 'khor lo ni/_/sngon du rdzogs
[\[204a.5\]]par byas nas ni/_/de nas thugs ka'i 'od zer gyis/_/'khor lo rang bzhin med byas nas/_/der ni hUM las skyes pa yi/_/nyi ma'i steng na rdo rje'i brag_/de yi steng na hUM gnas pa/_/hUM las gsal bar spro ba ni/_/'bar ba'i tshogs su rab spros te/_/bgegs kyi tshogs rnams rab
[\[204a.6\]]bcom nas/_/de nas srung ba'i 'khor lor gyur/_/de yi dbus su chos 'byung bsam/_/chos 'byung dbus su pad nyi la/_/de yi steng du bsgrub bya ni/_/kha dog nyams pa'i gzugs kyis gnas/_/de yi snying gar bskyed pa ni/_/cho ga lnga yi sbyor ba yis/_/lha yi 'khor lo
[\[204a.7\]]bskyed par bya/_/tshan+do ha yi bdag mo sogs/_/lha mo gsum ni bskyed par bya/_/sku mdog sngon mo khro gnyer ma/_/zhal gcig phyag gnyis 'jigs gzugs ma/_/lcags kyu zhags pa 'dzin pa ste/_/brkyang bskum bsgrub bya'i steng na 'gying /_/de nas gtso bo'i lto bar ni/_/raM
[\[204b\]]
[\[204b.1\]]las me yi dkyil 'khor bsam/_/de yi dbus su bskyed pa ni/_/bka' sdod 'khor lo dang bcas bskyed/_/gtso bo'i thugs ka'i 'od zer gyis/_/rang bzhin 'khor lo spyan drangs bstim/_/bde gshegs spyan drangs dbang bskur nas/_/rigs kyi bdag pos rgyas gdab bya/_/de nas thugs
[\[204b.2\]]ka'i 'od zer ni/_/phyi yi snying po spros pa ste/_/so so'i thugs kar brgya phrag bstim/_/de nas mchod pa gtor ma ni/_/rtsa ba'i sngags kyis dbul bar bya/_/dam tshig cho ga byas nas ni/_/nang gi snying pos bsnyen pa ni/_/thun re stong phrag re re bskyal/_/de nas dgug pa'i sbyor ba ni/_/gtso
[\[204b.3\]]bo'i thugs ka'i 'od zer gyis/_/mkha' 'gro rnams ni bskul nas su/_/mkha' 'gro gsum gyi thugs ka nas/_/sprul pa'i mkha' 'gro ma sprul te/_/bsgrub bya gsal bar dmigs byas la/_/gtso bo'i lte bar gzhug par bya/_/de ltar dgug gzhug sbyor ba ni/_/thun drug tu ni
[\[204b.4\]]dgug par bya/_/de nas zhes bya ba ni go sla'o/_/khyi'am dom gyi thod pa la/_/btsan dug tsha ba'i rdzas kyis byugs/_/sna tshogs rdo rje nang du bri/_/lte ba'i rdo rje snying po las/_/gsad pa'i sngags ni bri bar bya/_/thod pa der ni 'khor lo gzhug_/skud pa dmar nag ces bya ba la sogs pa ni go
[\[204b.5\]]sla'o/_/thod pa'i 'khor lo bri zhes bya ba ni/_'khor lo rtsibs bzhi mu khyud bcas/_/dbus su me yi 'khor lo ni/_/re pha gsum gyis mtshan pa bri/_/dbus su nang gi snying po ni/_/gsad pa'i yi ge ldan par bri/_/de nas 'khor lo'i rtsibs la ni/_/gsang ba'i sngags ni bri bar bya/_/
[\[204b.6\]]de yang g.yas skor g.yon skor du/_/'khor lo legs par bri bar bya/_/phyi rol tsha ba'i rdzas kyis byug_/ces bya ba la sogs pa ni go sla'o/_/phur bu'i rab gnas zhes bya ba ni dkyil 'khor gyi le'ur shes par bya'o/_/'khor lo maN+Dal steng bzhag nas/_/zhes bya ba ni gong du
[\[204b.7\]]bstan pa'i maN+Dal gyi steng du 'khor lo bzhag nas/_bskyed pa'i rim pa tshul bzhin bsgom/_/zhes bya ba ni/_sngon du lha yi rnal 'byor ni/_/rnal 'byor bdag nyid ldan par bya/_/de nas maN+Dal 'khor lo ni/_/ji ltar gong du bstan pa bzhin/_/lha yi 'khor lo rdzogs par bskyed/_/mchod
[\[205a\]]
[\[205a.1\]]dang gtor ma zhes bya ba la sogs pa ni go sla'o/_/thugs ka'i 'od zer zhes bya ba ni dgug gzhug gi sbyor ba ste gong du bstan pa bzhin no/_/dpal ldan nag po kha sbyor gyis/_/zhes bya ba ni gtso bo'i lto bar gnas pa'i bka' sdod kha sbyor 'khor lo'i dbus su me'i dkyil
[\[205a.2\]]'khor bsam/_bar du bsgrub bya gzhug par bya/_/zhes bya ba ni me'i dkyil 'khor dbus su'o/_/bsgrub bya gsal bar zhes bya ba ni srog skyob pa'i lha dang bral bar bsam mo/_/gri gug ni hUM las so/_/'od ces bya ba ni gri gug las gri gug lta bu spros te/_lus kyi rtsa gcod pa'i phyir
[\[205a.3\]]srog gcod pa zhes bya ba'o/_/nas g.yas g.yon zhes bya ba ni 'byung ba dang 'jug pa'i rlung ngo /_/snying gi khrag ces bya ba ni srog 'dzin pa'i rlung snying la gnas pa'o/_/'thung zhes bya ba ni gtso bo dang 'khor gyi lha rnams kyi lce la hUM las rdo rje sbubs ma bsam/_rdo rje sbubs ma'i sbyor ba ni/_/
[\[205a.4\]]bsgrub bya'i sna nas zhugs nas ni/_/snying gi dbus nas 'dren pa yi/_/lus kyi bcud rnams 'thung bar bsam/_/'od zer zhes bya ba ni 'gugs pa'i sbyor ba ste gong du bstan to/_/lan bdun zhes bya ba ni bdun la sogs stong rtsa brgyad kyi bar du'o/_/lcags kyu'i phyag rgya zhes bya ba
[\[205a.5\]]ni 'gugs pa'i gri gug gi phyag rgya'o/_/sngags ni oM gyi dang po dang hUM hUM phaT phaT kyi mtha' can no/_/dgug pa'i sbyor ba ldan gyur nas/_/gsad pa'i las la 'jug par bya/_/phur bu zhes bya ba ni khro bor bskyed pa nyid do/_/nyungs kar ni cho ga byas pa'o/_/gsang ba'i sngags
[\[205a.6\]]zhes bya ba ni khyad par du gsad pa'o/_/'di na sngags kyi rgyal po ste/_/ma byung 'byung bar mi 'gyur ro/_/de yang oM gyi dang po dang /_/hUM hUM phaT phaT kyi mtha' can no/_/lus kyi thig le zhes bya ba ni lha'i le'ur bstan pa ste go sla'o/_/thod pa'i 'khor lo zhes bya ba ni go sla'o/_/rgya gram
[\[205a.7\]]du ni bcing bar bya/_/zhes bya ba ni/_thod pa steng dang 'og tu ni/_/rdo rje rgya gram bkod pa ste/_/de ltar sngags ni bri bar bya/_/phyogs bzhir ra ni dbus ma la/_/sngags ni so sor bri bar bya/_/yi ge oM gyi dang po dang /_/hUM hUM phaT kyi mtha' can no/_/de dag bzlas la 'khor lo bcing /_/zhes
[\[205b\]]
[\[205b.1\]]bya ba ni/_gtso bo'i thugs ka'i dkyil 'khor nas/_/nang gi snying po dang bcas te/_/spros pa thod pa'i rdo rje la/_/stong phrag gcig ni bstim par bya/_/de nas mchod rten nag po zhes bya ba la sogs pa ni mnan pa las kyi kha bskang ba ste go sla'o/_/de nas gtso bo'i 'khor lo yi/_/khyad
[\[205b.2\]]par las ni yin par bshad/_/yang na zhes bya ba ni/_mu khyud gsad pa'i rim pa ni/_/bka' sdod 'khor lo bsgrub par bya ba ste/_dur khrod 'jigs pa'i dbus su ni/_/dkyil 'khor 'khor lo'i khang pa brtsigs/_/dur khrod 'khor na thams cad dam/_/phyogs bzhi gnod sbyin bsgrub par
[\[205b.3\]]bya/_/de yang mkha' 'gro rgya mtshor ni/_/sgrub pa'i cho ga rgyas par bshad/_/'di ni 'khor rnams bsgrub pa yi/_/'khor lo rtsibs brgyad mu khyud la/_/dbus su me yi dkyil 'khor ni/_/lte ba'i mu khyud zlum po la/_/thod rlon 'bur du bkod par bya/_/phyi rol 'khor lo'i mu khyud ni/_/
[\[205b.4\]]ra ba gsum dang ldan par bya/_/shar la sogs pa'i rtsibs brgyad la/_/rab tu gtum pa la sogs pa'i/_/dur khrod brgyad po bri bar bya/_/shing dang phyogs skyong la sogs pa'i/_/mtshan nyid thams cad ldan par bya/_/dur khrod ras la 'khor rnams kyi/_/sku ni legs par bri bar bya/_/de
[\[205b.5\]]yang shar la sogs par ni/_/nag po drag po la sogs dang /_/khwa gdong la sogs thams cad kyang /_/dkyil 'khor le'u las gsungs ltar/_/sku mdog phyag mtshan bri bar bya/_/de nas rab gnas byas nas kyang /_/'khor lo'i rtsibs rnams dbus su ni/_/rim pas legs par
[\[205b.6\]]dgod par bya/_/de nas thod pa'i nang du ni/_/mi la sogs pa'i sha lnga dang /_/chang dang bdud rtsi la sogs pa'i/_/mthun pa'i rdzas kyi gtor ma ni/_/lha rnams mdun du gzhag par bya/_/de nas bdag nyid rnal 'byor pa/_/lha yi 'khor lo bskyed par bya/_/de nas thugs ka'i 'od
[\[205b.7\]]zer gyis/_/'khor lo dag par byas nas ni/_/nam mkha' lta bu'i dbus su yaM/_/raM las byung ba'i nyi ma la/_/de steng hUM las rdo rje'i brag_/steng du hUM ni 'bar ba la/_/'od zer gur dang dra sogs gyur/_/de yi dbus su chos 'byung bsam/_/chos 'byung dbus su yaM la sogs/_/yi ge
[\[206a\]]
[\[206a.1\]]bzhi las byung ba yi/_/dkyil 'khor rim pas bskyed par bya/_/steng du b+h+rUM las 'khor lo ni/_/dbus su b+h+rUM gyis mtshan pa bskyed/_/de dag yongs su gyur pa las/_/dkyil 'khor 'khor lo'i khang pa bskyed/_/dbus su me yi dkyil 'khor ni/_/shin tu 'bar ba'i dbyibs
[\[206a.2\]]su gnas/_/'khor lo'i rtsibs ni brgyad po la/_/drag tu gtum pa la sogs pa'i/_/dur khrod brgyad po thams cad kyang /_/shin tu 'jigs pa'i gzugs kyis gnas/_/'khor lo'i rtsibs kyi phyi rol du/_/me yi dkyil 'khor bsam par bya/_/de nas 'khor lo de dag tu/_/lha yi 'khor
[\[206a.3\]]lo bskyed par bya/_/de yang dbus la sogs pa ni/_/sna tshogs pad+ma nyi ma ni/_/baM dang raM las bskyed par bya/_/de yi steng du ro yi gdan/_/snying gar hUM las so so yi/_/phyag mtshan gsal bar bskyed par bya/_/de dag yongs su gyur pa las/_/gtso bo la sogs lha rnams bskyed/_/kun
[\[206a.4\]]kyang zhal gcig phyag gnyis pa/_/brkyang bskum ro yi gdan la gnas/_/kun kyang 'jigs pa'i gzugs can te/_/lha rnams sku mdog phyag mtshan ni/_/lha yi le'ur shes par bya/_/de nas thugs ka'i 'od zer gyis/_/rang bzhin dkyil 'khor spyan drangs bstim/_/bde
[\[206a.5\]]gshegs spyan drangs dbang bskur mchod/_/rigs kyi gtso bos rgyas gdab bya/_/de nas thugs ka'i 'od zer ni/_/phyi yi snying por rab spros te/_/so so'i thugs kar thim par bya/_/de nas mchod pa gtor ma ni/_/rtsa ba'i sngags las so so yi/_/snying po ldan pas dbul bar
[\[206a.6\]]bya/_/de nas dam tshig cho ga yis/_/so so'i thugs kar bskyal bar bya/_/de nas nang gi snying po ni/_/so so'i snying po rab ldan te/_/bsnyen pa khri phrag bskyal bar bya/_/de nas rtags kyi rnam pa las/_/'jigs pa bskyed par mi bya ste/_/rang gi 'dod pa'i dngos grub ni/_/mchod nas
[\[206a.7\]]gsol ba gdab la sbyin/_/de ni dngos grub thams cad la/_/thogs pa med par 'grub par 'gyur/_/de nas las sbyor brtsam par bya/_/dur khrod las byung ras la ni/_/ske tshe btsan dug da du ra/_/sgrub pa'i rnam par snang mdzad kyis/_/ras la legs par byug par bya/_/cho ga byas pa'i
[\[206b\]]
[\[206b.1\]]snag tsha yis/_/'khor lo'i khang pa lta bur bri/_/dbus su me yi dkyil 'khor la/_/nang gi snying pos bskor nas ni/_/dbus su bsgrub bya'i ming yig dgod/_/'khor lo lte ba'i mu khyud la/_/gsad pa'i sngags ni bri bar bya/_/'khor lo shar phyogs rtsibs la ni/_/ru tra ka la yak+Sha aM pur+Na/_/ka lo
[\[206b.2\]]yaM kaM ka tra tra/_/lho phyogs su ni badzra tsan+d+ra kro d+ha bi sha na rU pa la/_nub phyogs su ni badzra be ta la bi sha na rU pa la/_byang phyogs su ni badzra kA la ma hA yak+Sha/_byang shar du badzra ga Na pa ti/_ma bid ta rU pa/_shar lhor ni ma hA ru du me ho ku ru du/_tre lu pa bid tra/_lho nub tu dad tra ka ra la/_pu ta kA ya/_
[\[206b.3\]]nub byang du ni yak+Sha nar ta ka ra/_shar phyogs su ni kA kA s+ye/_lho phyogs su ni sU ka rA s+ye/_nub phyogs su ni shwa nA s+ye/_byang phyogs su ni u lu kA s+ye/_byang shar du ya ma dU ti/_shar phyogs su ya ma da d+hi/_lho nub tu ya ma daSh+T+raM ni/_byang nub tu ya ma ma tha ni/_de dag ni lha yi snying po ste/_
[\[206b.4\]]'khor lo dag par dgod par bya/_/yi ge oM gyi dang po dang /_/hUM hUM phaT kyi mtha' can te/_/dbus su gsang ba'i yi ge ni/_/bsgrub bya'i ming dang ldan par bya/_/mchod pa gtor ma dbul ba yang /_/mthar gyur sngags kyis dbul bar bya/_/'khor lo phyi rol mu khyud la/_/rtsa ba'i sngags
[\[206b.5\]]ni bri bar bya/_/de ltar 'khor lo bris nas ni/_/rgyud du gsungs pa'i rdzas la ni/_/ling+ga sor brgyad byas nas ni/_/snying gar 'khor lo bcug nas ni/_/gong gi dkyil 'khor dbus su gzhag_/de nas/_bdag nyid rnal 'byor ldan byas nas/_/gong du lha yi 'khor lo ni/_/'dir ni 'khor lo
[\[206b.6\]]rdzogs par bskyed/_/yan lag cho ga kun byas te/_/'dir ni nang gi snying po dang /_/khwa gdong la sogs lha mo bzhi/_/phyag rgya bzhi dang rab ldan nas/_/sngags ni stong phrag gcig tu yang /_/bsgrub bya dgug gzhug sbyor ba bya/_/de nas gsad pa'i sbyor ba ni/_/gsang ba'i sngags la
[\[206b.7\]]lha rnams kyi/_/snying po gsad pa'i yi ger bcas/_/thun re stong phrag re re ni/_/gsad pa'i sbyor ba ldan par bya/_/phur bu nyungs kar la bsngags te/_/sum cu rtsa gnyis gnas su gdab/_/de ltar zhag bdun byas nas ni/_/ce spyang thod par gzhug par bya/_/dur khrod dbus su gnas pa las/_/
[\[207a\]]
[\[207a.1\]]yang na 'khor lo gnas su gzhag_/rang gi lus su brten par bya/_/zhes bya ba ni/_gong du bstan pa'i 'khor lo de/_/thod pa kha sbyor nang du ni/_/ling+ga dang bcas gzhag par bya/_/ji srid ma grub bar du ni/_/gsad pa'i cho ga bya ba'i phyir/_/lus la brten zhes bya ba'o/_/
[\[207a.2\]]bsam gtan dang ldan par bya zhes bya ba ni lha bcu bdun gyi rnal 'byor dang de'i sngags dang ldan pa'o/_/gang zhig ces bya ba la sogs pa ni go sla'o/_/oM gyi dang po dang hUM gi mtha' can ni gnad la bor ba'o/_/bka' stsal pa zhes bya ba ni gsang ba'i 'khor lo bsdus te bstan pa'o/_/de nas
[\[207a.3\]]zhes bya ba ni 'khor lo'i cho ga la gzhan zhus pa'o/_/bcom ldan 'das kyis bka' stsal pa/_/zhes bya ba ni klu 'dul ba'i ting nge 'dzin gyi 'khor la zhus pa'o/_/dur khrod kyi g.yam pa la sogs pa ni go sla'o/_/dur khrod snag tsha zhes bya ba ni/_dur khrod ma rungs dbus su ni/_/bdud rtsi
[\[207a.4\]]maN+Dal byas nas kyang /_/thod rlon sgyed bu gzugs par bya/_/de yi steng du mar me ni/_/dur khrod ras la bdud rtsi yi/_/snying po byas nas mar me ni/_/mar nag chen po sbar bar bya/_/thod pa dum bu gcig pa la/_/pad+ma 'dab brgyad bris nas ni/_/dbus su nang gi snying po bkod/_/
[\[207a.5\]]de nas pad+ma'i 'dab ma la/_/phyi yi snying po dgod par bya/_/de nas bar ma'i mu khyud la/_/rtsa ba'i sngags ni dgod par bya/_/de nas mar me thog tu gzhag_/lha yi 'khor lo rdzogs byas la/_/de nas thugs ka'i 'od zer gyis/_/mar me rang bzhin med byas la/_/der ni nag po chen po
[\[207a.6\]]yi/_/cho ga lnga yis bskyed par bya/_/de yi lto bar gnas pa ni/_/bka' sdod cho ga gsum gyis bskyed/_/de nas thugs ka'i 'od zer gyis/_/ye shes dgug gzhug la sogs pa'i/_/yan lag cho ga thams cad bya/_/thugs kar pad+ma nyi ma la/_/gri gug yu bar nyi ma la/_/
[\[207a.7\]]hUM las nang gi snying por ni/_/bskor te thugs ka nas spros pas/_/steng gi 'khor lo thim par bsam/_/de ltar bzlas pa stong phrag gcig_/byas nas snag tsha bsdu bar bya/_/bsam gtan sngags dang ldan gyur pas/_/zhes bya ba ni bdag nyid lha'i rnal 'byor dang ldan par bya'o/_/nag
[\[207b\]]
[\[207b.1\]]po sbrul dang ldan par bskyed/_/ces bya ba ni/_gtso bo'i thugs ka'i 'od zer gyis/_/'khor lo rang bzhin med par bya/_/der ni nag po chen po dang /_/gong du bstan pa'i lha mo gsum/_/klu rnams cho ga gsum gyis bskyed/_/klu ni yi ge phuHlas so/_/de yi thugs ka'i 'od zer gyis/_/
[\[207b.2\]]rang bzhin spyan drangs dkyil 'khor bstim/_/bde gshegs dbang bskur byas nas ni/_/de nas phyi yi snying po yis/_/kun gyi thugs kar thim par bya/_/mchod pa zhes bya ba ni go sla'o/_/sngags kyi bzlas pa zhes bya ba ni nang gi snying po dang bcas pa ste/_yi ge oM gyi dang po dang /_/
[\[207b.3\]]hUM hUM phaT phaT swA hA'i mtha' can no/_/gtso bo'i thugs ka'i 'od zer gyis/_/'khor lo kun la khyab par bya/_/des ni char ni 'bebs par 'gyur/_/zhes bya'o/_/gal te zhes bya ba ni ma phebs na spogs pa'i cho ga ste go sla'o/_/'khor lo bzlog ces bya ba ni klu la sogs pa bzlog pa
[\[207b.4\]]bri'o/_/steng du sbyin sreg ces bya ba ni gsang ba'i sbyin sreg ste de yang gong gi lha mo dang /_sku mdog phyag mtshan mthun par bskyed/_/sngags bzlog ces bya ba ni swA hA nas bya'o/_/bsgrub bya zhes bya ba ni go sla'o/_/de nas gzhan yang zhes bya ba ni ser ba srung ba'i 'khor lo'i bya ba la
[\[207b.5\]]'jug pa ste/_kha Ti kha yis 'khor lo bri/_/zhes bya ba ni/_bdud rtsis phyi nas byugs nas ni/_/'khor lo dbus su gru bzhi ste/_/de ni bsrung ba'i yul ming bri/_/zur bzhi sna tshogs rdo rje ni/_/rtse mor hUM dang ldan par bya/_/de yi phyi rol gru bzhir dgod/_/rdo rje bzhi yi bar khyams
[\[207b.6\]]su/_/srung ba'i sngags ni bri bar bya/_/phyi rol phyogs ni bzhi rnams la/_/sna tshogs rdo rje bri ba ste/_/dbus su hUM gi snying po ldan/_/phyi rol mu khyud zlum po la/_/rtsa ba'i sngags ni bri bar bya/_/'khor lo maN+Dal steng bzhag nas/_/bdag nyid lha yi rnal 'byor ni/_/dang po rdzogs par byas
[\[207b.7\]]nas ni/_/gtso bo'i thugs ka'i 'od zer gyis/_/'khor lo rang bzhin med byas nas/_/der ni lha yi 'khor lo ni/_/lha mo gsum dang bcas pa ste/_/cho ga gsum gyis rdzogs par bskyed/_/de nas thugs ka'i 'od zer gyis/_/ye shes 'khor lo spyan drangs bstim/_/bde gshegs
[\[208a\]]
[\[208a.1\]]dbang bskur la sogs pa'i/_/yan lag cho ga thams cad bya/_/de nas gtso bo'i lto ba ni/_/hUM gnyis bar du bsam bya ste/_/de yongs gyur pas rdo rje yi/_/srung ba'i 'khor los bsrung bar bya/_/de yi dbus su bsrung bya yi/_/yul ni legs par bsam par bya/_/de nas bzlas pa
[\[208a.2\]]bya ba ste/_/yul dang zhes bya ba la sogs pa'o/_/sngags ni oM gyi dang po dang /_/hUM hUM phaT kyi mtha' can no/_/phyogs bzhir gzhag par bya ba ni/_/gang zhig bsrung bya'i yul du ni/_/phyogs bzhir gong gi cho ga bya/_/de nas gzhan yang zhes bya ba ni dzam+b+ha la bsgrub pa la 'jug par bya'o/_/gsal bar
[\[208a.3\]]bskyed ces bya ba ni/_lha mo dang bcas 'khor lo ni/_/cho ga gsum gyis rdzogs par bskyed/_/sngags ni oM gyi dang po dang /_/swA hA'i mtha' can te/_chu sbyin dang bsnyen pa'i cho gar shes par bya'o/_/bcom ldan 'das kyis bka' stsal to/_/zhes bya ba ni yan lag gi 'khor lo 'khor la bsdus
[\[208a.4\]]te bshad pa'o/_/'khor lo'i le'u zhes bya ba ni gsad pa'i las grub par bstan pa ste de bsdus pa'i le'u'o/_/'khor lo'i le'u'i bshad pa ste drug pa'o//_//de nas zhes bya ba ni 'khor lo'i las kyi kha bskang bar bya ba dang /_mnan pa 'ba' zhig gis gsad pa'i phyir zhus pa ste go sla'o/_/
[\[208a.5\]]bka' stsal to zhes bya ba ni mnan pa'i khyad par gsungs pa'o/_/de nas zhes bya ba ni mnan pa'i bsgrub par byas pa la 'jug pa bsdus pa'o/_/bcom ldan 'das kyis bka' stsal pa/_/zhes bya ba ni stobs chen po'i ting nge 'dzin la zhugs zhes bya ba'i don to/_/dur khrod ces bya ba ni dur khrod la
[\[208a.6\]]sogs pa'i gnas brgyad du'o/_/ting nge 'dzin dang ldan par gyur nas zhes bya ba ni sngon du bsnyen pa rdzogs pa'o/_/bsam gtan zhes bya ba ni thugs ka'i gri gug 'od zer ro/_/sngags zhes bya ba ni badzra ka pa tsi'i sngags so/_/mtshams bcad pa zhes bya ba ni srung ba'i 'khor lo'o/_/thod pa
[\[208a.7\]]zhes bya ba ni go sla'o/_/'khor lo bri zhes bya ba ni thod pa'i nang du sna tshogs rdo rje bri bar bya'o/_/rdo rje dbus kyi lte ba la nang gi snying po bri bar bya'o/_/rdo rje ra yi dbus ma la/_/'khor lo'i sngags ni dgod par bya/_/phyogs bzhi legs par bri bar bya/_/de yi phyi rol mu khyud la/_/gsad pa'i sngags
[\[208b\]]
[\[208b.1\]]ni dgod par bya/_/de yang thod pa gnyis la ni/_/lugs dang lugs min bri bar bya/_/ming dang yi ge ldan par bri/_/zhes bya ba ni bsgrub bya'i gzugs bri ba ste/_snying ga la sogs gnas lngar ni/_/bsgrub bya'i ming gi yi ge ni/_/hUM gi bar du ldan par bya/_/'khor lo'i nang du gzhug ces bya ba ni go
[\[208b.2\]]sla'o/_/phyi rol dur khrod ras kyis gtum/_/zhes bya ba ni dur khrod nas byung ba'i srad bus rgya gram du bcings pa'o/_/mched pa'i sa zhes bya ba la sogs pa ni go sla'o/_/bskyed pa'i rim pa tshul bzhin zhes bya ba ni/_dang por bdag nyid rnal 'byor ni/_/lha yi 'khor lo rdzogs par bya/_/de yi
[\[208b.3\]]thugs ka'i 'od zer gyis/_/'khor lo gnas pa'i sku gzugs la/_/phog nas rang bzhin med par bya/_/de ni lha yi 'khor lo ni/_/cho ga gsum gyis bskyed par bya/_/shin tu 'joms ma la sogs pa'i/_/mkha' 'gro gsum ni bskyed par bya/_/sku mdog nag po cher 'jigs ma/_/gri
[\[208b.4\]]gug thod pa 'dzin pa ste/_/zhal gcig phyag gnyis spyan gsum 'jigs/_/de nas thugs ka'i 'od zer gyis/_/ye shes 'khor lo bstim pa'i phyir/_/bla ma zhes bya la sogs pa'i/_/bde gshegs spyan drangs dbang bskur nas/_/thugs ka'i bdag pos rgyas gdab bya/_/de nas
[\[208b.5\]]thugs ka'i 'od zer ni/_/phyi yi snying po rab spros te/_/lha rnams so so'i thugs kar thim/_/de nas mchod pa zhes bya ba la sogs pa ni go sla'o/_/sngags kyi bzlas pa zhes bya ba ni dam tshig dang ldan par byas te/_nang gi snying po la bsnyen pa bskyal ba'o/_/thugs ka'i 'od zer zhes bya ba
[\[208b.6\]]ni gtso bo la sogs pa'i lha rnams kyi thugs ka nas spros pa'o/_/bsgrub bya gsal zhes bya ba ni srog skyob pa'i lha dang bral bar gsal ba'i phyir ro/_/sngags dang zhes bya ba ni dgug pa'i sngags so/_/gri gug thod pa thogs pa zhes bya ba ni gsad pa'i sbyor ba la 'jug par bya ba gsad pa'i sngags
[\[208b.7\]]so/_/thun mtshams zhes bya ba la sogs pa ni go sla'o/_/dur khrod dbus su zhes bya ba ni me thab kyi dbus su brkos te tsha ba'i rdzas kyis byug par bya'o/_/mdun gyi zhes bya ba ni de'i dbus so/_/dur khrod kyi pha gu la 'khor lo bri zhes bya ba ni/_dbus su sna tshogs rdo rje la/_/phyi rol 'khor lo rtsibs brgyad bya/_/
[\[209a\]]
[\[209a.1\]]sna tshogs rdo rje'i lte ba la/_/nang gi snying po dgod par bya/_/rdo rje ra yi snying po la/_/phyi yi snying po bri bar bya/_/de nas 'khor lo rtsibs brgyad la/_/yi ge oM gyi dang po dang /_/hUM hUM phaT phaT swAhA yi/_/mtha' can rim par dgod par bya/_/de nas 'khor lo'i steng du ni/_/gang du lha yi 'khor lo
[\[209a.2\]]bskyed/_/ye shes spyan drangs la sogs pa'i/_/yan lag cho ga rdzogs par bya/_/de ni gsad pa'i sbyin sreg bya/_/mnan pas gsad pa zhes bya ba ni gsad pa 'ba' zhig tu gsungs pa'i phyir ro/_/bcom ldan 'das kyis bka' stsal pa/_/zhes bya ba ni mnan pa'i don 'khor gyi tshogs la bshad
[\[209a.3\]]pa'i don 'ba' zhig ston pa'i le'u'o/_/mnan pa'i le'u'i bshad pa ste bdun pa'o//_//de nas zhes bya ba ni las thams cad kyi sbyor ka la 'jug pa ste sbyin sreg gi las la 'jug pa zhus pa'o/_/sbyin sreg gi las zhus pa ste go sla'o/_/bcom ldan 'das kyis bka' stsal pa/_/zhes bya ba ni sbyin
[\[209a.4\]]sreg gi khyad par bstan pa'o/_/de nas zhes bya ba ni sbyin sreg la 'jug par bya zhes pa'o/_/de yang gsungs pa khyad par bdun zhes bya ba la sogs pa ni mdor bstan pa ni go sla'o/_/de nas zhes bya ba la sogs pa ni rgyas par zhus pa'o/_/bcom ldan 'das kyis bka' stsal pa/_/zhes bya ba ni
[\[209a.5\]]bdag nyid chen po'i ting nge 'dzin la snyoms par zhugs zhes bya ba'i don to/_/dang por bdag nyid ces bya ba ni mchod pa la sogs pa ste stong pa nyid kyi bar du tshogs bsags par bya'o/_/srung ba'i 'khor lo bsgom pa zhes bya ba ni stong pa nyid las/_raM las byung ba'i nyi ma dang /_/hUM las byung ba'i rdo rje
[\[209a.6\]]brag_/de yi steng du hUM gnas pa/_/spro dang bsdu ba'i 'od zer gyis/_/srung ba'i 'khor lo bsgom par bya/_/chos 'byung e las bskyed pa'o/_/rdo rje ni khaM las bskyed pa'o/_/pad+ma ni paM las bskyed pa'o/_/nyi ma ni raM las bskyed pa'o/_/ro ni kaM las bskyed pa'o/_/de yi steng du hUM gnas zhes bya ba
[\[209a.7\]]ni cho ga lngas gtso bo bskyed pa ste go sla'o/_/mdun gyi nag po chen po yang /_/zhes bya ba ni bka' sdod kyi 'khor lo bskyed pa ste de yang cho ga gsum gyis bskyed pa'o/_/bka' sdod lha yi 'khor lo ni/_/mi yi dbus su gnas pa ste/_/pad+ma'i dbang phyug la sogs gsum/_/sku mdog dmar mo
[\[209b\]]
[\[209b.1\]]me ltar 'bar/_/zhal gcig phyag gnyis spyan gsum pa/_/me thab thod pa gnas pa ste/_/brkyang bskum ro yi steng na 'gying /_/gtso bo'i thugs ka'i 'od zer gyis/_/ye shes 'khor lo spyan drangs bstim/_/bde gshegs spyan drangs dbang bskur nas/_/rigs kyi bdag pos rgyas gdab
[\[209b.2\]]bya/_/de nas thugs ka'i 'od zer ni/_/phyi yi snying po rab spros te/_/lha rnams thugs kar thim par bya/_/mchod pa gtor ma dam tshig gi_/cho ga rim pas byas nas kyang /_/gnyis med thugs kar zhes bya ba ni nang gi snying po la bsnyen pa bya'o/_/de nas sbyin sreg brtsam par bya/_/
[\[209b.3\]]zhes bya ba ni sbyin sreg gi las la 'jug par bya ba ste/_de yang ring du spangs pa'i don ni skye bo rmongs par bya ba'i phyir ro/_/'dir shes par bya ba ni rdzas kyi cho ga ste sngon du 'gro ba'o/_/ling+ga rdzas kyi cho ga sngon du 'gro ba'o/_/de yang rkang rjes sa zhes bya ba la sogs par tshogs par byas
[\[209b.4\]]la rgyu sta gon la gnas pa'i cho ga byas te/_de nas ling+ga byas la/_bdag nyid lha'i rnal 'byor rdzogs par bya ste/_mgo lus tsha ba'i rdzas kyis byug_/ces bya ba ni/_ske tshe dang /_nyungs kar dang /_btsan dug gis gnas sum cu rtsa gnyis su bsnun pa'o/_/bsgrub bya
[\[209b.5\]]bkug la bstim zhes bya ba ni/_gtso bo dang bka' sdod kyi 'khor gyi thugs ka nas zhags pa dang lcags kyu'i sbyor bas bsgrub bya dgug par bya'o/_/dbye ba'i cho ga zhes bya ba ni sngags kyi le'u ru shes par bya'o/_/mgo nas rkang pa'i mthil gyi bar/_/zhes bya ba ni thig le'i gnas sum cu rtsa
[\[209b.6\]]gnyis so/_/gsang sngags zhes bya ba ni gtso bo dang bka' sdod kyi thugs ka nas spros pa'o/_/tsher ma zhes bya ba ni ni raM su'i phur bu la sogs pa'o/_/'bum phrag ces bya ba ni sngags kyi grangs so/_/de nas zhes bya ba la sogs pa ni go sla'o/_/dgang gzar blugs gzar zhes bya ba ni nyi ma'i
[\[209b.7\]]steng du oM dang hUM gis mtshan pa'o/_/yam shing dug gi rigs las byung ba'i shing la tsha ba'i rdzas kyis byugs shing re phas mtshan pa'o/_/nyungs mar la sogs pa'i bdud rtsi lngas bsang gtor bya zhing rtsa ba'i sngags kyis byin gyis brlab pa'o/_/gzhan yang mchod pa dang gtor ma la sogs pa yang
[\[210a\]]
[\[210a.1\]]tshogs par bya'o/_/me thab kyi mtshan nyid ni bye brag tu ma bshad de go sla ba'i phyir ro/_/de nas zhes bya ba ni me lha bskyed par bya ba la 'jug pa'o/_/bsam gtan sngags dang ldan gyur nas/_/zhes bya ba ni bdag nyid lha'i rnal 'byor dang ldan par bya ste/_de yang thugs
[\[210a.2\]]ka'i 'od zer gyis/_/me thab rang bzhin med byas la/_/der ni raM las byung ba'o/_/'bar ba'i me ni bsam par bya/_/de nas pad nyi hUM zhes bya ba la sogs pa ni dam tshig gi me lha bskyed pa ste go sla'o/_/phyag rgya bzhi'i sbyor ba zhes bya ba ni gtso bo'i thugs ka nas lcags kyu'i phyag
[\[210a.3\]]rgyas bstim par bya'o/_/de nyid du bde bar dbang bskur zhing rgyas gdab bo/_/lce la hUM zhes bya ba ni hUM las byung ba'i rdo rje rtse mo gsum pa bsam par bya'o/_/lan bdun zhes bya ba ni rdzas kun la lan bdun bdun du dbul bar bya'o/_/khros zhes bya ba ni shin tu khros pa'i
[\[210a.4\]]sems so/_/dbul ba'i sngags ni oM gyi dang po dang phaT kyi mtha' can te/_dbus su bsgrub bya'i ming gi yi ge dang ldan par bya'o/_/de nas sbyin sreg phul nas de la bstod pa bya ba ste/_gsang ba gsum las byung ba yi/_/drag po'i me lha rgyal po khyod/_/mdog nag gzi
[\[210a.5\]]brjid 'bar ba yi/_/gzhom mdzad khyod la phyag 'tshal bstod/_/spyan gsum 'jigs byed mche ba gtsigs/_/phyag na me thab bgrang phreng 'dzin/_/brkyang bskum me yi dbus na 'gying /_/gdug pa sreg mdzad khyod la bstod/_/thams cad khro bo'i sems kyis ni/_/
[\[210a.6\]]'jigs pa chen po'i cha lugs can/_/'jigs pa thams cad sgrol mdzad pa'i/_/'bar ba che la phyag 'tshal bstod/_/me lha gzhal yas khang du bsam/_/zhes bya ba ni/_gtso bo'i thugs ka'i 'od zer gyis/_/me lha'i thugs kar phog nas ni/_/thugs kar chos
[\[210a.7\]]'byung bsam par bya/_/de dbus lha yi 'khor lo bskyed/_/cho ga lnga'am gsum gyis bskyed/_/ces bya ba ni gtso bo'i cho ga lngas bskyed pa'o/_/thugs kar nyi ma'i dkyil 'khor bsam/_/de yi steng du bka' sdod ni/_/lha mo gsum dang bcas pa bskyed/_/de yang
[\[210b\]]
[\[210b.1\]]cho ga gsum gyis bskyed/_/lha mo sku mdog phyag mtshan ni/_/gong du bstan pa bzhin du bsam/_/phyag rgya bzhi dang ldan zhes bya ba ni/_lcags kyu la sogs phyag rgya bzhis/_/dgug gzhug bcing ba la sogs bya/_/de yang sngon gyi dam tshig gis/_/bskul bar bya ba'i tshigs
[\[210b.2\]]bcad brjod/_/hUM zhes bya ba la sogs pa ni go sla'o/_/de nas bde gshegs spyan drangs te/_/dbang bskur nas ni rgyas gdab bya/_/de nas 'khor lo'i lha rnams la/_/lce la hUM las rdo rje bsam/_/de nas sbyin sreg dbul bya ste/_/me ni rab tu sbar bas te/_/me lha bskyed pa'i sngon du'o/_/dgang
[\[210b.3\]]blugs mar ni brgya rtsa brgyad/_/thog ma tha mar sbyin par bya/_/de nas thugs ka'i 'od zer gyis/_/phyi yi snying po brgya phrag gcig_/lha rnams thugs kar bstim par bya/_/bdud rtsi rak+ta zhes bya ba la sogs pa ni mchod par bya ba ste go sla'o/_/de nas ling+ga sreg rdzas rnams dbul bar bya zhes
[\[210b.4\]]bya ba ni/_ling+ga la sogs sreg rdzas rnams/_/go rims bzhin du dbul bar bya'o/_/de yang yam shing dang /_ling+ga dang ming gi yi ge dang /_bsgrub par byas pa'i la du dang /_chan dang /_sha lnga dang /_nya sha dang /_chang dang /_yungs nag dang /_la phug dang /_lcags phye dang /_de dag go rims bzhin du
[\[210b.5\]]dbul bar bya'o/_/rtsa ba'i snying po sngags la zhes bya ba ni/_lha mo gsum gyi snying po dang /_/gsad pa'i yi ge ldan pas dbul/_/de yang pad+ma brti b+hi hU hu man+ta dang /_ma hA ba la he he ka ran+ti dang /_sa ma sa na rU pa ni/_de dag snying po'i sngags la ni/_/btags te sbyin sreg dbul bar bya/_/de nas zhes bya ba la
[\[210b.6\]]sogs pa ni dus kyi nges pa bstan pa ste go sla'o/_/bcom ldan 'das kyis bka' stsal pa/_/zhes bya ba ni thun mong gi sbyin sreg bsdus te 'khor rnams la bshad pa'o/_/de nas zhes bya ba ni myur du gsad pa'i phyir sbyin sreg brtsam par bya ste/_bcom ldan 'das kyis bka' stsal pa/_/zhes bya ba ni gsad
[\[210b.7\]]pa'i sbyin sreg gi 'khor lo'i ting nge 'dzin la zhugs pa'o/_/de yang me thab ces bya ba la sogs pa gsungs te/_der ni gsad pa'i don sbas pa'i phyir don gyi go rims 'khrugs par gnas pa'o/_/me thab kyis bslangs pa zhes bya ba ni me'i phyogs nas bslangs pa'o/_/de yang me thab mtho gang gi tshad du bya
[\[211a\]]
[\[211a.1\]]zhes bya ba ni mtho gang ni gsang ba'i sku tshad de/_dbyibs ni rtsibs drug par bya'o/_/de'i phyi nang tsha ba'i rdzas kyis byug par bya ste/_kha khyer la gri gug gi phreng bas gdab par bya'o/_/'og ma'i zur gsum la ni thod pa bri bar bya'o/_/de nas bdag nyid rnal 'byor ni/_/lha yi 'khor lo rdzogs byas
[\[211a.2\]]la/_/ling+ga dang ni yam shing dang /_/ming gi yi ge la du dang /_/sha lnga dang ni bdud rtsi khrag_/til mar mar chen la sogs pa/_/de dag tshogs par byas pa ni/_/zur gsum zhes bya ba nas la du zhes bya ba'i bar du bstan pa'o/_/zhing gi gdan zhes bya ba la sogs pa dang ldan par byas la/_rnal 'byor
[\[211a.3\]]thugs ka'i 'od zer gyis/_/bsgrub bya bkug la ling+gar bstim/_/de nas gsad pa'i cho ga ni/_/sngon du 'gro ba rdzogs par bya/_/de nas bka' sdod bskyed par bya/_/gtso bo'i thugs ka'i 'od zer gyis/_/me thab rang bzhin med byas te/_/hUM las byung ba'i rdo rje'i brag_/nyi ma'i steng du bsam par bya/_/de
[\[211a.4\]]steng hUM las byung ba yi/_/'od kyis gdug pa bcom bya ste/_/gri gug gur dang dra sogs gyur/_/de yi dbus su chos 'byung bsam/_/der ni zhes bya ba ni chos 'byung gi dbus su'o/_/raM las me thab bsam zhes bya ba ni me'i dkyil 'khor ro/_/nang du nag po chen po bskyed/_/ces bya ba ni nag po chen
[\[211a.5\]]po la sogs pa'i lha mo gsum bskyed par bya'o/_/sna tshogs pad+ma zhes bya ba la sogs pa ni cho ga gsum gyis bskyed pa ste go sla'o/_/mkha' 'gro ma ni skems byed la sogs pa gsum po de dag kyang sku mdog sngon mo zhal gcig ma/_phyag gnyis ma/_spyan gsum pa khro bo'i gzugs te gri gug
[\[211a.6\]]dang thod pa 'dzin pa'o/_/de nas gtso bo'i lto bar ni/_/raM las me thab bsam par bya/_/de yi dbus su nyi ma dang /_/hUM las byung ba'i gri gug bsam/_/yu bar nyi ma hUM gis mtshan/_/zhal ni sna tshogs me yi 'od/_/ces bya ba ni zhal me thab kyi dbyibs su gnas pa ste/_thugs ka'i gri gug las sna
[\[211a.7\]]tshogs pa'i me 'bar ba'o/_/gtso bo'i thugs ka'i 'od zer gyis/_/rang bzhin dkyil 'khor spyan drangs bstim/_/bde gshegs dbang bskur rgyas gdab bya/_/phyi yi snying pos khyab byas nas/_/mchod dang gtor ma la sogs bya/_/dam tshig cho ga byas nas ni/_/nang gi snying pos bsnyen pa bya/_/de nas tsher ma'i
[\[211b\]]
[\[211b.1\]]me sbar zhes bya'o/_/de ni rtsa ba'i sngags kyis ni/_/til mar nyi shu rtsa gcig sbyin/_/rnal 'byor thugs ka'i 'od zer gyis/_/bsgrub bya bkug nas ling+gar bstim/_/zhes bya ba ni/_brgya rtsa brgyad du bkug par byas nas ni/_/nag po chen po'i zhal du brubs/_/zhes bya'o/_/'od zer nag po'i gzugs su spros/_/zhes bya
[\[211b.2\]]ba ni/_yang na thugs ka'i 'od zer gyis/_/bsgrub bya dgug par byas nas ni/_/dug gtor du ni sprug par bya/_/zhes bya'o/_/dug gtor gyi dug la sogs pa'i rdzas thams cad du bya'o/_/sprug ces bya ba ni bsgrub bya'i lus kyi bcud tshangs pa'i bu ga nas bab pa'i phyir ro/_/de nas gtub par bya ba ni dpal
[\[211b.3\]]ldan zhes bya ba nas/_gtub par bya ba'i bar du bstan pa'o/_/rna ba'i gzugs kyis bsgrub bya dgug_/ces bya ba ni lcags kyu dang /_zhags pa'i 'od kyis bsgrub bya bkug nas me thab steng du mgo 'jug bzlog nas gzhag go/_/de yang bsgrub bya'i gnas gsum du rnam shes kyi bdag nyid yi ge gsum du
[\[211b.4\]]bsam/_snying po sngags kyis dbul bar bya/_/zhes bya ba ni snying po'i sngags kyis yin gyi gzhan gyis ni ma yin pa'i phyir ro/_/yang lha mo gsum dang ldan pa'i re'u tri dang bI sha ni dang /_tsa na ti ha ro dang /_de dag gi snying po'i sngags la hUM dang gsad pa'i yi ge dang ldan par bya ba'o/_/rdzas ni yam shing dang /_
[\[211b.5\]]yi ge dang ming gi yi ge dang /_la du dang /_sha lnga dang /_bdud rtsi lnga dang khrag go/_/de dag ni bsgrub bya'i rlung sgo nas zhugs te yi ge gsum dang ldan pas tshangs pa'i bu ga nas byung ste lha'i 'khor lo'i zhal du dbul bar bya'o/_/brgya rtsa brgyad ces bya ba ni rdzas re re la brgya rtsa brgyad do/_/bdun zhes bya ba ni sbyin
[\[211b.6\]]sreg bdun du byas pa'o/_/de ma thag tu zhes bya ba ni myur ba'i khyad par ro/_/bcom ldan 'das kyis bka' stsal pa/_/zhes bya ba ni gsang ba'i sbyin sreg bsdus te 'khor la bshad pa'o/_/sbyin sreg gi cho ga gsad par bya ba'i le'u'o/_/sbyin sreg gi le'u'i bshad pa ste brgyad pa'o//_//de nas zhes bya ba
[\[211b.7\]]nas ji ltar lags zhes bya ba ni sngags kyi dbye ba ste go sla'o/_/bcom ldan 'das kyis bka' stsal pa/_/zhes bya ba ni sngags kyi rgyu 'byung ba'i ting nge 'dzin la zhugs pa'o/_/sku gsung thugs kyi rdo rje zhes bya ba ni sngags kyi rgyu yang yin la sngags nyid kyis kyang yin pa'i phyir ro/_/de yang sngags ni lha'i
[\[212a\]]
[\[212a.1\]]'khor lo dang tha mi dad pa'i phyir rgyu'i 'khor lo'i ting nge 'dzin la 'jug par bya'o/_/de yang nam mkha'i dbus su ni/_/hUM las byung ba'i rdo rje'i brag_/de steng hUM ni bsam par bya/_/hUM las byung ba'i 'od zer gyis/_/srung ba'i 'khor lo bsgom byas te/_/de yi dbus su chos 'byung bsam/_/yi ge rnams kyi
[\[212a.2\]]mchog gyur pa/_/zhes bya ba ni chos 'byung gi nang du A li kA li legs par bsam par bya/_rtsa ba'i snying po'i sngags zhes bya ba ni A li kA li las rtsa ba dang snying po btu bar bya'o/_/sngags zhes bya ba ni sngags ma yin pa'i the tshom spang ba'i phyir yi ge btu ba'o/_/bka' stsal to zhes bya ba ni sngags 'byung ba'i rgyu btus
[\[212a.3\]]te 'khor lo bshad pa'o/_/de nas zhes bya ba ni sngags btu la 'jug pa dang dngos po zhus pa'o/_/bcom ldan 'das kyis bka' stsal pa/_/zhes bya ba ni yi ge btu ba'i 'khor lo'i ting nge 'dzin la zhugs zhes bya ba'o/_/dang po rig byed kyi rgyal po ni oM mo/_/dang po'i lnga pa ni au ring po'o/_/gnyis pa'i lnga pa ni nga'o/_/dang
[\[212a.4\]]po'i thig le ni a thung ngu'o/_/gnyis pa'i lnga pa ni ma'o/_/brgyad mtha' zhes bya ba ni ha'o/_/gnyis pa'i dang po ni ka'o/_/gnyis pa'i drug pa'i gsum pa ni la'o/_/gnyis pa'i drug pa'i dang po ni ya'o/_/brgyad mtha' zhes bya ba ni ha'o/_/gnyis pa'i sgra ldan mchog ces bya ba ni thung ba dang drag po'o/_/dang po'i gsum
[\[212a.5\]]pa zhes bya ba ni u'o/_/gnyis pa'i dang po'i mtha' can ni nga'o/_/dang po gnyis pa dang bcas pa ni a thung ngu'o/_/gnyis ni hUM gnyis pa'o/_/tsheg drag ni a drag po'o/_/gnyis pa'i lnga pa'i gnyis pa ni pha'o/_/gnyis pa'i gsum pa'i dang po ni nga'o/_/brgyad pa'i gsum pa ni sa'o/_/gnyis pa'i lnga pa'i gsum pa
[\[212a.6\]]ni ba'o/_/brgyad pa'i mtha' can ni ha'o/_/bcom ldan 'das kyis bka' stsal pa/_/zhes bya ba ni phyi'i snying po bsdus te 'khor la bshad pa'o/_/de nas zhes bya ba nas yi ge btu ba'i rim pa zhes bya ba ni thugs kyi yi ge btub ste go sla'o/_/bcom ldan 'das kyis bka' stsal pa/_/zhes bya ba ni nang gi snying po bsdus
[\[212a.7\]]pa'i ting nge 'dzin la zhugs pa'o/_/dang po'i yi ge zhes bya ba ni a'o/_/dang po'i lnga pa ni zhes bya ba ni au ring po'o/_/gnyis pa'i lnga pa zhes bya ba ni nga'o/_/dang po'i thung ngu ni a thung ngu'o/_/gnyis pa'i lnga pa mtha' ldan pa ni ma'o/_/brgyad pa'i mtha' can ni ha'o/_/gnyis pa'i dang po ni ka'o/_/gnyis pa'i drug pa'i gsum
[\[212b\]]
[\[212b.1\]]ba ni la'o/_/gnyis pa'i drug pa'i dang po ni ya'o/_/lnga pa'i lnga pa ni ma'o/_/brgyad pa'i mtha' can ni ha'o/_/dang po'i gsum pa ni u'o/_/tsheg drag ni mtha' ma'i a'o/_/gnyis pa'i bdun pa ni Sha'o/_/rig byed mtha' ni a thung ngu'o/_/gnyis pa'i mtha' ldan ni ma'o/_/chags pa'i yi ge ni ra'o/_/gnyis pa'i
[\[212b.2\]]gsum pa ni ga'o/_/gnyis pa'i bzhi pa'i dang po ni ta'o/_/dang po'i gsum pa ni i thung ngu'o/_/gnyis pa'i lnga pa'i mthar ldan pa ni ma'o/_/sde tshan brgyad pa ni ha'o/_/gnyis pa'i dang po ni ka'o/_/gnyis pa'i drug pa'i gsum pa ni la'o/_/gnyis pa drug pa'i dang po ni ya'o/_/sde tshan gnyis pa'i dbus ma ni ra'o/_/
[\[212b.3\]]gnyis pa'i gsum pa ni ga'o/_/gnyis pa'i bzhi pa'i dang po ni ta'o/_/dang po'i gsum pa ni u'o/_/dang po'i dang po ni a'o/_/gnyis pa'i lnga pa'i dang po ni pa'o/_/gnyi ga'i 'brel pa ni ra'o/_/gnyis pa'i lnga pa'i gsum pa ni pa'o/_/dang po'i gnyis pa ni e'o/_/brgyad pa'i brgyad pa ni Sha'o/_/sde tshan brgyad pa'i
[\[212b.4\]]mtha' ldan pa ni ha'o/_/thig le ni nga'o/_/zla ba'i mig ni a thung ngu'o/_/dang po'i gsum pa ni u'o/_/'di ni sngags kyi rgyal po'o/_/ma byung 'byung bar mi 'gyur la/_/'bum phrag gsum bzlas thams cad 'grub/_/bcom ldan 'das kyis bka' stsal pa/_/zhes bya ba ni 'khor thams cad kyi thugs kyi snying po bsdus te
[\[212b.5\]]bshad pa'o/_/de nas zhes bya ba nas ji ltar lags zhes bya ba ni rtsa ba'i sngags btu ba ste go sla'o/_/bcom ldan 'das kyis bka' stsal pa/_/zhes bya ba ni sku'i 'khor lo ting nge 'dzin la zhugs zhes bya ba'i don to/_/gnyis pa'i bzhi pa'i dang po ni ta'o/_/bzhi pa'i gsum pa ni da'o/_/gnyis pa'i drug pa'i dang po ni ya'o/_/
[\[212b.6\]]gnyis pa'i bzhi pa'i gnyis pa ni tha'o/_/drag po ni aHtha ma dang ldan pa'o/_/yig 'bru rnams kyi mchog ni a'o/_/dang po'i lnga pa ni au ring po'o/_/gnyis pa'i lnga pa ni ma'o/_/rig byed thung ngu ni a thung ngu'o/_/gnyis pa'i lnga pa ni ma'o/_/brgyad mtha' zhes bya ba ni ha'o/_/gnyis pa'i dang po ni ka'o/_/gnyis pa'i drug pa'i
[\[212b.7\]]gsum pa ni la nyid do/_/gnyis pa'i drug pa'i dang po ni rlung gi sa bon no/_/brgyad mtha' gnyis kyi sgra ni Sha Sha'o/_/gnyis pa'i bzhi pa'i mthar gnas pa ni na'o/_/gnyis pa'i drug pa'i dang po ni ya'o/_/dang po'i dang po ni a thung ngu'o/_/gnyis pa'i lnga pa'i dang po ni sa nyid do/_/gnyis pa'i dang po ni ka kho na'o/_/ma ning
[\[213a\]]
[\[213a.1\]]gi yi ge ni ra'o/_/dang po'i gnyis pa ni a'o/_/gnyis pa'i gsum pa ni mthar ldan pa zhes bya ba'o/_/gnyis pa'i lnga pa ni nga'o/_/dang po'i bzhi pa ni ai ring po'o/_/brgyad pa'i mtha' can dang po ni sha'o/_/gnyis pa'i lnga pa ni pa'o/_/tsheg drag ni tha ma'i a'o/_/dang po'i dang po ni a'o/_/gnyis pa'i lnga
[\[213a.2\]]pa'i dang po ni pa'o/_/brgyad pa'i gsum pa ni sa'o/_/gnyis pa'i dang po ni tsa nyid do/_/rig byed gnyis pa ni i'o/_/lnga pa'i lnga pa ni ma'o/_/dang po'i lnga pa ni os brgyan pa'o/_/gnyis pa'i dang po ni ka'o/_/gnyis pa'i drug pa'i gsum pa ni la'o/_/dang po'i lnga pa ni o nyid do/_/gnyis pa'i drug pa'i dang
[\[213a.3\]]po ni ya'o/_/gnyis pa'i lnga pa'i dang po ni pa'o/_/gnyis pa'i gsum pa'i dang po ni Ta'o/_/chags pa'i yi ge ni me'i sa bon no/_/dang po'i gnyis pa ni i'o/_/ma ning gi yi ge ni ra nyid do/_/gnyis pa'i bzhi pa'i gsum pa ni Da'o/_/gnyis pa'i bzhi pa'i mtha' ldan pa ni na nyid do/_/gnyis pa'i bzhi pa'i dang
[\[213a.4\]]po ni ta nyid do/_/chags pa'i yi ge ni ra nyid do/_/gnyis pa'i drug pa'i dang po ni ya'o/_/bye brag gnyis pa ni ya gnyis te/_gnyis pa'i drug pa'i dang po ni rlung gi sa bon no/_/tsheg drag ni tha ma'i aH'o/_/gnyis pa'i bzhi pa'i dang po ni ta'o/_/dang po'i gnyis pa ni A'o/_/gnyis pa'i lnga pa'i dang po ni pa'o/_/chags
[\[213a.5\]]pa'i yi ge ni ra'o/_/gnyis pa'i bzhi pa'i dang po ni ta'o/_/dang po'i gnyis pa ni i'o/_/gnyis pa'i gnyis pa'i bzhi pa ni dz+ha'o/_/gnyis pa'i lnga pa ni nga'o/_/brgyad mtha'i gsum pa ni sa'o/_/gnyis pa'i lnga pa ni ma nyid do/_/chags pa'i yi ge ni ra'o/_/brgyad mtha'i gsum pa ni sa'o/_/dang po'i gnyis pa ni i'o/_/gnyis pa'i
[\[213a.6\]]bzhi pa'i gsum pa ni da gnyis so/_/dang po'i bzhi pa ni a'o/_/gnyis pa'i bzhi pa'i gsum pa ni da'o/_/gnyis pa'i lnga pa ni nga'o/_/gnyis pa'i gsum pa ni sa'o/_/gnyis pa'i gsum pa ni Da'o/_/dang po'i gsum pa ni u'o/_/brgyad pa'i mtha' can gnyis pa ni Sha'o/_/gnyis pa'i gsum pa'i dang po ni Da'o/_/
[\[213a.7\]]gnyis pa'i gnyis pa ni kha gnyis so/_/tsheg drag ni a drag po'o/_/sde tshan brgyad brgyad ldan pas mtha' ldan pa ni ha'o/_/dang po'i gnyis pa ni i'o/_/gnyis pa'i lnga pa ni ma gnyis so/_/bar du chags pa'i yi ge ni ra gnyis so/_/gnyis pa'i bzhi pa ni g+ha'o/_/chags pa'i yi ge ni ra'o/_/dang po'i gnyis pa ni i'o/_/
[\[213b\]]
[\[213b.1\]]brgyad mtha'i gnyis pa ni Sha'o/_/gnyis pa'i gsum pa'i lnga pa ni Na'o/_/tsheg drag thams cad ni aHdrag por shes par bya'o/_/gnyis pa'i lnga pa'i lnga pa'i bzhi pa ni b+ha'o/_/gnyis pa'i bzhi pa'i lnga pa ni na'o/_/gnyis pa'i bzhi pa ni d+ha'o/_/brgyad pa'i mtha' can gnyis ni ha gnyis so/_/gnyis pa'i gsum
[\[213b.2\]]pa'i lnga pa ni Na'o/_/gnyis pa'i gsum pa'i bzhi pa gnyis ni d+ha gnyis so/_/brgyad mtha' ni ha'o/_/gnyis pa'i lnga pa'i dang po ni pa gnyis so/_/gnyis pa'i gnyis pa'i dang po ni tsa gnyis so/_/gnyis pa'i bzhi pa'i gsum pa ni da'o/_/dang po'i gnyis pa ni i'o/_/gnyis pa'i bzhi pa'i lnga pa ni na'o/_/gnyis
[\[213b.3\]]pa'i lnga pa'i lnga pa ni ma'o/_/dang po'i bzhi pa ni e'o/_/gnyis pa'i gsum pa ni ga'o/_/dang po'i bzhi pa ni e'o/_/gnyis pa'i dang po'i lnga pa ni nga'o/_/brgyad pa'i mtha' can ni ha'o/_/dang po'i gsum pa ni u'o/_/zla ba mig ni a thung ngo /_/gnyis pa'i dang po'i lnga pa nga'o/_/gnyis pa'i lnga pa'i lnga pa ni nga'o/_/
[\[213b.4\]]gnyis pa'i lnga pa'i gnyis pa ni pha'o/_/gnyis pa'i gsum pa'i dang po ni Ta'o/_/brgyad mtha'i gsum pa ni sa'o/_/gnyis pa'i lnga pa'i gsum pa ni ba'o/_/brgyad mthar ldan pa ni ha'o/_/bcom ldan 'das kyis bka' stsal pa/_/zhes bya ba ni sku'i 'khor lo'i sngags btus te 'khor la bshad pa'o/_/'di ni
[\[213b.5\]]sngags kyi rgyal po ste/_/'bum phrag gcig tu bzlas pa yis/_/las rnams thams cad 'grub par 'gyur/_/sku gsung thugs kyi yi ge'i btu ba'i rim pa bstan pa'i le'u'o/_/yi ge btu ba'i le'u'i bshad pa ste dgu pa'o//_//de nas zhes bya ba ni dam tshig gi 'khor lo'i ting nge 'dzin la snyoms par zhugs pa
[\[213b.6\]]ste go sla'o/_/de yang mkha' 'gro rgya mtsho las/_/dam tshig ldan pas dngos grub ni/_/thams cad 'grub par dpa' bos gsungs/_/dam tshig mi ldan thams cad ni/_/dngos grub kun la bdud kyis ni/_/las rnams bar du gcod par 'gyur/_/de nas dam tshig thams cad ni/_/'bad pa mang pos spyad par bya/_/zhes
[\[213b.7\]]gsungs so/_/bcom ldan 'das kyis bka' stsal pa/_/zhes bya ba ni bcom ldan 'das dam tshig chen po'i 'khor lo'i ting nge 'dzin la zhugs pa'o/_/bla ma zhes bya ba nas yid la gnas par gyis zhes bya ba ni nag po chen po'i dkyil 'khor du zhugs shing dbang bskur ba'i dam tshig mi spong zhes bya ba'i don to/_/
[\[214a\]]
[\[214a.1\]]dpal ldan nag po chen po zhes bya ba ni sku bskyed pa'o/_/sngags ni rtsa ba dang snying po'o/_/phyag rgya ni thugs ka'i gri gug go/_/bsam gtan ni spro ba dang bsdu ba'i bsam gtan no/_/som nyi med ces bya ba ni ma yengs pa'o/_/yongs su ma yin zhes bya ba ni nag po chen po'i dkyil 'khor du
[\[214a.2\]]zhugs pa'o/_/bla ma rdo rje zhes bya ba nas bsgral bar ma byas na zhes bya ba ni sems bskyed pa'i rang gi ngo bo ste mi spang bar bya ba'o/_/rtag tu sba zhes bya ba ni rab gnas byas pa'i khyad par gyis so/_/bstan par mi bya zhes bya ba ni nag po chen po'i dam tshig dang mi ldan pa rnams la bstan par mi bya ba'i phyir ro/_/bdud rtsi zhes
[\[214a.3\]]bya ba nas bstan par bya zhes pa'i bar gyis ni spyad par bya ba'i dam tshig ste mi 'bral bar bya ba'i phyir ro/_/sku dang zhes bya ba ni rab tu gnas pa zhes bya ba'i don to/_/bla ma'i mtshan nyid dang ldan pas/_bsnyen pa rdzogs nas rab tu gnas par bya ba'i phyir ro/_/bsgrub par 'dod pa zhes bya ba ni gnang ba thob pa ste/_
[\[214a.4\]]de yang nag po chen po'i brtul zhugs kyi dbang bskur ba'i gnang ba thob pa'o/_/bcom ldan 'das kyis bka' stsal pa/_/zhes bya ba ni dam tshig gi 'khor lo 'khor rnams la bsdus te bstan pa'o/_/dam tshig dang ldan par bya ba'i le'u'o/_/dam tshig gi le'u'i bshad pa ste bcu pa'o//_//_
[\[214a.5\]]rgyal po'i pho brang nyams dga' ba'i/_/tshul khrims ldan pa'i gnas chen du/_/bla ma gong ma klu sgrub kyi/_/ngag gi pad+ma las byung ba'i/_/nyi ma'i 'od zer thob nas ni/_/mgon po dri med rta dbyangs kyis/_/dpal ldan dgyes rdor dkyil 'khor du/_/tshogs kyi 'khor lo mang bskor te/_/legs par gsol
[\[214a.6\]]ba btab pa yis/_/mgon pos gnang ba thob pa ste/_/dpal ldan nag po chen po'i rgyud/_/dbu yi gtsug tor las byung ba'i/_/de yi 'grel pa cung zad brtsams/_/bdag gis bris par byas pa ste/_/de nyid mkhyen rnams bzod par mdzod/_/bde gshegs bstan pa bsrung phyir dang /_/'gro
[\[214a.7\]]ba'i gdug pa 'dul ba'i phyir/_/bdag gis 'grel pa 'di byas pas/_/dge ba dri med la sogs pa'i/_/dge ba gang zhig thob pa des/_/sems can rdo rje 'dzin gyur cig_/dpal nag po chen po'i rgyud kyi 'grel pa/_dpal rta dbyangs kyis mdzad pa rdzogs so//_//_
[\[214b\]]
[\[214b.1\]{D1754}]@##/_/rgya gar skad du/_shrI ma hA kA la maN+Da la bi d+hi nA ma/_bod skad du/_dpal nag po chen po'i dkyil 'khor gyi cho ga zhes bya ba/_dpal nag po chen po la phyag 'tshal lo/_/gang zhig lus ni grangs med pa yi/_/sna tshogs rnams su sprul par mdzad nas/_/'jig
[\[214b.2\]]rten pa yi don rnams phyed phyir/_/de bas nag po chen por skyabs mchi/_/dpal ldan nag po chen po'i rgyud kyi/_/bya ba'i cho ga rim pa bzhin du/_/gzhung de nyung bar bsdus pa las ni/_/cho ga rdzogs par shes par bya phyir/_/rgyud gzhan dag tu bshad pa ltar du/_/cho ga blangs nas sdeb pa'i ming ni/_/dngos
[\[214b.3\]]grub rin chen 'byung gnas zhes bya'i/_/bdag gi dkyil 'khor cho ga de bsgrags/_/'dir 'khor ba thog ma med pa nas ma rig pa la sogs pa'i tha gus shes rab bcings pa/_dka' ba spyad na 'khor ba'i rgya mtsho spang bar nus pas/_steng dang 'og tu 'gro ba'i lus can rnams la/_dbang bskur bar 'dod
[\[214b.4\]]pa la sogs pa rnams kyi don du tshogs gnyis las yang dag par dad pa dang ldan pa/_mang du thos pa/_gsang sngags la gnas pa/_brtan pa/_ser sna dang bral ba/_brtson 'grus dang snying rje dang ldan pa'i slob dpon gyis gdul bya yang dag par gdon pa'i bsam pa dang bcas te/_rim
[\[214b.5\]]pa ji lta ba bzhin sngon du bsnyen pa bya ba la sogs pa'i cho ga bya ba ni/_de yang slob ma dbang bskur ba la sogs pa'am/_rang ngam gzhan gyi dngos grub sgrub pa la sogs pa'am/_sems can gyi don chen po mthong ba rnams kyi don du dkyil 'khor bri ba la/_tshogs sogs la sogs shes pas sngon du/_/bsnyen pas
[\[214b.6\]]bgegs rnams brlag par bya ba/_/thams cad mkhyen pa'i lam shes pa yis/_/bsnyen med dngos grub med pa'i phyir ro/_/de phyir bsdad la gnyid spangs nas ni/_/rim bzang de nyid shes pa de yis/_/lha yi 'khor lo bsgom par bya ste/_/dal gyur de sngags rgyun du brjod do/_/'khor lo'i gtso bo 'bum
[\[214b.7\]]du bzlas nas/_/rang nyid lha la yang ni 'bum bzlas/_/'khor rnams la ni khri phrag re re/_/sngon 'gro'i bsnyen par 'di la brjod do/_/lha bskyed pa dang sngags rnams kyi rim pa ni mngon rtogs ltar bya ste/_mangs kyis dogs pas 'dir ma spros so/_/de ltar sngon du bsnyen pa'i dus su rnal 'byor pa
[\[215a\]]
[\[215a.1\]]dkyil 'khor gyi lha gsal bar 'dod pas 'khor lo la brtan par gnas te/_'khor lo'i gnang ba byin pa'am ma byin pas slob ma gzung ba la sogs pa bya'o/_/'di ni sngon du bya ba'i cho ga ste bsnyen pa'o/_/de nas ston zla tha chungs dang dgun zla tha chungs la sogs pa rnams la/_dge
[\[215a.2\]]ba'i dus tshod shes par byas pa dang /_lan gnyis sam gsum du slob mas gsol ba gdab po/_/dkyil 'khor bri bar 'dod pa de'i tshogs pa ma tshang bar gyur na/_de'i tshe de dag gi lte ba'i nyi ma'i steng gi hUM gi 'od zer gyis snying ga'i kaM yongs su gyur pa las sdig pa kha dog nag po gos dang
[\[215a.3\]]bral ba/_gzugs ngan pa/_mtshan ma 'phyang ba/_skra gyen du 'greng ba/_sha za lha bu cig sna bug nas byung ste/_hUM snying gar 'phros pas rdo rje hUM mdzad du gyur nas de phyir phyung la/_oM suM b+ha naM suM b+ha hUM hUM phaT/_oM gr-ih+Na gr-ih+Na hUM hUM phaT/_oM gr-ih+NA pa ya gr-ih+NA pa ya hUM hUM phaT/_oM A na ya ho b+ha ga bAn bid+yA rA dza
[\[215a.4\]]che ge mo'i sarba pA paM nA sha ya hUM hUM phaT swA hA zhes brjod cing /_lag pa'i rdo rje'i 'od zer gyis phyir thon pa'i sdig pa stong par gyur par bsam mo/_/oM AHshaM ka re shan+ti ka re g+huT+Ta g+huT+Ti ni/_g+hA ta ya g+hA ta ya/_g+huT+Ti ni/_oM gr-ih+Na gr-ih+Na hUM hUM phaT/_che ge mo rak+Sha swAhA hUM zhes brjod de yang dag par
[\[215a.5\]]bsrungs la bdud rtsi kha sbyor gyi sngags kyang bzlas so/_/de ltar byas na de la bgegs mi 'jug cing tshogs pa che yang tshegs med par tshang par 'gyur ro/_/'di ni slob ma gzung ba'i cho ga'o//_//de nas dge ba'i nyi ma'i thun la sogs pa'i bye brag las snga dro'i dus su nye bar longs spyod pa'i rdzas
[\[215a.6\]]rnams bsogs la/_bya ba la mkhas pa'i grogs dang bcas pas dkyil 'khor gtso bo dang bcas pa'i sbyor ba la legs par gnas te/_shar la sogs pa'i phyogs rnams kyi skyon spangs la/_tshong 'dus sam/_grong khyer ram/_grong ngam/_skyed mos tshal lam lha khang ngam/_khang pa rnams las
[\[215a.7\]]gang yid dang mthun pa'i byang shar mtshams su shar dang byang gzhol ba'i dkyil 'khor gyi sa gzhi legs par bcas la dri la sogs pas byugs te/_dkyil 'khor gyi lha legs par mchod nas/_gtor ma gtang ba dang nam mkha' la bzhugs su gsol lo/_/de na gnas pa'i zhing skyong la sogs
[\[215b\]]
[\[215b.1\]]pa rnams la gtor ma dang /_mchod pa la sogs pa bya ba ni/_'di na gnas pa'i lha klu gang dag rnams/_/gnod sbyin srin po rnams sam gzhan dag la/_/sa gzhi de nyid bdag ni zhu ba yis/_/dkyil 'khor bzhengs pa'i don du de stsol cig_/ces pa la sogs pa lan gsum dang bcas pa ste/_rmi
[\[215b.2\]]lam la sogs par de rnams kyis gnang ba dang mi gnang bar go bar byas nas/_las thams cad pa'i sngags zlos bzhin pas nyungs kar dang chu dang thal bas bsangs la/_der rdo rje skyil mo krung bcas te sa'i lha mo la zhabs bsil dang zhal bsil ar+g+ha dang mchod pa rnams sngon du song bas/_skyob pa
[\[215b.3\]]la sogs pa lan gsum brjod pas snyan gsan phab pa dang /_de ltar bgyi'o zhes pa smra bzhin pa de yid kyis nam mkha' la bteg la/_phyis sa gzhi de la bgegs med par byas nas gtor ma byin pa dang /_sa bdag klu'i lto bar rab 'bring tha ma'i dbye bas lte ba rked pa pus mo nub pa tsam pa'i sa brko bar bya'o/_/
[\[215b.4\]]'di ni sa brko ba'i cho ga'o/_/de nas thal ba la sogs pa bsal te/_dri zhim pa'i chus gtor la legs par bkang ba dang /_hUM zhes pa dang las thams cad pa'i sngags zlos shing dri'i chu de nyid du gtor zhing bcag go/_/khru phyed pa sa gzhi mnyam pa cung zad rus sbal gyi rgyab 'dra ba yid tsam shar dang byang du
[\[215b.5\]]gzhol ba'i sa stegs bca'o/_/gzhan yang /_ro yi skyon ni ma lus pa/_/gdon par nus par ma gyur na/_/lag pa gzhag la sngags bzlas te/_/de las dag pa gzhan yod min/_/khang bzangs rdo stegs grub thob 'brog_/lha khang la sogs rgya mtsho'i 'gram/_/sngon du bcas pa'i gnas de rnams/_/
[\[215b.6\]]ma sbyangs pas na dag pa'o/_/de la oM b+hu khi zhes pas nam mkhar bya ba'o/_/hUM laM hUM zhes pas rdo rje'i rang bzhin du bsams la/_oM me di nI badzra b+ha ba ban+d+ha hUM gis lag pa sa la bzhag la byin gyis brlabs te/_sa gzhi de nyid la gtor ma dang zhabs bsil la sogs pa sbyin pa dang /_
[\[215b.7\]]oM AHhUM zhes brjod nas nam mkha' la bteg pa'i lha rnams spyan drang ngo /_/'di ni sa sbyang ba gnyis kyi bye brag gi cho ga'o//_//de nas dkyil 'khor gyi steng du bsdad la rdo rje dril bu dang bcas te/_dpal nag po chen po'i rnal 'byor dang ldan pas spos kyi snod bzung la/_hUM las rdo rje'i lce dang
[\[216a\]]
[\[216a.1\]]ldan pas/_phyogs kun du ni gnas pa yi/_/sangs rgyas rnams la bdag bltas nas/_/'dir ni rdo rje che ge bdag_/dkyil 'khor chen po bzhengs lags pas/_/spyon cig sangs rgyas la sogs rnams/_/'dir ni dngos grub gnang bar zhu/_/zhes pas sangs rgyas la sogs pa rnams la
[\[216a.2\]]snyan gsan phab nas/_mchod pa dang /_nam mkha'i khams dang mnyam pa'i rnam par snang mdzad la sogs pa rnams kyis bdag nyid la gnang ba byin par bsams te/_de nas dkyil 'khor gyi 'khor lo'i spro ba la sogs pa sngon du song bas bsgoms pa'i dkyil 'khor
[\[216a.3\]]de/_rdo rje khu tshur gnyis bcas te/_/mdzub mo gnyis brkyang ba'i rtse mo sprad nas thur du phyogs pas spyi gtsug tu gzung la/_oM badzra u tiSh+Tha zhes pa brjod pas nam mkhar bteg ste skyil krung bshig nas/_shar du kha phyogs rkang pa gshibs te langs pa dang /_spyi gtsug tu thal mo sbyar nas de
[\[216a.4\]]bzhin gshegs pa rnams la phyag btsal lo/_/ma rig pa'i mun pas bsgribs pas bdud kyi byin gyis brlabs pa'i sems can rnams la nye bar dmigs te/_de rnams kyi bdud rnams brlag par bya ba'i don du/_skad cig gis rdo rje hUM mdzad kyi sku khros pas gnas pa khro gnyer dang bcas pa
[\[216a.5\]]mche ba gtsigs pa la sogs pa dang ldan pas/_mig g.yas phyogs dang g.yon phyogs su ma dang Ta las nyi ma dang zla ba'o/_/de gnyis la hUM las 'jig pa'i dus kyi me dang mtshungs pa'i mig 'bras bsams pa'i rdo rje'i lta stangs kyis phyogs thams cad kyi 'gro ba rnams la lta zhing nga
[\[216a.6\]]rgyal bskyed pa ni/_slob dpon bdag ni rdo rje 'dzin/_/rdo rje sems dpa' nyid kyang bdag_/sangs rgyas rgyal po chen po bdag_/bdag ni stobs chen rdo rje can/_/rje rigs rgyal po rnal 'byor bdag_/bdag ni mi 'gyur phyag rdo rje/_/zhes pa brjod nas/_rkang pa'i 'og tu 'bar bzhin pa'i rdo rje
[\[216a.7\]]bsams nas skabs su sa gzhi la rdo rje'i dbyibs bya ba ni/_rdo rje gsor zhing dril bu dkrol ba dang bcas pas rdo rje'i 'gros bya ba ni/_byang shar mtshams nas g.yas skor du dkyil 'khor dang mnyam par gar bya zhing bskor ro/_/nyon cig bgegs rnams 'dus pa'i tshogs/_/lus ngag
[\[216b\]]
[\[216b.1\]]yid rnams brtan gyur pa'i/_/bdag ni dpal ldan rdo rje 'dzin/_/bka' yi 'khor lo rab tu bskul/_/rgyun du lus la rdor 'bar bas/_/lus po dum bu gsum du byed/_/gang dag bdag gis bka' 'das na/_/brlag 'gyur 'di ni gzhan min no/_/zhes pa lan gsum
[\[216b.2\]]du brjod cing khro bo dpag tu med pa spros te/_bgegs bskrad par bya'o/_/sa gzhi yang rdo rje'i sa gzhi la thug par hUM las rdo rje'i rang bzhin du byin gyis brlab po/_/de nas sa gzhi'i dkyil 'khor me tog la sogs pas yang dag par mchod nas lag pas sa la reg la dkyil
[\[216b.3\]]'khor gyi gtso bo'i sngags brgya rtsa brgyad bzlas la/_dkyil 'khor gyi lha rnams bsdus la nyal lo/_/'di ni bgegs bskrad pa'i cho ga ste sa chog go/_/de ltar bgegs med par bsams nas snga bar langs te rdo rje 'dzin pa'i zhabs la spro ba'i 'gro ba rnams kyi don du skad
[\[216b.4\]]cig gis stong par mos par byas la/_raM las nyi ma'i steng du hUM las sna tshogs rdo rje la gnas pa'i hUM gi 'od zer las 'bar bzhin pa'i rdo rje rnams 'bros pas bar mtshams med pa'i rdo rje'i lcags ri dang gur dang gdugs dang bla re rnams 'bar bzhin pa bzod par dka' ba dang /_
[\[216b.5\]]sa gzhi yang sna tshogs rdo rje'i rang bzhin du bsam par bya'o/_/de'i dbus su skad cig gis rdo rje sems dpa'i gzugs kyis bdag nyid du gnas nas/_phyi nas rdo rje hUM mdzad du bsams pa'i rang gi sa bon las 'od zer 'phros pas phyogs bcu na gnas pa'i bgegs rnams
[\[216b.6\]]bkug ste/_hUM las spros pa'i khro bo de rnams kyis me tog dmar po'i phreng ba btags pa'i phur pa stod rang 'dra ba/_smad rtse mo gcig pa'i rnam pa 'jig pa'i dus kyi me dang 'dra ba lag pa g.yon pa na'o/_/g.yas pas rang gi phyag mtshan yongs su gyur pa las tho ba bzung bar
[\[216b.7\]]bsams nas hUM ring po brjod pas 'obs su gyur par bcug ste/_phyogs skyong de rnams la oM badzra kI li kI la ya sarba big+h+nAM hUM zhes pa brjod cing mgo la phur pa gdab po/_/oM badzra mung+ga ra A ko Ta ya hUM zhes brjod cing tho bas brdung bar bsam pa ni slob dpon gyis
[\[217a\]]
[\[217a.1\]]byang shar mtshams nas brtsams te dkyil 'khor gyi me ri'i phyi rim nas g.yas skor du phyogs bcur phur pa gdab par bya'o/_/yang na phur pa med par ji ltar bshad pa'i bsam pas phur bu gdab par bya ste/_lag pa gan rkyal thur la sbub nas/_oM badzra hUM zhes
[\[217a.2\]]brjod cing sa la brdabs pas bgegs med par bsam mo/_/'di ni bgegs la phur pa gdab pa'i cho ga'o/_/de nas dkyil 'khor gyi sa'i steng du bsdad nas bcas pa'i dkyil 'khor la yi ge baM las byung ba'i sa'i lha mo bsams te/_lag pa g.yas pa'i sor mo gsum la zla
[\[217a.3\]]ba'i steng du hUM gsum dmigs la/_sa gzhi la lan gsum brdabs pa'i sgra dang hUM gi 'od zer gyis sa 'og gi ye shes sems dpa' spyan drangs pas byon nas dam tshig pa dang gcig tu gyur pa dang /_zhi ba na bza' dkar po sku mdog ser po rgyan sna tshogs kyis brgyan pa/_
[\[217a.4\]]gser gyi bum pa bzang po phyag gnyis kyis bzung ba/_zhal gcig pa mdun du bzhugs pa la ar+g+ha la sogs pas sngon du yang dag par mchod nas myur par/_skyob pa sangs rgyas thams cad kyis/_/spyod pa'i tshul gyi khyad par gyis/_/sa dang pha rol phyin pa la/_/lha mo
[\[217a.5\]]khyod ni dpang du gyur/_/shAkya seng ge skyob pa yis/_/ji ltar bdud kyi sde bcom ltar/_/de bzhin bdag gis bdud sde las/_/rgyal bar byas nas dkyil 'khor bri/_/zhes pa lan gsum du brjod de lhag gnas bya'o/_/de yang de ltar bya'o/_/zer nas slar de nyid du thim par
[\[217a.6\]]bsam mo/_/de nas rdo rje thal mo thur du bcings pas sa gzhi mnan te/_oM badzri b+ha ba hUM zhes pa lan gsum gyis byin gyis brlabs pas rdo rje bcings pa las 'bar bzhin pa'i yi ge hUM spros pa dang /_sa gzhi rdo rje'i sa gzhir gyur par bsam pa ni/_oM badzra dr-i D+ha tiSh+Tha zhes pa
[\[217a.7\]]lan gsum brjod de byin gyis brlab po/_/des ni sa gzhi bdag nyid kyi dbang du byas pa'o/_/'di ni sa'i lha mo lhag par gnas pa'i cho ga'o//_//de nas dkyil 'khor gyi sa gzhi dri zhim pos byugs te me tog gi gcal du bkram nas dgongs ka'i dus su khrus byas la/_
[\[217b\]]
[\[217b.1\]]rgyan thams cad kyis brgyan pa dang dkyil 'khor gyi shar phyogs su bsdad nas kha nub tu bltas te/_dkyil 'khor gyi gtso bo'i rnal 'byor dang ldan pas tsan+dan la sogs pa'i spos byug maN+Dal byas la dam tshig gi 'khor lo bsgoms nas/_de la nam mkha' na gnas pa'i
[\[217b.2\]]ye shes kyi dkyil 'khor spyan drangs la gzhug_/mchod pa la sogs pa byas nas byang du kha bltas te/_byang shar mtshams na gnas pa'i bum pa rnams lhag gnas bya ba ni der gser la sogs pa las byas pa'i bum pa mtshan nyid dang ldan pa stong par bsams
[\[217b.3\]]te/_/baM las rin po che'i bum pa bsam pa ni zhi ba dang rgyas par bya ba'i don du sa dkar pos byugs pa lha rnams kyi phyag mtshan btab par bdud rtsi lnga dang bcas pa'i dri'i chu dang /_rin po che dang sman dang 'bru lnga rnams snying por gzhug shing lngas legs par brgyan/_phreng
[\[217b.4\]]ba dang bcas pa'i mgul chings ras kha tshar ma nyams pa gnyis kyis bcings la/_dri zhim po'i maN+Dal gyi steng du mdun du legs par bzhag ste/_hUM lnga bzlas shing zhi ba la sogs pa'i las kyi dbye bas skud pa kha dog lngar byas pa rnams kyis/_oM badzra shi kha re ru Ta ma Ta
[\[217b.5\]]di shI ban+d+ha hUM zhes pa'i sngags brjod cing bskor ro/_/de rnams kyi nang du/_oM tap+te ma hA tap+te swA hA zhes pas ye shes kyi chu spyan drangs te skad cig gis lha'i dkyil 'khor bskyed la/_rang gi snying ga'i sa bon gyi 'od zer gyis ye shes kyi 'khor lo spyan drangs nas zhabs
[\[217b.6\]]bsil la sogs pa phul ba dang /_bum pa dang 'khor lo la zhugs pas sngon du bkang ba'i chu dang ro gcig tu bde ba chen por zhu nas byang chub sems kyi gzugs su gyur par bsam zhing /_de nas gtso bo'i bum par gtso bo'i snying po brgya rtsa brgyad bzlas nas las
[\[217b.7\]]thams cad pa'i sngags kyis me tog gsum dbul lo/_/de ltar bum pa gzhan rnams la yang rang rang gi sngags nyi shu rtsa gcig gam bdun gyi bar du bzlas so/_/de ltar me tog rnams dbul lo/_/sngags ni gzhan du shes par bya'o/_/de nas rnam rgyal bum
[\[218a\]]
[\[218a.1\]]pa la sogs pa me tog la sogs pas yang dag par mchod nas/_las thams cad pa'i sngags kyis bsrung ba'i don du bsang gtor byas la/_'dir dkyil 'khor gyi bya ba ma zin pa'i bar du bgegs srungs shig ces brjod nas gtor ma byin te dril bu
[\[218a.2\]]dkrol lo/_/'di ni bum pa lhag par gnas pa'i cho ga'o//_//de nas nub tu kha bltas te dkyil 'khor gyi sa gzhi la 'khor lo'i gtso bo la sogs pa bsgoms la zhabs bsil la sogs pa sngon du song pas yang dag par mchod pa dang bstod pa dang bdud rtsi myang ba byas nas/_pus
[\[218a.3\]]mo g.yas pa sa la btsugs te/_hUM las lce rdo rjer byin gyis brlabs la/_lag pa g.yas pas spos snod gzung g.yon pas dril bu dkrol zhing brjod pa/_nag chen rdo rje bcom ldan dpal/_/rig rgyal khyod la phyag 'tshal bstod/_/dkyil 'khor snying rje'i sems ldan
[\[218a.4\]]pas/_/'dri bar 'dod pas mgon po kye/_/'gro ba rnams la snying rje dang /_/khyed rnams la ni mchod pa'i phyir/_/da ni gus byed rje btsun la/_/bka' drin gnang phyir sbyor bar mdzod/_/gzigs shig bdag la sangs rgyas rnams/_/'gro rnams 'khor lor byed don ster/_/
[\[218a.5\]]bzang por zhugs pa'i byang sems dang /_/gzhan yang sngags kyi lha rnams dang /_/lha dang 'jig rten skyong ba dang /_/'byung rnams rdzogs sangs rgyas las mnyan/_/bstan mi 'jig pa'i sems can la/_/gang zhig de dag snying rje'i mchog_/che ge rdo rje chen po
[\[218a.6\]]bdag_/dpal ldan nag chen dkyil 'khor bskyed/_/ris gcig 'gro rnams dag bya'i phyir/_/ji ltar nus pas mchod pa las/_/rjes su brtse ba dang ldan pas/_/bdag dang slob ma'i tshogs dag dang /_/dkyil 'khor la ni 'dus pa rnams/_/ma lus par ni gzhug
[\[218a.7\]]tu gsol/_/brjod cing gsol ba gdab po/_/'di ni lha lhag par gnas pa'i cho ga'o//_//de nas slob dpon nyid kyis dbang bskur ba'i las kyi rdo rje dang bcas pa'i dkyil 'khor la zhugs pa rnams yang dag par mchod nas ye shes kyi thig la sogs pa'i don du
[\[218b\]]
[\[218b.1\]]dkyil 'khor nam mkhar bteg la shar du kha phyogs te/_dpal nag po chen po'i rnal 'byor dang ldan pas gzhon nu mas bsgrims pa'i skud pa lnga tshan lnga la kha dog lnga yis so sor bsgyur te lag pa g.yon pa'i steng du bzhag nas/_bruM AM dzrIM khaM hUM rnams las rigs
[\[218b.2\]]lnga rdzogs par bltas te/_las thams cad pa'i mngon par rtogs pa dang ldan pa'i slob mas skud pa bzung ba'i grogs dang bcas pas dang por skud pa lnga tshan so sor re rer bsgrims la/_phyi nas de rnams gcig tu bsgrims te gzhan yang de ltar sbyar bar bya'o/_/
[\[218b.3\]]oM AHa n+yo n+yA nu ga tAHsarba d+harmAHs+pha ra s+pha rA nu wiSh+TaHsarba d+harmAHAt+yA n+ta a nu pra wiSh+TaHsarba d+harmAHoM AHhUM zhes brjod cing bsgrims pa ni srid du dkyil 'khor nyis 'gyur la/_sboms su sgo'i nyi shu cha yod pa'i skud pa'o/_/phyi nas dri dang bdud rtsi lnga yis bsgo
[\[218b.4\]]bas snod gtsang mar bzhag la/_las thams cad pa'i sngags kyis bsangs nas/_oM badzra sa ma ya sU tra mA ti kra ma hUM zhes pa bzlas so/_/yang dkyil 'khor gyi sa gzhi la oM sarba saM sho d+ha ni hUM phaT ces pa'i sngags kyis so/_/bri bya'i dkyil 'khor nam mkha' la gnas
[\[218b.5\]]pa la ar+g+ha dang zhabs bsil sngon du song bas yang dag par mchod nas/_bstod pa dang bdud rtsi myang ba dang phyag btsal te/_sgrub pa po nag po chen po'i rnal 'byor dang ldan pa dang /_byang phyogs kyi sgrub pa pos las thams cad pa'i ting nge 'dzin la gnas pa dang /_bdag
[\[218b.6\]]dang de nyid kyi mig g.yas dang g.yon du dzaHyongs su gyur pa las nyi ma dang zla ba cung zad ser ba bsams te/_rdo rje 'gros kyis bcag pa ni lag pa g.yon po khu tshur bcangs pas skud pa lte bar bzung la/_dz+dzaH'am dzaHlan gsum brjod cing btang ngo /_/byang gi sgrub pa
[\[218b.7\]]pos kyang skud pa snga ma ltar bzung la dz+dzaH'am dzaHlan gsum brjod cing mdun du phyogs par gnas las dgug par bya'o/_/nub tu bsdad cing shar du kha blta ba dang /_lho ru bsdad cing byang du kha bltas nas/_lag pa g.yas pa rdo rje dang bcas pa mtheb mdzub
[\[219a\]]
[\[219a.1\]]gnyis kyis skud pa bzung la se gol gtogs shing tshangs thig gnyis lte ba'i thad ka'i nam mkha' la btab nas gzhan yang gdab pa ni/_oM badzra sa ma ya sU tra mA ti kra ma hUM oM swA aHhA zhes brjod cing gdab po/_/nam mkha'i thig ji lta ba bzhin du sa
[\[219a.2\]]la yang tshangs thig gnyis gdab po/_/gzhan yang de ltar me mtshams dang rlung mtshams kyi thig dang bden bral dang dbang ldan gyi thig kyang gdab po/_/yang me mtshams su bsdad de byang du kha phyogs pas shar phyogs kyi grub thig dkyil 'khor gyi tshad du gdab po/_/rlung
[\[219a.3\]]mtshams su bsdad de lhor kha phyogs nas nub phyogs la'o/_/de nyid du bsdad nas byang phyogs la yang ngo /_/de nas me mtshams su gnas te nub tu kha phyogs pas lho phyogs la'o/_/dkyil 'khor gyi brgyad cha dang ldan par bya ba ni tshangs thig gi g.yas dang g.yon gnyis su
[\[219a.4\]]cha chung gnyis gnyis sgo la'o/_/phyi nas rtsa ba'i phyi rol du rim pa ji ltar cha chung gcig dang gnyis pa ste/_gnyis dang bzhi rim pa bzhin thig drug la pany+tsa rA ga dang 'dod yon dang /_rin chen pha gu dang /_dra ba dra phyed dang /_pha gu li dang /_kra ma shriR+Sha rnams kyi snam bu logs
[\[219a.5\]]la gdab po/_/tshangs pa'i thig nas cha chung gnyis ma gtogs pa bdun gdab po/_/ka ba'i steng du cha gnyis la rta babs bgo bar bya'o/_/yang rgyud las/_rta babs sgo yi sum 'gyur ro/_/zhes bshad pas so/_/rta babs kyi steng du tshangs thig la chos kyi 'khor lo cha chung
[\[219a.6\]]gnyis pa'o/_/de'i phyi rol du sna tshogs rdo rje'i rtse mo la cha chung gnyis so/_/dkyil 'khor gyi lte bar phur pa gdab pa ste/_hUM las phur par bskyed nas/_phur pa'i sngags bzlas shing bzung la tho ba'i sngags kyis rdo rje tho bas brdungs la de la skud pa btags te/_dbang
[\[219a.7\]]ldan mtshams nas g.yas skor du sna tshogs rdo rje'i phyi rol nas pad+ma'i ra ba'i don du re khAs bskor ro/_/phyi rol du cha chung gnyis dor bar pad+ma dang rdo rje'i ra ba'i bar gyi re khA'o/_/de las cha chung gnyis dor bar rdo rje'i ra ba dang /_me ri'i bar gyi re khA'o/_/de'i phyi rol du me
[\[219b\]]
[\[219b.1\]]lce mnyam pa'i don du cha chung bzhi dor bas me ri'o/_/phyi nas rtsa ba'i thig dang tshangs thig gi bar du bskor ba ni tshangs thig nas cha chung lnga la ge sar ro/_/de las cha chung gcig la mu khyud do/_/de'i phyi rol du cha chung bcu 'dab ma'i don du'o/_/de las cha chung gcig la mu khyud
[\[219b.2\]]do/_/de'i phyi rol du cha chung gcig la rdo rje'i phreng pa'o/_/de nas mi dgos pa'i thig rnams dbyi bar bya'o/_/de ltar thig gdab pa zin nas gtor ma dang mchod pa sngon du song bas/_oM AHhUM badzra muHzhes brjod de/_ye shes kyi thig nam mkha' la gnas pa'i 'khor lo snying
[\[219b.3\]]gar bstim mo/_/sa tshon lnga so sor legs par gzhag go/_/'di ni dkyil 'khor gyi thig gi cho ga'o//_//de nas gtor ma byin la/_sa tshon dkar po dang ser po dang dmar po dang ljang gu dang nag po rnams rin po che las byas pa'am rdo las byas pa'am/_me tog las
[\[219b.4\]]byas pa rnams la bruM AM dzrIM khaM hUM rnams las rnam par snang mdzad la sogs par bskyed la/_oM badzra tsi tra sa ma ya hUM zhes pa'i sngags brgya rtsa brgyad bzlas te/_me tog la sogs pas mchod nas snod gtsang mar bzhag pa dang /_de nas dbus kyi phur pa bton te
[\[219b.5\]]bdag nyid kyi lag pa'i rdo rje la thim par bsam mo/_/phur khung sa tshon lngas bkang nas dkyil 'khor gyi steng du bsdad la/_lag pa g.yon pa'i khu tshur sa la bzhag ste/_oM badzra rA ga sa ma ya oM AHhUM zhes brjod cing dbang ldan mtshams nas shar du kha phyogs
[\[219b.6\]]te/_/g.yas skor du sa tshon dgye ba ni/_der phyi rol gyi re khA nas brtsams te/_nang gi re khA'i bar du sa tshon gyi rtsig pa dkar po dang ser po dang dmar po dang ljang gu dang nag po rnams bkye la/_'dod yon gser mdog gam pad+ma rA ga'i kha dog go/_/sgo khyud rnams
[\[219b.7\]]dang mtshams rnams su zla ba phyed pa rdo rje rin po che dang bcas pa'o/_/rin po che'i pha gu dmar po/_dra ba dang dra ba phyed pa nag po ba ku li dang kra ma shIR+Sha la sogs pa rnams kyi gzhi nag po/_rta babs kyi ka ba dang 'khor lo'i nang bla bres kyi 'og gi gzhi phyogs tshon no/_/rta
[\[220a\]]
[\[220a.1\]]babs kyi stegs dang /_ba ra Na Da la sogs pa ji ltar mdzes par ro/_/chos kyi 'khor lo ri dgas dang bcas pa ser po'o/_/sna tshogs rdo rje'i rtse mo dang ra phyogs tshon no/_/pad+ma'i lte ba ljang gu ge sar ser po'o/_/'dab ma sna tshogs pad+ma'o/_/de'i gzhi
[\[220a.2\]]dmar skya'o/_/rdo rje'i phreng ba sngon po'o/_/me rigs lnga'i kha dog go/_/rtsa ba'i thig gi nang du zur gnyis gnyis kyi phyogs bzhi/_g.yas g.yon du dkar po dang dmar po dang ser po dang ljang gu rnams su'o/_/de ltar kha dog gi rim pa shes par bya ste/_sa tshon dgye bar bya'o/_/
[\[220a.3\]]lte ba la dpal nag po chen po phyag bcu drug pa'i mtshan ma dgod pa ni/_sna tshogs pad+ma nyi ma dang bcas pa'i steng du rdo rje rtse lnga pa kha gdengs pa'o/_/shar dang lho dang nub dang byang gi 'dab ma la gtum pa'i dbang phyug ma dang /_tsartsi ka dang dus can ma dang /_rigs kyi
[\[220a.4\]]dbang phyug ma rnams kyi nyi ma la gri gug gis spras pa rnams so/_/mtshams rnams la thod pa'o/_/shar la sogs pa'i sgo bzhir chom rkun ma dang /_ri mo can dang /_dga' byed chen mo dang /_dga' ba'i dbang phyug ma rnams kyi sna tshogs pad+ma nyi ma dang bcas pa'i steng du
[\[220a.5\]]rnga ma dang spos khang dang rdo rje dril bu rnams so/_/phyi rol du dur khrod brgyad dgod do/_/phyi nas hUM zhes bya ba brjod nas las thams cad pa'i sngags bzlas so/_/bdud rtsi lnga dang bcas pa'i dri'i chus dkyil 'khor gyi phyi rol rnams la gtor te/_oM AHhUM badzra muHzhes
[\[220a.6\]]pa brjod cing sa tshon lhag ma'i ye shes pa gshegs nas snod du blugs te dben pa'i gnas su gzhag go/_/'di ni tshon gyi cho ga'o/_/de nas sngon du lhag gnas byas pa'i bum pa rnams g.yas skor gyis dgram pa ni de rnams kyi nang nas gtso bo dang rnam rgyal gyi
[\[220a.7\]]bum pa gnyis dkyil 'khor gyi 'khor lo la g.yas skor byas nas me ri'i phyi rol gyi shar sgor stan la bag tsam g.yas su bzhag_/g.yon du rim pa bzhin du gtum pa'i dbang phyug ma dang las thams cad pa'i bum pa'i chom rkun ma ste gnyis g.yas skor byas te
[\[220b\]]
[\[220b.1\]]gzhag go/_/lho phyogs su g.yon du tsartsi ka dang g.yas su ri mo can no/_/nub phyogs kyi g.yon du dus can ma dang /_g.yas su dga' ba chen mo'o/_/byang phyogs kyi g.yon du rigs kyi dbang phyug ma dang /_g.yas su dga' ba'i dbang phyug ma'o/_/chom rkun ma la
[\[220b.2\]]sogs pa bzhi 'ga' zhig gi mtshams su 'dod de/_de ltar na mtshams bzhi'i bum pa rnams dang /_mda' bzhi la dar btags pa rnams las thams cad pa'i sngags kyis gzugs so/_/'di ni bum pa dgram pa'i cho ga'o//_//de nas slob dpon dri zhim pos
[\[220b.3\]]lus la byugs te/_dar gyi gos dang thod la rgyan btags pa gon la/_las thams cad pa bzlas pa'i chus dkyil 'khor bsngags pa dang /_yi ge gsum dang las thams cad pa'i sngags kyis yang dag par bsrungs te rdo rje dang dril bu bzung la shar gyi sgor kha nub tu
[\[220b.4\]]phyogs pas bsdad nas 'khor lo'i gtso bo'i rang bzhin dang ldan pas skad cig gi stong pa'i ngang las bris pa'i dkyil 'khor bsgom par bya ba'i dkyil 'khor gyi rang bzhin nges par dmigs la/_legs par sbyangs pa'i phyi rol gyi phyag rgya dang snyoms par
[\[220b.5\]]'jug pas sam/_yang na ye shes kyi phyag rgya dang snyoms par zhugs pa'i sbyor ba'i sgras 'og min nas ye shes pa spyan drangs te zhabs bsil la sogs pa sngon du song bas mchod pa dang bdag nyid la zhugs pas chags pa chen pos zhu nas rdo rje'i lam nas thon te
[\[220b.6\]]pad+mar ye shes kyi 'khor lo'i rang bzhin du gyur pa rnams spros pas phyi rol gyi dam tshig gi 'khor lo la rim pa ji lta ba bzhin du zhugs par bsam mo/_/yang rang gi sa bon gyis spyan drangs pa'i lha mos dbang bskur bas gtso bo la mi bskyod pas so/_/
[\[220b.7\]]shar la sogs pa na gnas pa'i lha mo brgyad rnams la rnam par snang mdzad la sogs pa rnams kyis go rims bzhin du rgyas gdab bo/_/phyi nas sems kyis sprul pa'i mchod pa'i lha mo spros te/_mchod la na bza' dang bla re phul te/_yi ge gsum
[\[221a\]]
[\[221a.1\]]gyis byin gyis brlabs pa'i bza' ba dang bca' ba dang bldag pa dang gzhib pa dang btung ba rnams kyis mchod pa la sogs pa dang /_gser dang bu mo dang rta dang glang po dang ba lang la sogs pa rnams phul la/_gzugs rdo rje ma la sogs pa
[\[221a.2\]]lta bu'i phyi rol gyi rnal 'byor ma bcu drug gam brgyad dam bzhi rnams kyis rang rang gi mchod pas mchod do/_/dril bu dkrol zhing bstod pa byas nas bdud rtsi myangs pas bde ba chen po'i ro myong bar bsam mo/_/de nas gtso bo'i sngags brgya rtsa brgyad dang 'khor
[\[221a.3\]]rnams kyi nyi shu rtsa gcig bzlas pa dang 'og nas 'byung ba'i tshogs 'byung po rnams kyi gtor ma sbyin no/_/'di ni dkyil 'khor sgrub pa'i cho ga'o//_//de nas slob ma rnams kyis maN+Dal byas la/_pus mo sa la btsugs te me tog dang bcas pa'i thal mo sbyar nas
[\[221a.4\]]sngags kyi theg pa la sbyor ba rnams la 'jig rten 'di dang phyi ma bde bar bya ba'i don du ma yin par 'on kyang de bzhin gshegs pa'i sku thob par bya ba'i phyir dkyil 'khor du 'jug par 'dod pa gnyis bsgrub po snyam du shes par byas la/_bla ma la kha phyogs pa de
[\[221a.5\]]rnams zhal du zhugs te rdo rje'i lam nas pad+mar son pa rnams la 'od zer gyis shes rab dang bcas pa'i de bzhin gshegs pa rnams spyan drangs te zhu nas snga ma ltar zhugs pas dbang bskur bar bsam zhing shar gyi sgor bstan pa de ye shes dbab pa'i rjes gnang
[\[221a.6\]]blang ngo /_/dpal chen khyod bdag ston pa po/_/u mas stabs cig kha sbyor khyod/_/byang chub chen pos tshul bstan pa/_/mgon po chen po bdag 'tshal lo/_/dam tshig de nyid bdag la stsol/_/byang chub sems kyang bdag la stsol/_/sangs rgyas chos dang
[\[221a.7\]]dge 'dun dang /_/skyabs gsum dag kyang bdag la stsol/_/thar pa chen po'i grong mchog tu/_/mgon po bdag ni gzhug tu gsol/_/zhes brjod la slob ma gcig gtso bor byas te/_bu tshur theg pa chen po la/_/gsang sngags spyod pa'i tshul 'byung ba'i/_/
[\[221b\]]
[\[221b.1\]]khyod ni tshul chen snod yin pas/_/khyod la yang dag bshad par bya/_/dus gsum sangs rgyas yang dag rnams/_/sku gsung thugs kyi rdo rje can/_/dbyer med gsang sngags nus mthu yis/_/mnyam med yang dag ye shes thob/_/gsang sngags sbyor ba mnyam med
[\[221b.2\]]pas/_/bdud kyi sde ni 'jigs ster ba/_/gang gis stobs chen gyis bcom nas/_/shAkya seng ge la sogs mchog_/'jig rten bsam pa mkhyen pa yin/_/'khor lo bskor nas mya ngan 'das/_/de phyir bu khyod blo gros 'di/_/gyis shig thams cad mkhyen thob
[\[221b.3\]]phyir/_/zhes brjod la don blang ngo /_/de nas yang /_dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la rjes yi rang /_/sangs rgyas byang chub yid kyis gzung /_/zhes pa lan gsum brjod nas/_spyi'i sdom pa
[\[221b.4\]]bzung ba dang rdo rje slob dpon gyi sdom pa blang ba'i phyir/_'khor lo phyir mi ldog pa'i dbang /_/byin cig mgon po bdag brjod kyi/_/'khor lo lha yi de nyid gnyis/_/slob dpon las ni bya ba kun/_/sangs rgyas rnams kyi dam tshig la/_/gsang ba'i sdom pa dam pa
[\[221b.5\]]rnams/_/sems can kun gyi don bya'i phyir/_/rtag par bdag nyid slob dpon gyur/_/de ltar bye brag gi gsol ba btab la/_/de nas sems bskyed par bya ste/_sangs rgyas dang byang chub sems dpa' thams cad bdag la dgongs su gsol/_bdag ming 'di
[\[221b.6\]]zhes bgyi ba dus 'di nas bzung ste/_ji srid byang chub kyi snying po la mchis kyi bar la/_ji ltar dus gsum mgon rnams kyis/_/byang chub tu ni nges mdzad ltar/_/byang chub sems ni bla med pa/_/dam pa bdag gis bskyed par bgyi/_/sangs rgyas rnal 'byor
[\[221b.7\]]sdom pa la/_/tshul khrims kyi ni bslab pa dang /_/dge ba'i chos ni sdud pa dang /_/sems can don byed tshul khrims gsum/_/bdag gis brtan par gzung bar bgyi/_/sangs rgyas chos dang dge 'dun te/_/bla na med pa'i dkon mchog gsum/_/deng
[\[222a\]]
[\[222a.1\]]nas brtsams te gzung bar bgyi/_/rdo rje rigs mchog chen po yi/_/rdo rje dril bu phyag rgya yang /_/yang dag nyid du gzung bar bgyi/_/slob dpon dag kyang gzung bar bgyi/_/rin chen rigs mchog chen po yi/_/dam tshig yid du 'ong ba la/_/nyin re bzhin du dus
[\[222a.2\]]drug tu/_/sbyin pa rnam bzhi rab tu sbyin/_/byang chub chen po las byung ba'i/_/pad+ma'i rigs can dag pa la/_/phyi nang gsang ba theg pa gsum/_/dam pa'i chos ni gzung bar bgyi/_/las kyi rigs mchog chen po yi/_/sdom pa thams cad ldan pa ni/_/yang dag nyid du gzung
[\[222a.3\]]bar bgyi/_/mchod pa'i las kyang ci nus bgyi/_/byang chub sems ni bla med pa/_/dam pa bdag gis bskyed bgyis nas/_/sems can kun gyi don gyi phyir/_/bdag gis sdom pa ma lus gzung /_/ma grol ba rnams dgrol bar bgyi/_/ma bsgral ba rnams bsgral bar
[\[222a.4\]]bgyi/_/dbugs ma phyin pa dbugs dbyung zhing /_/sems can mya ngan 'das la dgod/_/de ltar brjod nas las thams cad pa'i sngags kyis byin gyis brlabs la/_de'i snying ga dang mgrin pa dang spyi bo rnams su rdo rje pad+ma 'khor lo rnams kyi steng du hUM AHoM rnams
[\[222a.5\]]bsams pa/_de rnams brjod cing snying ga dang mgrin pa dang spyi bo rnams su rdo rje dang bcas pa'i dri chu lag pa g.yas pas reg ste/_me tog mgo la bdug spos dang mar me mdun du dri chab thugs la bshos gtsang phyag tu phul nas/_byang chub kyi shing la sogs pa las byas
[\[222a.6\]]pa'i so shing sor bcu gnyis pa me tog dang ldan pa slob ma la sbyin no/_/de nas maN+Dal ba'i ko ba tsam pa'i gru bzhi pa la/_shar ram byang du kha phyogs nas so shing sos bzung la der dor ro/_/de'i shar dang byang dang nub dang lho dang steng dang 'og rnams la rim pa ji lta ba
[\[222a.7\]]bzhin zhi ba dang mngon spyod dang dbang dang rgyas pa dang /_rig pa 'dzin pa dang sa 'og gi dngos grub rnams so/_/maN+Dal gyi phyi rol du song na dngos grub mi 'byung ngo /_/de nas baM las byung ba'i chur bskyed la zhabs bsil sbyin no/_/yang oM hrIHbi shud+d+ha d+harma sarba pA phaM naM
[\[222b\]]
[\[222b.1\]]tsas+ya bi shod+ha ya sarba bi kalpA nA pa nA ya hUM zhes brjod cing dri'i chu khyor ba gsum blud do/_/de nas bsdad pa de la hUM gis byin gyis brlabs pa'i ku sha stan dang /_d+hiHyis byin gyis brlabs pa'i ku sha sngas su byin nas/_de rnams kyi lus dang mnyam pa'i skud pa dmar po sum sgril
[\[222b.2\]]byas pa la hUM gis byin gyis brlabs te las thams cad pa'i sngags bzlas shing mdud pa gsum byas la/_de'i lag pa g.yas pa'i dpung pa'am g.yon pa'i mkhrig ma la btags pa dang /_legs par bsrungs la gzengs bstod pa ni/_'jig rten du ni
[\[222b.3\]]kun mkhyen rnams/_/u dum+WA ra'i me tog bzhin/_/brgya lam na ni res 'ga' zhig_/'byung bar 'gyur ram 'byung mi 'gyur/_/gsang sngags spyod pa'i tshul 'byung ba/_/de bas kyang ni dkon pa ste/_/gang gi mnyam med sems can don/_/mya ngan mi 'da' byed
[\[222b.4\]]par nus/_/bskal pa bye ba du ma ru/_/sdig pa bgyis par gyur pa gang /_/de kun dkyil 'khor 'di 'dra ba/_/mthong bas 'byung bar 'gyur lags na/_/grags pa mtha' yas sngags spyod pa'i/_/tshul la gnas na smos ci 'tshal/_/skyob pa'i gsang sngags bzlas
[\[222b.5\]]na ni/_/go 'phang bla na med par 'gyur/_/gang dag spyod pa mchog 'di la/_/blo gros shin tu mi g.yo ba/_/de dag gi ni ngan 'gro'i rgyu/_/sdug bsngal thams cad rab tu gcod/_/bdag nyid chen po khyed rnams kyis/_/rnyed pa mnyam med di ring rnyed/_/gang phyir rgyal
[\[222b.6\]]ba sras bcas pa/_/bdag nyid chen po kun gyis ni/_/bstan pa 'di la khyed rnams kun/_/yongs su bzung ste skye bzhin pa/_/de phyir khyed rnams theg chen la/_/sang ni rab tu skye bar bya/_/theg pa chen po cher 'byung ba'i/_/lam mchog 'di ni dpal dang ldan/_/khyed rnams
[\[222b.7\]]der ni 'gro bas na/_/rang byung skal ba chen po la/_/'jig rten thams cad mkhyen pa yi/_/de bzhin gshegs pa rnams su 'gyur/_/zhes brjod de bshad la yang dag par bsrungs te/_nang par snga bar rmi lam zlos shig ces brjod nas ku sha dang bcas par seng ge
[\[223a\]]
[\[223a.1\]]ltar nyal du gzhug go/_/de nas rang nyid dkyil 'khor du zhugs la srung ba'i don du las thams cad pa'i sngags bzlas so/_/'di ni slob ma lhag par gnas pa'i cho ga'o//_//de nas nang par snga bar gtor ma btang la dkyil 'khor nas thon pa dang /_/
[\[223a.2\]]slob ma rnams la rmi lam dris te/_ri las lhung ba la sogs pa'i mi dge ba'i rmi lam byung na las thams cad pa'i sngags kyis bsrungs la dkyil 'khor du 'jug pa'i dus su slob mas gsol ba btab pa dang /_'jug pa ni bskor ba byed cing 'khor lo'i gtso bo'i ting nge
[\[223a.3\]]'dzin dang ldan pas/_slob ma gzhug pa'i cho ga bzhin du 'khor lo'i gtso bo slob dpon du bsams la/_des byin pa rnams la phyis bskur ba'i dbang thams cad la rim pa ji lta bar rdo rje slob dpon gyi bya ba byas te rjes gnang thob pa dang /_slob ma gzhug pa'i phyir bden pa'i
[\[223a.4\]]byin rlabs byas te/_chos rnams gzugs brnyan dang mtshungs pa/_/gsal dag dri med rnyog spangs pa'i/_/gzung du med cing brjod bral ba/_/rgyu dang las las byung ba ste/_/de bzhin de nyid las byung ba/_/'di ltar bden pas dkyil 'khor la/_/gzugs brnyan
[\[223a.5\]]gsal bar slob ma rnams/_/sdig pa bral kun thams cad ltos/_/zhes brjod do/_/'di ni rdo rje slob dpon 'jug pa'i cho ga'o//_//de nas lhag gnas byas pa'i slob ma rnams khrus byas te/_dri zhim po la sogs pas lus la bsgos pa dang /_yol ba'i phyi rol du
[\[223a.6\]]rnam par snang mdzad du bskyed nas las thams cad pa'i sngags bzlas shing dar dmar po 'am ser pos/_oM tsak+Shu ban+d+ha bar ma na ya hUM zhes pa'i sngags kyis mig ras bcing ngo /_/A khaM wI ra hUM zhes pa brjod de me tog blangs nas yon dbul lo/_/las thams cad pa'i chus
[\[223a.7\]]bsangs la/_de'i lus yi ge gsum gyis 'od zer du gyur par bsams te/_yi ge gsum brjod cing dkyil 'khor gyi shar du gnas pa de las kyi rdo rjes bzung la/_dkyil 'khor 'jug pa bri ba ni/_/bde chen dga' khyod su yin gyi/_/des brjod pa/_bde chen skal
[\[223b\]]
[\[223b.1\]]bzang bdag lags so/_/de nas oM sarba yo ga tsit+taM u pA da yA mi zhes brjod byang chub tu sems bskyed la me tog dang ldan pa'i rdo rje snying gar bzhag la/_oM su ra te sa ma ya s+t+waM hoHsid+d+hi badzra ya thA su khaM zhes brjod de/_deng khyod de bzhin gshegs pa thams cad kyi byin
[\[223b.2\]]gyis brlabs kyis de bzhin gshegs pa thams cad kyi mchog tu gsang ba'i dkyil 'khor 'di/_dkyil 'khor ma mthong ba rnams dang dad pa dang mi ldan pa rnams la smra bar ma byed cig ces pa dang /_hUM dzaHhUM zhes brjod cing dgug pa ni A khaM bI ra hUM zhes pas yol ba'i
[\[223b.3\]]nang du bcug nas dkyil 'khor gyi shar sgor bzung la/_deng khyod de bzhin gshegs pa thams cad kyi rigs su zhugs pas deng ngas khyod rdo rje ye shes bskyed de/_ye shes bskyed pas khyod kyis de bzhin gshegs pa thams cad kyi dngos grub kyang thob na dngos grub gzhan smos ci
[\[223b.4\]]'tshal/_dkyil 'khor ma mthong ba rnams kyi sngon du smras na dam tshig nyams nas 'bras bu mi 'byung ngo zhes brjod la/_mgor rdo rje bzung la dril bu dkrol zhing /_'di khyod dam tshig rdo rje ste/_/gal te khyod 'di gang dag la/_/smras na mgo bo 'gas par 'gyur/_/de ltar go
[\[223b.5\]]bar byas te snying gar rdo rje bzung la/_oM rdo rje sems dpa' deng khyod kyi/_/snying la yang dag zhugs pa ste/_/gal te tshul 'di smra gyur na/_/de ma thag tu dral te gshegs/_/zhes pa'i bka' byin la/_rnam rgyal bum pa'i steng gi chu blangs la de la sbyin pa ni/_'di ni khyod kyi
[\[223b.6\]]dmyal ba'i chu/_/dam tshig 'das na bsreg par 'gyur/_/dam tshig bsrungs na dngos grub ni/_/rdo rje bdud rtsi'i chu 'dis thob/_/ces brjod de mna' chu blud do/_/deng nas brtsams te khyod kyi phyag na rdo rje nga yin pas ngas khyod la gang bsgo ba de khyod kyis bya dgos so/_/
[\[223b.7\]]gal te khyod kyis nga la brnyas pa byas na 'jigs pa chen po ma spangs par dus byas nas shi nas dmyal bar ltung bar 'gyur ro/_/'di ni dam tshig gi chu sbyin pa'o/_/de nas mtshan nyid thams cad dang ldan pa lhag par gnas pa thob pa'i slob ma skad cig gis
[\[224a\]]
[\[224a.1\]]stong par btang nas/_AHlas 'od dpag med du bskyed la de bzhin gshegs pa thams cad kyis byin gyis rlobs shig_/rdo rje sems dpa' bdag la dbab par gyur cig ces pa brjod du bcug la/_de'i snying gar laM las sa'i dkyil 'khor ser po gru
[\[224a.2\]]bzhi pa rdo rjes mtshan pa'i steng du nyi ma las hUM nag po spyi bor hUM baM las chu'i dkyil 'khor dkar po zlum po bum pas mtshan pa'i steng du zla ba la hUM dkar po/_mgrin par yaM las rlung gi dkyil 'khor nag po gzhu'i dbyibs lta bu ba dan dang bcas pa la/_zla ba'i steng du
[\[224a.3\]]AHdmar po rnams dmigs te/_rkang pa'i 'og tu rlung gi dkyil 'khor gyis sbar ba ni raM las me'i dkyil 'khor dmar po zur gsum pa 'od zer 'phro bzhin pa la gnas pa/_dz+haiM dmar pos slob ma steng du bskyod par bsam pa ni bdug spos kyis bdugs pa dang dril bu
[\[224a.4\]]dkrol bzhin pas/_A be+e sha ya s+t+waM b+ha ya ra ra ra ra/_tsa la ya tsa la ya/_hUM ha dz+hai AHzhes pa'i sngags brjod cing bsam gtan dang ldan pas dbab par bya'o/_/'bebs pa'i dus su de'i lce las AHdmar po bsams te/_smros shig rdo rje bu khyod kye zhes brjod pas des
[\[224a.5\]]dge ba dang mi dge ba nges par smra'o/_/de nas phab pa'i lha rang gi sa bon las bsdus pa slob ma'i mgo la rdo rje bzung ste/_hUM ha A dz+haiM muHzhes pas gshegs su gsol lo/_/'di ni dbab pa'i cho ga'o//_//de nas slob ma dkyil 'khor la kha phyogs te gnas pa la mig sngar
[\[224a.6\]]ci snang dris pa dang /_des smras pa'i kha dog gi bye brag gis dngos grub kyi bye brag shes par byas la bden pa'i byin rlabs bya ba ni/_'di 'dra'i dkyil 'khor 'di nyid la/_/nga yis slob ma gzhug par bya/_/lha rnams rigs ni rim pa yis/_/'di yis dngos grub ji lta
[\[224a.7\]]bar/_/rang gi rigs ni gang yin pa/_/bsod nams ji bzhin de yis thob/_/ji ltar bsod nams bsags pa yis/_/de ltar dkyil 'khor 'di las 'byung /_/zhes pa 'di ni dkyil 'khor la mig ras dang bcas te 'jug pa'i cho ga'o//_//de nas snga ma'i me
[\[224b\]]
[\[224b.1\]]tog gi phreng ba la pra tIts+tsha badzra hoHzhes brjod cing dkyil 'khor la dor te/_re khA lnga'i nang la me tog babs pa'i sa yis de'i rigs shes par bya ba ni gal te/_gtso bo'i smin phrag gam/_mgo bo'am spyi gtsug rnams su phog na phyag rgya chen po dang mig gam kha la sogs pa
[\[224b.2\]]ro stod du phog na mchog dang /_rked par phog na 'bring dang /_ro smad du phog na tha ma'i dngos grub thob pa'o/_/de lta bu la sogs par go bar bya'o/_/'di ni me tog dor ba'i rim pa'o/_/de nas mig gnyis la oM gnyis bsams la/_khyod ni di ring rdor sems kyis/_/mig
[\[224b.3\]]'byed par ni brtson pa ste/_/rdo rje mig ni bla na med/_/khyod kyi mig rnams dbye bar bya/_/zhes brjod la mig ras bshu ba'o/_/de nas/_rdo rje kye khyod dkyil 'khor ltos/_/zhes brjod la dkyil 'khor bstan te slob ma dkyil 'khor du gzhug go/_/phyi nas chu'i dbang
[\[224b.4\]]gi don du bla ma la ji ltar 'byor pa'i yon phul te/_pus mo sa la btsugs nas thal mo sbyar la/_/byang chub rdo rjes sangs rgyas la/_/ji ltar byin pas bsnyen bkur ltar/_/bdag kyang bskyab pa'i don du ni/_/nam mkha' rdor sogs bdag la byin/_/zhes brjod
[\[224b.5\]]la gsol ba gdab pa'o/_/de nas bla mas phyogs bcu'i de bzhin gshegs pa grangs med pa dang /_rig pa'i lha mo rnams yang dag par mchod nas gsol ba btab pas phyag rgya dang bcas pa de rnams chags pa chen pos zhu nas tshangs pa'i bu ga nas zhugs
[\[224b.6\]]te/_/rdo rje'i lam nas thon pa des lha mo'i pad+mar slob ma mi bskyod pa'i gzugs su zhal nas zhugs pa la dbang bskur nas/_yang zhal ras la sogs pa snga ma ltar pad+ma nas phyung ste/_nam mkha' la gshegs pa ni spyan ma la sogs pa'i rig ma dang
[\[224b.7\]]bcas pa rnams kyis bum pa dkar po byang sems kyis gang ba bzung nas/_pad+ma nas phyung ba'i slob ma dbang bskur bar 'dod pa de la gzugs rdo rje ma la sogs pas bkra shis kyi glu len cing dbang bskur bar bsam zhing rnam rgyal la sogs pa'i bum pa
[\[225a\]]
[\[225a.1\]]bsnams nas/_nyung zad re thod pa'am las thams cad pa'i bum par gzung ste/_mi bskyod pa'i rang bzhin bdud rtsi'i chus dbang bskur ba ni/_dbang bskur ba ni rdo rje che/_/khams gsum pa yis phyag byas pa/_/byin cig sangs rgyas thams cad kyi/_/
[\[225a.2\]]gsang ba gsum gyi skye gnas rnams/_/oM AHbadzro da ka a b+hi Shiny+tsa hUM su ra ta s+t+waM a haM zhes brjod cing dbang bskur ro/_/'di ni chu'i dbang bskur ba'i cho ga'o//_//de nas slob ma de nyid rin chen 'byung ldan du bsams la/_gser ram ras la sogs pa las byas pa'i cod pan
[\[225a.3\]]de'i mgo la bzhag ste sngar gyi/_dbang bskur ba ni rdo rje che/_/zhes pa la sogs pa'i tshigs bcad dang /_oM AHbadzra mu ku Ta a b+hi Shiny+tsa hUM zhes brjod do/_/'di ni cod pan gyi dbang bskur ba'i cho ga'o//_//de nas de nyid dang rdo rje gnyis ka 'od dpag med du bsams la/_sangs rgyas kun
[\[225a.4\]]gyi rdor 'chang las/_/kun gyis kyang ni de bzung ltar/_/di ring khyod ni dbang bskur te/_/rdo rje dngos grub bzang thob phyir/_/zhes brjod cing rdo rje snying ga dang /_mgrin pa dang spyi bor bzhag la lag pa g.yas par gtad do/_/'di ni rdo rje'i dbang bskur ba'i cho ga'o//_//de nas
[\[225a.5\]]de nyid dang dril bu gnyis don yod grub par bsams la de'i lag pa g.yon du gtad pa dang /_rdo rje dang dril bu ldan pa'i lag pas 'khyud pa'i phyag rgya bya ste/_oM badzra i d+hi pa ti s+t+waM a b+hi Shiny+tsA mi tiSh+Tha badzra sa ma ya s+t+waM zhes brjod do/_/'di ni dril bu'i dbang bskur ba'i cho
[\[225a.6\]]ga'o//_//de nas de nyid rnam par snang mdzad du bsams la/_spyi bor rdo rje dang dril bu mnyam par bzung la/_oM badzra sa ma ya s+t+waM a b+hi Shiny+tsA mi badzra nA ma a b+hi She ka ta zhes pa dang /_zhe sdang rdo rje sems dpa' la/_/zhes pa la sogs pa'am/_me tog lhung ba'i rigs kyi ming
[\[225a.7\]]gdags shing rnam par snang mdzad kyi rang bzhin du dbang bskur ro/_/'di ni ming gi dbang bskur ba'i cho ga'o//_//bdag gi thugs rje'i gnas yin pas/_/rdo rje slob dpon dbang bdag kye/_/bdag gzhan gnyis ka'i don gyi phyir/_/bdag la khyod kyi bka' drin stsol/_/
[\[225b\]]
[\[225b.1\]]zhes pa bla mas slob ma la gsol ba 'debs su gzhug cing hUM las rdo rje sems dpar bskyed la/_/thog mtha' med pa'i sems dpa' ni/_/rdo rje sems dpa' dga' ba che/_/kun tu bzang po kun bdag nyid/_/rdo rje bsnyems tshul bdag po'i bdag//'di ni de bzhin gshegs
[\[225b.2\]]pa thams cad kyi sngon du 'gro ba'i de kho nar bshad de rdo rje'i dam tshig go/_/de nas yi ge aHlas dril bur bskyed la/_/'di ni sangs rgyas thams cad kyi/_/dril bu'i dbang gis rjes 'gror bshad/_/khyod kyis kyang ni rtag tu bcang /_/byang chub mchog tu rgyal ba
[\[225b.3\]]bzhed/_/de ltar brjod cing de kho nas blang ngo /_/de nas slob mas 'di ltar brjod cing /_/srid pa ngo bo nyid kyis dag_/ngo bo nyid kyis dngos byas pa/_/rang bzhin dag pa'i sems dpa' ni/_/srid pa dam pa byed par 'gyur/_/des dkrol bar bya'o/_/'di ni dril bu'i dam tshig
[\[225b.4\]]go/_/de nas/_phyag rgya'i dam tshig bshad bya ste/_/yid kyi rang bzhin brtan byas la/_/lus kyang thams cad brtan byas pas/_/de ni phyag rgyar bshad pa'o/_/de ltar ye shes phyag rgya byin gyis brlabs pas/_'dod pa thams cad la nye bar longs spyod pa dang /_dngos
[\[225b.5\]]grub thams cad grub par gyur cig par mos la/_ye shes kyi phyag rgya dang kha sbyor gyi rim par byin gyis brlabs te/_'khyud pa'i tshul dbyer med par bya ba ni phyag rgya'i dam tshig ste/_'di ni dam tshig gsum gyi cho ga'o//_//de nas dam tshig gsum blang ba de nyid rdo rje
[\[225b.6\]]sems dpa'i dbang bskur bar bsams la/_chu'i dbang gi skabs su bshad pa'i cho ga brjod nas/_oM AHsarba ta thA ga ta a b+hi She ka ta sa ma ya shri ye hUM swA hA zhes brjod cing dgug go/_/de nas mi bskyod pa dbu la bsams te/_oM su pra tiSh+Tha badzre swA hA zhes
[\[225b.7\]]pa'i sngags kyis byin gyis brlabs la/_de la me tog la sogs pa dbul lo/_/de nas bsdus la dkyil 'khor gyi de nyid dang rnam par dag par bshad do/_/dkyil 'khor gyi ni pad+mar bshad/_/yid kyi dkyil 'khor ngo mtshar che/_/gzhal yas khang ni shes pa ste/_/
[\[226a\]]
[\[226a.1\]]sems kyi yar la langs phyir ro/_/phung po lnga po bsdus pa yis/_/sangs rgyas lnga ru rab tu bsgrags/_/zhes pa la sogs pa slob dpon gyi rim pa'o/_/de nas dpal nag po chen po'i snying po'i sngags gsum mam brgya rtsa brgyad bzlas la/_nga yis byin pa'i
[\[226a.2\]]bcom ldan 'das/_/'di la nye bar gnas par gyis/_/zhes brjod la sbyin no/_/slob mas kyang 'di ltar brjod do/_/nga yis blang bya rje btsun kyi/_/bdag la nye bar gnas gyur cig_/ces pa lan gsum brjod de blang ba sngags kyi rjes gnang ngo /_/de nas gser ram dngul las
[\[226a.3\]]byas pa'i snod du mar dang sbrang rtsi'i mig sman bzung la/_gser gyi thur mas slob ma'i mig la braM bsams te/_oM badzra nai tra a pa ha ra pa Ta laM hrIHzhes brjod cing dbye'o/_/'di ni mig sman gyi rim pa'o/_/de nas aHbrjod cing me long bzung nas slob ma la bstan pa ni/_chos
[\[226a.4\]]rnams gzugs brnyan lta bu ste/_/dag cing gsal la 'dres pa med/_/gzung du med cing brjod du med/_/rgyu dang las las kun tu 'byung /_/me long lta bur rdor sems khyod/_/dag cing gsal la 'dres med par/_/sangs rgyas kun gyi rje bo de/_/bu khyod snying la yang dag gnas/_/
[\[226a.5\]]ngo bo nyid kyi gnas med par/_/de ltar chos 'di shes gyis la/_/sems can don ni mnyam med gyis/_/skyob pa'i thugs las byung ba'o/_/zhes brjod pa ni me long gi dbang bskur ba'o/_/de nas yi ge hoHlas gzhur bskyed la de nyid gtad pa ni/_de bzhin gshegs pa thams cad
[\[226a.6\]]la/_/'di yis bde ba bskyed par gyis/_/zhes pas so/_/slob mas kyang ni brjod pa/_/de bzhin gshegs pa thams cad phyir/_/de yis bde ba bskyed par bgyi/_/zhes pa dang bcas pas bgegs thams cad la bsnun par bsam zhing phyogs bzhi dang steng dang 'og tu mda' dang
[\[226a.7\]]bcas pas bsnun no/_/'di ni mda' gzhus bsnun pa'i rim pa'o/_/de nas yol ba la sogs par dben par byas la/_gzhon nu ma dam tshig dang ldan pa'i phyag rgya gsang ba'i dbang gi don du bla ma la phul la/_slob mas thal mo sbyar te bla ma rdo rje 'dzin par bsams
[\[226b\]]
[\[226b.1\]]la/_/khyod kyi zhabs kyi bka' drin gyis/_/bdag gis bla med byed pa thob/_/de phyir gsang ba'i dbang bskur la/_/mgon po nyid kyis gzung du gsol/_/zhes pa brjod la gsol ba gdab pa'o/_/de nas bla mas gtso bo'i nga rgyal byas la/_des lha mo'i gzugs su bskyed nas rdo rje
[\[226b.2\]]dang pad+ma byin gyis brlabs pa sngon du song bas snyoms par zhugs te/_lhan cig skyes pa brtan par byas nas/_mthe bong dang srin lag gis byang sems bzung ste gsung rdo rje'i gzugs su slob ma'i khar dbab po/_/de nas kyang kye ma bde'o zhes brjod la btung ngo /_/de nas
[\[226b.3\]]phyag rgya langs te pad+ma'i bcud kyi thig le de'i khar dbab po/_/des kyang de ltar btung bar bya'o/_/'di ni gsang ba'i dam tshig gi cho ga'o//_//de nas de nyid dam gzhan dam tshig dang sdom pa gzugs dang lang tsho dang ldan pa btsal la/_byang chub rdo rjes sangs rgyas
[\[226b.4\]]la/_/zhes pa la sogs pas slob mas gsol ba btab pa la/_/'di ni khyod kyis gang 'dod bzung /_/sangs rgyas rab brtags brten pa ste/_/'khor lo'i rim pa rab sbyor bas/_/rdo rje'i lus gnas byang sems de/_/nor bu gnas la sems pa'o/_/bde ba dam pa'i
[\[226b.5\]]dam tshig myong /_/zhes brjod la gtad do/_/des kyang gur gum la sogs pa'i dri yis byugs te gos spangs nas pad+ma bstan cing /_/kye ma nga yi pad+ma la/_/bde ba thams cad dang ldan pa/_/gang gis cho gas brten pa yis/_/de ni nga la gnas pas na/_/pad+ma
[\[226b.6\]]la ni ji bzhin spyod/_/sangs rgyas rnams ni mchod sogs phyir/_/bde chen rgyal po'i bdag nyid ni/_/gang zhig 'di las dus kun bstan/_/b+hany+dza mo k+Sha hoHzhes brjod do/_/des kyang rang dang phyag rgya gnyis lha dang lha mor bskyed la/_hUM gnyis las pad+ma dang rdo rje gnyis
[\[226b.7\]]so/_/ge sar dang bum pa gnyis AHdang oM las so/_/rdo rje'i bu gar phaT ser po bsams te/_rdo rje dbyibs kyi dbang phyug rtsa/_/g.yon gyi b+ha ga'i g.yon na gnas/_/mdzub mo cung zad bskyed par bya/_/shes nas de ni bla tshig blang /_/oM sarba ta thA ga ta a nu rA ga
[\[227a\]]
[\[227a.1\]]Na badzra swa b+hA ba At+ma ko\u0f85haM zhes pas bde ba'i don du'o/_/shes rab dang sbyar dpal dang bcas/_/de nyid yang dag mtshon par byed/_/rdo rje'i lus gnas byang sems te/_/nor bur gnas la sems pa'o/_/de ltar bsam zhing yang dag par bzung nas dkyil
[\[227a.2\]]'khor gyis btang ba pad+ma nas lces blangs la de kho nar bltas te/_dam tshig gi rang bzhin du btung bar bya'o/_/'di ni shes rab ye shes kyi dbang gi cho ga'o//_//de nas tshig dbang bzhi pa byin pa dang /_shes rab ye shes kyi dus su byang chub sems kyi myu gu skyes pa des bsgoms pas
[\[227a.3\]]sgrib pa dang bral ba ni chos thams cad bsam du med pa phyag rgya chen po'i sku rdo rje 'dzin pa chen po'i rang bzhin ni dbang bzhi pa'i sku'i ngo bo'o/_/'di ni dbang bzhi pa'i cho ga'o//_//de nas de'i lag pa slob ma'i lag par gtad la/_de phyir sangs rgyas dngos bya ste/_/thabs gzhan gyis ni
[\[227a.4\]]sangs rgyas med/_/'gro ba 'di yis dag byed pas/_/de phyir rnam par sbyor ba 'di/_/khyod kyis nam yang 'bral ma byed/_/'di de sangs rgyas thams cad kyi/_/rig pa'i brtul zhugs bla med pas/_/rmongs pas rim 'di 'gal byed na/_/dngos grub dam pa de la med/_/ces
[\[227a.5\]]brjod pa 'di ni rig pa brtul zhugs sbyin pa'i cho ga'o//_//de nas slob ma rdo rje sems dpar bskyed pa de/_/'di ni sangs rgyas thams cad bsdus/_/rdo rje sems dpa'i phyag na gnas/_/khyod kyis kyang ni rgyun bzung na/_/phyag na rdo rje'i brtul zhugs brtan/_/zhes pa dang /_oM sarba ta
[\[227a.6\]]thA ga ta sid+d+hi badzra sa ma ya tiSh+Tha e Sha s+t+waM d+hA ra ya mi/_badzra satwa hIHhi hi hi hi hUM zhes brjod cing blang ba 'di ni rdo rje'i brtul zhugs sbyin pa'i cho ga'o//_//de nas snying po'i sngags kyis kha T+wAM ga dang /_Da ma ru dang /_thod pa la sogs pa rnams la [(]len [,]lan [)]gsum bzlas te/_kha T+wAM Da ma ru thod pa
[\[227a.7\]]rnams/_/rdor sems phyag rgya 'di yin pas/_/gtad pas 'di bzung dpa' bo kye/_/phyi dang nang du brtan gyur cig_/ces pa brjod cing bzung ba dang /_rnal 'byor gyi bye brag gis phyag mtshan gyi bye brag dang /_'khor lo la sogs pa'i rgyan rnams kyang sbyin no/_/'di ni spyod pa'i
[\[227b\]]
[\[227b.1\]]brtul zhugs sbyin pa'i cho ga'o//_//de nas de bzhin gshegs pa'i spyod pa byas la lag pa g.yon pas snying gar chos gos kyi mtha' ma bzung ste g.yas pa mi 'jigs pa'i phyag rgya byas nas/_'khor ba yang dag gzhom pa'i phyir/_/ngan 'gro'i gnas nas bton nas ni/_/de
[\[227b.2\]]bzhin gshegs pa rdor sems su/_/'dir ni khyod la ngas lung bstan/_/he a mo ka badzra ta thA ga te sid+h+ya sa ma ya s+t+waM b+hur+b+hu wa swaHzhes pa'i sngags dang bcas pas lung bstan pa ste/_me tog gar bab pa'i de bzhin gshegs pa'i sku la de ltar lung bstan pa ni/_de bzhin
[\[227b.3\]]gshegs pa thams cad kyis yang dag par rdzogs pa'i sangs rgyas su lung bstan pa de ltar dad pa bskyed do/_/'di ni lung bstan pa'i cho ga'o//_//de nas slob ma la dung dang dril bu dang pusti rnams gtad pa de la/_/deng nas brtsams te mgrin gcig tu/_/kun tu khyab par byas
[\[227b.4\]]nas ni/_/chos kyi dung ni bla med pa'i/_/'khor lo chen po bskor bar bgyi/_/zhes brjod cing spyi'i rjes su gnang ba byin la/_lhag pa'i rjes gnang sbyin pa'i phyir rim pa bzhin du rnam par snang mdzad la sogs par slob ma bskyed la/_'jig rten khams rnams thams cad kyi/_/
[\[227b.5\]]sems can kun la phan phyir du/_/ji ltar 'dul bas de rnams la/_/chos kyi 'khor lo bskor bar gyis/_/zhes pa chos kyi gnas su rdo rje dang rin po che dang pad+ma dang las rnams bcug la len lngas rjes gnang sbyin no/_/'di ni rjes su gnang ba'i cho ga'o//_//phyi nas yang /_
[\[227b.6\]]mgo la gdugs ni phub byas la/_/g.yas nas bskor ba byas pa dang /_/sgo ru thal sbyar 'dug nas ni/_/gdugs phub nas ni rjes brjod bya/_/'di rtogs pa yi slob ma yis/_/rgyud 'dzin par ni gyur pa'o/_/zhes pa dang /_de nas slob ma'i sems la gnas par
[\[227b.7\]]brjod pa/_deng nas dkyil 'khor slob dpon gyur/_/khyod kyis sngags rgyud gzung bar gyis/_/sangs rgyas byang chub sems rnams dang /_/lha rnams kyang ni mnyes par 'gyur/_/zhes pa la sogs pa ni dbugs dbyung ba'i cho ga'o/_/de nas dbang bskur ba dang
[\[228a\]]
[\[228a.1\]]dbugs dbyung ba thob pas gzengs bstod pa des 'di ltar/_di ring bdag ni 'bras bcas srog ldan bskyed/_bdag ni byang chub sems ldan bskyed/_/di ring sangs rgyas rigs su bskyed/_/di ring sangs rgyas sras su skyes/_/zhes brjod la/_bla ma la gus
[\[228a.2\]]pas glang po che dang /_rta dang /_rin po che dang /_gser dang /_dngul dang /_gos dang /_rgyan dang /_ba lang dang /_ma he dang /_g.yog po dang /_g.yog mo dang /_'dod pa byed pa yid du 'ong ba'i bu dang chung ma la sogs pa ji ltar 'byor pa rnams dbul ba ni yon dbul ba'i cho ga'o//_//gzhan yang /_/
[\[228a.3\]]sbyin sreg med na yang dag dngos grub bsgrubs kyang 'grub par mi 'gyur bas/_zhi dang rgyas sogs sgrub pa'i don du/_sbyin sreg sngon du 'gro bar bshad do zhes pa bshad pas sbyin sreg bya bar bstan pas/_yang /_sems can dbye na grangs med kyang /_/rigs kyi dbye na lnga ru bshad/_/
[\[228a.4\]]las kyi dbye bas bzhi ru 'dod/_/'di ltar thab khung 'dir nges par/_/rje btsun gyis ni de ltar gsungs/_/zhes pa dang /_rdo rje khro bo gsang ba mnyam par sbyor ba'i rgyud las kyang /_las kyi dbye bas thab khung brgya dang bcu gsungs pa las/_zhi ba la zlum po/_rgyas pa la gru bzhi/_
[\[228a.5\]]dbang la rdo rje'i rnam pa/_mngon spyod la zur gsum bya ba la sogs pa dang /_yang zhi ba zur gsum/_mngon spyod zur gsum mam zla ba phyed pa zhes bshad pa dang /_dpal dus 'khor las/_zhi ba la gzhu'i rnam pa rgyar khru phyed pa zhes pa dang /_dpal sangs rgyas thod pa'i rgyud du/_zhi ba la gru bzhi/_rgyas pa
[\[228a.6\]]la zlum po/_dbang la zur gsum/_mngon spyod la zla ba phyed pa'i rnam pa rgya dang 'phangs su khru gang ngo zhes bshad pas de'i phyir zhi ba la sogs pa'i thab khung rnams so so rim pa ltar dbyibs dang /_kha dog dang /_mtshan ma gdab pa'i rim pa dang /_sa gzhi dang /_phyogs kyi bye brag
[\[228a.7\]]dang /_/sbyin sreg gi dus kyi bye brag la sogs pa rgyud gzhan du bshad pa ltar 'dir yang go bar bya'o/_/gang zhig sems shin tu brtan pa'i rnal 'byor gyis snang ba dang stong pa ro gcig pa sgyu ma ltar thams cad bsams na/_'di thams cad kyi gang 'dod pa thob pa'i rgyur
[\[228b\]]
[\[228b.1\]]'gyur ro/_/des dgongs pa de lta bus gdul bya gang la mos pa rnams kyi don du de dag thams cad go bar bya ste/_gdams ngag ltar thab khung gi mtshan nyid la sogs pa sbyin sreg gi cho ga bshad pa ltar go bar bya zhing 'dir yang go bar byas la sbyin sreg bya'o/_/'di ni sbyin sreg
[\[228b.2\]]gi cho gar bshad pa go bar bya ba'i cho ga'o//_//de nas bdag nyid kyis dkyil 'khor mchod la/_slob ma la sogs pas mchod de tshogs 'khor byas pa dang /_slob ma las ni yon blang bya/_/des kyang gus pas dbul ba ni/_/rin chen yid 'ong dpal mo dang /_/rang lus dang ni sa
[\[228b.3\]]gzhi dang /_/de la sogs pa gzhan yang dbul/_/bla ma ji ltar mnyes par byas/_/bla ma mnyes las dngos grub 'byung /_/thub pas de las gzhan med bshad/_/de phyir bsod nams cis mi phyed/_/brtul zhugs brnyes par bya phyir ro/_/bla med byed pa'i slob dpon de
[\[228b.4\]]rdo rje sems dpar rab mchog sems/_/de ltar sems dpas phyi nas gtor ma byin pa dang /_'khor lo la phyag byas te/_ar+g+haM la sogs pas mchod la/_dge ba'i rtsa ba bsngos par byas nas bzod gsol byas te/_oM dang bcas pa'i gshegs su gsol ba'i tshig la oM
[\[228b.5\]]AHhUM badzra muHzhes pa dang ldan pas ye shes kyi 'khor lo gshegs su gsol nas/_lag pa'i rdo rjes gtso bo la thug pa'i bar du gzhig par bya'o/_/de nas rdul tshon bum par blugs te mchod pa chen po dang stabs cig tu khyer la chu bo la sogs par dor bar bya'o/_/de
[\[228b.6\]]nas thams cad slob dpon gyis/_/des phul yo byad bsdus byas te/_/nye bar longs ni spyad bya'o/_/slob ma sogs la cung zad min/_/sa gter gzhug dang rab tu gnas/_/sbyin sreg dkyil 'khor bzhes rnams yon/_/de rnams thams cad slob dpon dang /_/
[\[228b.7\]]zhes pa rdo rje 'dzin gyis gsungs/_/zhes so/_/de nas slob dpon dang /_las kyi rdo rje dang rnal 'byor ma rnams la gos la sogs pas mnyes par bya'o/_/dge 'dun la chos ston dang rnal 'byor ma la tshogs 'khor dang /_sdug phongs la bza' ba sbyin no/_/'di ni
[\[229a\]]
[\[229a.1\]]dkyil 'khor gshegs pa la sogs pa'i cho ga'o//_//de nas 'dir thog ma dang bar dang tha ma rnams kyis bgegs nye bar zhi bar bya ba la gtor ma bya bar 'dod pa'i dpal nag po chen po'i rnal 'byor dang ldan pa'i sngags pas/_rang gi sa bon gyi 'od zer gyis
[\[229a.2\]]dkyil 'khor gyi 'khor lo dbang po la sogs pa dang /_klu rnams dang /_sems can gzhan dag rnams kyang spyan drangs te/_skad cig gis dpal nag po chen po'i dkyil 'khor gyi 'khor lor bsams la/_mdun du zan dang sran chen dang nya sha dang chang la sogs pa'am/_yang
[\[229a.3\]]na chu dang zan tsam gyis snod bkang la/_yaM dang raM dang a rnams las rlung dang me dang mi mgo'i sgyed pu thod pa dang bcas par bskyed do/_/der bdud rtsi lnga dang sgron ma lnga rnams bum pa la sogs pa'i sa bon rnams kyis byin gyis brlab pa ni/_rlung g.yos pas me sbar/_me'i drod kyis
[\[229a.4\]]yi ge la sogs pa zhu/_zhu ba'i rlangs pas hUM byung /_de las rdo rjes mtshan pa'i kha T+wAM gar lan gsum du bskyed cing zhu ba las bdud rtsir byin gyis brlab pa ni steng du zla ba la gnas pa'i yi ge gsum bsams te de nyid kyis gtor ma byin gyis brlabs la/_oM haHka ha ma la ni mu kha pra
[\[229a.5\]]sA d+ha ya/_pra sA d+hA ya/_ma hA kA la bud+d+ha dz+nya pra hi to si/_mA ra ya mA ra ya/_kA ra ya kA ra ya/_sarba duSh+Ta pra duSh+TA na/_gr-ih+Na gr-ih+Na/_mA ra mA ra/_kha kha khA hi khA hi/_sI g+h+raM/_da ha da ha/_pa tsa pa tsa/_hu re hu re/_maM raM hUM phaT i daM laM gra ha gra ha shrI swA hA zhes pa'i sngags kyis dbul lo/_/de yang de
[\[229a.6\]]rnams kyi lce hUM las rdo rje rtse gcig par bsams pa'i sbu gu nas drangs te bdud rtsi myangs pas bde ba chen po nyams su myong bar byas la/_zhal bsil la sogs pas yang dag par mchod nas/_brtson 'grus dang ldan pas bya ba sgrub bo/_/des 'dod pa'i don la gsol ba gdab/_/
[\[229a.7\]]bzod gsol byas pa dang oM AHhUM badzra muHzhes brjod pas gshegs su gsol lo/_/'di ni gtor ma'i cho ga'o//_//nga rgyal bya phyir ma yin rang 'dod phyir ma yin/_/gus ldan rnams kyi phyir ni nga yis 'di byas pa/_/de rnams nyid kyis 'khrul pa med par shes don du/_/
[\[229b\]]
[\[229b.1\]]cho ga'i rim pas dkyil 'khor bzhengs phyir byas pa'o/_/rtogs pa chung zhing blo dman gyur kyang don bsdus 'dis/_/rnal 'byor ma yis dngos grub mchog tu ster byed pa/_/rgyun du mchog tu bde ba bzang ster bdag nyid kyis/_/gsol gdab phyir dang snying rje can rnams bde
[\[229b.2\]]sbyor phyir/_/dpal ldan nag chen mgon po yi/_/dkyil 'khor bzhengs pa'i cho ga 'di/_/byas pa'i dge ba'i rtsa ba yis/_/'jig rten rdor 'dzin thob gyur cig_/dpal nag po chen po'i dkyil 'khor gyi cho ga dngos grub rin chen 'byung gnas zhes bya ba/_paN+Di ta chen po
[\[229b.3\]]sa man+ta shrIs mdzad pa rdzogs so//_//paN+Di ta de nyid dang /_lo tsA ba dge slong chos rab kyis bsgyur te gtan la phab pa'o//[ {D1755}]@##/_/rgya gar skad du/_dz+nyA nA g+na dz+wA la ho ma bi d+hi nA ma/_bod skad du/_ye shes kyi me sbar ba zhes bya ba'i sbyin sreg gi cho
[\[229b.4\]]ga_/dpal nag po chen po la phyag 'tshal lo/_/gang zhig dran pa'i skad cig gis/_/'gro rnams 'jigs byed 'dod chags sogs/_/bud shing sreg pa'i nag po che/_/ye shes me chen la phyag 'tshal/_/gsal la ma tshang med bsdus pa'i/_/yang dag rim bzhin bri 'dod
[\[229b.5\]]pas/_/ye shes me sbyor zhes brjod pa'i/_/sbyin sreg cho ga bshad par bya/_/de la cho ga 'di ni nyi ma bzang po la dpal nag po chen po'i rnal 'byor dang ldan pas sngon du gtor ma byin la/_lag pa g.yas pa kha sbub ste brkyang nas rang gis sngags brgya rtsa brgyad bzlas pa ni kun
[\[229b.6\]]rdzob yang dag par bya ba'i thabs so/_/yang na stong pa nyid kyis so/_/yang na thab khung thams cad bca' ba'i don du sbyang ba'i bye brag dngos grub rin chen 'byung gnas su bshad pa'i cho ga ltar rgyas par sa sbyang ba la sogs pa byas la/_sa bdag klu'i lto ba'i kha phyogs su
[\[229b.7\]]thab khung rnams bca' bar bya ste/_de rnams las zhi ba la sa gzhi dkar la snum pa rgyar khru gang zlum po'o/_/dbus su rdo rje rtse lnga pas mtshan pa/_thab kyi steng du kha khyer la 'phang dang rgyar sor bzhi pa'o/_/kha dog dkar pos byug me tog dkar pos chal par byas te brgyan no/_/
[\[230a\]]
[\[230a.1\]]rgyas pa la sa gzhi ser la snum pa rgyar khru do zur brgyad pa rin po che lta bu/_dbus su rdo rjes mtshan pa'i rin po che'o/_/thab kyi steng du kha khyer la 'phang dang rgyar sor brgyad pa kha dog ser pos byug_/me tog ser pos chal bar byas te brgyan no/_/dbang la sa gzhi dmar la
[\[230a.2\]]'jam par chos 'byung lta bu rdo rjes mtshan pa la sogs pa zhi ba dang mtshungs pa la kha dog dmar pos byug_/me tog dmar pos chal par dgram mo/_/mngon spyod la sa gzhi ral ba dang tsha sgo can dang rtsub la gnag par rgyar khru gang gru bzhi pa'i dbus su pad+ma gnas pa'i steng du khro bo'i rdo rjes mtshan
[\[230a.3\]]pa dgod/_thab khung gi steng kha khyer la 'phang dang rgyar sor bzhi pa phyir kha bltas pa la khro bo'i rdo rjes spras pa'o/_/sa nag po dang dur khrod kyi thal ba dang /_bong bu dang rnga mo'i sbangs la sogs pa dang bdud rtsi lnga dang ldan pa'i chu yis byugs la/_dri med pa dang dri mi zhim pa'i me tog sngon
[\[230a.4\]]po'am nag po'am so ba'am nas kyis bskor bas chal par dgram mo/_/'bar ba'i phreng bas bskor ba'i 'jigs par byed pa dang bcas pa mi'i tshil la sogs pa'i mar mes brgyan pa'o/_/yang na rdul tshon tsam la brten no/_/'di ni thab khung gi mtshan nyid bstan pa'o//_//shing pA
[\[230a.5\]]la sha'am u dum+bA ra la sogs pa 'o ma can gyi steng gi yal ga gsar pa sor bcu gnyis pa mnyam par bcad pa sbom phra mthe'u chung tsam la sbrang rtsi dang 'o ma dang mar la sbags pa'i yam shing 'dab ma gnyis dang ldan pa/_rtse mo gcig pa ming med dang /_mthe bong gis bzung la
[\[230a.6\]]bsnun no/_/rul pa dang yon po dang phra ba la sogs pa spang ngo /_/ku sha til mar la sbags pa dang /'bras sA lu'i zan dang /_'o ma dang /_nas dang /_til dang /_zho dang /_pri yang ku dang /_tsan+dan dang /_dUr ba dang /_shing dri zhim po'i khu ba dang /_me tog dang /_'bras yos dang
[\[230a.7\]]'bras bu skyur po can gyi lo ma rtse mo gnyis ka sbrang dang 'o ma la sbags la/_ji lta ba bzhin du zhi ba'i sbyin sreg bya'o/_/'dir yang sngon gyi shing rked pa nas skyes pa'i yal ga sbom phra chang par shong pa khru re ba zho dang 'o mar sbags pa'i yam shing dang /_'bras zho dang me tog brgya pa
[\[230b\]]
[\[230b.1\]]zho dang sbags pa dang /_bo li'i 'bras bu dang /_'bras sA lu dang /_pad+ma ge sar dang /_nA ga ge sar dang /_kar+Ni ka dang /_'bru sna tshogs rnams kyis rgyas pa la'o/_/zhi ba'i skabs su bshad pa'i shing yon tan dang ldan pa lo ma can sor lnga pa'am/_pri yang ku'am/_tsam pa ka'i
[\[230b.2\]]ge sar la sogs pas yam shing ngo /_/me tog dang 'bras bu dmar la skyur ba rnams kyis dbang la'o/_/shing ro tsha ba dang /_kha ba dang /_tsher ma dang ldan pa rnams sam/_ro bsregs pa'i shing gses pa sor bcu pa rtsa ba'i phyogs nas bzung ste/_dug dang khrag dang
[\[230b.3\]]til gyis sbags pa rtse mo rno ba dang ldan pa yam shing ngo /_/yungs kar dang /_tsha ba'i mar dang /_khrag dang /_tshwa dang /_ske tshe dang /_nim pa'i lo ma dang /_ro bsregs pa'i thal ba dang /_rkang rjes kyi sa dang /_bong bu dang /_rnga mo la sogs pa'i sbangs dang /_khyi'i zhag dang /_bya rog
[\[230b.4\]]la sogs pa'i sgro dang /_skra dang /_dri chen dang /_dri chu dang /_tsher ma dang /_rus pa'i phye ma la sogs pa gang rnyed pa rnams la/_dug dang khrag dang /_tshwa rnams sbags pas sam/_yang na thal ba dang sol ba dang phub ma la sogs pa rnams la bsgrub bya'i gzugs brnyan
[\[230b.5\]]byas te dug la sogs pas sbags pas rkang pa g.yon pa'i mthe'u chung nas rim gyis mtshon rnon pos bcad cing bsnun pa ni gsad pa'i sbyin sreg go/_/'di ni rdzas kyi mtshan nyid bstan pa'o/_/sbyin sreg gi shing srog chags med pa thab khung bas cung zad dma' ba'am/_/
[\[230b.6\]]bas mtha'i lci ba zhi ba la'o/_/sngon du gsungs pa'i shing 'bras bu dang bcas pa rgyas pa la'o/_/nim pa'am shing ro skyur ba'am/_shing gzhan me tog dang ldan pa rnams dbang la'o/_/shing ro tshe ba dang /_kha ba dang /_tsher ma dang ldan pa dang /_dri mi zhim pa dang /_dri med
[\[230b.7\]]pa dang /_dur khrod nas byung ba rnams gang rung ngam/_bong bu dang rnga mo la sogs pa'i sbangs skam po rnams mngon spyod la'o/_/'di ni bud shing gi mtshan nyid bstan pa'o/_/gser ram zangs sam mchod sbyin gyi shing las dgang gzar bya ste/_de'i yu ba ni skyes bu tshad
[\[231a\]]
[\[231a.1\]]dang ldan pa'i sor nyi shu rtsa bzhi pa'o/_/rdo rje la sogs pa dang stabs cig longs spyod du mi btub pa'o/_/steng gi cha pad+ma'i 'dab ma'i rnam pa can srid du sor brgyad pa shin tu mdzes pa la cha'i smad sor bzhi lham pa zabs su sor gnyis dang ldan pa'o/_/nang du
[\[231a.2\]]rdo rje rtse gsum pa'am rtse lnga pas brgyan pa/_bcud khung mtheb chung lto gang ba/_de steng rdo rje rtse lnga pas spras pa/_yu ba'i 'og gi cha rin po che rdo rjes brgyan pa'o/_/blugs gzar gyi yu ba'i 'og cha la yang de ltar go bar bya'o/_/rgya sngar dang mtshungs so/_/yu ba dag dgang
[\[231a.3\]]gzar srid du mnyam pa la phyed kyis phra ba kha la rgyar sor gnyis pa pad+ma'i 'dab ma lta bu'o/_/zabs su sor gcig dang ldan pa la rdo rje rtse lnga pa dgod do/_/dgang gzar dang blugs gzar med na lag pas dgang blugs dbul bar bya'o/_/'di ni dgang gzar dang blugs gzar gyi
[\[231a.4\]]mtshan nyid bstan pa'o/_/de nas khrus byas la gos gtsang ma dang rgyan dkar po btags nas dpal nag po chen po'i rnal 'byor dang ldan pas ngag bcad la/_bde ba'i stan gyi steng du pad+ma'i skyil mo krung bcas te/_dkar po'i tshes gcig gi nub mo srod kyi dus su kha shar du
[\[231a.5\]]bltas nas bsgrub bya dmigs te zhi ba'i bsam pa dang ldan pas zhi ba'i las bya'o/_/de ltar gos la sogs pa gong las kha dog gi dbye bas shes par byas la/_tshes bco lnga'i snga dro'i dus su lho ru bltas nas stan bzang por bsdad de/_'phang mtho ba'i bsam pa dang
[\[231a.6\]]ldan pas rgyas pa'i las bya'o/_/de ltar gos dmar po la sogs pa snga ma ltar byas la tshes brgyad kyi nam phyed kyi dus su nub tu bltas nas stan mthon po'i steng du rdo rje'i skyil mo krung gis bsdad de/_chags pa'i bsam pa dang ldan pas dbang gi las bya'o/_/de ltar
[\[231a.7\]]gos nag po la khrag gis spras pa dang /_rgyan nag po gdags/_nag po'i dus gnyis gang rung cig gis nyi ma phyed dam nam phyed kyi dus su byang du kha bltas nas/_stan spangs te mkhrang pa'i steng du bsgrub bya'i snying gar tsog tsog por gnas la/_shin tu khro ba'i bsam pa dang ldan
[\[231b\]]
[\[231b.1\]]pas so/_/mig bgrad khro gnyer bcas te/_dkon mchog gsum la bya ba ma yin pa byed pa rnams thugs rje chen pos gsad pa'i don du bsgrub bya'i snying ga na gnas pa'i bsrung ba rnams hUM las spros pa'i rdo rje'i lcags kyus bkug nas rang gi sa bon la bstim/_kho rang gi lha
[\[231b.2\]]thams cad kyis kyang dor bar bsam mo/_/bsgrub bya'i sdig pa dang phral te sangs rgyas kyi zhing du bsgral bar 'dod pas mngon spyod kyi las bya'o/_/'di ni sgrub pa po'i mtshan nyid bstan pa'o/_/gser dang dngul dang rdo dang zangs dang shing dang sa rnams la dung gi dbyibs su
[\[231b.3\]]byas pa la'am/_dung ngam sho ma'i snod du yon chab la sogs pa'i snod do/_/nas dang /_'o ma dang /_me tog dkar po dang /_til dang /_ku sha dang /_'bras yos rnams dang /_dri chab dang /_bdud rtsi lnga dang ldan pa rnams blugs nas rang 'dod pa'i lha'i sngags la swA hA sbyar ba
[\[231b.4\]]lan brgya bzlas pas zhi ba la'o/_/de ltar zho dang me tog ser po dang dri chab kha dog gis shes par bya/_gzhan gong dang 'dra/_oM btags pas rgyas pa la'o/_/me tog dmar po dang dri chab la sogs pa gong dang 'dra/_hoHbtags pas dbang la'o/_/gyo mo dang 'dag
[\[231b.5\]]pa'i snod la sogs par khrag dang lci ba dang ba lang gi gcin dang me tog dang dri kha dog nag po/_dri med pa dri nga ba'i dri chab la sogs pa gong dang 'dra/_phaT btags pas mngon spyod la'o/_/'di ni yon chab la sogs pa'i mtshan nyid bstan pa'o/_/zhi ba dang rgyas pa dang dbang
[\[231b.6\]]rnams kyi dbye bas las thams cad pa'i sngags bzlas la/_las thams cad pa'i chu snod dang yon chab la sogs pa g.yon du'o/_/de rnams kyi sngon du bzed zhal gsum gzhag go/_/bsang gtor gyis bsangs la sbyin sreg gi shing la sogs pa'i rdzas rnams g.yas
[\[231b.7\]]phyogs su gzhag go/_/spros pa la dga' na rnam rgyal gyi bum pa dang /_las thams cad pa'i bum pa'i lhag gnas ni dngos grub rin chen 'byung gnas ltar cho ga bya/_spros pa la mi dga' na slob dpon la la dag gis bum pa gnyis pa mi 'dod do/_/mngon spyod la g.yas
[\[232a\]]
[\[232a.1\]]su yon chab la sogs pa bzhag cing g.yon du rdzas rnams gzhag go/_/'di ni rdzas rnams dgram pa'i mtshan nyid bstan pa'o/_/'o ma can gyi shing las byung ba'i me zhi ba la'o/_/rgyal po dang rgyal rigs kyi khyim nas byung ba'am/_nags las byung ba'am/_rin
[\[232a.2\]]po che las byung ba'am/_dge 'dun gyi tshang mang las byung ba'i me rgyas pa la'o/_/rje rigs dang smad 'tshong ma'i khyim nas byung ba'i mes dbang la'o/_/mi rus las byung ba'am/_rdo thal las byung ba'am/_dur khrod las byung ba'am/_rigs ngan gyi khyim las byung ba'i mes mngon
[\[232a.3\]]spyod la'o/_/'di ni me'i mtshan nyid bstan pa'o/_/de nas dngos grub rin chen 'byung gnas su bshad pa ltar gtor ma sbyin la/_bsrung ba dang ldan pas snod du ma bzung ste/_yi ge gsum gyi sngags bzlas so/_/de nas las thams cad pa'i sngags brjod cing mar mes me
[\[232a.4\]]sbar ba dang /_sngags de nyid brjod cing ba'i chus mngon spyod dang gzhan la g.yon dang g.yas su lan bdun bskor zhing bsang gtor byas te/_thab khung du du ba dang bcas pa'am/_du ba yang sbangs pa gzhag ste/_oM dz+wa la dz+wa la hUM zhes pas yang dag par sbar ba dang /_'khor
[\[232a.5\]]lo'i gtso bo'i snying po brjod cing /_blugs gzar mar gyis bkang ste lan bdun gyis bskyar bar bya'o/_/mngon spyod la tsha ba'i mar gyis so/_/de nas ku sha rnams dgram pa ni/_oM badzra satwa aHzhes pa brjod cing dang por ku sha gnyis sgrub pa po'i g.yon phyogs su shar du
[\[232a.6\]]bstan te gzhag go/_/rim pa bzhin du lho phyogs su dang /_nub phyogs dang byang phyogs rnams su bstan pa'o/_/thab khung du dbul ba ni shar du bstan pa'o/_/gzhan yang rgyas pa dang dbang dang mngon spyod rnams kyi thab la rim pa ji lta ba bzhin shar dang lho dang nub rnams su shes
[\[232a.7\]]par bya'o/_/de nas lha'i rang bzhin la gnas pa'i rang gi sa bon gyi thab bskyed la sbar bar bltas nas der bdag med par bsams la/_yi ge raM las me'i dkyil 'khor gru gsum pa'o/_/de'i steng du pad+ma dang nyi ma la gnas pa sa bon yi ge raM las byung ba'i lto ba
[\[232b\]]
[\[232b.1\]]'phyang ba sha rgyas pa thung ba/_zhal gsum pa zhal re re zhing spyan gsum gsum dang ldan pa/_phyag dang po gnyis kyis yum la 'khyud pa/_g.yas kyi phyag gnyis kyis mi 'jigs pa dang bgrang 'phreng 'dzin pa/_g.yon gnyis kyis dbyug pa dang spyi blugs 'dzin pa/_las
[\[232b.2\]]kyi bye brag gi kha dog dang na bza' dang rgyan bsam pa'i bye brag dang 'od zer gyi 'phro 'du dang rgyas gdab rnams go bar bya'o/_/ral pa dang smra ra shin tu rgyas pa/_sa bon raM dang bcas pa'i me'i dkyil 'khor gyis thugs kar spros pa'i me lha bsam nas/_thugs ka'i sa bon
[\[232b.3\]]las 'od 'phros pas/_dam tshig pa dang mtshungs pa'i ye shes pa 'khor dang bcas pa me mtshams na gnas par bltas la/_spyan drang ba'i sngags ni/_oM e h+ye hi ma hA b+hU ta de ba r-i Shi dwi dza sa ta ma/_gr-i hi tA hu ti ma hA raM a smin san+ni hi to b+ha bA zhes pas dgug ste bstim mo/_/
[\[232b.4\]]de la oM AHhUM raM ar+g+haM pra tIts+tsha hUM zhes pa'am/_oM AHhUM pra ba ra sat+kA raM ar+g+haM pra tIts+tsha hUM swA hA zhes pa'i sngags kyis ar+g+haM dbul lo/_/ar+g+ha'i gnas su pA t+ya la sogs pa bcug la/_zhabs bsil dang /_zhal bsil bsang gtor phul te/_las kyi bye brag gi me tog
[\[232b.5\]]la sogs pas mchod par bya'o/_/phyi nas lag pa g.yon pa byang chub mchog gi phyag rgya steng du kha phyogs pas mar gyis gang ba'i dgang gzar bzung la/_yang lag pa g.yas pa 'og tu kha phyogs pas mar gyis gang ba'i blugs gzar steng du kha phyogs par
[\[232b.6\]]bzung ste/_mngon spyod las gzhan par go bar bya'o/_/pus mo'i steng nas 'khyud pa bzhin pas dgang blugs g.yas dang g.yon du bskor zhing dgang blugs gsum mam bdun dbul ba ni/_me lha'i lce la raM bkod la/_gsum po kha cung zad phye bar dbul/_mngon
[\[232b.7\]]spyod la kha shin tu gdangs par dbul ba ni/_oM hi badzra phaT rnams zhi ba dang rgyas pa dang dbang dang mngon spyod rnams kyis dbye bas/_oM na maHsa man+ta b+hU ta nAM ag+na ye swA hA zhes pa'i sngags la rim pas sbyar ro/_/oM ag+na ye swA hA zhes pas sreg blugs kyi sngags so/_/
[\[233a\]]
[\[233a.1\]]phyi nas me spra brtag pa ni kha dog gi dbye ba la sogs pas rim pa dang rim pa ma yin pas go bar byas la/_bsang gtor dang /_bsrung ba byas pa dang /_las thams cad pa'i sngags kyis sreg blugs bdun byas te/_phyi nas dgang blugs gsum phul la/_blugs
[\[233a.2\]]gzar la sogs pa lan gcig gam gsum mam bdun dbul bar bya'o/_/yam shing la sogs pa sbyang ba ni/_oM AHhUM swA hA zhes pa yam shing sbyang ba'i sngags so/_/oM shrI swA hA zhes pa mar sbyang ba'i sngags so/_/oM swA hA zhes pas rdzas rnams bkru ba'i sngags so/_/oM dza
[\[233a.3\]]swA hA zhes pa 'bru rnams sbyang ba'i sngags so/_/oM ku ru ku ru swA hA zhes pas rdzas gzhan rnams sbyang ba'i sngags so/_/'dir bsreg pa'i go rims ni dang po me 'bar bzhin pa la yam shing bsreg go/_/de nas rim gyis mar dang /_til dang /_dUr ba dang /_'bras
[\[233a.4\]]dang /_/'bras yos dang /_ku sha la sogs pa rang rang gis sngags kyis bsregs te/_phyi nas zhal bsil dang bsang gtor byas la/_me lha de 'bar ba'i rang bzhin du gyur pa la sogs par bya'o/_/de nas yi ge hUM yig gis yang bsang gtor byas la zhi bar 'dod
[\[233a.5\]]pas cho ga ji lta ba bzhin zhi bar bya ba ni 'od zer 'phro bzhin pa'i dpal nag po chen por bskyed la/_phyag na zla ba chu shel gyi bum pa bdud rtsis bkang ba thogs te bsgrub bya la lha mos dbang bskur bas de'i rims nad la sogs pa zhi bar bya ba ni/_rgyas par 'dod pas rgyas par
[\[233a.6\]]bya ba ni bsgrub bya'i bang mdzod du snga ma ltar gser gyi bum pa nas rin po che'i rgyun babs pas dbul ba las grol bar bya'o/_/dbang du bya bar 'dod pas snga ma ltar ut+pal kha zum pa lta bu'i mde'u dang ldan pa'i mda' snying gar spros nas dbang du bya'o/_/gsad par 'dod pas
[\[233a.7\]]khro ba dang bcas te bsgrub bya'i steng du rdo rje'i me'i char pa phab nas de thal bar song bar bsam zhing gsad par bya'o/_/de nas mngon par rtogs pa cho ga ji lta ba bzhin du dam tshig pa bskyed pa dang ye shes pa gzhug pa dang /_dbang bskur ba yan chad byas la/_me tog
[\[233b\]]
[\[233b.1\]]dkar po dang /_dri zhim po la sogs pa'i rang sngags dang /_lha sngags rnams kyis byin gyis brlabs la mchod pa ni zhi ba la'o/_/de bzhin du me tog ser pos rgyas pa la shes par bya'o/_/dbang la dmar po/_/drag po la dri mi zhim pa dang /_dri med pa'i me tog dang dri'o/_/gu
[\[233b.2\]]gul dkar pos spos so/_/mi dang nya la sogs pa'i zhag las mar me'o/_/tsha ba dang kha ba la sogs pas lha bshos so/_/ar+g+haM dang /_zhabs bsil dang /_zhal bsil dang /_bsang gtor rnams kyis yang dag par mchod nas/_lce las kyi rjes su 'brang ba'i kha dog
[\[233b.3\]]dang ldan pa'i rdo rje rang gi sa bon gyis mtshan par bskyed la/_rang gi sngags kyis snga ma bzhin/_dgang blugs re re la mar la sogs pa'i rdzas thams cad kyi re re la/_sreg blugs gsum gsum dbul lo/_/mar gyi sreg blugs gzhan pas mang bar bya'o/_/de nas rang gi
[\[233b.4\]]sngags kyi bar du zhi ba la che ge mo shAn+tiM ku ru swA hA/_rgyas pa la puSh+TiM ku ru oM/_/dbang la wa shaM ku ru hoHgsad pa la mA ra ya phaT dam/_hUM hUM zhes pa rnams kyang ldan pa'am/_rkyang par zlos bzhin pas zhi ba la sogs pa'i bsam pa dang bcas pas sreg blugs brgya'am/_
[\[233b.5\]]stong ngam/_nus tshad bsreg pa'i sngags ni/_oM sarba pA paM da ha na badzrA ya swA hA zhes dang /_til gyis zhi bar bya ba'i phyir ro/_/oM badzra A yu She swA hA zhes pa dang /_dUr bas tshe bsring bar bya ba'i phyir ro/_/oM badzra puSh+Ta ye swA hA zhes pa dang /_'bras ma nyams pas rgyas
[\[233b.6\]]par bya ba'i phyir ro/_/oM sarba saM pa de swA hA zhes pa dang /_'bras yos kyis phun sum tshogs par bya ba'i phyir ro/_/oM a pra ti ha ta te he badzrA ya swA hA zhes pa dang /_til gyis brlan pa'i ku shas bsrung ba'i don du'o/_/oM ma hA bIr+yA ya swA hA zhes pa nas kyi'o/_/oM badzra
[\[233b.7\]]g+hasma rI swA hA zhes pa gro'i'o/_/rang rang gi lha'i sngags kyis rdzas gzhan rnams bsreg go/_/de ltar cho ga ji lta ba bzhin du sbyin sreg byas la/_snying po'i sngags kyis gsum mam bdun nam nyi ma nyi shu rtsa gcig gi bar du mar gyi sreg blugs bya'o/_/phyi nas dgang
[\[234a\]]
[\[234a.1\]]blugs phul te/_ar+g+haM dbul ba dang /_bsang gtor bya ba dang /_zhabs bsil dang /_na bza' bsam pa dang /_mchod pa dang /_bstod pa dang /_phyag rgya rnams phul la/_me tog dang bcas pa'i thal mo snying gar sbyar te/_cho ga ma tshang ba la sogs pa'i skyon zhi bar byed
[\[234a.2\]]pa'i don du/_bdag ni rmongs pa'i blo yis dbang dag gis/_/gang dag cung zad ngan par bgyis pa rnams/_/mgon po khyod la bzod gsol de bgyis pas/_/sems can rnams kyi bskyab pa por gyur cing /_/ma thob par byas pa dang mi shes pas/_/ma gus pa yis gang byas gyis
[\[234a.3\]]gtso bo/_/byas pa byed pa 'dir ni gang yin pa/_/de rnams thams cad bzod gsol bzhes par zhu/_/zhes pas rje btsun la bzod gsol bya'o/_/de nas oM badzra satwa aHzhes cung zhig brjod nas yi ge brgya pa dang /_oM traM to wa zhes pa la sogs pa brjod nas yi ge gsum
[\[234a.4\]]gyi bar du rang gi snying po muHdang bcas pa bcug la bzlas shing ye shes pa gshegs su gsol lo/_/phyi nas me lha thab khung du spyan drangs la bsang gtor gyis bsangs la mchod pa dbul/_zhal bsil nas ras gsar pa phul ba dang /_rdzas lhag rnams bsreg pa ni dril bu dkrol
[\[234a.5\]]zhing bstod pa dang bcas pas so/_/yang zhal bsil de bsangs la yang dag par mchod la 'dod pa'i don la gsol ba gdab/_bzod gsol byas te/_oM badzra satwa AHzhes pa brjod la snga ma ltar byas nas oM muHzhes pas gshegs su gsol lo/_/de ltar nyi ma re re zhing gong
[\[234a.6\]]du bshad pa ltar lan gsum mam bzhir bya'o/_/de nas me bsdu ba ni zhi ba la'o mas so/_/rgyas pa la chu ser pos so/_/dbang la yang 'o mas so/_/gsad pa la khrag gis so/_/de nas thab khung gi thal ba dang sol ba las thams cad pa'i bum par blugs te chu bo la
[\[234a.7\]]sogs par dor ro/_/'dir ni lha mnyes par bya ba'i mtshan nyid bstan pa'o//_//sbyin sreg cho ga byas pa 'di yis/_/dge ba dri med thob pa gang yin/_/des ni myur bar sems can thams cad/_/bde chen rdo rje sems dpar gyur cig_/ye shes kyi me sbar ba zhes bya ba'i sbyin
[\[234b\]]
[\[234b.1\]]sreg gi cho ga rdzogs so//_//paN+Di ta chen po sa man+ta shrIs mdzad pa'o/_/paN+Di ta de nyid dang lo tsA ba dge slong chos rab kyis bsgyur cing zhus te gtan la phab pa'o//[ {D1756}]@##/_/rgya gar skad du/_ma hA kA la a b+hi sa ma ya/_bod skad du/_nag po chen po'i
[\[234b.2\]]mngon par rtogs pa/_dpal nag po chen po la phyag 'tshal lo/_/dang po dka' thub la gnas pas/_dur khrod la sogs pa'i gnas su/_gcig tu dben par gnas pas/_lus yongs su dag par byas la/_sngags 'di brjod par bya'o/_/oM ma hA kA la pUrba in+d+ra ban+d+ha/_
[\[234b.3\]]dak+Shi na ya mo ban+d+ha/_pash+tsi ma ba ru Na ban+d+ha/_ut+ta ra ku be ra a d+hi pa ti ban+d+ha/_I sha na b+hU ta a d+hi pa ti ban+d+ha/_ag+ni pai shwa ra na/_nai r+R-i t+ye rak+Sha sa ban+d+ha/_bA ya be+e bA yu de ba ta/_ur+d+he si ta ma ho ban+d+ha/_ad+h+wa pr-i th+WI nA gen+d+ra/_tsan+d+ra sUr+ya de ba gra ha/_mA tr-i dzra mi ka b+hU ta/_ka Ta pU ta na sh+tsa dzAk+ShASh+Tar
[\[234b.4\]]g+ha te/_ye ka tsi ta duSh+TA na/_sarban/_ban+d+ha ban+d+ha/_kI la ya kI la ya/_badzra mung+ga re Na ka ha ka ha shap+ta pa ta la/_A ko Ta ya A ko Ta ya hUM phaT phaT swA hA/_'dis bgegs bsal bar byas la/_de nas sngags bsgrub pa la sngags pas 'bad par bya ste/_rang gi lus
[\[234b.5\]]kyi snying gar yi ge ra~M` yongs su gyur pa las/_nyi ma'i dkyil 'khor gyi dbus su hUM sngon po las 'od zer 'phros pas/_bla ma dang sangs rgyas byang chub sems dpa'i tshogs spyan drangs la/_glang po che'i lta stangs tsam gyi nam mkha' la bzhugs su gsol te/_thugs
[\[234b.6\]]ka'i sa bon las/_me tog ma dang bdug spos ma sogs mchod pa'i lha mo rnams kyis mchod la/_sdig pa yang bshags te/_'khor ba thog ma med pa nas/_/skye ba'i brgyud pa thams cad du/_/ji ltar byas pa'i sdig pa'i tshogs/_/byas dang rjes su yi rang ba/_/thams
[\[234b.7\]]cad so sor bshags par bgyi/_/phyin chad bdag ni mi bgyid do/_/dkon mchog gsum la skyabs su mchi/_/mngon du thams cad so sor bshags/_/bsod nams kun la rjes yi rang /_/sangs rgyas byang chub yid kyis gzung /_/tshangs pa'i gnas rnams
[\[235a\]]
[\[235a.1\]]bsgom pa yis/_/thog ma med pa'i 'khor ba nas/_/bdag gi ma dang /_pha dang /_spun zla dang /_sring mo la sogs pas gtso byas pa'i sems can thams cad la ma bu gcig pa ltar byams pa'i sems ltar du gnas pas/_'khor ba'i pha rol du bsgral bar
[\[235a.2\]]bgyi'o/_/de ltar byams pa chen po'i sems dang ldan la/_'khor ba'i nags khrod nyam nga ba'am/_sdug bsngal gyis gdungs pa'i sems can rnams yongs su bsgral ba'i blo bskyed la/_sdug bsngal gyi rang bzhin la bsam ste/_snying rje chen po bskyed la/_dga' ba chen po'i
[\[235a.3\]]sems kyis thams cad bde ba chen po'i sems dang ldan pas/_kun la snyoms shing khyab par bya ste/_de nas grub pa'i dpal nag po chen po'i gzugs rnyed pa dang ldan par bsams la/_'jig rten gyi chos brgyad rnam par spangs te/_btang snyoms chen po'i sems su
[\[235a.4\]]gnas par bya'o/_/de ltar tshangs pa'i gnas bzhi rab tu gnas par bya'o/_/de'i nang du rang gi lus kyi kun du spyod pa'i rang bzhin du blta bar bya ba dang /_oM swa b+hA ba shud+d+haHsarba d+harmAHswa b+hA ba shud+d+ho\u0f85haM/_oM shU n+ya tA dz+nyA na badzra swa b+hA ba At+ma ko\u0f85haM/_skad cig gis nam
[\[235a.5\]]mkha'i dkyil du/_sna tshogs pad+ma'i lte ba la/_yi ge raM las byung ba'i nyi ma dang hUM nag po yongs su rdzogs pa'i nag po chen po/_bzang po'i dbang phyug phyag gnyis pa/_zhal gcig pa/_rab tu gnag pa/_spyan gsum pa/_mgo bo'i phreng bas brgyan pa/_dbu skra dmar ser
[\[235a.6\]]gyen du langs pa/_ro'i gdan la gnas pa/_mche ba rab tu gtsigs pa/_'jigs pa'i tshogs rnams kyang rab tu 'jigs par mdzad pa/_klu brgyad kyis rnam par brgyan pa/_mi'u thung gi gzugs can/_gzi brjid dang ldan pa/_mi bskyod pas rgyas btab pa/_g.yas na
[\[235a.7\]]gri gug 'dzin pa/_g.yon pa thod pa dang mchan khung na kha T+wAM ga 'dzin pa/_rab tu rngam pas khrag gsol zhing 'bo ba'i zhal can/_ljags rnam par rol zhing bsgyur ba/_mche ba rab tu gtsigs par rang nyid blta bar bya'o/_/ras ris la byas pa'i sku rnams kyi rang bzhin
[\[235b\]]
[\[235b.1\]]yang de ltar yongs su rdzogs par bya'o/_/de dag mdun du 'dug pas kyang myur du 'grub pa yin te/_dug dang /_khrag dang sgog pa dang /_yungs kar dkar po rnams gcig tu bsres te/_btags pa'i spos kyis bdug par bya ste/_lugs ma dang thang sku la sogs pa
[\[235b.2\]]yang bdug par bya'o/_/sran ma dang lhan cig btsos pa'i 'bras dang /_chang dang me tog dang /_bdug pa dang /_byug pa dang /_sha lnga dang /_bdud rtsi lnga dang /_de rnams kyis nag po chen po la gtor ma sbyin par bya'o/_/de rnams yongs su rdzogs nas/_sngags
[\[235b.3\]]bzlas par bya ste/_oM ma hA kA lA ya hUM hUM phaT phaT swA hA/_'di ni sngags kyi rgyal po dpag bsam gyi ljon shing ngam/_yid bzhin gyi nor bu rin po che lta bu'o/_/snying ga dang kha nas mngon par 'thon te/_lte ba'i pad+ma la babs par bsam par bya'o/_/de yang myur ba ma
[\[235b.4\]]yin cing bul ba yang ma yin la/_yi ge 'bru yang ma lus par ma yengs par bzlas par bya'o/_/de ltar sngags pas bya'o/_/de ltar sngags kyi skyon thams cad spangs pa'o/_/mtshan mo'i thun gsum la gtor ma byin te/_srod dang gung dang tho rangs kyi snang ba spangs
[\[235b.5\]]pa'o/_/brtan pa'i sems kyis bzlas pas zla ba drug gis 'grub po/_/grub pa rnams kyang rab tu ster zhing /_grub pa rnams gang zhe na/_dbang dang dgug pa dang por 'byung ngo /_/gnyis pa la rengs pa dang bskrad pa'o/_/gsum pa la dbye ba dang bsad pa/_zhi ba
[\[235b.6\]]dang rgyas pa/_lnga pa la don thams cad 'grub po/_/de ltar grub pa brgyad grub nas/_ji ltar chu klung gi rgyun 'gro zhing sgra sgrogs pa ltar/_rtag tu nag po chen po sgrub pa'i rnal 'byor la brtson par bya'o/_/sems ma yengs par bsgrubs pas the tshom med par 'grub po/_/
[\[235b.7\]]sems mi g.yo bas ni sangs rgyas kyi grub pa yang ster ro/_/de nas gzhan brjod par bya ba/_brtson 'grus kyis sngags pa'i 'bras bu brjod par bya ste/_zla ba drug la rtsol ba byas te 'bum phrag gsum bzlas pas/_blo gros rab tu rno bar 'gyur zhing /_dri ma med cing kun du
[\[236a\]]
[\[236a.1\]]rno ba'i shes rab dang ldan par 'gyur ro/_/'bum phrag drug bzlas pas/_lha rnams kyang dbang du 'gyur na/_dman pa'i mi rnams smos ci dgos te/_ji ltar byas pa bzhin du dbang du 'gyur ro/_/'bum phrag dgu bzlas pas dug thams cad kyang dbang du 'gyur
[\[236a.2\]]zhing /_bsod nams dang grags pa chen po dang ldan par 'gyur ro/_/bye ba'i bar du bzlas na 'jig rten gsum dbang du 'gyur ro/_/bye ba gnyis bzlas na grub pa chen po dang ldan par 'gyur ro/_/ji ltar yid la bsams pa'i lha thams cad 'grub par 'gyur ro/_/sa brgyad kyi
[\[236a.3\]]rnal 'byor kyang 'grub na/_gzhan mang du brjod pas ci bya/_chos dang rdzas dang /_don dang 'dod pa dang /_rnam par grol ba'i sngags kyi rgyal po 'di brjod pa'i mod la sdig pa thams cad kyang zad par byed la/_rtag tu brgya phrag re bzlas pas kyang grub pa ster ro/_/khri phrag gcig
[\[236a.4\]]gis bud med dbang du 'gyur zhing /_'bum phrag gcig gis rgyal po dbang du 'gyur la/_'bum phrag lngas lha dang gnod sbyin rnams nges par 'grub na/_mi'i dpa' mo lta ci smos dbang gi sngags so/_/de nas las kyi rab tu dbye ba brjod par bya ste/_las thams
[\[236a.5\]]cad kyi 'bras bu ster ba ji ltar shes pa'i mod la myur du grub par 'gyur ro/_/oM k+Shi ha bu ha a mu ka tsa Ta ya hUM phaT/_khri phrag gcig bzlas pas dur khrod kyi rus pa la ling+ga byas nas dgra bo'i sgor sbas na zhag bdun gyis nges par skrod par 'gyur ro/_/oM maM dz+haM k+Sha a mu
[\[236a.6\]]kaM s+t+waM b+ha ya hUM phaT/_brgya phrag bzlas pas dgra bo rengs par 'gyur ro/_/oM dzra hUM ha staM staM b+ha ya hUM phaT/_byi ba'i rnga ma la lan bdun btab ste brgyab pas glang po che rengs par 'gyur ro/_/oM kha ha phaT/_ba glang gi sha la btab ste brgyab na rta rengs par byed do/_/oM mu
[\[236a.7\]]haM sarba shu na s+t+waM b+ha ya mo ha ya hUM phaT/_stag gi pags pa la lan bdun bsngags te brgyab na/_stag la sogs pa'i phyugs thams cad rengs par byed do/_/'di la the tshom med do/_/oM ma hA nan ta hUM gtor ma la lan bdun bzlas te brgyab na sbrul rengs par byed do/_/
[\[236b\]]
[\[236b.1\]]mi'i ngag bcing bar byed na/_oM mu kha s+t+waM b+ha ya a mu ka sha b+haM phaT/_mi'i ngag 'ching bar byed do/_/de nas gtor ma'i sngags ni/_oM hra ka ha ka ha ma li ni mu khri pra sha tha ya pra sha tha ya/_ma hA kA la b+hU ta a dzra pra ho to Shi mA ra ya kA ra ya kA ra ya/_sarba duSh+Ta pra duSh+Ta na gr-ih+Na gr-ih+Na/_
[\[236b.2\]]mA ra mA ra/_kha kha/_khA hi khA hi/_shI g+h+raM da ha da ha/_pa tsa pa tsa/_hu lu hu lu/_maM raM hUM phaT/_i daM ba liM gr-ih+Na gr-ih+Na shiHswA hA/_sangs rgyas kyi bstan pa la gnod par byed pa dang /_rtsod pa dang rab tu rtsod par byed pa rnams/_mi'i thod pa'i nang du gtor ma khrag gis btab la
[\[236b.3\]]sha'am sha chen pos brgyan pa nag po'i brgyad la sbyin par bya'o/_/de ma thag tu dgra bo 'khor dang bcas pa nyams par 'gyur ro/_/gzhan yang mig long ba dang /_rims kyis 'debs pa'am/_mgo chag pa'am/_gnod pa chen po'i gtor ma'i cho ga'o/_/de nas sha za'i
[\[236b.4\]]sgrub thabs brjod par bya ste/_na mo rat+na tra yA ya/_oM ma hA kA la pi shA tsI ni sA d+ha ya hUM hUM phaT phaT swA hA/_khri phrag gcig bzlas pas sngon du bsnyen par 'gyur ro/_/de nas sgrub thabs la 'jug par bya ste/_oM kha ra mu khi ma hA bi shA tsI ni de hi da dA b+h+yaHswA hA/_sngags
[\[236b.5\]]'di nyi shu rtsa gcig gis lha la mngon par bsngags te/_zla ba gcig gi bar du gtor ma'i snod du byin na/_'gron bu pa Ni nyi shu rtsa gcig rtag tu ster bar 'gyur ro/_/nyin re bzhin du thos pa rtag tu spyad par bya ste/_'gron bu gcig lus na'ang phyis mi thob par 'gyur ro/_/
[\[236b.6\]]de nas yang /_oM a na le kuN+Da le gr-ih+Na piN+Da pi shA tsI ni swA hA/_lhag ma la lan bdun mngon par bsngags la/_zhag bdun gyi bar du byin na/_zla ba gsum gsum nas gos zung re ster bar 'gyur ro/_/de nas yang /_oM a la g+hu sa ti gr-ih+NaM piN+Da pi shA tsI swA hA/_
[\[236b.7\]]sngags 'di lan brgyad mngon par bsngags pas lhag ma zla ba gcig tu byin na/_rtag tu gser ti na re ster bar 'gyur ro/_/rtag tu zad par spyad par bya'o/_/de nas dpa' mo la bya ba brjod par bya ste/_oM ma hA kA la hriM hriM hriM ha sngags 'di brgya rtsa brgyad bzlas pas/_
[\[237a\]]
[\[237a.1\]]sngon du bsnyen par 'gyur ro/_/oM tsa le tsa le tsi te tse do muny+tsa pa ya swA hA/_brgya phrag brgyad bzlas pas/_reg pa'i mod la bud med kyi khu ba 'pho zhing chags pa rab tu rgyas par 'gyur ro/_/da du ra dang /_ba bla dang /_shing thog bi dza pU ra dang /_bya pho'i rtug
[\[237a.2\]]pa dang /_de ltar rdzas bzhi mnyam par btags la/_nag po chen po la spos kyis bdug par bya'o/_/oM ma hA kA la a mu kaM mun ma daM ku ru dzaHdgra bo smyo zhing myos par 'gyur ro/_/skra bzhar na grol bar 'gyur ro/_/de nas rkang pas 'gugs pa/_na maHsarba b+hU te b+h+yo ga mi
[\[237a.3\]]ni b+ha ma dzi lA ya swA hA/_sngags 'di rgyab pa'i thal bas brgyab na dbang du 'gyur ro/_/thal ba bkrus pas ni grol bar 'gyur ro/_/de nas mi snang ba'i las la/_na mo bo d+hi sa twe b+h+ya hUM shi gi ni swA hA/_de'i rjes la brgya phrag re bzlas pas/_rgyal po thams cad kyi thig
[\[237a.4\]]byas pas mgo rmongs par 'gyur ro/_/de'i tshe dbang gi rang bzhin du'ang 'gyur ro/_/sngags 'di brgya phrag bdun/_yungs kar la mngon par bsngags te brgya rtsa brgyad kyi bzlas pa sgo la btab na sgo bye bar 'gyur ro/_/de nas rengs pa'i las la/_na mo bud+d+he b+h+yaHta ta s+t+waM b+ha
[\[237a.5\]]ya dzaM b+ha ya mo ha ya swA hA/_de'i rjes su khyo po dang bcas pa'i bram ze mo shi ba'i thal ba blangs te/_brgya phrag gcig gis thal ba la bsngags te sangs rgyas gang la gtor ba de/_sangs rgyas rengs par byed na bsod nams dman pa'i mi rnams la lta ci smos/_sngags 'di
[\[237a.6\]]brjod pa tsam gyis g.yul du zhugs pa'i mtshon cha thams cad kyang rengs par byed do/_/de nas me bsil bar bya ba'i las la/_na mo ar+han+te b+h+yo/_ru ha ya sa tsa ru ha dza mi dz+wa la ni/_pra be shi ma/_si ta lo mo b+ha ba tu swA hA/_de'i rjes su ma he'i mar blangs la/_nags kyi
[\[237a.7\]]spo ba rtsi sngo blangs la gcig tu btags te/_rang gi lus po la byugs la sngags kyis mngon par btab ste/_me'i nang du phyin yang lus po mi 'tshig par 'gyur ro/_/de nas rgyal po rengs pa'i las la/_na mo rat+na tra yA ya/_dza ya dza ya staM b+ha ni swA hA/_
[\[237b\]]
[\[237b.1\]]sman tri sha ga ti'i rtsa ba blangs la brgya phrag gcig gis mngon par bsngags te/_rgyal po rengs par byed do/_/de nas chu bcing bar byed pa'i cho ga la/_na mo b+ha ga wa te/_big+h+nAn dre dza laM pra bi sha me swA hA/_chu la 'dug ste bzlas pas/_nya 'ud 'ud pa'i kha ru rin po che bcug la/_rang gi
[\[237b.2\]]lag par blangs te/_chu'i steng du phyin pas chu bcing bar 'gyur ro/_/de nas bskrad par bya ba ni bya rog gi sgro blangs te/_brgya bzlas nas/_gang gi sgo ru sbas pas skrod par 'gyur ro/_/de bton na zhi bar 'gyur ro/_/de'i sngags la/_na mo rat+na tra yA ya/_tsa la pra tsa la shI g+h+raM b+ha mi
[\[237b.3\]]ni swA hA/_de nas zhe sdang bas/_na mo rat+na tra yA ya/_de ba ya ma hA pre sha ka ma hA bi laM su tu swA hA/_bram ze mo dang dge tshul dang /_byi ba'i skra blangs la/_gcig tu btags te/_gang gi ming nas bzung te sa la sbas pa de thams cad dang 'khon par 'gyur ro/_/bton na ni grol
[\[237b.4\]]bar 'gyur ro/_/de nas sbyin sreg gi las spyad par bya ste/_ba glang gi sha chang gis bsres la thun gsum du bsregs pas/_zla ba gcig gi nang du sangs rgyas kyang dbang du 'gyur na/_mi'i dpa' mo lta ci smos/_wa'i sha la bsngags te/_lan brgya'i bar du bsregs
[\[237b.5\]]na/_/zla ba gsum gyis rigs dang rgyud du bcas pa'i phongs pa spong bar 'gyur ro/_/bya rog gi sgro'i sbyin sreg la/_mar khu chen po'i zhag la snag tsha byas la/_oM ma hA kA la sid+d+hi any+tsa dz+nyA na sA d+hA ya swA hA/_khri phrag gcig bzlas la/_rtag tu mig la bskus nas
[\[237b.6\]]mig sman du byas na/_lkog tu gyur pa'i gter la sogs pa mthong bar 'gyur ro/_/de nas ral gri'i sgrub pa brjod de/_'od dang ldan pa'i lcags las gri brdungs la/_lag pa g.yas pas bzung ste/_nam mkha' la spyod pa'i mig gis dpral bar thig byas la/_bram ze dkar
[\[237b.7\]]po'i shing 'dab ma blangs la/_sngon du mchod pa rgya chen po dbul bar bya'o/_/shing gi thig las lham byas la/_ba glang gi ko bas sgregs te/_khri phrag gcig bzlas pas/_de'i tshe thig grub par 'gyur ro/_/oM ma hA kA la sid+d+ha da da du ka sA d+ha ya swA hA/_de la sogs te
[\[238a\]]
[\[238a.1\]]'jig rten gsum gyi grub pa thams cad 'grub par 'gyur ro/_/nag po chen po'i rnal 'byor dang ldan pas so/_/'bad pa dang rtsol ba chen pos mi sbyin cing sba bar bya'o/_/sbas shing mi sbyin par rtsol ba chen pos 'grub par 'gyur ro/_/smras shing byin na mi 'grub
[\[238a.2\]]par 'gyur ro/_/dam tshig nyams pas mi 'grub par 'gyur ro/_/thams cad rab tu mi sbyin sba/_/sbyin bya rdo rje theg pa can/_/byed par ldan pa la sbyin zhing /_/de la sogs pa'i las rnams ni/_/rgyud kyi nang nas 'byung ba bzhin/_/de yi rang bzhin rnal 'byor pas/_/rnam grol 'grub
[\[238a.3\]]ldan rnal 'byor pa/_/shes rab nag mo la ni 'khyud/_/legs pas mthun byed bdag la gus/_/rdo rje pad+ma rab sbyor bas/_/'jig rten gsum po stong par lta/_/stong nyid ngo bo nyid stong pas/_/stong pa chen po thams cad stong /_/'jig rten gsum po bdag med pas/_/bde ba
[\[238a.4\]]chen po bya ba yin/_/rtsol bas sangs rgyas thob par 'gyur/_/rang bzhin med pas sgrib kun spangs/_/ye shes sku ste spro bsdu ba/_/'gro ba pha rol yid dang sbyor/_/de nas las thams cad 'grub pa'i gtor ma sbyin te/_de'i sngags la/_oM shri k+Shi hUM phaT/_ma ta ma ya/_puSh+pa/_
[\[238a.5\]]d+hU pa/_ma le pA tA le/_aSh+Ta nA ga de ba dza k+Sha rA k+Sha sa/_gr-ih+na gr-ih+Na/_i daM ba liM/_ha ha ha hUM/_khA hi khA hi/_kha kha/_hUM hUM dz+ha/_phuM pheM ma hAT+Ta hA sa/_g+ha dza g+ha dz+ha kr-iSh+Na b+ha sna ya phreM phreM swA hA/_rtag tu sha dang /_sran ma bsres pa'i thug pa dang /_sran ma dang /_khrag dang /_zan gyis snod rab
[\[238a.6\]]tu gang bar byas te/_de ltar gtor ma byin pas zhag nyi shu rtsa gcig na legs pa dang nyes pa ston par 'gyur ro/_/zla ba gcig tu byin na don thams cad 'grub par 'gyur ro/_/lo gcig gi bar du byin pas/_ji ltar yid la bsams pa 'grub par 'gyur ro/_/oM ka rA la bi
[\[238a.7\]]ka rA la/_hu lu hu lu/_ki li ki li/_ma hA kA la/_ha la/_k+ShiM shriM tsaN+Da tsaN+Da maM haM hUM/_ma hA nan+d+we shwa rA ya swA hA/_sngags 'di lan bdun gyi bar du chu la btab ste gdong bkru bar bya'o/_/mi thams cad mthun par 'gyur ro/_/dgra bo thams cad rmongs par 'gyur ro/_/oM ma hA
[\[238b\]]
[\[238b.1\]]kA la hriM hriM hriM phaT swA hA/_thams cad 'grub par byed pa'i sngags so/_/ma byung 'byung bar mi 'gyur ro/_/de nas ras ris bri ba'i cho ga brjod par bya'o/_/rigs lnga'i bud med kyi zla mtshan blang la mar khu chen po dang bsres te/_ro bsregs pa'i shul du bzhag la/_nag po'i
[\[238b.2\]]brgyad kyi nang du thun gnyis pa'i gung la ri mo byed pa dbang bskur dang ldan pas/_chang 'thungs na mig dmar por gyur pas/_dam tshig gi rdzas ci 'byor pa'i mchod pa bshams te/_ro sol gyis bsres la/_sngon du brjod pa ltar nag po chen po bri bar bya'o/_/nag po'i phyogs
[\[238b.3\]]kyi mtshams bcu bzhi la bri bar bya'o/_/rtsi la dngul gyis kyang bsres te/_thun gnyis pa la mig la bskus la/_rab tu gnas pa yang de nyid la'o/_/ji ltar 'byor pa'i stobs kyis bla ma mchod la/_gus pas sgrub thabs bstan par bya'o/_/thang sku bkram la/_gtor ma
[\[238b.4\]]la sogs pa'i yo byad dang ldan pas/_sngon du bsnyen pa 'bum phrag gsum bya'o/_/de nas 'bum phrag gcig bzlas pas 'grub par 'gyur ro/_/thams cad kyi bya ba byed par 'gyur ro/_/sems can thams cad kyi don byed pa'i sangs rgyas su 'gyur ro/_/nag po
[\[238b.5\]]chen po'i sgrub thabs rdzogs so//_//phyag rgya chen po mchog gi dngos grub thob pa'i dpal lhan cig skyes pa'i zhabs kyis mdzad pa'o/_/rgya gar gyi mkhan po shrI na ren+d+ra b+ha dra dang /_bod kyi lo tsA ba u rgyan pa rin chen dpal gyis/_ri bo chen po spu tra'i mgul du bsgyur
[\[238b.6\]]ba'o//[ {D1757}]@##/_/rgya gar skad du/_shrI ma hA kA la sA d+ha na bi khyA ta/_bod skad du/_dpal nag po chen po'i sgrub thabs kyi rnam par bshad pa/_dpal nag po chen po la phyag 'tshal lo/_/dang po lha la spyi bos phyag 'tshal te/_rab tu
[\[238b.7\]]'jigs pa'i klu rnams kyis brgyan zhing /_/phyag gnyis dbu skra dmar ser gyen du brdzes/_/shes rab la 'khyud phung po'i rang bzhin 'dud/_/stong phrag sum cu rtsa gnyis de nas ni/_/stong phrag bcu gnyis pa las de bzhin du/_/stong phrag drug pa'i rgyud
[\[239a\]]
[\[239a.1\]]rnams las bton te/_/shin tu dkon pa'i brjod bya rnam par bshad/_/bdag gi bla mas ji ltar bsdus te bshad/_/sems can kun gyi snying gi don gyi phyir/_/de rnams kun ni bdag gis bshad par bya/_/de yang bla ma'i bka' drin 'thob pa'o/_/dang po dka' thub
[\[239a.2\]]la gnas pas/_dur khrod la sogs pa'i gnas su/_gcig pur dben par gnas pas bsgom/_dur khrod ni ling+ga gcig pa'am/_ri'i rtse mo'am/_nags chen po'am/_rgya mtsho'i 'gram mam/_chu 'gram mam/_gzhan yang dben pa'i gnas dang /_de rnams su 'dug la/_mi g.yo bar
[\[239a.3\]]gnas pas/_sangs rgyas thob par 'dod pa'i sems kyis ji ltar bcom ldan 'das kyi rang bzhin de ltar bdag nyid bsams la/_de dag gi don ni skad cig gis rang nyid nag po chen po'i nga rgyal gyis bcom ldan 'das kyi thugs kar pad+ma dang nyi ma la/_bgegs 'joms par byed
[\[239a.4\]]pa'i sngags brjod par bya'o/_/de nas oM shU n+ya tA dz+nyA na badzra swa b+hA ba At+ma ko\u0f85haM/_de yang stong phrag sum cu rtsa gnyis pa'i rgyud las bshad kyi rgyud gzhan las ni sbas so/_/oM ni rnam par snang mdzad do/_/de yang zla ba phyed pa'i rang bzhin no/_/shUn+ya tA ni stong pa dang thig le'i rang
[\[239a.5\]]bzhin mi bskyod pa'o/_/dz+nyA na ni don yod grub pa/_U'i rang bzhin drug pa'i dbyangs/_badzra ni 'od dpag med/_ha'i rang bzhin no/_/swa b+hA ba ni rin chen 'byung ldan/_ri mo'i bdag nyid do/_/de ltar yongs su rdzogs pa ni hUM gi rang bzhin no/_/At+ma ko ni rang gi bdag nyid do/_/
[\[239a.6\]]de ltar tshur bsdus pas rang gi bdag nyid do/_/de yang ji ltar rjes su bshad pa'i rang bzhin no/_/de nas yang lan la bcom ldan 'das kyis ji ltar bka' stsal pa/_stong pa'i rang bzhin ni rgyud lngar 'khor ba las rnam par chad pa'i stong pa nyid kyang ma yin te/_'khor ba
[\[239a.7\]]thams cad kyang bden pa'i rang bzhin kyang ma yin/_ji ltar bcom ldan 'das kyis sdong bu gsum la 'dzeg pa'i sems can phra mo gang zhig gyen du 'dzegs kyang slar lhung ba ltar/_'khor ba'i g.yang las slar lhung bar 'gyur ro zhes bcom ldan 'das kyis bka'
[\[239b\]]
[\[239b.1\]]stsal to/_/de yang gus pa chen pos mnyan na/_sems can kun gyi don gyi phyir/_/thams cad mkhyen pa'i ye shes ni/_/stong pa nyid kyi rang bzhin la/_/sa stengs 'di na 'bad cing rol/_/sa ni me la rnam par thim/_/chu ni me la bsdus pas te/_/me ni rlung la thim par 'gyur/_/
[\[239b.2\]]rlung ni stong pa'i rang bzhin no/_/'di ni sangs rgyas rnams kyi mtshan/_/skad cig gis ni bzod par gshegs/_/yod pa ma yin med pa'ang min/_/gnyis po rnam par spangs pa ste/_/skad cig gis nam mkha'i dkyil du pha rol gyi dbang phyug yi ge paM las pad+ma ser
[\[239b.3\]]po/_lte ba la raM gyi yi ge dmar pos mtshan pa/_de'i steng du yi ge hUM yongs su gyur pa las gri gug hUM gi yi ges byin gyis brlabs pa/_de yang ro'i steng du rkang pas mnan pa/_klu brgyad kyis rnam par brgyan pa/_dga' bo sngon po/_gdengs ka'i dbang pos dbu skra bcings pa/_
[\[239b.4\]]'jog po dmar po/_klu'i dbang pos rna ba'i rgyan du byas pa/_rigs ldan khra bos dpung pa'i rgyan du byas pa/_dung skyong dkar pos lag gdub tu byas pa/_pad+ma ser pos do shal du byas pa/_stobs kyi rgyu ljang gus dag byed tshangs skud du brgyan pa/_nor rgyas kyi bu khu ba'i mdog
[\[239b.5\]]can gyis rked rgyan du byas pa/_pad+ma chen po pad+ma'i sdong bu'i kha dog can gyis rkang gdub tu byas pa/_thams cad kyang phaT kyi sgra sgrogs pa/_'jigs par byed pa/_mche ba rab tu gtsigs shing lce gnyis bsgyur ba/_rang gzugs kyi rig ma la snyoms par 'jug pa/_de
[\[239b.6\]]yang bcom ldan 'das ma sku mdog nag mo/_hrI'i yi ge las yongs su rdzogs pa/_gcer bu rgyan dang bral ba/_dbu skra dmar ser gyen du brdzes pa/_g.yon pa na thod pa 'dzin pa/_g.yas pa na ni rdo rje gri gug_/snying ga las 'phros pa'i 'od zer zhal nas 'phros pas nam mkha'
[\[239b.7\]]yongs su bkang ste/_de bzhin gshegs pa thams cad spyan drang ste snying ga'i sa bon la bcug nas/_rdo rje'i lam nas bton te yum gyi pad+mar phab ste sa bon du blta'o/_/sa bon las 'khor lo yongs su rdzogs pa/_de yang de bzhin gshegs pa thams cad kyis byin
[\[240a\]]
[\[240a.1\]]gyis brlabs pa/_mdun du kaM gyi sa bon las byung ba'i nag po 'jigs par byed pa/_lho ru kaM gyi sa bon las lha mo ka rA li/_nub tu baM las byung ba'i lha mo b+ha ra li/_byang du be tA lI baM gyi sa bon las byung ba/_thams cad kyang gri gug dang thod pa 'dzin pa/_gcer bu dbu skra dmar ser
[\[240a.2\]]gyen du brdzes pa/_nyi ma'i gdan can/_spyan gsum pa/_'jigs pa'i gdong can nag mo/_snying ga'i sa bon gyis ye shes sems dpa' spyan drangs nas bstims te/_de yang thog mar dbang bskur la/_dbang rtags su mi bskyod pas rgyas btab pa'o/_/ras ris dang lugs ma bya ba
[\[240a.3\]]byas pa sngon du bzhag la/_mchod pa kun gyis mchod de/_spos kyis bdugs la/_bdud rtsi myangs pas nag po chen po la gtor ma sbyin te/_a yi rigs las dag byed ni/_/mi mgo gsum gyi sgyed pu'i steng /_/pad+ma'i snod ni yongs rdzogs pas/_/de 'og me yi dkyil 'khor de/_/
[\[240a.4\]]zur gsum raM gyi yi ges mtshan/_/steng 'og rlung gi 'khor lo ste/_/sngon po gzhu yi dbyibs can g.yo/_/rgyal mtshan dz+haM gyi yi ges bskyed/_/de nas rnam par snang mdzad ming /_/rigs ni rnam par snang mdzad kyi/_/hUM la sogs pa'i sa bon gyis/_/myos byed dang ni
[\[240a.5\]]sha lnga dang /_/hUM las byung ba'i rdo rjes bcad/_/kha chod kyis ni rnam par dkrugs/_/rlung g.yos pas ni me sbar te/_/thams cad gcig tu bzhu ba las/_/rdo rje yis ni rnam par dkrugs/_/dag cing dri ma med par sbyangs/_/de las 'od zer 'phros pa yis/_/de bzhin
[\[240a.6\]]gshegs pa'i thugs ka nas/_/bdud rtsi ye shes gzugs su dgug_/sngags kyi gzugs su 'dres par bsam/_/mchog tu gyur pa'i bdud rtsi lnga/_/yi ge gsum gyis byin gyis brlabs/_/dkyil 'khor lha la gtor zhing mchod/_/ljags rnams dkar po'i gdengs
[\[240a.7\]]can la/_/hUM gis rnam par mtshan pa yis/_/'od zer ba dag rnam pa can/_/ljags kyis bkug cing gsol bar bsam/_/'dir ni bdud rtsi lnga rnams myang bar byas pas ji ltar bshang ba'i gtor ma sbyin te/_de nas sngags kyi bzlas pa la brtson par bya'o/_/de'i
[\[240b\]]
[\[240b.1\]]sngags ni/_dang po rnam par snang mdzad sbyin/_/sgra chen pos ni sbyar bar bya/_/de las nag po'i skad sbyin te/_/de rjes hUM ni sbyin par bya/_/phaT gnyis kyi ni sngags kyis brgyan/_/swA hA las rnams thams cad la/_/snying ga dang kha nas mngon par 'thon te/_lte ba'i pad+mar phab pa las/_
[\[240b.2\]]'di ni lce la'ang raM gyi yi ge bsams la/_de yang nyi ma'i dkyil 'khor gyi steng du/_de nas sngags kyi 'od zer 'phros te/_lte ba'i sna tshogs pad+ma la song nas/_snying ga'i pad+ma las 'thon te/_yang sngon gyi lam nas 'od zer rnam par 'phros la/_de yang yig rdog re re bzhin mngon
[\[240b.3\]]sum du 'phro bar bsgom mo/_/de yang yi ge phreng ba'i rang bzhin du'o/_/de lta bu zla ba drug gis nges par 'grub po/_/dngos grub kyang thob cing dbang dang dgug pa'i dngos grub gnyis ni thog mar ro/_/zla ba brgyad kyis rengs pa dang bskrad pa'o/_/zla ba dgu yis zhe sdang ba dang
[\[240b.4\]]gsad pa'o/_/zla ba bcu yis zhi ba dang rgyas pa'o/_/zla ba bcu gcig gis 'jig rten thams cad kyi grub pa dang 'gugs par byed do/_/zla ba bcu gnyis kyis grub pa brgyad 'grub pa la the tshom za bar mi bya'o/_/de nas gzhan brjod par bya ba/_brtson 'grus kyis bsngags
[\[240b.5\]]pa'i 'bras bu rjod par byed de/_'di ni brtson 'grus kyi sgra ni 'od dpag med do/_/bcom ldan 'das kyis bka' stsal pa/_stong phrag bcu gnyis pa nag po chen po'i rgyud las/_de'i sngags kyi 'bras bu bshad pa/_bdag gi bla mas ni rnam par sbas te/_de las 'jig rten
[\[240b.6\]]thams cad rnam par rmongs par bya ba'i don to/_/bdag gis ni sngags kyi sgrub thabs bla ma dam pa'i man ngag gis bshad par bya ste/_/zla ba drug ni sngon du bsnyen pa'o/_/de'i nang du 'jig rten gsum dbang du 'gyur ro/_/thams cad kyang byang chub kyi sems la sbyar ba'i
[\[240b.7\]]don du'o/_/sgrub pa po'i yid la bsams pa'i don dang /_gdams ngag 'dis dbang du bya zhing dgug par bya ste/_de'i gdams pa ni/_dang po sgrub pa pos snying gar yi ge a las skyes pa'i pad+ma dmar po/_de'i lte ba la nyi ma'i dkyil 'khor de yang ra'i yi ge las byung
[\[241a\]]
[\[241a.1\]]ba/_de'i steng du yi ge hUM dmar po/_de yang lcags kyu lta bu'i sa bon blta bar bya'o/_/de lta bu'i bsgom par bya ba 'dod pa'i rgyal po gcer bu/_dpal nag po chen po nyi ma 'char kha'i mdog ltar dmar ba/_phyag gnyis pa rin po che'i cod pan can/_g.yas pa na
[\[241a.2\]]lcags kyu 'dzin cing /_g.yon pa na rdo rje zhags pa/_zhabs rnam par rol pa/_shin tu 'jigs par byed pa/_mgo bo'i phreng ba khrag 'dzag pas brgyan pa/_nyi ma bye ba'i gzi brjid can/_spyan gsum pa/_'jigs pa'i zhal can/_stag gi pags pas smad dkris pa/_klu dmar po brgyad
[\[241a.3\]]kyis brgyan pa/_g.yas pa'i zhabs kyis 'dod pa'i lha mnan pa/_g.yon pa'i zhabs kyis dga' bo'i gsang ba'i bde chen mnan pa/_mi'u thung gsus pa 'phyang ba/_rdo rje chos kyis spyi bo la brgyan pa/_de'i snying gar hUM dmar po las 'od zer 'phros pas/_ro ma dang rkyang ma dang
[\[241a.4\]]dbu ma'i nang nas/_dpral ba g.yas pa nas bskor te 'phros pas/_thams cad phyag g.yas pa nas bsdus te/_lcags kyu nas lcags kyu ltar 'phros pas/_sems can thams cad rdo rje'i lam du bsdus la pad+mar phab la/_bde ba chen po skyes te dbang du gyur par bsam mo/_/de lta
[\[241a.5\]]bu'i byed pas dbab par bya'o/_/yang der gnas nas g.yon pa nas bskor te/_de bzhin du snying ga'i hUM la bsdu bar bya'o/_/de'i 'od zer chags pa dang rjes su chags pas/_hUM gi dang por mar me'i rtse mo las mngon par byung ste/_'jig rten gsum po stong zhing bde ba
[\[241a.6\]]chen por byas la/_de lta bu'i ting nge 'dzin dang ldan pas sngags kyi bzlas pa brtsam par bya ste/_oM hraM hriM hro hUM phaT/_sngags kyi rgyal po 'di brjod pa'i mod la/_bud med thams cad mtshan ma g.yo zhing 'dod par byed do/_/'dod pa rnams kyang gzi brjid dang ldan zhing /_
[\[241a.7\]]sems can thams cad 'dod pas rgyas zhing khu ba 'pho bar byed do/_/gzugs po yang g.yo zhing 'gyur la/_ngo tsha dang bral zhing /_skra grol la 'dod pas myos par 'gyur ro/_/sngags 'di'i stobs kyis/_'gro ba drug gi sems can thams cad dbang du 'gyur zhing /_sgrub
[\[241b\]]
[\[241b.1\]]pa po'i rkang pa'i 'og tu ji ltar bsams pa bzhin thams cad 'ong bar 'gyur ro/_/'bum phrag gcig bzlas pa byas pas/_sbyor ba can ma dbang du 'gyur ro/_/de nas dbang du bya ba'i cho ga brjod pa/_na maHke li ki laHsaM b+hu tha pa nai tre b+hi ka ra Ne/_bi ku rwa bi ku rwa dzam+b+ha sha mi swA hA/_de
[\[241b.2\]]nas sbyor ba can ma mthong bas/_mig bgrad de bzlas pa byas pas/_de ma thag tu 'ong bar 'gyur ro/_/'gro bar 'dod na 'gro bar 'gyur ro/_/de nas/_a di saM bud+d+hA ya ku ru ku ru laM b+he laM b+he lu ne lu ne swA hA/_sngags 'di rang nyid nyal ba'i tshe bud med kyi ming nas bzung la bzlas
[\[241b.3\]]pa byas na/_dpag tshad brgya na yod kyang 'ong bar 'gyur ro/_/ma 'ongs na 'chi bar 'gyur ro/_/de nas/_na maHsarba bud+d+he b+h+yo dza hi bud+d+ha a no dza ra pre si do me bA tsa naM ku ru swA hA/_de nas gang du 'dug par bzlas pa byas pas/_ji ltar skyes pa'am/_dpa' mo'i ming nas bzung ste
[\[241b.4\]]bzlas pas/_thams cad rang bzhin gyis dbang du 'gyur ro/_/na maHk+Shi pra g+ha mi ku ru ku ru bi ma la ye swA hA/_chu la lan bdun bzlas te/_skyes pa'am bud med gang gi ming nas bzung ste 'thungs na dbang du 'gyur ro/_/na maHka traM ka tri gro ra rU pi Ni che ge mo me ba sha ma nA ya swA hA/_
[\[241b.5\]]zla ba'i dus su/_dang po zas kham gcig la gang gi ming nas bzung ste/_lan bdun bzlas nas zos pas/_zhag pa'i dbang du 'gyur ro/_/na maHAr+ya saM bud+d+hA ya/_e h+ye hi b+hU ta pra tra d+hu ta kAr+yaM ku ru swA hA/_de nas mig sman la brgya phrag brgya bzlas/_rang gi mig la bskus na/_thog
[\[241b.6\]]mar mthong ba de dbang du 'gyur ro/_/de nas/_na maHpre kha ka ya many+dzu g+ho Sha kA ya pre khi to si dz+ha hi laM ku ru swA hA/_de nas yungs kar la bzlas la/_gang gi khang par gtor ba de dbang du 'gyur ro/_/na mo rat+na tra yA ya/_ku b+hi ni dz+haM b+hi/_ma hA be tA lI swA hA/_de nas rang gi khu ba
[\[241b.7\]]dang /_/ga bur la brgya rtsa gcig bzlas te/_gang gi ming nas bzung ste sbas pa de dbang du 'gyur ro/_/na mo bud+d+hA ya d+harma saM g+ha badzra pA NI b+h+yaHshI ta piM ga le la hUM ku ru ku ru dz+wa la dz+wa la dz+wa la swA hA/_gi wang la brgya rtsa brgyad bzlas te thig le byas pas ji ltar mthong ba thams cad dbang du
[\[242a\]]
[\[242a.1\]]'gyur ro/_/haM b+ho bra Sha ka ya ti a mu ka sha ma nu g+h+ri d+yas ma ne swA hA/_de ma thag tu mi 'ong na/_dpa' mo'am/_skyes pa ji ltar yid la bsams la bsgyur bar bya'o/_/de rnams dbang du bya ba'i las so/_/bdag gi bla mas ni mdor bsdus te gsungs pa/_kho bos
[\[242a.2\]]ni rab tu phye ste rgyas par bshad do/_/ma nges par 'bum phrag gcig bzlas pas/_las thams cad kyi 'bras bu ster ba ni/_sgrub thabs las shes par bya'o/_/de nas brjod par bya ba/_dpag tu med pa'i las rdzogs par byed pa/_dang por bskrad par bya ba'i las bshad pa/_
[\[242a.3\]]oM k+ShaM ha hu ha a mu ka ShA uts+tsha Ta ya hUM phaT/_bskrad pa la ni du ba'i kha dog can/_gri gug dang thod pa thogs pa/_gzhan rnams ni sngar brjod pa bzhin la/_don yod grub pas dbu rgyan byas pa/_lho phyogs su kha bltas te/_sems dpangs mtho bas bzlas par bya'o/_/bye phrag gcig
[\[242a.4\]]gam/_stong phrag nyi shus kyang 'grub ste/_dur khrod kyi thal ba blangs la/_skra grol ba/_gcer bu/_gzhan rnams ni go sla'o/_/de nas dug lang ga li dang /_phag pa'i rtug pa dang /_ro'i skra dang /_rnga mo'i rus pa rnams la brgya rtsa brgyad bzlas la/_btab pas dgra bo rengs par
[\[242a.5\]]'gyur ro/_/the tshom med par skrod par 'gyur te/_'di ni gces pa'i las so/_/zhag bdun byas nas sgor sbas na/_sngar brjod pa'i dug lang ga li dang /_mgrin rings ni rnga mo ste/_de'i rus pa rnams so/_/de nas yi ge dzaH'i sa bon las byung ba'i skyes bu lag na dbyug pa
[\[242a.6\]]thogs pa bsgoms nas/_bde byed kyi bla ma dang /_zhag bdun gyis nges par skrod par 'gyur ro/_/rang gi gnas so/_/de nas skyes pa'i rus pa la khab kyi gzugs byas la sgor sbas na/_khyim der rab tu 'jigs pa skye zhing /_'byung po chen po'i gnas bzhin du 'gyur ro/_/
[\[242a.7\]]nag po'i tshes brgyad dam/_bcu bzhi'am/_mtshan mo thun gcig la'ang rung ste/_brgya phrag brgyad bzlas so/_/'di ni bskrad pa'i bya ba'o/_/de nas rengs pa la/_ser po mi'u thung lto ba rab tu 'phyang ba/_thod pa dang gri gug thogs pa/_rlung nang du gzung ba/_rlung 'gags pa'i
[\[242b\]]
[\[242b.1\]]dus bzlas na/_rin po che'i cod pan can/_brgya phrag brgyad bzlas par bya'o/_/oM maM dz+ha k+Sha/_a mu kaM staM b+ha ya hUM phaT/_'di la sogs pa gzhan ni go sla'o/_/de nas gsad pa ni/_nag po'i phyogs la lhor kha bltas te/_si las thig le byas la gos nag po bgos la/_thod pa
[\[242b.2\]]dang gri gug lag na thogs pa/_mi bskyod pa nag po'i cod pan can/_ljags bsgyur ba/_'jigs par byed pa/_thugs ka'i sa bon las 'od zer 'phros pas nag po dang /_'jigs pa'i gdong ma dang /_bA rA lI dang /_be+e tA lI dang /_nag mo chen mo dang /_rnal 'byor ma de
[\[242b.3\]]rnams kyang /_thod pa dang gri gug thogs pa/_rlung gi shugs ltar mgyogs pa/_dgra bo'i kha nas zhugs te/_sha rnams kyang bcad cing /_khrag rnams kyang 'thungs nas/_nang cha rnams kyang bcad cing /_thun gsum du bsgom par bya'o/_/de ltar tshes brgyad la/_mi'i thod pa zan
[\[242b.4\]]gyis bkang ba la khrag btab ste/_phag pa la sogs pa'i sha rnams dang btab la/_de rnams kyi khrag dang /_gzhan yang bya dang /_nya'i sha dang /_khrag dang /_zan dang /_sran ma dang bsres pa'i zan dang /_chang dang /_me tog dang /_bdug pa dang /_byug pa rnams bsogs la/_mtshan
[\[242b.5\]]phyed na gtor ma sbyin par bya'o/_/de nas sha za'i sgrub thabs la/_sngon du brjod pa'i nag po chen po'i gzugs su bsgoms la/_stong phrag bcu bzlas pas sngon du bsnyen par 'gyur ro/_/dur khrod kyi ras la/_a na la dang /_kun+d+ha la'i ming can gyi gnod sbyin mo gnyis bri bar bya'o/_/
[\[242b.6\]]ro sol gyis bsres la/_dri zhim pos kyang sbags te/_zhun chen gyi mar me'i snag tshas sha za gnas pa'i sdong po'i rtser bri bar bya'o/_/nag po dang po'i lang tsho can/_skra rnam par grol ba/_rgyal po chen po ltar rol pa'i 'dug stangs kyis bri bar bya'o/_/me tog dang /_bdug
[\[242b.7\]]pa dang /_lha bshos dang /_byug pa rnams kyis mchod par bya'o/_/de nas sgrub pa po gang za ba thams cad kyi lhag ma nas sbyin par bya'o/_/mtshan mo'i nang du rtag tu lhag ma re sbyin par bya'o/_/de'i sngags la/_oM a na le kun+d+ha li/_gr-ih+Na piN+Ta pi shA tsI ni swA hA/_lan bdun gyis
[\[243a\]]
[\[243a.1\]]grub par 'gyur ro/_/de nas cho ga gzhan brjod pa/_bong bu'i gdong can bsgom par byas la/_bong bu'i gdong can lag pa gnyis kyis bum pa bzung la/_'gron bu'i bum pa'i gdan la 'dug pa/_shing ke ta ka'i me tog ku su mas brgyan pa/_zla ba gcig gi bar du
[\[243a.2\]]lhag ma byin pas 'grub par 'gyur ro/_/sngon du brjod pa'i cho gas g+hu pa ta'i sha za bri bar bya'o/_/yung ba dang rdo zho bsres pas bri bar bya/_skyil krung phyed pa'i 'dug stangs kyis gnas pa/_phyag gnyis pa/_kun nas dga' ba'i rgyan gyis brgyan pa/_gser gyi khri stegs la 'dug
[\[243a.3\]]pa/_/g.yon pa na rin po che'i snod thogs pa/_g.yas pa na rin po che'i snye ma thogs pa bris la sngon gyi cho ga bzhin du gtor ma sbyin par bya'o/_/sems can thams cad kyi don byed pa'i bsam pas 'grub par 'gyur gyi/_rang gi don byed pas ni ma yin no/_/de nas mi 'pho
[\[243a.4\]]ba'i rnal 'byor brjod par bya ste/_stong phrag sum cu rtsa gnyis pa'i nag po chen po'i rgyud las/_bcom ldan 'das mas zhus pa/_'jig rten gyi ni ston pa po/_/sems can kun gyi don 'ga'i phyir/_/ji ltar sems can thams cad la/_/rgas dang 'chi dang nad spangs pa/_/
[\[243a.5\]]bcom ldan 'das kyis bka' stsal gsol/_/bzang mo khyod kyis zhus pa'i don/_/sems can kun gyi don gyi phyir/_/mi g.yo ba yi bde ba bshad/_/gus pa'i sems kyis mnyan par byos/_/gsang ba las kyang gsang ba ni/_/bde ba chen po bcings pas thebs/_/gyen du
[\[243a.6\]]'gro dang gzung ba'i thabs/_/rlung ni rab tu bcings pa brjod/_/bum pa'i chu ltar rab g.yo ba/_/sems ni brtan par byas pa las/_/de tshe khu ba'ang 'dzin par 'gyur/_/'di ni chos lugs lnga ka 'dod/_/gsang ba'i mdzod kyi 'og gi sgo/_/bsdams pas bde ba
[\[243a.7\]]'dzin par byed/_/de tshe gyen du dngas pa las/_/rlung gi stobs kyis byed par 'gyur/_/ji ltar bum pa stong pa ltar/_/de bzhin stong pa'i [(]rnam [,]rnal [)]'byor bya/_/khu ba brtan par gyur pa la/_/grub mtha' lnga ka mchog tu 'dod/_/rkyang ma ro ma dbu ma las/_/rlung ni
[\[243b\]]
[\[243b.1\]]g.yos par 'gyur ba'i tshe/_/de tshe lce ni gyen la bzlog_/'dod pas khu ba g.yos pa 'dzin/_/rang gi rlung rnams gyen du 'phangs/_/rtsol ba'i stobs kyis thur du bzung /_/mgrin par rlung rnams gnas pa'i tshe/_/snying gar rlung ni mnyam par sbyor/_/de tshe sems ni brtan par
[\[243b.2\]]'gyur/_/rlung ni nang du zin pa'i tshe/_/de tshe stong pa'i rnal 'byor skye/_/lus po rlung gis mnyam par gang /_/de tshe rlung ni dal bas bden/_/ji ltar dam par ston pa'i tshe/_/sems ni stong pa'i rnal 'byor gzung /_/'di 'dra'i rtsol ba byas pa las/_/'chi ba las ni rnam par
[\[243b.3\]]rgyal/_/sbyar bas gnyer ma med par byed/_/skra dkar dang ni bral bar 'gyur/_/dbang po lnga rnams rab gsal zhing /_/ting 'dzin 'di yi sbyor ba yis/_/rdo rje pad+ma rab gnas pa/_/sbyor ba mang pos bskyod par bya/_/byang chub sems ni g.yos pa las/_/g.yos pa de
[\[243b.4\]]yang gzung bar bya/_/sems kyis nyi ma blangs pa las/_/ji srid nyi ma bskyod pa'i tshe/_/zla ba gnas gzhan 'gro bar byed/_/stong pa'i rnal 'byor brtan par bya/_/sems ni g.yo med gcig tu bya/_/ji srid nyi zla 'byor pa'i tshe/_/lus ni 'chi ba med pa thob/_/ji srid nyi zla gcig
[\[243b.5\]]sbyor ba/_/de tshe bdag med rnal 'byor bya/_/ri bong nyi ma sbyor ba yis/_/lus ni 'chi med skye bar 'gyur/_/'chi ba med pa skye bar 'gyur/_/lus ni dus kyis mi za ste/_/bud med dga' bas rjes chags pa/_/rnal 'byor pa yi chags pa yang /_/ji srid mnyam
[\[243b.6\]]par skye 'gyur ba/_/des ni grub pa rab tu ster/_/oM tsa le tsa le tsi te tsi to muny+tsa pa ya swA hA/_sngags 'di brjod pa tsam gyis bud med rjes su chags pa skye bar 'gyur ro/_/de ltar bud med rjes su chags pa'i tshe/_sgom pa la sbyor bar bya'o/_/na mo bud+d+he satwe b+h+ya hUM shi gi ni
[\[243b.7\]]swA hA/_sbrul mgo gnyis pa mgo bo nas sor bcu gnyis bzung nas/_dur khrod kyi me la bsregs te/_de'i thal ba blangs la/_bya ku ra ku'i khrag gis lan bdun gyi bar du sbrus pas/_des thig le byas pa'i tshe mi snang bar 'gyur ro/_/de nas shing skra dkar gyi byang phyogs kyi rtsa ba
[\[244a\]]
[\[244a.1\]]la/_/gcer bu byas brkos/_nyi ma dang zla ba dang me'i nang du byas la/_khar bcug na mi snang bar 'gyur ro/_/nyi ma ni zangs so/_/zla ba ni dngul lo/_/me ni gser ro/_/de rnams la ni lcags so/_/de nas thog ma'i dngul la/_de'i tshe skyes pa dang sbyar ba'i khu ba gnyis mnyam
[\[244a.2\]]par sbyar ba la/_me ni si la btab la/_'jig rten gsum pos mi mthong ngo /_/de'ang la lA Ta la til ka byas so/_/de na ti tsha dkar po dang /_kan tra si ba li dang /_sbrang rtsi dang /_dang po'i me tog dang khu ba bsres te/_pad+ma gsar pa'i ze'u 'bru dang /_lcags gsum gyi nang du bcug ste sbyar
[\[244a.3\]]na/_/'jig rten gsum gyi mis mi mthong ngo /_/thog mar rtswa skyes pa'i dus kyi rtse mo la sogs pa'i sa bzhag la/_de'i 'og gi sa blangs la/_ba bla bsres te/_rgyal gyi nyin par thig le byas na grub pa'i skyes bus kyang mi mthong ngo /_/dang po rtswa ni/_gla sgang gi rtswa'o/_/de'i 'og gi sa
[\[244a.4\]]blangs pas so/_/de'ang rgyal gyi nyin par ro/_/sbrang rtsi dang ba bla bsres la/_dpral bar thig le byas na/_skyes bu de ni grub pa'i rnal 'byor pas kyang mi mthong ngo /_/gzhan lta smos kyang ci dgos/_'di ni mi snang ba'i rab tu dbye ba'o/_/de nas rengs pa la/_na mo bud+d+ha b+h+yaHstaM b+ha ya dzaM b+ha ya mo
[\[244a.5\]]ha ya swA hA/_de nas khyo bo yod pa'i bram ze mo shi ba'i thal ba blangs te/_lag pa la byugs nas gang la bstan pa'i sems can thams cad rengs par byed do/_/de nas na mo rat+na tra yA ya/_k+Shipa be k+Shi pa be ta li swA hA/_sngar brjod pa'i thal bas gro ga'i 'dab ma la sngags bris pas mda'
[\[244a.6\]]rengs par byed do/_/de nas na mo rat+na tra yA ya/_d+ha k+Sha dza piM ga lo gri ha b+hU ta pa tsa na ni pra ha ra saM kra ma ya swA hA/_sngags 'dis rma bya'i mjug sgro la stong phrag gcig bzlas te/_nag po chen po'i thang sku'i steng du bzhag la/_rang gi dpung gi steng du g.yab ste bzhag pas/_pha rol gyi
[\[244a.7\]]dpung rengs par byed do/_/nag po chen po'i thang sku la gding dang /_yung ba bsres pa ser pos bri bar bya/_rab tu 'jigs pa la 'jigs par byed pa/_lto ba rab tu rgyas pa/_spyan gsum pa/_ro'i steng na gnas pa/_rol pa'i 'dug stangs kyis gnas pa/_phyag gnyis pa g.yas
[\[244b\]]
[\[244b.1\]]pa'i phyag na ri sna tshogs pa thogs pa/_g.yon pa'i phyag na thod pa'i steng du me'i dkyil 'khor gru gsum 'dzin pa/_de lta bu thang sku'i steng du rgyal mtshan gyi rtse mo 'phyar bar bya'o/_/rang gi dpung rnams kyis mi mthong bar byas la/_pha rol gyi dpung rnams rengs pa'i don du bstan par
[\[244b.2\]]bya'o/_/de nas gza' nyi ma'i steng du skar ma rgyal la bab pa na shing sa ra li'i rtsa ba la/_k+Shi pa bi k+Shi pa be ta li swA hA/_de'i rjes su sngags 'di rdzas dang sbyar te/_cho ga bzhin kha nas brjod pas/_g.yul du zhugs pa'i dgra bo'i ral gri thams cad 'ching bar byed do/_/de nas me
[\[244b.3\]]bsil ba'i las ni go sla'o/_/sngags de'i las la/_gzhan brjod pa/_sman se ba li dang /_sman dza mu ka dang /_me tog pa ral li'i rtsa ba dang zhib tu btags la/_sbal pa'i tshil bu dang bsres te/_rkang pa'i zhabs su bskus na/_sol ba'i me rab tu 'bar ba'i steng du phyin yang mi
[\[244b.4\]]tshig go/_/gzhan sngags de'i las la/_sman mun tri ri'i sdong po dang /_pad+ma dang /_sman se ba li dang /_sbal pa'i zhag dang bsres te/_rkang pa la bskus na/_mngon du mi tshig par 'gyur ro/_/gzhan yang sbal pa dkar po'i ro skams la/_gzhan sbal pa'i khrag gis bskus la
[\[244b.5\]]bsres nas btags te bskus pas me rengs par byed do/_/sbal pa'i tshil bu gang du bskus pa/_me la reg na me 'chi bar 'gyur ro/_/de nas rgyal po rengs par byed pa'i las la/_de nas sman tri shi b+han d+hi'i sman de thal bar byas pa la/_lan bdun bzlas te btab pas/_rgyal po
[\[244b.6\]]rengs par byed do/_/de yang tri shi ni 'dab ma gsum pa'i rtsa ba'o/_/de nas chu bcing ba'i cho ga la/_chu'i nang na 'dug ste bzlas pa byas pas/_nya 'dru 'dru ba'i khar rin po che bcug la/_mar gsar pa dang /_nya'i khrag bsres te/_sna dang /_mig dang /_gzugs po thams cad la
[\[244b.7\]]byugs la/_chu'i steng du phyin pas chu srin bzhin du steng du lding bar 'gyur ro/_/de rnams ni chu bcings pa'i las so/_/de nas bskrad pa ni go sla'o/_/de nas zhe sdang ba la/_na mo rat+na tra yA ya/_dwe Sha ya dwe Sha ya/_ma hA dwe Sha ka_/mA bi laM pa ru ru swA hA/_bram ze dang dge
[\[245a\]]
[\[245a.1\]]tshul dang /_byi la dang /_byi ba'i skra dang /_spu blangs la/_gcig tu btags te/_gang gi ming nas gzung ste/_sa la sbas pa de thams cad 'khon par 'gyur ro/_/dge tshul ni btsun pa chung ngu'o/_/mar char ni byi la'o/_/A khu'i ni byi ba'o/_/de nas rma bya'i mgo dang /_bya pho'i
[\[245a.2\]]mgo dang /_sngags 'di brjod cing gcig tu btags la spos kyis bdugs na/_gang gi ming nas bzung ba de 'khon du 'gyur ro/_/de nas gang zhig bud med khrag 'bab pa'i mtshan mar yungs kar gyi thum po zhag bdun gyi bar du bcug la/_de'ang bud med sdug bsngal dang ldan pa'i'o/_/
[\[245a.3\]]gang la yungs kar gyis gtor ba de thams cad 'khon par 'gyur ro/_/de nas bya rog dang 'ug pa'i sgro dang rus pa dang sha blangs la/_rang nyid bsrung bar byas la/_spos kyis gang la bdugs pa de mdza' bo yin yang 'khon par 'gyur ro/_/de nas sbrul mgo gnyis pa'i shun lpags dang /_rma bya'i sgro dang mnyam par
[\[245a.4\]]sbyar te/_gang la bdugs pa de 'jig rten gsum dang 'khon par 'gyur te/_de ma thag tu'o/_/rang nyid bsrung ba ni mchog tu gces pa'o/_/'di rnams rab tu zhe sdang ba'i las so/_/de nas sbyin sreg gi las brjod par bya ste/_thab ni rgyud thams cad las bshad pas go sla'o/_/rgyud 'di
[\[245a.5\]]las grub pa brgyad bsgrub pa ni/_bcom ldan 'das kyis stong phrag drug pa'i rgyud las bka' stsal pa/_ral gri bsgrub pa la/_khru brgyad pa'i thab bya'o/_/de'ang zur brgyad pa'o/_/khru bzhi 'og tu bri'o/_/de'i byed pas thams cad shes par bya'o/_/de yang yi ge mangs pas 'jigs
[\[245a.6\]]nas bsdus te bshad do/_/zhi ba'i thab ni gsang 'dus dang gcig go/_/sbyin sreg gi rab tu dbye ba ni go sla'o/_/de nas mig sman gyi rang bzhin la/_nam mkha' la spyod pa'i mig blangs la/_bya rog rgad po'i mig dang /_bya rgod dmar po'i mig dang /_dar gyis g.yogs pa'i zla
[\[245a.7\]]mtshan phyis pa'i dar ro/_/de nas byi la nag po'i mig dang /_b+h+ri hA ha b+hU mi la ti'i mgo dang /_b+hu zug pos 'dab kyin 'gro ba/_srin bu me khyer dang /_rna ba'i nang du 'jug pa'i srin bu dang /_de rnams gcig tu bsres te btags te ri lu byas la/_mi'i tshil gyi mar me'i snag tsha blangs la
[\[245b\]]
[\[245b.1\]]bsregs te/_mig la bskus pas sa 'og gi gter mthong ngo /_/de nas ral gri bsgrub pa la/_sngar brjod pa'i bya'i mig sman blangs la bya ba ni go sla'o/_/de nas rkang mgyogs la/_shwe ta b+h+ra ma shi kha'i shing dang /_pa la dkar po'i shing dang /_shing de gnyis kyi shar phyogs kyi 'dab ma blangs
[\[245b.2\]]la/_/ta sha pa pu mar/_de rnams kyis bcings pa ni/_staM mra ni zangs so/_/shaM kha ni dung ngo /_/pra ba la ni byi ru'o/_/su bar+Na ni gser ro/_/muk+ta ni mu tig go/_/rA dza rU pa ni dngul lo/_/de rnams kyis bcings pa'o/_/stong phrag nyi shu bzlas pas grub par 'gyur ro/_/de nas
[\[245b.3\]]mkha' spyod kyi dngos grub brjod pa ni/_dzA ti pha la ma sa brgyad/_ka ko la ma sa brgyad/_pi pi ling gi snying po ma sa brgyad/_mon lug gla sgang ma sa brgyad/_sga thol gyi chu ma sa brgyad/_ga pur zho gnyis/_ga pur gyi chu zho gnyis/_de thams cad gcig tu bsres la/_shing sA hA ka ra'i 'dab
[\[245b.4\]]mas gtums la bsreg go/_/de'i steng du nim pa'i shing [(]btsigs [,]btsugs [)]la sman rnams sa 'og tu sbas te/_shing pa la sha'i me tog btags pa'i khu ba srang bzhi/_mar dang sbrang rtsi sbags te/_snod snum can gyi nang du 'bras kyi phung po chen po'i steng du zhag nyi shu rtsa gcig gzhug go/_/
[\[245b.5\]]lhags pa mi 'ong pa'i khung du 'dug la/_sor mo gsum gyis blangs pa'i chos tsam nyin re bzhin du za'o/_/de'i tshe bza' ba'ang med par longs spyad par bya'o/_/nam mkha'i longs spyod par 'gyur ro/_/de nas grub pa'i sman brjod par bya ba/_dz+yo ti sma ti'i mar khu srang
[\[245b.6\]]brgyad/_mar srang brgyad/_sbrang rtsi srang brgyad/_a ru ra sha chen brgya rtsa brgyad/_de thams cad gcig tu btags la/_snod snum can gyi nang du bcug la/_ba glang gis gcin btang ba'i nang du zla ba drug sbang bar bya'o/_/'o ma dang gcig tu bsres te btung bar bya'o/_/zla ba
[\[245b.7\]]drug nas rgad pos 'thungs kyang byis par 'gyur ro/_/de nas ci bgyi zhes bka' nyan pa'i sgrub thabs kyi rang bzhin la ta pa si shi ba'i khar thod lo skor bcug la bsregs nas tshig pa'i 'og tu thod lo skor blangs te/_bzlas pa'i sngags ni 'di yin te/_oM na maHsid+d+he
[\[246a\]]
[\[246a.1\]]swA hA/_de nas mtshan phyed na ci bgyi zhes bka' nyan pa'i pho nyar 'ongs nas/_bdag gis ci bgyi zhes smra ba la/_cang mi brjod par ngag thub par bya'o/_/tho rangs kyi tshe nam langs nas ci bgyi zhes smra ba la/_tho rangs sgrub pa pos smra bar bya ba/_rgyal po'am btsun
[\[246a.2\]]mo'am/_'khor pa gang 'dod pa khyer la shog ces smras pas/_ji ltar yid la bsams pa'i las thams cad rdzogs par byed do/_/mtho ris su'ang 'khyer zhing /_ji ltar bde bar longs spyod pa dang /_bcud dang bcud kyis len thams cad ster ro/_/lha chen po brgyad kyi bu mo
[\[246a.3\]]yang 'gugs par byed do/_/de la sogs pa'i las thams cad byed do/_/de nas sha za'i sgrub thabs kyi rang bzhin la/_bram ze shi ba'i khar lcags brgyad gcig tu bzhu ba'i ri lu bcug la/_mer bsregs pa'i thal ba blangs la/_lcags brgyad kyi ri lu zhib par btags te/_spra tshil
[\[246a.4\]]gyis ri lu byas la/_ga pur gyi mar me btang ste/_dur khrod du brgya phrag brgyad bzlas la/_de'i tshe sha za 'ongs nas ci bgyi zhes smra ba la/_cang mi smra bar 'dug par bya'o/_/ngag bcad de thub par 'dug par bya'o/_/de nas ri lu khyer te lha'i khang par mtshan mo thog thag bzlas par bya'o/_/
[\[246a.5\]]tho rangs grogs po longs zhes smra ste/_de'i tshe 'grub par 'gyur ro/_/ri lus ci 'dod pa'i ming yi ge bris pas/_ji ltar sgrub pa pos bka' stsal pa bzhin grub par byed do/_/ri lu bsgrub pa'i sngags ni/_oM ru ri ru ri ru ru swA hA/_da ni gtor ma'i cho ga brjod par bya ste/_lha'i rnal
[\[246a.6\]]'byor gyis bsam gtan la gnas pas/_rtsa ba nas bshad pa'i bdud rtsi rnams bsogs la/_dbang po la sogs pa rnams la gtor ma sbyin par bya'o/_/nyung ba dang ni mang ba yi/_/bzlas pa byas pa'i nang du ni/_/thugs ka'i sa bon 'od kyis 'gugs/_/shar gyi phyogs
[\[246a.7\]]su gzhag par bya/_/dbang po spyan stong ldan pa dkar/_/chibs ni glang po dkar po'i steng /_/g.yas pa'i phyag na rdo rje ste/_/g.yon pa rol pas gnas pa yin/_/gshin rje rab tu sngo ba phyag gnyis pa/_g.yas pa na dbyug pa 'dzin pa/_g.yon pa sdigs mdzub can/_spyan dmar
[\[246b\]]
[\[246b.1\]]po gsum pa/_dbu skra dmar ser gyen du langs pa/_ral pa dang smin ma rab tu ser zhing ring ba/_rus pa'i rgyan gyis brgyan pa/_ma he'i steng na rol pas 'dug pa/_chu lha dkar po phyag gnyis pa/_chu srin gyi gdan can/_g.yas pa na klu'i zhags pa/_g.yon rol pas gnas pa/_sbrul gyi
[\[246b.2\]]gdengs ka can/_nor bdag lus ngan ser po/_phyag gnyis pa/_g.yas pa na shing thog bi dza pU ra 'dzin pa/_g.yon pa na ne'u le'i rkyal pa 'dzin pa/_me tog gi shing ta la'i steng na 'dug pa'o/_/bde byed dkar po phyag gnyis pa/_glang gi steng na stag gi pags pa'i sham thabs can/_
[\[246b.3\]]dbu la thod pas brgyan pa/_ral pa'i cod pan zla bas brgyan pa/_g.yas pa na rtse gsum pa/_g.yon pa'i phyag gis dkar mo'i nu ma la reg pa/_mgrin pa sngon po can/_spyan gsum pa/_dkar mo sku mdog ser mo/_phyag gnyis pa/_g.yas pas bde byed la 'khyud pa/_g.yon pa me
[\[246b.4\]]long la lta ba'o/_/me lha ral pa gsum pa/_phyag bzhi pa/_'bar ba'i phreng ba can/_lto ba rgyas pa/_rgyan dang bral ba/_ra la zhon pa/_g.yas pa mi 'jigs pa dang bgrang phreng /_g.yon pas dbyug pa dang spyi blugs so/_/bden bral drag po phyag gnyis pa/_gcer bu ro'i stan la 'dug
[\[246b.5\]]pa/_/rol pa'i 'dug stangs kyis gnas pa/_skra grol ba/_thod pas dbu la brgyan pa/_g.yas pa na gri gug_/g.yon pa na thod khrag go/_/rlung lha ser po ri dgas la zhon pa/_phyag gnyis pa/_ba dan sngon po gnyis 'dzin pa'o/_/zla ba dkar po 'khor lo'i steng na/_phyag
[\[246b.6\]]gnyis pa/_g.yas pas ku mu ta 'dzin pa/_g.yon pa rol pas gnas pa/_mdzes pa'i gzugs can no/_/rta bdun gyi steng na nyi ma dmar po phyag gnyis pa/_g.yas pa pad+ma'i steng na rdo rje 'dzin pa/_g.yon pa pad+ma'i steng na nyi ma'i dkyil 'khor 'dzin pa'o/_/tshangs pa gdong
[\[246b.7\]]bzhi pa dkar po ngang pa la zhon pa/_ral pa 'dzin pa/_phyag bzhi pa/_gcig na pad+ma/_g.yas pa skud pa'i phreng ba/_g.yon pa na pad+ma dang spyi blugs so/_/sa'i lha mo sku mdog ser mo pad+ma'i steng na g.yas pa na pad+ma/_g.yon pa na rol pas gnas pa'o/_/lha ma yin gyi dbang po thags
[\[247a\]]
[\[247a.1\]]bzangs ris/_shing rta'i steng du gnas pa/_phyag gnyis pa/_g.yas pa na ral gri/_g.yon pa rol pas gnas pa'o/_/zhabs kyang rol pa'o/_/gnod sbyin dang dri za dang yi dgas dang /_srin po la sogs pa/_klu dang /_klu'i rgyal po dang bcas pa thams cad rtsol bas bsgom
[\[247a.2\]]par bya'o/_/phyi nas dbang po la sogs rang gi lha'i rnal 'byor gyis yul du mthong bar bsam ste/_thog mar de dag gi lus rdul lta bur byas la/_rang gi sa bon las 'od zer 'phros pas/_bdud rtsi'i rgyun lta bus lus bkrus te yongs su rdzogs par bsam mo/_/rang rang gi
[\[247a.3\]]ljags rdo rje'i as mtshan pas drangs par bsam mo/_/de ltar bdud rtsi la gsol bas/_sgrub pa pos ji ltar yid la bsams pa'i don thams cad grub par bsam mo/_/g.yon pa dril bu dkrol zhing /_g.yas pas bdug spos bzung la/_gnas brgyad du g.yon pas dril bu
[\[247a.4\]]dkrol bar bya ste/_sngags 'di brjod par bya'o/_/oM in+d+rA ya/_su pa ta ya swA hA/_oM ag+na ye ha bya ka bya bA hA na ya swA hA/_oM dza ma ya pra ta a d+hi pa ta ye swA hA/_oM nai r+R-i t+yA ya rak+Sha pA ti pa ta ye swA hA/_oM ba ru Na ya nA ga a d+hi pa ta ye swA hA/_oM bA ya bai an+ta rik+Sha tsa ra swA hA/_
[\[247a.5\]]oM ku be+e rA ya k+Sha a d+hi pa ta ye swA hA/_oM i shA nA ya b+hU ta a d+hi pa ta ye swA hA/_steng du/_oM so ma ya na k+Sha tra a d+hi pa ta ye swA hA/_oM sUR+Ya gra ha a d+hi pa ta ye swA hA/_oM brah+ma na ye be ta a d+hi pa ta ye swA hA/_oM bi ma tsi tra ne+e swA hA/_oM a d+h+wa ya sU re b+h+ya swA hA/_sngags 'di dag brjod
[\[247a.6\]]pa'i rjes la gtor ma'i sngags brjod par bya'o/_/de la gtor ma'i sngags ni 'di yin te/_oM shring kI ma hUM phaT/_ta ma ta ma sa/_puSh+pa/_d+hU pa/_rak+ta/_ta la pA ta li/_aSh+Ta nA ga_/de ba/_yak+Sha/_rak+Sha sA/_gr-ih+Na gr-i h+Na/_i daM ba liM ha ha ha hAM khA hi khA hi/_kha kha hUM dza/_phu pheM ma hA aT+Ta
[\[247a.7\]]hA sa/_gardza gardza/_kr-iSh+Na wer+NA ya/_pheM pheM hUM swA hA/_dang po lte ba/_snying ga_/nu ma/_mgrin pa/_gdong pa/_rna ba g.yas pa/_mig_/spyi bo/_de dag ni gnas brgyad du shes par bya'o/_/de rnams ni gtor ma'i cho ga'o/_/oM ma hA kA la hriM hri hUM phaT swA hA/_nye ba'i snying po'o/_/hriHbcom
[\[247b\]]
[\[247b.1\]]ldan 'das me'i snying po'o/_/hriMHnye ba'i snying po'o/_/oM ma hA kA lI hUM hUM phaT swA hA/_snying po dang nye ba'i snying po'o/_/oM kA li hUM hUM phaT swA hA/_oM kA ra li ye hUM hUM phaT swA hA/_oM bA rA lI ye hUM hUM phaT swA hA/_oM be+e tA lI hUM hUM phaT phaT swA hA/_de nas ras ris kyi cho ga ni go sla'o/_/rang
[\[247b.2\]]gi khyim du lha la mchod pa bya ste/_sngon du bsnyen pa byas pas ni las thams cad grub par 'gyur la/_rdzogs ldan dus na gcig yin te/_/gsum ldan la ni gnyis 'gyur ro/_/gnyis ldan la ni gsum 'gyur ro/_/rtsod ldan dus na bzhi 'gyur ro/_/dgod cing bzlas pa rtse zhing
[\[247b.3\]]yengs/_/za zhing 'khrig pa spyod pa'i tshe/_/dus rnams kun la bzlas par bya/_/de tshe bdud kyi las dang bral/_/rnam par rtog pa thams cad kun/_/sgra rnams nag po chen por sgrogs/_/thams cad sngags su shes par bya/_/yid la bsams pa'i 'bras bu thob/_/kun la
[\[247b.4\]]'di ni mi sbyin te/_/slob ma'i snod rnams brtags la sbyin/_/sngags 'di 'jig rten kun na dkon/_/'jig rten gsum na gces pa'i mchog_/'khor ba'i rgya mtsho sgrol ba yi/_/skye ba dang ni 'chi ba la/_/'khor ba'i 'khor lo 'jigs shing zab/_/chags pa zhe sdang chu srin
[\[247b.5\]]'phyo/_/sems kyis 'gram gnyis bde ba la/_/phra ma ser sna phrag dog gis/_/byed pa nag po chen po yis/_/bde chen sgyu ma'i grong khyer na/_/byas pa sems can kun gyi don/_/bdag gis bsags pa'i bsod nams kyis/_/nyon mongs thams cad gcod par shog_/'jig
[\[247b.6\]]rten 'das pa'i grub pa 'thob/_/dpal nag po chen po'i mngon par rtogs pa'i rnam par bshad pa/_lhan cig skyes pa'i zhabs kyi slob ma/_slob dpon li ka ri'i zhabs kyis mdzad pa rdzogs so//_//rgya gar gyi mkhan po shrI na ren+d+ra b+ha dra dang /_bod kyi lo tsA ba u rgyan pa rin chen
[\[247b.7\]]dpal gyis ri bo chen po spu tra'i mgul du/_bde chen gling gi pho brang chen por bsgyur ba'o//[ {D1758}]@##/_/rgya gar skad du/_s+t+ri pra dz+nya shrI ma hA kA la sA d+ha naM nA ma/_bod skad du/_dpal nag po chen po yum can gyi sgrub thabs zhes bya ba/_bla ma dang dpal rdo rje mkha'
[\[248a\]]
[\[248a.1\]]'gro la phyag 'tshal lo/_/'gyel ba'i ro la zhabs mchog mnyam pa'i stabs kyis bzhugs shing sbom thung drag la gsus khyim yangs/_/klu chen brgyad kyis rnam par brgyan zhing dbu skra dmar ser gyen brdzes gri gug thod pa 'dzin/_/phrag par shes rab ma yis 'khyud
[\[248a.2\]]cing zhal gcig dang ldan dpal ldan chos skyong rtag par dga'/_/rang bzhin shin tu gnag pa'i khyad par 'phags sku spyan gsum ldan pas khyed la rtag tu bsrungs/_/bgegs rnams thams cad 'joms don dang /_/dam tshig bskyang bar bya ba'i phyir/_/nag po chen po'i sgrub pa'i
[\[248a.3\]]thabs/_/man ngag brgyud pa bshad par bya/_/de la dur khrod dang ling+ga gcig pa la sogs par 'jam pa'i stan la 'dug la/_skad cig gis stong pa nyid bsgoms pa'i ngang las sna tshogs pad+ma dang nyi ma la hUM yig kha dog nag po'o/_/de las grub pa'i rje btsun dpal ldan nag
[\[248a.4\]]po chen po/_zhal gcig pa/_phyag gnyis pa/_sku mdog nag po/_spyan gsum pa/_mgo bo'i phreng ba ske la 'phyang ba/_dbu skra dmar ser gyen du brdzes pa/_ro'i gdan la bzhugs pa/_mche ba gtsigs pa/_'jigs su rung ba/_klu brgyad kyis rnam par brgyan pa/_sku thung ba/_gsus khyim che ba/_gzi
[\[248a.5\]]brjid dang ldan pa/_thod pa lnga yis cod pan byas pa/_mi bskyod pas dbu brgyan zhing phyag rgya lngas rnam par brgyan pa'o/_/phyag g.yas pas gri gug 'dzin pa/_g.yon pa kha T+wA ga dang thod pa 'dzin pa/_zhal nas khrag 'dzag pa/_ljags 'dril ba/_nag po chen mo dang snyoms par
[\[248a.6\]]sbyor bar bdag nyid bsgom par bya'o/_/bcom ldan 'das ma ni/_sa bon hriM yig las skyes pa'i sku mdog nag mo/_sku gcer mo rgyan dang bral ba/_dbu skra dmar ser gyen du [(]mdzes [,]brdzes [)]pa/_phyag g.yas pas gri gug dang /_g.yon pas thod pa 'dzin pas yab kyi sku la 'khyud pas bzhugs pa'o/_/
[\[248a.7\]]shar du sa bon kaM las skyes pa'i nag mo sku mdog nag mo'o/_/lhor sa bon kaM las byung ba'i gtsigs ma'o/_/nub tu baM las byung ba'i phag mo'o/_/byang du beM las byung ba'i ro langs ma'o/_/'di rnams thams cad phyag rnams gri gug dang thod pa 'dzin pa/_sku gcer mo/_/dbu skra
[\[248b\]]
[\[248b.1\]]dmar ser gyen du brdzes pa/_pad+ma dang nyi ma'i gdan la bzhugs pa/_spyan gsum ma/_rngam pa'i zhal/_sku mdog nag mo'o/_/snying ga'i pad+ma dang nyi ma'i hUM gi 'od zer gyi lcags kyus ye shes sems dpa' spyan drangs te/_mngon par mchod la/_dam tshig pa la bstim pa byas nas/_de 'dir nag po chen
[\[248b.2\]]po bdag_/dngos grub thams cad bsgrub par bya/_/'od gsal bar ni rab zhugs so/_/bdag ni rnam kun yongs su bkang /_/zhes so/_/de nas nag po chen po la mchod pa phul nas/_de la lag pa thal mo sbyar ba bstan nas/_oM shrI ma hA kA la/_sa ma ya/_mA ti krA ma ya/_sa ma
[\[248b.3\]]ya rak+ShaM tu/_zhes brjod par bya'o/_/lha mo rnams la yang rdo rje'i thal mo sbyar ba bstan nas/_de rnams kyi ming bcug pa rnam pa lnga po la'ang bklag par bya'o/_/rang gi 'dod pa'i don la gsol ba gdab par bya'o zhes pa dam tshig gzung ba'o/_/de nas dug dang khrag chen dang
[\[248b.4\]]yungs kar rnams kyi bdug spos phul nas/_sran ma/_dzam+bu ti ka_/chang me tog_/bdug spos/_sha lnga bdud rtsi lnga'i gtor ma ni/_bdud rtsir bya la/_oM shrI k+ShI i daM ba laM gr-ih+Na gr-ih+Na hUM phaT/_ma hA ma sa/_puSh+paM/_d+hA paM dI pa/_ra k+Sha/_ta la pA tA le/_aSh+Ta le/_aSh+Ta//_de ba/_yak+Sha/_rAk+Sha sa/_gr-ih+Na pa ya
[\[248b.5\]]gr-ih+NA pa ya/_i daM/_ba liM/_hA hA/_hUM hUM/_kha kha/_khA hi khA hi/_hUM dzaH pheM ma hAT+Ta hA sa/_gar+dz+dza ya gar+dz+dza ya/_tardza ya tar+dz+dza ya/_oM kr-iSh+NA bar+N+Na ya/_pheM pheM phaT/_ces pa'i sngags kyis dbul lo/_/mngon par mchod cing bstod par bya'o/_/snying gar sngags brtan por dmigs pa byas nas
[\[248b.6\]]bzlas par bya'o/_/oM shrI ma hA kA la hUM hUM phaT phaT swA hA/_snying po'o/_/oM shrI ma hA kA lA ya/_shA sa no pa hA ri Ne/_e ShA paSh+tsi ma kA lo a yaM i daM pra ti dz+nyA/_sma ra si ta dA mAM/_rat+na tra yA yA pa kA ri NaM/_duSh+TAM kha kha/_khA hi khA hi/_ma ra ma ra/_gr-ih+Na gr-ih+Na/_ban+d+ha ban+d+ha/_ha na ha na/_da ha da ha/_
[\[248b.7\]]pa tsa pa tsa/_di na me ke na mA ra ya hUM phaT/_ces pa gzungs sngags so/_/oM ma hA kA la ye hUM hUM phaT/_nag po chen mo'o/_/oM kA lI ye hUM hUM phaT swA hA/_nag mo'i'o/_/oM kA rA li ye hUM hUM phaT swA hA/_gtsigs ma'o/_/oM wA rA hI ye hUM hUM phaT swA hA/_wA rA hI'i'o/_/oM be tA lI
[\[249a\]]
[\[249a.1\]]ye hUM hUM phaT swA hA/_ro langs ma'i'o/_/ji srid mtshan ma ma thob kyi bar du bzlas par bya'o/_/de'ang dngos sam rmi lam du/_bud med nag mo chen po dang /_bya dang khyi nag po dag dang /_ce spyang rnams dga' ba byed par 'gyur ro zhes pa ni bsnyen pa'i cho ga'o/_/da ni sgrub
[\[249a.2\]]thabs kyi cho ga bri bar bya ste/_'jigs su rung ba'i dur khrod du/_sngags pas chas gos nag po 'chang bas/_nag phyogs tshes bcu bzhi'i mtshan mo/_stan nag po la 'dug la/_ba byung lnga/_bdud rtsi/_dri bzang /_mi'i khrag dang zhag gis byugs pa'i stegs bu la/_gzhon nu ma'i rdul gyis
[\[249a.3\]]chag chag dang thig le byas la/_dur khrod kyi sol bas byugs nas/_chos 'byung nag po la me tog gi tshom bu lnga bkod par bya'o/_/de'i mdun du sngon du bshad pa'i bdug spos dang /_gtor ma dang /_gzhan yang mchod pa'i rdzas rnams [(]bshad [,]bsham [)]nas bsgrub pa brtsam par bya'o/_/de la
[\[249a.4\]]'khyil pa'i sngags bzlas pa'i chang gis dkyil 'khor la gtor bas bsangs shing rang bzhin gyis rnam par dag par mos la/_sngags bzlas shing /_de'i ngang las rang rang gi sa bon las skyes pa'i dpal nag po chen po 'khor dang bcas pa/_sngon du smras pa bzhin du bdag
[\[249a.5\]]nyid rdzogs par bya'o/_/dzaHhUM baM hoHzhes pas ye shes sems dpa' spyan drangs la/_rab tu gzhug pa la sogs pa phyag rgya dang bcas pa byas nas/_mchod pa dang gtor ma phul lo/_/sngags kyi bzlas pa'i mthar thug par bya'o/_/tshogs kyi 'khor los tshim par byas shing lhag ma
[\[249a.6\]]rnams lhag gtor du sbyin par bya'o/_/de ltar sngon du 'gro ba byas nas/_de nas bzung ste/_nyi ma so sor thun bzhir sngon du smras pa'i cho ga rdzogs par bya'o/_/khyad par du 'dir bstod pa dang /_bya ba la bskul ba'i tshig dang bcas pa slar nas slar du bya'o/_/dub par gyur na/_gos nag
[\[249a.7\]]po dkyil 'khor la g.yogs la/_oM AHhUM zhes pas byin gyis brlabs la/_ji ltar bde bar gnas par bya'o/_/rim pa 'di yis ji srid mtshan ma ma thob kyi bar du bsgrub par bya ste/_'dir mtshan ma ni rab nag po chen po'i sku mngon sum mam rmi lam du'am nyams snang
[\[249b\]]
[\[249b.1\]]du'o/_/'bring dkyil 'khor la 'od zer du snang ba'o/_/tha ma rmi lam du rang nyid go bgos pa/_mtshon cha thogs pa/_dpung gi gtso bo byed pa/_gdug pa gsad pa/_mi sha zos pa rnams so zhes bya ba ni sgrub thabs kyi cho ga'o/_/las la sbyor ba bri bar bya ste/_slob dpon la gang rtag tu sdang
[\[249b.2\]]bar sems pa dang /_dkon mchog gsum la gnod pa dang /_sems can mang po la gnod par gyur pa rnams nag po chen pos de'i sha za bar mdzod cig_/bcad par mdzod cig_/khrag btung bar mdzod cig_/yang na spyi bo nas phug nas/_til tsam du phye mar mdzod cig ces pa ste/_
[\[249b.3\]]bdag gis gal te bla ma la sogs pa la gnod par byed pa'i gdug pa la/_mngon spyod kyi las bya bar 'dod pa de'i tshe/_de'i rkang rjes kyi rdul lus kyi dri mar bcas pa dang /_rdo dang lcags dang zangs dang /_tsha ba gsum dang /_gro phye rnams phye mar byas la gdug pa'i gzugs byas pa'i snying
[\[249b.4\]]gar/_/dug dang /_ske tshe dang /_tshos dang /_mtshon gyis bsad pa'i khrag rnams kyis mi'i pags pa la 'khor lo ni/_lte bar bsgrub bya'i ming bkod pa'i gzungs ring bri'o/_/i daM duSh+TAM di na me ke na mA ra ya hUM phaT/_ces pa rtsibs drug la bri'o/_/oM ma hA kA li ye/_che ge mo duSh+TAM di na me
[\[249b.5\]]ke na nA ra ya phaT swA hA/_zhes sogs lha mo lnga'i sngags mu khyud la bri'o/_/de skad cig gis rang bzhin gyis rnam par dag par mos la/_de'i ngang las 'khor lo pad+ma dang nyi ma la gnas pa la/_phyogs bcu'i 'jig rten gyi khams na bzhugs pa'i de bzhin gshegs pa thams cad kyi thugs
[\[249b.6\]]ka nas ye shes kyi 'khor lo spyan drangs la gzhug par bya zhing /_rab tu gnas pa dang /_mchod pa byas la/_de nas gzungs rings kyi sngags las/_mtshon cha sna tshogs thogs pa'i khro bo'i tshogs 'phros pas bsgrub bya bkug nas/_de'i ming la dzaHhUM baM hoHzhes pas rab tu gzhug pa la
[\[249b.7\]]sogs pa byas la/_gdol pas phyir 'khal du bkal ba'i skud pas phyogs nas dkris te snying gar bcug par bya'o/_/de'i steng spra tshil gyis bkag go/_/de'i rtsa ba'i sgo nas lcags kyi rtsang gis 'khor lo la ma reg par btsugs nas lho phyogs su thad ka dang mthon dman la
[\[250a\]]
[\[250a.1\]]sor bcu gnyis pa'i khung bu zur gsum pa la/_dur khrod kyi sol bas byugs pa bcug la sna tshogs rdo rjes mnan par bya'o/_/de nas sngags pas sgrub thabs su bshad pa'i cho ga dang rjes su mthun par dpal nag po chen po'i nga rgyal dang ldan pas/_rang nyid drag po chen
[\[250a.2\]]po'i thugs las 'phros pa'i me 'dres pa las/_mtshon cha thogs pa'i khro gzugs mtha' yas pa 'phros pa'i zer dang ldan pas/_snying po'i sngags dang gzungs rings dang /_lha mo'i sngags bzla zhing /_khrag sna tshogs/_thal chen/_yungs kar rnams bzung la/_sna tshogs rdo rje bsal nas/_
[\[250a.3\]]rabs chad kyi thod par bcug pa'i dgra gzugs la/_bsgrub bya rab tu bkug pas bcug go/_/khyab bdag gis rab tu bskul ba las/_rnal 'byor ma lnga po rnams rol pa chen po'i gzugs can/_gri gug dang thod pa 'dzin pa rnams rlung gi shugs kyis son te/_de'i sha gtub par byed/_
[\[250a.4\]]khrag 'thung bar byed/_rgyu ma gcod par byed/_lte ba'i rtsa ba nas dbyung bar byed/_nag po chen po'i thugs ka nas 'phros pa'i khro bo'i tshogs rnams kyis mtshon cha sna tshogs pa'i char phab pa lhung bas de'i lus thal ba bzhin du byas te/_rnam par shes pa ni mi bskyod pa'i zhing du song ba'i mos pa
[\[250a.5\]]bya zhing /_gzungs sngags bzlas so/_/oM shrI ma hA kA la che ge mo mA ra ya hUM hUM phaT/_ces pa bzlas so/_/de nas lha mo'i sngags spel tshig dang bcas pas gsad par bya'o/_/de'i rjes su sprul pa rnams de la bcug nas/_gtor ma dang mchod pa la sogs pas tshim par bya zhing bzod par
[\[250a.6\]]gsol nas/_ling+ga sna tshogs rdo rje dang gtor mas mnan par bya'o/_/de ltar thun bzhir bsgrubs pa las/_'gul pa la sogs pa'i mtshan ma 'byung ste/_nag po chen po la gtor ma la sogs pas mngon par mchod nas/_de'i rjes su ling+ga lag pa g.yon pas lcags kyi rtsang gis bzung la/_
[\[250a.7\]]oM shrI ma hA kA lA ya che ge mo mA ra ya hUM phaT/_ces g.yab pas bzlas pa bya'o/_/nag po chen po la sogs pa'i thugs ka'i ye shes kyi me/_'bras kyi phub ma la dur khrod kyi me spar ba'i ro mnyam pa la bdug par bya'o/_/mtshan phyed du bya ba zhag bdun gyi bar du'o/_/'on kyang 'bras phub kyi
[\[250b\]]
[\[250b.1\]]me ma shi bar bya'o zhes pa'o/_/yang na sngon du smras pa'i ling+ga gtor ma'i dbus su bcug nas/_bsgrub bya'i ming spel tshig can gyis gzungs rings bklag cing /_dpal nag po chen po la gtor ma dbul lo zhes pa'o/_/nag phyogs bcu bzhi'i mtshan mo/_drag po'i sbyin sreg gis
[\[250b.2\]]bsgrub bya la gzir bar bya ba ste/_de dag gi cho ga ni gzhan du shes so/_/gang zhig byang chub thob pa'i rgyu phyir rang skyabs song ba'i bgegs rnams ma lus 'joms/_/gang zhig 'khor bar las kyi zhags las sems can rnams ni snying rje dam pa bsrungs/_/deng 'dir rnal 'byor
[\[250b.3\]]ma rnams kyis ni mtha' dag 'gro ba'i sdig mun phung po chom/_/dpal ldan rdo rje nag po chen po rab dga'i snying pos dge ba khyed la stsal du gsol/_/dpal nag po chen po yum can gyi sgrub thabs slob dpon 'phags pa klu sgrub zhabs las byung ba rdzogs so//_//rgya gar shar
[\[250b.4\]]phyogs kyi paN+Di ta shrI ba na rat+na'i zhal snga nas dang chos 'khor lo tsA ba 'jam dpal ye shes kyis bsgyur ba'o//[ {D1759}]@##/_/rgya gar skad du/_shrI ma hA kA la sA d+ha naM [#]nA ma/_bod skad du/_dpal nag po chen po'i sgrub thabs zhes bya ba/_dpal ldan khrag 'thung 'gro ba'i mgon/_/lha mo dang
[\[250b.5\]]bcas 'khor lo la/_/btud de nag po chen po yi/_/sgrub pa'i rim pa bri bar bya/_/dbang gis [#]smin byas dam tshig ldan/_/bla ma la gus snying brtse gtong /_/shes rab bzod ldan brtson 'grus che/_/sgrub la dpa' ba'i sngags pa yis/_/yid 'ong dben pa'i gnas dag gam/_/
[\[250b.6\]]ri bo dur khrod ma mo dang /_/gshin rje 'jigs su rung ba yi/_/gnas su nag po bsgrub par bya'o/_/maN+Dal mchod dang gtor ma bsham/_/rten bshams bde ba'i stan 'dug ste/_/rang gi lha yi rnal 'byor du/_/zhugs te cho ga rdzogs pa dang /_/bla ma la smod [#]bstan la
[\[250b.7\]]sdang /_/de dag rab tu zhi bya'i phyir/_/bdag gis nag po bsgrub par bya'o/_/snyam du blo ni bskyed bya ste/_/phyi dang nang gi dngos po rnams/_/skad cig stong par bsgom par bya/_/mdun du pad+ma nyi ma la/_/gnas pa'i yi ge hUM nag po/_/bltas te de yi 'od zer gyis/_/
[\[251a\]]
[\[251a.1\]]gdug pa ma lus zhi [#]byas te/_/'gro kun bde ba la bzhag nas/_/slar 'dus hUM la thim gyur te/_/yi ge gyur pas skad cig gis/_/bya rog ming can nag po che/_/zhal gcig phyag bzhi g.yas pa na/_/dang po be tsa'i 'bras bu dmar/_/gnyis pa ral gri 'dzin
[\[251a.2\]]pa'o/_/g.yon gyi dang po khrag chen gyis[#]/_/rab tu gang ba'i thod pa 'dzin/_/gnyis pa kha T+wAM 'dzin pa'o/_/stag gi pags pas smad dkris shing /_/dbu skra ag tshom smin ma ser/_/spyan gsum mche gtsigs 'jigs par byed/_/thod pa rin chen sbrul gyis brgyan/_/sna tshogs
[\[251a.3\]]pad+ma nyi steng du/_/dpa' bo'i 'dug stangs kyis gnas pa'o/_/de nas rang gi thugs ka yi/_/sa bon las 'phros 'od zer gyis/_/ye shes sems dpa' spyan drangs la/_/mchod la dzaHhUM baM hoHyis/_/dgug gzhug bstim [#]dang mnyes par bya/_/spyi bo mgrin pa snying ga ru/_/
[\[251a.4\]]pad+ma nyi ma'i gdan stengs su[#]/_/hUM dang AHdang oM gsum gyis/_/sku gsung thugs gsum byin gyis brlabs/_/legs mchod bstod de de nas ni/_/oM ma hA kA la hUM phaT/_ces bya ba'i sngags ci nus par/_man ngag bzhin du bzlas par bya/_/skyo na gtor ma byin brlabs te/_/
[\[251a.5\]]rang sngags kyis ni bsngo bar bya'o/_/legs par mchod la de nyid kyi/_/rkang pa brgyad pas bstod par bya/_/zhi rgyas dbang dang mngon spyod kyi[#]/_/las rnams gang yin de rtsol [#]bya/_/ye shes gshegs la dam tshig bsdu/_/blo ldan mtshan ma ma byung gi_/bar du 'bad de bsgrub
[\[251a.6\]]par bya/_/mtshan ma byung nas bla ma yi/_/man ngag bzhin du las la sbyor[#]/_/bla ma'i gsung gi rjes 'brangs te/_/bdag gis [#]nag po sgrub [#]pa'i thabs/_/bris pa'i bsod nams thob pa des/_/bgegs zhi thub dbang thob par shog_/dpal nag po chen po sgrub [#]pa'i thabs
[\[251a.7\]]'phags pa klu sgrub kyis [#]mdzad pa rdzogs so//_//paN+Di ta a b+ha yA ka ra dang /_lo tsA [#]ba tsa mi chen pos bsgyur ba'o//[ {D1760}]@##/_/rgya gar skad du/_shrI ma hA kA la bi ta ra sA d+ha naM nA ma/_bod skad du/_dpal mgon po'i nang sgrub ces bya ba/_dpal nag po chen po la phyag
[\[251b\]]
[\[251b.1\]]'tshal lo/_/nag po bsgrub 'dod rnal 'byor gyis/_/yid dang mthun pa'i dben gnas su/_/rten dang mchod pa'i rdzas bshams te/_/dang po byang chub sems bskyed la/_/mdun du skad cig 'dab brgyad steng /_/dpal ldan nag po chen po la/_/lha mo brgyad kyis bskor ba yang /_/
[\[251b.2\]]bya rgod mgo dang khyung gi mgo/_/khwa yi gdong dang 'ug pa'i gdong /_/de bzhin phyogs kyi lha mo'o/_/phag gi gdong dang khyi gdong ma/_/spyang ki stag gi gdong can bzhi/_/mtshams kyi lha ni shes par bya/_/kun kyang nag mo gri thod thogs/_/pad+ma ro dang nyi steng na/_/zhabs
[\[251b.3\]]gnyis brkyang bskum tshul du bzhugs/_/de la bdun po rnam dag gis/_/mchod la gsol ba btab byas la/_/rang bzhin gnas su gshegs su gsol/_/rang nyid yi dam gsal ba'i mdun/_/stong pa'i ngang las paM dang raM/_/pad+ma nyi ma'i steng du hUM/_/'phros 'dus
[\[251b.4\]]gri gug hUM gis mtshan/_/'od 'phros don byas slar 'dus nas/_/sa bon phyag mtshan gyur pa las/_/dpal ldan mgon po'i skur gyur te/_/zhal gcig spyan gsum smin ma 'khyog_/khro gnyer zhal gdangs mche ba gtsigs/_/dbu skra dmar ser gyen du 'bar/_/phyag bzhi
[\[251b.5\]]g.yas gnyis gri gug dang /_/ral gri 'bar ba 'dzin pa'o/_/g.yon gyi phyag gnyis thod khrag dang /_/mdung rtse gsum pa bsnams pa'o/_/zhabs gnyis phyed skyil 'gying bag can/_/stag sham mgo phreng do shal byas/_/phyag rgya lnga dang ldan pa la/_/klu chen brgyad
[\[251b.6\]]kyis sku la brgyan/_/de ltar dam tshig gsal bskyed la/_/ye shes spyan drangs mchod cing bstod/_/dzaHhUM baM hoHsa dgug gzhug bya/_/sku gsung thugs gsum byin gyis brlab/_/oM badzra ka wU ba ma hA kA la hUM hUM phaT/_man ngag bzhin du bzlas par bya/_/skyo na gtor ma
[\[251b.7\]]phul byas la/_/mchod bstod gsol btab ye shes gshegs/_/dam tshig bsdus la dge ba bsngo/_/dge rtsas bar chad kun bsal nas/_/bstan pa dar zhing rgyas par shog_/mgon po bya rog gdong can gyi nang sgrub rdzogs so//_//paN+Di ta a b+ha yA ka ra dang /_lo tsA
[\[252a\]]
[\[252a.1\]]ba tsa mi chen pos bsgyur ba'o//[ {D1761}]@##/_/rgya gar skad du/_shrI ma hA kA la sA d+ha naM nA ma/_bod skad du/_dpal nag po chen po'i sgrub thabs zhes bya ba/_dpal he ru ka la phyag 'tshal lo/_/bla ma la gus snying rjer ldan/_/tshul khrims sogs ldan
[\[252a.2\]]bsdu dngos bzhis/_/sems can don byed brtson 'grus ldan/_/rtag tu bsgrub la dga' ba yis/_/slob dpon la smod bstan la sdang /_/dam tshig la 'phya mtshams med byed/_/de rnams bsgral bar bya ba yin/_/gzhan du dam tshig nyams par 'gyur/_/dang por bdag nyid yi dam lha/_/
[\[252a.3\]]rim pa thams cad rdzogs bsgoms la/_/bstan pa bsrung phyir nag po mchod/_/brag steng dkyil 'khor gru gsum gnas/_/hUM skyes 'bar ba nag po che/_/gri dang ka pA la lag na 'dzin/_/mgo bo'i phreng bas do shal byas/_/mche gtsigs gzugs thung gzi brjid che/_/kha nas khrag
[\[252a.4\]]'dzag khros tsam na/_/rang gi yan lag sha gcod byed/_/khrag gi rgyun yang 'dzag par byed/_/dkon mchog gsum khro bla ma brnyas/_/mtshams med la sogs byed rnams kyi/_/de rnams mgo nas til tsam za/_/de ltar gsal bar byas nas ni/_/rang gi gnas nas spyan 'dren
[\[252a.5\]]bya/_/rdo rje 'chang gi spyan snga ru/_/ji ltar khas blangs dam bcas ltar/_/byin gyis brlabs pa'i gnas 'di ru/_/drag po'i las la spyan 'dren na/_/myur du 'ongs nas de la thim/_/mon sran gre'u dang 'dzam bu'i ti/_/me tog bdug spos sha lnga dang /_/bdud rtsi lnga sbyar
[\[252a.6\]]gtor ma sbyin/_/oM ma hA kA lA ya shA sa no ba hA ri Ne/_e ShA pash+tsi ma kA lo a yaM i daM/_rat+na tra yA yA pa ka ri NAM/_ya di pra tI dz+nyA sma ra si ta dA i daM duSh+TAM kha kha khA hi khA hi/_ma ra ma ra/_gr-ih+Na gr-ih+Na/_ban+d+ha ban+d+ha/_ha na ha na/_da ha da ha/_pa tsa pa tsa/_di na me ke na mA ra ya hUM phaT/_nag po khyod
[\[252a.7\]]kyis sngon bcom ldan 'das kyi spyan sngar khas blangs pa bzhin du ngas ci bcol ba'i las gyis shig_/de ltar ma byas na mgo a rdza ka'i dog pa ltar 'gas so/_/dam chu blud/_lag tu rdo rje sbyin/_de nas bstod pa/_hUM srin po'i gzugs kyis gdug pa can/_/tshar gcod byang chub
[\[252b\]]
[\[252b.1\]]sems dpa' ste/_/grong khyer sum brtsegs 'jig byed pa/_/gtum po khyod la bdag bstod do/_/mdog nag gzugs thung gzi brjid can/_/gdug pa tshar gcod gri gug g.yas/_/g.yon pa gdug pa'i khrag bkang snod/_/thod phreng can la bdag bstod do/_/khros pas zhabs
[\[252b.2\]]brdabs sa gzhi g.yos/_/'jigs pa'i gad mos ri rab bsgyel/_/dam tshig nyams pa'i snying 'byin pa/_/dam tshig can la bdag bstod do/_/de nas bskul ba/_'das dang ma byon da ltar gyi/_/bstan pa bsrung bar sems bskyed pa/_/nag po khyod ni yin pa ste/_/gdug pa tshar
[\[252b.3\]]gcod 'jigs pa'i gzugs/_/ral pa nag po gyen du g.yengs/_/steng gi lha tshogs 'jigs par byed/_/spyan bgrad ljags 'dril bar gyi lha gdon sdigs/_/g.yas pa gri gug gnod sems can la sdang /_/g.yon pas thod pa gnod sems khrag bkang gsol/_/zhabs
[\[252b.4\]]brdabs gnod sems can gyi lus la nyed/_/gang zhig dkon mchog gsum khro dang /_/bla ma brnyas byed sems can 'tshe/_/bdag gis bsgo ba kun khug la/_/ling+ga 'di la myur du chug_/'di yi sha zo khrag la 'thung /_/rus pa klad pa nang grol zo/_/rigs rgyud rtsad nas
[\[252b.5\]]chod la shog_/mdza' ba kun dang phrol la shog_/bdag gis bsgo ba ma nyan na/_/nag po khyod ni nyams par 'gyur/_/zhes bskul/_gong gi sngags sam yang na/_oM ma hA kA la che ge mo hUM phaT/_stong rtsa brgyad bzlas/_de nas sbyor ba bshad bya ba/_/tsha ba gsum la gzugs brnyan
[\[252b.6\]]bya/_/dug dang ske tshe lan tshwA dang /_/tshwa gsum smyo byed srin lag khrag_/gro gar sngags spel snying gar gzhug_/gdug pa'i tsher mas lus la dgang /_/dur khrod me la gdungs bzlas na/_/de ma thag tu med par 'gyur/_/yang na rabs chad thod pa ru/_/bcug la dgra yi
[\[252b.7\]]dur bcug na/_/the tshom med par gang bsgo 'grub/_/klu yod gnas su'ang gang bsgo 'grub/_/nag po'i 'phan nam rgyal mtshan la/_/sngags dang ming spel byas nas ni/_/mchod rten la btags gang bsgo 'grub/_/gang 'dod yul gyi lha rten nas/_/nag po bskyed la
[\[253a\]]
[\[253a.1\]]gtor ma sbyin/_/gong gsungs bzlas pa tshang bar bya/_/yul du ser ba myur du phob/_/bsgo na myur du 'bebs par byed/_/de ru gtor ma gter du sba/_/yul lha'i steng du nag po bzhag_/nag po'i sngags bzlas phur bu ni/_/yul lha'i snying gar gdab par bya/_/des ni
[\[253a.2\]]the tshom med par 'grub/_/khyi yi thod pa sha med la/_/sngags dang ming spel dgra khyim sba/_/de yis kyang ni gang bsgo 'grub/_/thal ba'am yungs kar gang la yang /_/bzlas gtor ser sogs 'chad par byed/_/nag po sngags kyi sbyor ba yi/_/yon tan brjod par mi nus so/_/zhes
[\[253a.3\]]gsungs so/_/dpal nag po chen po'i sgrub thabs slob dpon bram ze mchog sred kyis mdzad pa rdzogs so//[ {D1762}]@##/_/rgya gar skad du/_a d+hiSh+ThA na ma hA kA la sA d+ha naM nA ma/_bod skad du/_byin gyis brlabs pa'i nag po chen po'i sgrub thabs zhes bya ba/_myur mdzad spyan ras
[\[253a.4\]]gzigs la phyag 'tshal lo/_/zhabs gdub dang bcas bi nA ya ga mnan/_/nag po chen po stag gi sham thabs can/_/phyag drug sbrul gyi rgyan gyis rnam par brgyan/_/g.yas pa phreng ba bar ma gri gug 'dzin/_/tha ma DA ma ru ni drag tu 'khrol/_/g.yon pa thod pa dang ni mdung
[\[253a.5\]]rtse gsum/_/de bzhin zhags pa bzung nas 'dzin par byed/_/drag po'i zhal la mche ba rnam par gtsigs/_/spyan gsum drag po dbu skra gyen du 'bar/_/dpral bar sin+d+hu ra yis legs par byugs/_/rin chen thod skam lnga yis dbu la brgyan/_/spyi bor mi bskyod pa yis rgyas
[\[253a.6\]]btab brtan/_/khrag 'dzag mi mgo lnga bcu'i do shal can/_/sna tshogs pad+ma nyi zla'i dkyil 'khor steng /_/ye shes me dpung 'bar ba'i dbus na bzhengs/_/shing las byon nas gtor ma len par dmigs/_/oM badzra ma hA kA la k+ShiM k+She tra big+h+nAn bi na ya ka hUM hUM phaT phaT swAhA/_
[\[253a.7\]]lan bdun brjod la gtor ma gtang /_byin gyis brlabs pa'i nag po chen po'i sgrub thabs slob dpon chen po sha ba ri pas mdzad pa rdzogs so//[ {D1763}]@##/_/rgya gar skad du/_shrI ma hA kA la a b+hi Shiny+tsa bi d+hiH/_bod skad du/_dpal nag po chen po'i dbang bskur ba'i cho ga_/_
[\[253b\]]
[\[253b.1\]]dpal he ru ka la phyag 'tshal lo/_/srung ma'i mgon po 'khor dang bcas/_/bla ma'i mchog la phyag 'tshal nas/_/dpal ldan nag po chen po yi/_/dbang bskur cho ga bri bar bya/_/slob dpon dbang dang ldan pa yis/_/slob ma'i nus pa bskyed phyir ro/_/de la don ni gsum yin
[\[253b.2\]]te/_/bsnyen dang dngos gzhi rjes nyid do/_/de la bsnyen pa ni slob dpon mtshan nyid dang ldan pa la/_slob ma snod dang ldan pas mchod pa dang gtor ma dang yon dbul ba rnams rdzogs par byas/_slob dpon gyis bdag la dpal mgon po nag po'i dkyil 'khor du 'jug pa'i mthu
[\[253b.3\]]dang /_dngos grub kyi dbang bskur ba dang /_rjes su gnang ba stsal du gsol zhes lan gsum brjod do/_/de nas slob dpon gyis gnang ba byin nas/_gnas dben par dkyil 'khor la sogs pa dang /_tshogs kyi 'khor lo la sogs pa'i dam rdzas tshang bar bkod la/_nag po chen
[\[253b.4\]]po bskyed par bya ba la sogs pa byas te/_sngags nyis stong ngam 'bum phrag brjod par bya'o/_/de nas dngos gzhi'i cho ga la 'jug par bya ste/_sa gzung ba dang /_sta gon dang /_dkyil 'khor du 'jug cing dbang bskur bar bya'o/_/dkyil 'khor gyi khang par sa bslang ba la sogs pa
[\[253b.5\]]byas nas chag chag btab ste/_bgegs la bka' bsgo ba byas nas/_bgegs kyi rgyal po rnams la/_dpal rdo rje nag po chen pos phur pa btab la/_srung ba'i 'khor lo bsgom par bya'o/_/de nas dkyil 'khor dang /_lha dang /_bum pa dang /_slob ma rnams sta gon du gnas par bya ste/_
[\[253b.6\]]dpal nag po chen po'i dkyil 'khor gyi lha nam mkha' la bkug ste/_mchod pa la sogs pa byas nas/_dpal ldan mgon po nag po che/_/sngon gyi dam tshig dran byos la/_/bdag dang slob ma'i don du ni/_/sa 'dir byon par mdzad du gsol/_/ces brjod la bzhugs su gsol
[\[253b.7\]]lo/_/de nas bum pa mtshan nyid dang ldan par sman la sogs pa blugs nas/_nag po chen po nang du bskyed pa la sogs pa byas te/_oM shrI ma hA kA la che ge mo rak+Sha rak+Sha hUM phaT/_brgya rtsa brgyad dam/_stong ngam/_khri'i bar du brjod pa'i bum pa lnga dag dkyil 'khor gyi nang du
[\[254a\]]
[\[254a.1\]]dgram mo/_/las thams cad pa'i bum pa ni shar phyogs su gzhag go/_/de nas slob ma rnams khrus byas te/_bla ma dang dkyil 'khor gyi lha la phyag dang mchod pa byas nas/_kha bshal zhing so shing dor la/_oM AHhUM gnas gsum du bsams te mchod cing srung
[\[254a.2\]]skud kyis bsrungs la/_ku sha'i chun po sngas stan du sbyin par bya'o/_/de rnams kyi sngags ni/_oM ma hA kA la oM AHhUM a d+hiSh+ThA na zhes pa'o/_/de nas dkyil 'khor bdud rtsi lngas byugs la 'khor lo rtsibs brgyad pa'i thig btab la/_tshon rtsi lnga la rigs lnga'i sa bon bsams
[\[254a.3\]]te/_/dbus kyi gru gsum nag po/_zla gam dmar po/_'khor lo'i rtsibs mtshan kha dog sna tshogs par bya/_mu khyud dmar po/_thod pa'i ra ba dkar po bya/_dur khrod ljang gu ser po bya/_rdo rje'i ra ba sngo ba/_me ri dmar po bya'o/_/de nas nag po chen po'i sku dang /_gri gug dang /_thod pa dang /_
[\[254a.4\]]phur bu dang /_bum pa dang /_lha'i grangs kyi mchod pa dang gtor ma la sogs pa dkyil 'khor gyi gnas su bkram nas/_yol ba dang bla res bres te/_mda' dang ral gri la sogs pas brgyan par bya'o/_/de nas slob dpon gyis lha rdzogs par bsgoms nas/_dkyil 'khor
[\[254a.5\]]bsgrub par bya ste/_nag po chen po'i sngags kyis bgegs bskrad nas/_dkyil 'khor gyi dbus su brag gi steng du hUM dang gri gug las byung ba'i rdo rje'i gur bgegs la me 'phro ba dang bcas pa bsgoms nas/_de'i nang du gzhal yas khang dang lha bskyed pa la sogs pa dang /_
[\[254a.6\]]bskur ba'i bar rdzogs par byas la/_dkyil 'khor gyi lhas bdag la dbang bskur bar dmigs nas/_slob ma dkyil 'khor du gzhug par bya ste/_de'i dkyil 'khor gyi phyi rol du bla ma la yon legs par phul nas/_dkon mchog gsum la bdag skyabs mchi la sogs pas sems
[\[254a.7\]]bskyed de/_sngags kyi che ba brjod la gdong g.yogs nas/_rdo rje slob dpon dgongs su gsol/_/dus 'di nyid nas bzung nas su/_/ji srid byang chub snying po'i bar/_/sems can kun gyi don gyi phyir/_/nag po chen po'i dkyil 'khor du/_/bdag nyid
[\[254b\]]
[\[254b.1\]]gzhug par mdzad du gsol/_/zhes lan gsum gyi bar du brjod pa dang /_slob dpon gyis dkyil 'khor gyi khang par khrid do/_/dkyil 'khor la bskor ba dang /_phyag byas nas dkyil 'khor gyi sgo'i nang du phyin par bsams te/_dkyil 'khor gyi shar gyi stegs bu la gzhag go/_/de
[\[254b.2\]]nas slob mas 'di skad ces brjod par bya ste/_bdag la dpal nag po chen po'i sku gsung thugs yon tan dang phrin las kyi ye shes dbab tu gsol zhes lan gsum du'o/_/slob dpon gyis slob ma'i snying gar bruM las 'khor lo dang nyi ma'i steng du nag po chen po bskyed pa la sogs
[\[254b.3\]]pa byas nas ye shes dbab ste/_spos bsregs nas nag po chen po'i sngags brjod pas brtan par byas la/_dkyil 'khor gyi lha la me tog dor nas/_oM ma hA kA la tsak+Shu pa Ta laM hrIHgser gyi thur mas mig phye la/_lha bstan pa ni dkyil 'khor du zhugs pa'o/_/de nas dbang gi phyir
[\[254b.4\]]yon phul nas/_rdo rje slob dpon dgongs su gsol/_/dpal ldan nag po chen po yi/_/sku gsung thugs dang phrin las kyi/_/dbang rnams bdag la stsal du gsol/_/zhes lan gsum du gsol ba gdab po/_/de nas rdo rje slob dpon gyis/_/lha yi ting 'dzin rab gsal bas/_/
[\[254b.5\]]bum pa cod pan rdo rje dang /_/dril bu ming dang slob dpon dbang /_/rgyal ba rigs lnga'i ngo bo yin/_/nag po chen po lngar bskyed la/_/slob ma la ni sbyin par bya/_/ji ltar bltams pa tsam gyis ni/_/lha yi chu ni dag pa yis/_/de bzhin gshegs kun khrus gsol ltar/_/mi
[\[254b.6\]]bskyod pa yi chu yi dbang /_/di ring khyod la bskur bar bya/_/oM shrI ma hA kA lA ya kA ya wA ka tsit+ta karma a b+hi Shiny+tsa AHhUM/_de ma thag tu phyogs bcu'i sangs rgyas rnams mi bskyod pa'i ngo bo nag po chen por bsams la slob ma'i spyi bor bstim mo/_/de nas dbu rgyan dang /_rdo rje dang /_
[\[254b.7\]]dril bu dang /_ming la yang dkyil 'khor gyi cho ga gzhan nas bshad pa bzhin shes par bya'o/_/sngags kyi mthar trAM dang /_hrI dang /_oM sbyor bar bya'o/_/de nas nag po chen po'i sku dang /_gri gug dang /_thod pa dang /_phur bu'i dbang rnams bskur bar bya'o/_/sku byin la/_
[\[255a\]]
[\[255a.1\]]sangs rgyas rnams kyi sku yi rtags/_/gang zhig bsgoms pa tsam gyis kyang /_/dngos grub myur du thob 'gyur ba/_/di ring khyed la sbyin par bya/_/oM shrI ma hA kA lA ya a d+hiSh+ThA na a b+hi Shiny+tsa AHhUM/_de nas gri gug lag pa g.yas par byin la/_sangs rgyas rnams
[\[255a.2\]]kyi thugs kyi rtags/_/gang zhig bcangs pa tsam gyis ni/_/gdug pa'i nyon mongs gcod byed pa/_/di ring khyod la sbyin par bya/_/oM shrI ma hA kA lA ya tsit+tA d+hiSh+ThA na a b+hi Shiny+tsa AHhUM/_de nas thod pa lag pa g.yon du byin la/_sangs rgyas rnams kyi gsung gi rtags/_/gang zhig
[\[255a.3\]]bzung ba tsam gyis ni/_/snying rje ldan zhing bdud skrag pa/_/di ring khyod la sbyin par bya/_/oM shrI ma hA kA lA ya wAka a d+hiSh+ThA na a b+hi Shiny+tsa AHhUM/_de nas phur bu byin la/_sangs rgyas rnams kyi phrin las rtags/_/gang zhig bzung ba tsam gyis ni/_/dgra bgegs thams cad rlag byed pa/_/
[\[255a.4\]]de ring khyod la sbyin par bya/_/oM shrI ma hA kA lA ya karmA d+hiSh+ThA na a b+hi Shiny+tsa AHhUM/_de nas slob ma la brjod par 'gyur ba'i sngags kyi rjes su gnang ba sbyin no/_/de nas tshogs kyi 'khor lo'i phyir rnal 'byor pas nga rgyal brtan pas/_tshogs kyi rdzas rnams me chu rlung gsum gyi sa bon
[\[255a.5\]]gyis sbyangs la 'bru gsum gyis byin gyis brlabs te/_dkyil 'khor dang rnal 'byor pa rnams mchod par bya'o/_/gsum pa rjes kyi bya ba ni dkyil 'khor lha la mchod pa dang bskor ba byas te/_yi ge brgya pa lan bdun gyi bar du brjod de/_ye shes pa gshegs/_dam tshig pa bdag la bsdus
[\[255a.6\]]nas/_/lha gzhan mi dmigs par mos la/_rdul tshon rnams chu bor dor bar bya'o/_/bdag gis nag po chen po yi/_/dbang bskur cho ga bkod pa yi/_/dge bas mgon po bsgrub pa kun/_/dpal ldan mgon po 'dra bar shog_/dpal nag po chen po'i dbang bskur ba'i
[\[255a.7\]]cho ga_/bram ze mchog sred zhabs kyis mdzad pa rdzogs so//_//rgya gar gyi mkhan po paN+Di ta nag po chen po ro 'dzin dang /_lo tsA ba gyi ljang dbu dkar gyis bsgyur ba'o//[ {D1764}]@##/_/rgya gar skad du/_shrI nA tha kA la sA d+ha nAM/_bod skad du/_dpal mgon po nag po'i sgrub
[\[255b\]]
[\[255b.1\]]thabs/_dpal nag po chen po la phyag 'tshal lo/_/tho rangs mal nas langs nas gdong bkru ba la sogs pa sngon du song bas/_yid dang mthun pa'i gnas su sngags pa stan bde ba la 'dug ste/_rang gi snying gar a las byung ba'i nyi ma'i dkyil 'khor la hUM yig de nyid sngon po
[\[255b.2\]]rnam par bkod nas/_de'i 'od zer gyis bdag nyid kun du snang bar byas te/_mdun gyi bar snang la bla ma dang sangs rgyas dang byang chub sems dpa' rnams yid kyis bltas nas/_yid kyi rang bzhin gyis mchod pa rnams kyis mchod la/_bdud rtsi lnga yang dbul bar bya'o/_/
[\[255b.3\]]de nas phyag 'tshal nas don mngon du byed pa sngon du 'gro bas 'di brjod par bya'o/_/sdig pa thams cad 'jigs pas 'chags par bgyid/_/'gro ba'i dge la dga' bas yi rang ngo /_/dkon mchog gsum po la yang skyabs su mchi/_/rdzogs pa'i byang chub tu ni sems
[\[255b.4\]]bskyed do/_/de nas sems can bde ba la nye bar sdud pa'i rnam pa can gyi byams pa dang /_sdug bsngal dang sdug bsngal gyi rgyu mtha' dag las bral bar 'dod pa'i rnam pa can gyi snying rje dang /_zag pa med pa'i bde ba rgyun mi 'chad par mos pa'i rnam pa can gyi dga' ba dang /_'jig
[\[255b.5\]]rten pa'i chos brgyad spong ba'i rnam pa can gyi btang snyoms bsgom par bya'o/_/de'i rjes la mchod bya dang /_mchod pa rnams dbyer med par dmigs nas/_oM swa b+hA wa shud+d+haHsarba d+harmAHswa b+hA wa shud+d+ho\u0f85haM zhes bya ba'i sngags brjod pa sngon du song bas dper na rmi lam gyi shes pa
[\[255b.6\]]ltar rang gi sems nyid de dang de'i rnam pas gzung ba med pa'i phyir de la 'dzin pa'i yid kyang med ces thog mtha' med pa nas rang bzhin gyis yongs su dag par yid kyis dmigs pas stong pa nyid mngon du bya'o/_/de'i rjes la sngon smon lam rjes su dran pas skad
[\[255b.7\]]cig gis bar snang du yi ge paM las byung ba'i pad+ma'i steng du/_a las grub pa'i nyi ma'i dkyil 'khor la hUM gi de nyid kha dog nag po las byung ba/_rje btsun dpal nag po chen po zhal gcig phyag gnyis pa/_sku mdog nag po spyan 'bar ba chen po g.yas g.yon gyi phyag
[\[256a\]]
[\[256a.1\]]na gri gug dang ka pA la 'dzin pa/_mgo bo'i phreng bas dbu la brgyan pa/_dbu skra ser po gyen du 'bar ba/_'jigs pa'i mche bas 'jigs par byed pa/_sku la thams cad sbrul gyis brgyan pa/_yan lag thung ba zhal nas khrag gi rgyun 'dzag par skad cig gis
[\[256a.2\]]bskyed par bya'o/_/rang gi snying ga'i hUM de nyid kyi 'od zer rnams kyis de bzhin gshegs pa thams cad gcig tu byas la sngags bzla bar bya'o/_/de la 'di ni sngags yin te/_oM ma hA kA la hUM hUM phaT swA hA/_dug dang khrag dang sgog skya dang nyungs kar rnams kyis bdug spos nag po la
[\[256a.3\]]phul nas/_sran ma la sogs pa'i chan dang /_chang dang /_me tog dang /_byug pa dang /_sha lnga bdud rtsi lnga rnams kyis gtor ma sngags 'dis nag po chen po la dbul bar bya'o/_/tad+ya thA/_oM ma hA kA lA ya/_shA sa nA/_a pash+tsi ma kA lo ya mi tata rat+na tra ya/_a pa ka ri NaM/_ya di pra
[\[256a.4\]]ti dz+nyA sma ra si ta dA/_i daM duSh+TAM kha kha khA hi khA hi/_ma ra ma ra/_gr-ih+Na gr-ih+Na/_ban+d+ha ban+d+ha/_ha na ha na/_da ha da ha/_pa tsa pa tsa/_di na me ke na mA ra ya hUM hUM phaT phaT/_de la nye bar spyod pa ni/_tsha ba gsum gyis bsgrub bya'i gzugs brnyan byas te/_yan lag thams cad tsher mas bkang
[\[256a.5\]]ste/_/dug dang khrag gis cho ga bzhin du mngon par byugs shing /_gang gi ming nas smos te/_me la gdung ba ste de'i mod la mi snang zhing 'chi bar 'gyur ro/_/de bzhin du gang zhig rtag tu bla ma la 'khu ba dang /_dkon mchog gsum 'jig pa dang /_gang zhig sems can du ma nyams
[\[256a.6\]]par byed pa de/_nag po chen pos de'i lus la sha bcad nas za bar 'gyur zhing /_khrag kyang 'thung bar 'gyur ro/_/de bzhin du mgo bo la zhugs nas til 'bru tsam du byed do zhes bya ba la sogs pa cho ga rgyas par shes par bya'o/_/yang na dur khrod kyi ras la dug dang khrag dang /_
[\[256a.7\]]dur khrod kyi sol bas mi rus kyi smyu gus gri gug gi chang gzungs la rtsibs brgyad kyi 'khor lo bris la shar nas brtsams te rim pa bzhin du sngags 'di bzla bar bya'o/_/a mu kaM mA ra ya swA hA zhes pa nas rtsibs gzhan la yang lte ba la ni hUM gnyis spel lo/_/mu khyud
[\[256b\]]
[\[256b.1\]]kyi re khA gnyis kyi bar du ni sngar gyi phreng ba'i sngags so/_/'khor lo 'di rab tu gnas pa sngon du song bas skud pa sngon pos dkris te/_thod pa kha sbyar du bcug ste thal bas bkang ste/_yang tha gu sngon pos bcings/_dur khrod du sa mtho gang tsam du brkos pas sba bar bya'o/_/de'i steng
[\[256b.2\]]du rang nyid nag po chen po'i rnal 'byor dang ldan pas/_kha lhor bltas te khro ba dang bcas pas sngags 'di bzlas par bya'o/_/oM ma hA kA la hUM hUM phaT phaT a mu kaM mA ra ya hUM swA hA/_de ltar nyin re bzhin byas na zhag bdun nas 'chi bar 'gyur ro/_/gal te shi bar ma gyur na/_'khor lo
[\[256b.3\]]de nyid dum bu dum bur byas te thal ba de dang /_mi'i sha dang lhan cig tu chang gis byugs/_de mngon spyod kyi thab khung du sbyin sreg byas na/_gdon mi za bar 'chi bar 'gyur ro/_/dpal nag po chen po'i sgrub thabs byin rlabs dang bcas pa/_slob dpon chen po bsod snyoms pas
[\[256b.4\]]mdzad pa rdzogs so//_//rgya gar gyi mkhan po dpal su mA ti kIrti dang /_lo tsA ba dge slong pradz+nyA kIrtis bsgyur ba'o//[ {D1765}]@##/_/rgya gar skad du/_ma hA kA la ba liM te s+ya nA ma/_bod skad du/_dpal mgon po'i gtor ma zhes bya ba/_dpal lcam dral la phyag
[\[256b.5\]]'tshal lo/_/dur khrod la sogs pa'i yid du 'ong ba'i gnas su/_byang chub kyi sems sngon du btang la/_bam bsgrub bam gtor ma dbul te/_gtor ma la gsum/_bdag khyad par du bya ba dang /_gtor ma khyad par du bya ba dang /_mgron khyad par du bya ba'o/_/dang po ni rang nyid
[\[256b.6\]]skad cig la bcom ldan 'das mi g.yo bar bsgoms la/_sku gsung thugs kyi ye shes byin gyis brlab par bya'o/_/gnyis pa ni ban+d+ha 'am thod pa'i nang du mi'i sha chen nam sha khrag gis brgyan pa'i mgon po'i gtor ma bzang po bshams/_de med na snod gzhan du mar gyis
[\[256b.7\]]brgyan pa bsham mo/_/gtor ma bshams zin pa dang /_oM swa b+h+ra wa bi shud+d+haHsarba d+harmAHswa b+hA wa bi shud+d+ho\u0f85haM zhes bya ba lan gsum brjod pas gtor ma mi dmigs par stong par bsgom/_stong pa'i ngang las yaM sngon po cig yongs su gyur pa las/_rlung gi dkyil 'khor kha dog sngo
[\[257a\]]
[\[257a.1\]]skyar 'dug pa'i dbyibs gzhu bzhin nar mor 'dug pa/_gzhu mchog gnyis ni mda' dar gyi ba dan gyis mtshan pa cig bsgom/_de'i steng du raM las me'i dkyil 'khor gru gsum 'bar ba tsha ba cig bsgom/_de'i steng na a yongs su gyur pa las thod pa shin tu yangs shing
[\[257a.2\]]che ba cig bsam mo/_/de'i steng du hrIHdkar po de las 'od zer 'phros gtor ma la mar 'phros song bas/_gtor ma'i mi gtsang ba dang /_snod kyi dri ma dag par bsam mo/_/der hrIHyang bdud rtsir zhu bar bsam/_de nas gtor ma bas khru gang gis mtho ba'i steng du raM las nyi ma'i dkyil 'khor
[\[257a.3\]]de'i steng du hUM mthing nag de yongs su gyur pa las rdo rje nag po rtse dgu pa khong seng can cig bsam/_de'i steng du raM yongs su gyur pa las nyi ma'i dkyil 'khor/_de'i steng du hUM mthing nag cig bzhengs nas bzhugs par bsam/_hUM las 'od zer 'phros nas rdo rje khong seng nas song /_rdo rje'i ra
[\[257a.4\]]'og ma nas gnyis su gyes nas song bas/_gzhu mchog gnyis kyis ba dan la brgyab pas/_ba dan gyis rlung g.yab pas rlung gis me sbar mes thod pa khol/_'od yar 'phros nas song bas/_sangs rgyas dang byang chub sems dpa' dang de bzhin gshegs pa'i thugs ka nas ye shes kyi
[\[257a.5\]]bdud rtsi rnam pa lnga char 'bab par bsams la/_ngag tu oM a kA ro mu khaM sarba d+harmA NAM Ad+ya nu t+pan+n+ta twAta oM AHhUM phaT swA hA zhes bya ba'i sngags lan lnga'am bdun brjod/_A hUM dang de bzhin brjod rdo rje'i steng gi nyi ma dang /_'og gi nyi ma gnyis hUM dang gsum 'khyag pa'i zar bu
[\[257a.6\]]zhu ba gtsug tu bdud rtsir zhu bar bsams la/_de nas rang gi lag pas rdo rje blangs nas lan gsum dkrugs pas bdud rtsi dkar chil gyur par bsam mo/_/de nas rang gi lag pa'i rdo rje mi dmigs par bsgom mo/_/de ni gtor ma khyad par du bya ba'o/_/mgron khyad par du bya ba ni
[\[257a.7\]]gtor ma'i mdun gyi nam mkha' la raM yongs su gyur pa las nyi ma'i dkyil 'khor/_de'i steng du hUM mthing nag cig bsam/_de las 'od 'phros sems can thams cad la phog_/sdig sgrib dag_/thams cad dpal mgon po'i skur gyur/_de slar 'dus pas dpal mgon po sku
[\[257b\]]
[\[257b.1\]]mdog mthing nag zhal gcig phyag gnyis pa g.yas g.yon na mi shes pa gcod pa'i ral gri dang thod pa khrag gis bkang ba bsnams pa/_dbu skra dmar ser gyen du brdzes pa/_mche ba gtsigs pa mi mgo rlon pa'i do shal dang stag gi pags pa'i sham thabs can cig bsam/_de'i thugs
[\[257b.2\]]kar raM yongs su gyur pa las nyi ma'i dkyil 'khor de'i steng na hUM mthing nag las g.yas su phaT dmar nag cig chad song ba las nyi ma'i gdan la dpal legs ldan nag po sku mdog dmar nag zhal gcig phyag gnyis pa/_g.yas g.yon na tsan+dan gyi be con dang thod pa
[\[257b.3\]]khrag gis gang ba bsnams pa/_zhabs g.yon pa cung zad brkyang ba/_g.yas pa cung zad bskum pa'i 'gying bag can/_rus pa'i ze phrog can 'jol ber sum brtsegs g.yel ba gser gyi ska rags bcings pa cig tu bsgom mo/_/de nas rang gi thugs ka nas 'od
[\[257b.4\]]'phros pas/_ri rab kyi byang phyogs kyi bang rim nas mgon po dpon g.yog spyan drangs la/_dzaHhUM baM hoHsa bstim mo/_/dpal legs ldan la yang de bzhin du bstim mo/_/sku gsung thugs byin gyis brlab po/_/yang mgon po'i g.yon phyogs su yaM sngo skya yongs su gyur pa
[\[257b.5\]]las/_/rlung gi dkyil 'khor/_de'i steng na b+h+yoHsmug nag de las 'od 'phros sems can la phog sdig sgrib dag thams cad dpal lha mo'i skur slar 'dus pas dpal lha mo sku mdog smug nag bong bu ga dmar la bcibs pa zhal gcig phyag gnyis pa/_g.yas g.yon na ral gri
[\[257b.6\]]dang thod pa khrag gis bkang ba bsnams pa/_mche ba gtsigs pa/_dbu skra dmar ser gyen du brdzes pa/_rus pa'i rgyan cha can/_gong smed gong thag sbrul las byas pa/_snga sha phyi sha la mi ro btags pa/_nad kyi rkyal pa dang /_mtshon gyi dru gu thogs pa cig bsgom mo/_/de'i thugs ka nas
[\[257b.7\]]raM yongs su gyur pa las nyi ma'i dkyil 'khor/_de'i steng na b+h+yoHsmug nag de las g.yon phyogs su b+h+yoHnag po cig chad song ba/_dpal re ma ti sku mdog nag mo re ba'i gos gyon pa dre'u nag po la chibs pa zhal gcig phyag gnyis ma g.yas g.yon na ral gri dang thod pa thogs pa/_
[\[258a\]]
[\[258a.1\]]mche ba gtsigs pa/_skra gzings pa/_gong smed gong thag sbrul las byas pa/_snga sha phyi sha la mi ro btags pa/_nad kyi rkyal bu dang mtshon gyi dru gu thogs pa cig tu bsgom mo/_/de nas rang gi thugs ka nas 'od 'phros song bas/_sum cu rtsa gsum gyi rnam par rgyal ba'i
[\[258a.2\]]khang bzangs kyi byang shar mtshams kyi mtsho mu le ldings nas ye shes kyi lha mo 'khor bcas spyan drangs la/_dzaHhUM baM hoHsa bstim mo/_/lha mo drel zhon ma la yang de bzhin du bstim mo/_/de nas sku gsung thugs byin gyis brlab po/_/de nas bzlas pa byed na/_rang gi snying ga nas raM yongs
[\[258a.3\]]su gyur pa las nyi ma'i dkyil 'khor gyi steng na hUM mthing nag bzhengs nas bzhugs pa la/_oM tsaN+Da ma hA kA la badzra daM Sh+Ti na hUM hUM hUM phaT ces bya ba'i sngags kyis g.yas skor du bskor nas yod par bsams la/_de rang gi kha nas thon mgon po'i zhal du song /_lte ba nas thon rang gi lte
[\[258a.4\]]bar yang rang gi kha nas thon mgon po'i zhal du de bzhin du khor yug tu 'khor bar bsams shing bzlas par bya'o/_/dpal lha mo'i zlas pa byed na khor yug gi bzlas pa mi bya bar dpal lha mo la dmigs la/_oM ro ru ro ru tri tsa pa la a shug me ma hUM b+h+yoHdz+dzaHdz+dzaHzhes bya ba'i bzlas pa
[\[258a.5\]]bya'o/_/bzlas pa mi byed par gtor ma btang na/_bskyed pa bzhi po la mi dmigs te lce'i steng du hUM re yang btab po/_/hUM bzhi po de yongs su gyur pa las/_lce stod rdo rje lce smad sbu gur yod par bsams la/_mgon po la stobs na hUM zhes brjod pas/_gtor ma la dar btsugs nas
[\[258a.6\]]gsol bar bsams la/_hUM oM tsaN+Da ma hA kA la kha kha ba liM ta khA hi zhes bya ba lan gsum gyis bstabs so/_/oM tsaN+Da de ba ma hA kA la ba liM khA hi khA hi zhes bya ba lan gsum gyis lha mo dpon g.yog la bstabs so/_/de nas 'dod pa'i don la gsol ba gdab po/_/oM khyed
[\[258a.7\]]kyis sems can don kun mdzad/_/rjes su mthun pa'i dngos grub stsol/_/sangs rgyas yul du gshegs nas kyang /_/slar yang sems can don la gshegs/_/oM AHhUM muHzhes bya bas ye shes sems dpa' gshegs/_bskyed pa bzhi po mi dmigs par bsgom/_gtor ma
[\[258b\]]
[\[258b.1\]]sa gtsang sar bskyal lo/_/dI paM ka ra shrI dz+nyA nas mdzad pa/_lo tsA ba 'brom ston gyis bsgyur ba'o/_/oM shrI ma hA kA la tri yaM dza/_oM trag rag sha ma'i thun b+h+yo ma hA yag sha tri Na nag mo thun b+h+yo/_snying gar rak+sha thun b+h+yo//[ {D1766}]@##/_/rgya gar skad du/_shrI de wI kA li sA d+hano pi ka_/bod
[\[258b.2\]]skad du/_dpal lha mo nag mo sgrub pa'i thabs kyi cho ga_/dpal lha mo nag mo la phyag 'tshal lo/_/dpal lha mo nag mo bsgrub par 'dod pa'i rnal 'byor pas/_yo byad phun sum tshogs pas lha bsams la/_de nas gnas dur khrod dam/_shing drung ngam/_gcong rong ngam/_khang stong
[\[258b.3\]]ngam/_dben pa'i sa phyogs su phyin la/_de nas dang po phyogs skyong bcu la sogs pa 'jig rten pa thams cad la gtor ma rgyas par btang /_de nas e'i maN+Dal kun du khru re ba la dpangs su yang khru gang gi tshad du bya/_de la stegs bu rim pa gsum du bya'o/_/bar ma la zla gam
[\[258b.4\]]gsum gsum du bya/_tha ma la gru gsum dang /_dang po la gru gsum du bya/_rabs chad kyi thod pa re re'am/_yang na gang yang rung ba'i thod pa re re bzhag ste/_de yang thod pa'i steng du mngon par byas nas/_thod pa'i nang du yang nag po re re ro sol gyis bri/_thod pa'i phyi yang dmar
[\[258b.5\]]po re re mi khrag gis bris/_zla gam gsum gsum yang dmar por byug_/gru gsum nag pos tshon btang ste/_tshon btang ma legs na skyon 'di lta bu yod do/_/tshon sboms na slob dpon dang /_slob ma nad mang du 'ong /_tshon phras na nad mang bar yong /_yo bar gyur na yul du
[\[258b.6\]]'khrug pa yong /_bar chad par gyur na slob dpon slob bu myur du 'chi bar 'gyur/_de bas re khA smyug ma 'bring po tsam du byas la/_g.yas nas bskor zhing bri ste/_tshon dgye ba yang gru gsum nyis 'gyur du dgye ste/_nang gi gru gsum nag por bya/_phyi gru gsum de dmar por
[\[258b.7\]]byug_/nang dang phyi gru gsum re re la rdo rje phyed ma re res mtshan pa bri/_thal chen dang khrag skam bsres pas/_e'i dbus su sngags sa bon gyi hUM bri/_nang gi zur gsum la ma mo thams cad kyi srog gi snying po b+h+yoHre re bri bar bya ba yin no/_/de yang da du ra'i khu ba dang dur khrod
[\[259a\]]
[\[259a.1\]]kyi sol ba dang ra khyi'i khrag dang /_bya nag mo'i khrag dang /_de rnams cha bsnyams la bsres te zhib tu btags la tshon rtsi dang sbyar bas dur khrod kyi ras la lha mo'i sku bris la/_e'i maN+Dal gyi dbus su bzhugs su gsol te/_de nas spos la sogs pa mchod pa'i yo byad lnga
[\[259a.2\]]tshang bar bshams te mchod pa dbul/_de yang bdag dam tshig gi lha mo bsgom pa ni/_dang po rang gi snying gar pad+ma 'dab ma bzhi'am/_yang na 'dab ma brgyad pa ge sar dang bcas pa cig bsam/_pad+ma de'i ge sar gyi dbus su yi ge aM klad kor dang bcas pa 'od 'bar ba cig bsams la/_
[\[259a.3\]]de'i steng du yi ge hUM rang gi gzi brjid kyis rang nyid me ltar 'bar ba cig bsgom/_me des bdag nyid rnam par rtog pa can gyi lus bsregs nas thal bar gyur par bsam mo/_/yang thal ba de'i dbus su zhi ba'i 'od kyis bsam par bya ba/_sngon gyi pad+ma'i snying po la gnas pa/_srog gi rang
[\[259a.4\]]bzhin gyi yi ge oM/_de'i steng du baM bsam mo/_/de nas yi ge baM yongs su gyur pa las/_bum pa gang ba dkar po'i kha nas bdud rtsi'i chu rgyun 'bab pa cig bsam/_de nas srog tu bshad pa'i yi ge oM de yis bdud rtsi'i chu rgyun 'bab cing sbreng bas/_yi ge kun gyi mchog srog tu bshad
[\[259a.5\]]pa'i yi ge a zhes pa'i chu des lhag par brtan zhing brtas par byas nas/_gzi brjid dang ldan par gyur nas/_zla ba dang /_kha ba dang /_kun+da dang /sprin dkar po dang /_dung lta bur bsam par bya'o/_/de nas dpal lha mo'i mtshan sngags oM ma hA kA li de wI kA li/_tran+ta kA la ti tsaN+Da rU pi Ni
[\[259a.6\]]hUM phaT/_ces brjod pa'i sgo nas/_sngags kyi sa bon yi ge a de las lhar bsgrubs te/_dpal lha mo nag mo'i skur bsgyur zhing bsgom par bya ba ni/_sku mdog nag mo char sprin nam/_bung ba ltar gnag pa/_shin tu rid pa/_keng rus kyi rus can/_zhal gcig phyag bzhi pa/_zhabs
[\[259a.7\]]gnyis pa/_g.yas kyi dang po na ral gri/_'og ma na b+han+d+ha dmar gyis bskyil ba/_kha T+wAM ga dkrol ba ste/_g.yon na shak+ti/_'og mas tri shU la'i dar dpyangs 'phyar ba thogs pa/_mi ro rengs pa khar bcug nas mche ba gtsigs pa/_spyan dmar po gsum bzlog nas lta ba/_dbu'i
[\[259b\]]
[\[259b.1\]]ral pa gyen du brdzes shing len bu g.yon du 'khyil pa/_dbu skra'i ral pa la thod pa'i phreng bas brgyan pa/_snyan cha g.yas pa sbrul gyi mgul nas dril bu gsil ba/_snyan cha g.yon pa seng ge'i ral pa dmar ba/_rna ltag gnyis na me tog dang dar dmar nag gi cod pan 'phur ba/_lha
[\[259b.2\]]ma yin la sogs pa'i thod pa'i do shal byas pa/_glang po che'i ko rlon stod g.yogs su byas pa/_ba lang gi ko rlon chen po dral ba la re lde ser pos sham bu byas pa sku smad dkris pa/_khrag dang zhag gi thig les tshom bur bris pa/_klu'i rgyal po gnyis gshibs pas ska rags su byas pa/_zhabs gnyis lcags sgrog
[\[259b.3\]]gis brgyan nas/_bong bu gwa pa'i steng na rtsen skyil du bzhugs pa/_dur khrod brgyad kyi dbus na skad dung dang 'brug gi sgra ltar sgrogs shing /_ma mo mkha' 'gro sha za thams cad dbang du sdud pa cig tu bsgom mo/_/de ltar gsal ba dang de'i snying ga'i dbus su/_thugs mar me 'dra ba
[\[259b.4\]]la rang gi sor bzhi'i tshad la dbyibs sgo nga'i gzugs 'dra ba cig gsal bar bsgom mo/_/sgo nga de'i nang gi dbus su hUM nyi ma zla ba'i dkyil 'khor dang ldan pa cig bsgom mo/_/de'i yang hUM gi thig le ni nyi ma'i dkyil 'khor du bsam/_hUM gi zla tshes zla ba'i dkyil 'khor du bsam/_
[\[259b.5\]]de'i 'og tu hUM de las 'od zer byung bas bzlas pa'i yig 'bru rnams phreng bar gyur nas/_hUM de nyid la blta zhing gsal ba dang /_'dris shing goms pa'i sbyor bas rtse gcig kho nar bsgom mo/_/de ltar bdag dam tshig gi lha mor gsal ba dang /_grub pa'i gnas nas rang
[\[259b.6\]]bzhin gyi lha mo sngar gyi de dang 'dra ba zhig la/_'khor ma mo gcer bu ral pa can thod pas se ral khar brgyan pa/_lag pa g.yas pas mi'i snying thogs pa/_lag pa g.yon pas b+han+d+ha rak+tas bkang ba 'dzin pa/_snying gi dkyil na srog gi snying po b+h+yoHre re yod pa/_bsam gyis mi
[\[259b.7\]]khyab pa dang bcas pa byon par bsam mo/_/de nas nam mkha' la spyan drangs nas/_mdun du e'i dbus su sngags kyi sa bon hUM dang b+h+yoHla so sor thim pas sku phyag rgyar bzhengs par bya'o/_/de la dgug pa dang gzhug pa dang bcing ba dang dbang du bya ba sngags 'dis
[\[260a\]]
[\[260a.1\]]bya'o/_/dr-i sh+ya dzaHhUM baM hoHsa ma ya s+t+waM sa ma ya s+t+waM zhes brjod nas de nas gzugs la mngon du sku ston pa cig bsgom mo/_/de ltar mi ston na/_oM hUM b+h+yoHe Ar li hrIHdzaHzhes brjod cing gzir ro/_/mngon du ma byung na bdag gi sems la ci 'dod pa ni khyod kyis sgrub
[\[260a.2\]]par gyis shig ces bsgo ba'o/_/de yang las byed pa'i tshe rig sngags kyi dam tshig sbyin te/_dam tshig kyang gur gum chu la sngags kyis btab la sbyin no/_/dam tshig gi sngags 'di'o/_/oM ha na ha na badzra sa ma ya a d+hi kra ma nan hUM phaT/_dam tshig gi chu sbyin nas bsgo ba/_lha mo khyod
[\[260a.3\]]dam tshig 'di las 'das nas bsgo ba bzhin du ma byas na rab tu gzir ba chen po byed pa dang /_dam tshig gi chu 'di yang ha la ha la chen por 'gyur te/_mthong bas khrag skyugs pa dang /_rdo rje za byed chen pos snying dral te dus ma yin par 'chi bar 'gyur ba dang /_rdo rje gnod sbyin gyis gsod
[\[260a.4\]]pa la sogs par 'gyur ro/_/khro bo za byed chen por 'gyur te/_rdo rje me dpal 'bar bas tshig nas lus thal bar byas te/_so so rang gi rnam pa gsal bzhin du dmyal ba 'bod sgrogs su skye bar 'gyur ro zhes dam tshig bor/_de nas lha mo la mchod pa lnga dang gtor ma dbul
[\[260a.5\]]lo/_/oM hUM shrI ya de bI kA li ma hA kA li hUM b+h+yoH/_/oM badzra puSh+pe pU dza s+pha ra Na sa ma ye hUM phaT ces brjod de me tog dbul lo/_/oM badzra d+hU pe pU dza s+pha ra Na sa ma ye hUM zhes brjod de bdug spos shangs la dbul lo/_/oM badzra dI pe pU dza s+pha ra Na sa ma ye hUM zhes brjod de mar me spyan la
[\[260a.6\]]dbul lo/_/oM badzra gan+d+he pU dza s+pha ra Na sa ma ye hUM zhes brjod de dri thugs kar dbul lo/_/oM badzra nai wi d+ye pU dza s+pha ra Na sa ma ya hUM zhes brjod de lha bshos phyag tu dbul lo/_/de nas ra rog po'i sha khrag dang /_bya nag mo'i sha khrag dang /_gzhan gyi yang sha khrag sna tshogs
[\[260a.7\]]gang 'byor pa dang /_chang la sogs pa bza' ba sna tshogs dang ldan pa'i gtor ma dbul bar bya ste/_ma hA maM sa khA hi/_ma hA go ro tsa na khA hi/_ma hA tsit+ta khA hi/_ma hA ba su ta khA hi/_i daM ba liM gr-i h+NA sa ma ya hUM phaT swA hA zhes brjod de gtor ma dbul bar bya'o/_/de ltar mchod pa
[\[260b\]]
[\[260b.1\]]rdzogs par phul nas bstod pa bya'o/_/gling bu 'bud pa'am/_mi rkang 'bud pa'am/_cang te'u'am/_mi thod kyi rnga brdung zhing dbyangs snyan pos bstod pa bya ste/_oM dpal ldan nag mo mi pham srid gsum bdag_/rang don grub cing rnam thar sgor gzhol kyang /_/snying rje'i dbang
[\[260b.2\]]gis gzhan don rjes thob cing /_/shes rab sna tshogs dag gis 'gro don byed/_/lha mo sku mdog nag mo char sprin mdog_/mtshan mo nag mo shin tu gtum pa'i gzugs/_/shin tu rid cing keng rus lus can ma/_/zhal gcig phyag bzhi zhabs gnyis brjid pa'i sku/_/ral
[\[260b.3\]]pa gyen 'greng lan bu g.yon du 'khyil/_/skra rked sbrul dang thod pa'i phreng thod can/_/rna ltag me tog dar nag cod pan can/_/khrag gi chang gis ra ro spyan rtsa dmar/_/mi ro rengs pa khar bcug mche ba gtsigs/_/rnam par gtsigs nas khrag la shin tu dgyes/_/snyan cha
[\[260b.4\]]g.yas pa sbrul gyi mgul nas dril bu gsil/_/gdug pa btul nas tshangs pa'i sgra sgrogs ma/_/snyan cha g.yon par seng ge ral pa dmar/_/dpa' bo khams gsum seng ge'i sgra sgrogs shing /_/phyag bzhi g.yas kyi dang po ral gri 'dzin/_/'og ma b+han+d+ha rak+ta
[\[260b.5\]]dmar bskyil 'dzin/_/g.yon gyi dang po shak+ti mtshon cha 'dzin/_/'og ma tri shUl mgul na dar dpyangs 'dzin/_/shak+ti ral gri mtshon gyis bsad pa yi/_/lha ma yin gyi mgo bos do shal byas/_/glang po che yi ko rlon stod g.yogs byas/_/smad ni ba lang ko rlon dras
[\[260b.6\]]pa la/_/phyed ni re lde ser po'i sham bus dkris/_/klu yi dbang po gzhibs pa'i rked chings can/_/zhabs gnyis lcags sgrog dag gis mdzes par brgyan/_/khrag zhag mang po dag gi tshom bus thig ler bris/_/bong bu ga zhon mtshan mo dur khrod rgyu/_/bong bu'i rmig
[\[260b.7\]]pa glog gi shugs can ma/_/khams gsum skad cig tsam gyis skor bar byed/_/skad ni dung dang 'brug gi sgra ltar sgrogs/_/ma mo mkha' 'gro sha za dbang du sdud/_/lho phyogs gshin rje'i pho brang dag na gnas/_/dam pa'i sa nas gzugs sku gnyis gzigs ma/_/
[\[261a\]]
[\[261a.1\]]ting 'dzin dbang thob gzugs khams gnas su byon/_/tshangs pa'i rgyal po la sogs phyag byas ma/_/gzhan la dbang bsgyur 'dod khams ya mthar byon/_/dbang phyug chen po'i sku la dgyes 'khril ma/_/sum cu rtsa gsum tshal du byon pa'i tshe/_/lha rnams dbugs
[\[261a.2\]]phyung brgya byin phyag byas ma/_/lha ma yin rnams phung bar byas pa'i tshe/_/lha min dbang po kun gyis phyag byas ma/_/sku mdog ri rab che dang 'gran pa'i tshe/_/lte ba'i thad ka'i phyogs nas nyi zla 'char/_/rgyal chen bzhi la sogs pas phyag byas ma/_/rgya mtsho'i gting nas me sbar mtsho
[\[261a.3\]]skems nus/_/sa 'og dbang po kun gyis phyag byas ma/_/lha mo khyod kyis cho 'phrul 'di bstan pas/_/bdud dang gshin rje'i rgyal po 'dar zhing 'dud/_/ma mo srin mo'i tshogs rnams rngam zhing rgod/_/dam sri'i tshogs rnams 'dar zhing dam la 'dud/_/tsit+ta'i rin chen gur phub
[\[261a.4\]]gzhal yas nas/_/nyi zla'i dkyil 'khor brtsegs pa'i 'od zer 'bar/_/phyogs bcu 'jig rten dag gi bcud bsdus nas/_/nyi ma'i dkyil 'khor dag la thim mdzad ma/_/dug gi rlangs pas nag po'i phyogs rnams kyi/_/bzhi brgya rtsa bzhi'i nad rnams slong mdzad ma/_/de phyir
[\[261a.5\]]nad kyi bdag mo dam la 'du/_/phyogs bcu'i 'jig rten bdud rtsi'i bcud bsdus nas/_/zla ba'i dkyil 'khor dag la thim mdzad ma/_/bdud rtsi'i rlangs pas dkar po'i phyogs rnams kyi/_/bzhi brgya rtsa bzhi'i nad kyi rtsad gcod ma/_/bdud rtsi sman gyi rgyal mo dam la 'du/_/gang
[\[261a.6\]]zhig khyod la dad na ma bas byams/_/de phyir nad bdag ma gcig sman gyi gtso/_/bdud rtsi lha mo khyod la rtag tu bstod/_/sangs rgyas shAkya thub pa'i spyan snga ru/_/bdag gi deng nas 'khor ba ji srid bar/_/dkar po'i phyogs kyi nad dang sdug bsngal sogs/_/zhi bar bya
[\[261a.7\]]phyir tshe dang bsod nams spel/_/nag po'i phyogs ni bkug cing dbang du sdud/_/smyo 'bog bsad la sogs pa'i las 'di rnams/_/bstan pa srung phyir las 'di bsgrub par bgyi/_/'di las 'gal na rgyal ba'i sku bslus pas/_/dus gsum rgyal ba'i rdo rjes mgo
[\[261b\]]
[\[261b.1\]]'gems shog_/de skad rgyal ba'i spyan sngar dam bcas pas/_/khas blangs bzhin du dam tshig dgyes dgongs la/_/dam bcas bzhin du phrin las myur du mdzod/_/rnal 'byor bdag dang bdag gi 'khor bcas la/_/zhal nas bdud rtsi'i rgyun gyi char phob la/_/nad sogs sdug
[\[261b.2\]]bsngal tshogs rnams zhi bar mdzod/_/tshe dang dbang thang longs spyod rgyas par mdzod/_/zang zing lo tog 'bru yi phung po dang /_/rin chen rkang 'gro phyugs rnams 'phel bar mdzod/_/bla ma smod cing dkon mchog dbu 'phang smod/_/bdag gi dge ba'i bar chad byed pa rnams/_/che ge
[\[261b.3\]]mo zhes bya ba'i las ngan 'di/_/khyod kyi khong nas dug gi rlung bus la/_/'du ba rnam bzhi'i nad rnams khong nas slong /_/pags gzhi sa la lhung la rdebs su chug_/don snod lnga po khong khrag skyug tu chug_/las ngan 'khor bcas brang chen brdung du chug_/smre sngags cho nge gnam
[\[261b.4\]]du 'bod du chug_/'chi bdag gsad smyo 'bogs pas gsad par mdzod/_/gcan gzan mkha' lding la sogs ltas ngan phob/_/bstan pa srung ba'i las 'di myur du mdzod/_/oM ro ru ro ru bi tiSh+Tha ba d+ho t+sI ka mA la rak+Sha sI hUM b+h+yoH/_/che ge mo mA ra ya hUM phaT ces bzlas shing
[\[261b.5\]]dam bdar/_gtor ma sbreng zhing brgya rtsa brgyad dam/_yang na nyi shu rtsa gcig bzlas/_gzhan yang lha mo'i gzungs la sogs bstod pa mtha' dag bya'o/_/de nas lha mo'i rnal 'byor la gnas nas/_don thams cad grub par byed pa'i snying po'i sngags 'dis bzlas par bya ste/_myur
[\[261b.6\]]bar ma yin bul ma yin/_/mi gsal ma yin gsal bar min/_/gug skyed nyams pa ma yin pa/_/g.yeng ba'i rtog pa spangs pas bzlas/_/oM hUM shri ya de wI kA li ma hA kA li hUM b+h+yoH/_/A ra li hriM dzaHzhes yig 'bru gsal bar byas te/_sngags kyi bzlas pa thams cad kyang lha
[\[261b.7\]]mo'i tshig yin par che ba'i nga rgyal bya zhing /_rang gi sprul pa'i lha mo thams cad kyi zhal nas kyang sngags kyi sgra 'byung bar bsam zhing bzlas pa la sogs pa bya ste/_de lta bu thams cad kyis bzlas par 'gyur/_de ni sngon du bya ba sngags te/_'bum phrag bdun bzlas pa'am/_
[\[262a\]]
[\[262a.1\]]yang na gsum bzlas pas las thams cad 'grub par 'gyur ro/_/de yang sngags khri phrag bzlas nas gtor ma re re btang ste/_khu tshur bcings te mdzub mo gnyis bsgrengs la/_kha 'gram g.yas g.yon du mche ba ltar byas la/_oM bya bA bat+tA li che zhes lan
[\[262a.2\]]bdun nam gsum bzlas nas 'di skad du/_dur khrod ma mo dngos grub zhal/_/gtum mo gtsigs byed yi dgas kha/_/dam tshig srung ma khrag dga' mo/_/lha chen dgyes mdzad khyed la bstod/_/ki li sgra sgrogs sbyor 'dzin ma/_/dur khrod ro yi mtsho dbus na/_/tshogs dang pho nya bcas
[\[262a.3\]]pa ru/_/gtsigs byed gtum bdud mdzad la bstod/_/las bzhi'i dbang phyug sna tshogs gzugs/_/shin tu rid pa'i 'jigs gzugs can/_/lus la lpags gyon bong bu zhon/_/gnas gsum bdag mo khyed bstod do/_/ske cha lus rgyan thal bas mtshan/_/phyogs bzhi nyul
[\[262a.4\]]zhing srog gi bdag_/ya mtshan gyur nas de mtshan gyis/_/sngon chad la sogs 'dud la bstod/_/gsol cig bzhes shig dam tshig lha/_/gnas nas gnas su mdzad du gsol/_/bdag gi bsam pa ci 'dod pa/_/de ni khyod kyis 'grub par gyis/_/bdag gi las 'di ci
[\[262a.5\]]byed kyang /_/de la kun gyis grogs gyis shig_/gr-ih+Na gr-ih+Na/_sarba duSh+TAM/_pra duSh+TAM/_b+hak+Sha b+hak+Sha/_phruM phruM phruM phaT swA hA zhes brjod de/_se gol lan gsum brdabs la gtang bar bya'o/_/sngags ma rdzogs kyi bar du de ltar shes par bya'o/_/ji srid skyo bar ma gyur gyi bar de srid du bzlas
[\[262a.6\]]la/_/skyo bar gyur na yang bstod pa byas la mchod yon phul te mchod la phyag byas la/_lha mo slar gshegs su gsol/_dpal lha mo la sngon du mchod pa phul zhing bsnyen pa rdzogs par byas la/_lha mos lung bstan cing mtshan ma thob pa'i rnal 'byor pas kyang dang po nyid du snying po'i
[\[262a.7\]]sngags 'bum bzlas te/_de nas bzod las la sbyar ro/_/de la smyo zhing bsad pa'i las bya ste/_grog mkhar gyi sa dang /_chu 'gram gnyis kyi sa dang /_dur khrod kyi sa dang /_dur khrod kyi thal ba dron po dang /_dur khrod kyi sol ba dang /_rdzas de dag gcig tu bsres te/_zhib tu
[\[262b\]]
[\[262b.1\]]btags la/_lung bong gi gcin gyis sbrus te/_bsgrub bya'i gzugs brnyan byas la ldum bu med na yang /_lung tang tse'i 'bras bu dang /_dug dang /_ske tshe dang /_lan tshwA dang /_ra khrag sbyar la mi de'i rus rigs bla gang yin pa'i gzugs gro ga la bris la/_bla de'i lus la de'i ming rus
[\[262b.2\]]dang /_sod cig pa'i bskul tshig dang ldan pa bris te/_'di skad du/_hUM che ge mo mA ra ya mA ra ya un man+ta ku ru hUM phaT ces bri/_bla rdo dang sbrags la gzugs brnyan gyi snying gar gzhug_/gzhan yang gong gi rdzas dang /_tsha ba gsum dang /_mu zi nag po bsres te zhib tu btags la/_
[\[262b.3\]]lung bong gi gcin dang sbyar te/_gzugs brnyan la khyab par bsku'o/_/de nas gcan gzan gyi thod par bcug la maN+Dal gyi dbus su gzhag_/de nas gang la bya ba de bkug cing gzugs brnyan la bstims te/_mi de yin pa kho nar bsams la de la las bya'o/_/gsal shing la bskyon la
[\[262b.4\]]gsad pa'i tshul du/_'dir lcags las gsal shing rtse gcig pa brdungs la bya'o/_/de ltar byas pa ni lha mo yin te/_gzugs brnyan gyi rkub nas gyen du btsugs par phyung la gzugs so/_/de nas sngags 'bum phrag gsum bzlas na dgra bo brlag par 'gyur ro/_/de dbus
[\[262b.5\]]bsam par bya ba ni/_bsgrub bya de'i snying ga'i dbus su yi ge kaM las gyur pa'i sdig pa kha dog nag po mi sdug pa cig_/snying gi mar me'i dbus su zhugs nas/_snying khrag 'thung zhing sha za bar bsam mo/_/gzhan yang dpal lha mo nag mo bsgoms pa'i thugs ka'i mar me la/_
[\[262b.6\]]nang gi hUM gi 'od zer las dzaHdmar po sgril mar phyogs bcur 'phros 'dus de yongs su gyur pa las/_lcags kyi spyang mo ral pa can cig tu bsgom mo/_/des bsgrub bya'i snying rtsa'i dbus nas khrag rngub par bsam zhing sngags bzlas te/_oM hUM shrI de wI kA li ma hA kA li hUM
[\[262b.7\]]b+h+yoH/_/ma ma sha trUM A mu kaM mA ra ya hUM hUM phaT ces brgya rtsa re bzlas nas/_rdzas ni ka na ka'i rtsa ba dang /_zi ra nag po dang /_dbang po'i lag pa dang /_gnod sbyin gyi lag pa dang /_be'u rgyug pa dang /_skye ba dmar po dang /_dur khrod kyi sol ba dang /_lan tshwa'i phye ma rnams zhib tu
[\[263a\]]
[\[263a.1\]]btags pa'i phye ma sbyar ba byas la/_sngags bzlas nas gzugs brnyan la gdab/_phur pa dmar lhang nge ba bsregs la snying gar gdab/_de ltar mtshon rnon pos gzugs dum bur gtubs la/_phye mar byas la/_da du ra'i 'bras bu yod na rab/_med na yang lung
[\[263a.2\]]tang tse'i 'bras bu brgya rtsa brgyad blangs la/_rtsab mo'i nang du btsags nas gzugs brnyan gyi phye ma dang bsres nas/_dpal lha mo'i sbyor bas skra bshig gcer bur phyung nas/_kha lho phyogs su bltas te tsher ma la sbyin sreg bya'o/_/de nas sngags la/_oM hUM shrI de wI kA li ma hA kA li
[\[263a.3\]]hUM b+h+yoH/_/ma ma sha trUM A mu kaM mA ra ya un man+ta ku ru hUM phaT ces brgya rtsa brgyad bzlas shing /_rdzas dang bstun zhing bsreg par bya'o/_/de ltar byas na smyo nas 'chi bar 'gyur ro/_/haM gis thal ba de nyid blangs te/_de nyid spyi bor btab na lo nyi shu rtsa gcig tu smyo bar 'gyur ro zhes
[\[263a.4\]]kyang bshad do/_/gzhan yang bdag gi rmi ltas su/_/bud med nag mo khros pa yis/_/gang zhig 'ching bas bcings gyur na/_/mtshan mo nag mor de shes bya/_/bsgrub bya nyi ma bdun na ni/_/'chi ste gshin rje'i yul du 'gro/_/gal te re zhig cung zad 'gor na yang /_nyin zhag
[\[263a.5\]]bdun du bsam gtan 'di bya'o/_/bsgrub bya lus po skams la rid pa/_skra 'dzings pa/_sbub pa/_khu ba dang /_rdul dang khrag 'dzag pa/_'dar ba'i cha byad can zhig mdun du mngon sum du bsam mo/_/bdag lha mor gnas pa'i hUM las 'od zer nyi ma dang me stag lta bu 'byung
[\[263a.6\]]ba las/_bskal pa'i me bzhin 'bar zhing /_'ur 'ur dang /_tog tog dang /_chem chem can du drag po'i yi ge hUM du gyur nas/_hUM de las rdo rje'i khab tu gyur par bsam mo/_/rdo rje 'bar ba'i khab de dgra bo'i bshang khung gi sgor zhugs te/_snying phug nas kha'i nang nas sam/_spyi gtsug
[\[263a.7\]]gi tshangs pa'i bu ga nas phyung nas cher 'bar bar bsams te/_snying po'i sngags kyi mjug la/_che ge mo ha na ha na/_da ha da ha/_hUM hUM phaT phaT ces pa'i sngags kyis khas bub tu lhung bar bya'o/_/de lta bus bsam gtan gyi lha yang 'chi na 'khor ba na gnas pa'i mi rnams la lta
[\[263b\]]
[\[263b.1\]]ci smos/_lha mo mu stegs kyi sgrub lugs/_slob dpon lo ka shrI yis bsgyur ba rdzogs so//[ {D1767}]@##/_/oM swasti/_re ma ti'i dmag zor gyi man ngag 'di la/_man ngag gcig la khungs gnyis te/_dang po A tsar+ya dmar po la lce 'byung gnas bzang pos gser srang lnga phul
[\[263b.2\]]nas zhus/_dge bshes lce la zhang shes rab dang /_snubs rgya le gnyis kyis stag gcig spyi mar phul nas zhus/_snubs la snubs kyi ma mo khrag mig ces par grags so/_/gnyis pa ni lo tsA ba shes rab bla mas gu ru A tsar+ya dmar po nyid rgya gar du gshegs pa la bal
[\[263b.3\]]po tshun chad skyel thung mdzad nas zhus nas khyad byung ste/_zhal gyi man ngag ma lus pa yid ches par gnang ste khungs gnyis so/_/dmag zor zhes pa'i des tshig gtam der rtsad chod do/_/gzhung ni sdom brgyad po 'di nyid yin te khungs mthun no/_/man ngag 'di bya
[\[263b.4\]]thabs la/_/mchod pa bshams te bca' ba dang /_/ma mo bskyed cing ye shes dgug_/mchod cing bzlas pa bya ba dang /_/bstod cing las sbyor bsdu ba'o/_/de la mchod pa bsham pa ni/_/dur khrod la sogs dben pa'i sar/_/maN+Dal khru gsum chag chag bya/_/mdun du
[\[263b.5\]]gru gsum mi ris bcas/_/slar brtag_/maN+Dal steng du sogs pa'i rdzas/_/phud dang gtor ma rak+ta bshams/_/khram shing byang dmar nad rkyal dang /_/sho rde'u tshon gyi dru bu sogs/_/sha sna rnyed tshad mi dbang sha_/bsur chen ma mo mnyes par bya/_/de nas rten gyi bya thabs ni/_/
[\[263b.6\]]dkyil 'khor dbang ldan mtshams su ni/_/'bru nag 'jim nag bsres pa las/_/dre'u rta la zhon nag mo ni/_/mthing nag rgyan gyis brgyan pa mo/_/rma bya'i gdugs kyis phub pa ste/_/bdud phrug mtshon thogs mang pos bskor/_/'jigs su rung bas bskor bar bya/_/
[\[263b.7\]]da ni ma mo bskyed par bya/_/rang gi cho ga rdzogs byas la/_/byang shar mu le dngos su bsam/_/rlung nag 'tshub ma'i nang shed du/_/k+Sha zhes brjod pas skad cig gis/_/dmag zor nag mo re ma ti/_/dre'u rta la zhon thod pa can/_/phyag g.yas be con 'dzin pa la/_/phyag g.yon
[\[264a\]]
[\[264a.1\]]thod pa khrag bkang bsnams/_/dmod mo'i mtshon cha lnga dang bcas/_/sga yi snga sha nad rkyal la/_/sga yi phyi ru dru bu ste/_/khram shing rked la gzir ba dang /_/byad dmar sho rde'u snga sha la/_/dar nag gos kyis sku stod brgyan/_/bya yi gdugs 'og chud par
[\[264a.2\]]bsam/_/bdud phrug tshogs ni dus mnyam du/_/g.yon pa thod khrag yungs kar can/_/g.yas pa mtshon cha sna tshogs can/_/de ltar dam tshig bskyed byas la/_/rang bzhin gnas nas gzhug par bya/_/dzaHhUM zhes ni sngags la gdags/_/byang shar nas byon rang rang thim/_/bzhugs
[\[264a.3\]]su gsol ba'i tshig 'di brjod/_/hUM nag mo gdug can dregs pa can/_/kun du khyab pa'i gzugs ston ma/_/nag mo gtso mo dre'u rta chibs/_/'dir spyon dre'u rta'i gdan la bzhugs/_/rag+mo dzaHhUM baM hoHsa ma ya s+t+waM zhes brjod do/_/de nas de la mchod par bya/_/za byed nag mo
[\[264a.4\]]mche ba can/_/dgod byed ha ha nag mo khyod/_/gsod la dga' bar byed pa mo/_/bdag ni brda yi phyag byed do/_/rag+mo a ti pU dza ho/_phra mo sbom po las byung ba'i/_/bdud rtsi bran pa'i dza gad 'di/_/dmag zor nag mo la 'bul lags/_/bstan pa bsrung phyir bzhes su gsol/_/
[\[264a.5\]]yi ge sum cu gcig pa la/_/pany+tsa a mr-i ta khA hi gdags so/_/sha khrag la sogs bdud rtsi lnga dang sbyor/_/'bru sna lnga la sbyar ba'i gtor ma 'di/_/dmag zor nag mo khyod la dbul/_/bstan pa bsrung phyir bzhes su gsol/_/sngags kyi mjug la ba liM ta la kha raM khA hi zhes
[\[264a.6\]]gdags so/_/chu dang ma 'dres dngas ma'i khrag_/dngas ma yi ni khrag chen po/_/dmag zor nag mo la dbul lags/_/bstan pa bsrung phyir bzhes su gsol/_/sngags kyi mjug la ma hA rak+ta kha raM khA hi zhes so/_/lha mo'i sngog mi yong bar bya ba'i phyir/_byang chub kyi sems
[\[264a.7\]]dkar dmar lce la bzhag cing mchod do/_/de ni dam bsres so/_/de nas smon lam gdab pa ni/_/bdag cag dus 'dir tshe ring zhing /_/bu dang tsha bo rgyas pa dang /_/longs spyod thams cad rgyas pa dang /_/log par lta ba'i dgra dang bgegs/_/thams cad rtag tu rlog par
[\[264b\]]
[\[264b.1\]]byed/_/da ni bzlas pa brtsam par bya/_/rten gyi lha mo'i thugs ka ru/_/rgyus pa'i sred bu de la gdags/_/rnal 'byor snying ga'i sa bon las/_/'od zer dkar po 'phros pa yis/_/lha mo'i thugs kar ma la thim/_/'od zer sngags kyis mchod par bsam/_/'od zer dkar po
[\[264b.2\]]sngags kyi gzugs/_/bdag la slar thim dngos grub byin/_/de ltar yang dang yang du bsam/_/de yi thun smad dag la ni/_/bdag dang ma mo bdud phrug bcas/_/thams cad dus mnyam sngags zlos pa'i/_/'od zer dug mda' 'dra ba yis/_/'brub khung yungs thun khrag thun
[\[264b.3\]]bya/_/gzas pa'i lus kyang brlag par bsam/_/mgon po de la gzungs thag gtad/_/bstod pa cung zad cung zad bya/_/re ma ti yi spyi dang mthun/_/de nas las la bsdu ba ni/_/bdud phrug tshogs dang khrag rnams ni/_/sle'u khung du khyer nas ni/_/bsgrub bya'i phyogs
[\[264b.4\]]su kha bltas la/_/skra bcings 'gram pa sol bas byug_/dpung pa g.yas pa phyung nas su/_/yugs skras byas pa'i 'ur rdo'am/_/yang na lag pa rang gis te/_/zor lam spyi dang mthun par dbye/_/dmag gi tshogs ni mi thub sbyin/_/dug lngas bkang ba mang po dang /_/yungs thun
[\[264b.5\]]thogs pa mang po dang /_/mtshon cha thogs pa mang po yis/_/dgra lus yul 'khor bcom pa dang /_/thams cad gsod cing za bar bsam/_/g.yang gzhi drag tu brdab par bya/_/log la lha mo la yang mchod/_/bdud phung mang po phangs pa'i tshe/_/bdud phrug gzugs
[\[264b.6\]]rnams mi snang na/_/las rnams 'grub par gdon mi za/_/bdud rnams 'dug na cung zad dka'/_/cung zad bstod pa byed pa ni/_/hUM b+h+yo dpal gyi gzugs can 'dod khams gtso mo khyod/_/rta mchog zhon nas dpag tshad lnga brgyar rgyug_/be con thod pa dam pa rang rtags 'dzin/_/
[\[264b.7\]]re ldes stod dkris sbrul gyi sham bu can/_/lte bar nyi shar gtsug na zla rgyas ma/_/khrag nad bdag mo dbyings phyug dpal 'bar ma/_/lha mo re ma ti la bstod pa 'bul/_/rag+mo b+h+yoH/_/rag+mo b+h+yoHb+h+yoH/_/rag+mo thun b+h+yoH/_/kha la rag che na ma/_rag+mo a bya ta bya thun b+h+yoH/_/ru lu ru lu
[\[265a\]]
[\[265a.1\]]hUM b+h+yo hUM/_che ge mo mA ra ya/_'bod rbad bsad gsum de la tshang /_/bzlas pa la ni brtson 'grus bya/_/ma mo'i bstod bskul spyi dang mthun/_/gser mkhar ra ba dus bzhi'i rgyal mo'i bskul la sogs pa bya/_dpal lha mo dmag zor gyi man ngag rdzogs so//_//_
[\[265a.2\]]A tsar+ya dmar po la shes rab bla mas zhus pa'i lugs yin//[ {D1768}]@##/_/rgya gar skad du/_a nu dz+nyA bi d+hiH/_bod skad du/_rjes su gnang ba'i cho ga_/dpal rnal 'byor nam mkha' la phyag 'tshal lo/_/gdod ma'i mgon la rab btud nas/_/nA ro'i zhabs las rim 'ongs
[\[265a.3\]]pa'i/_/dud sol ma yi rjes su gnang /_/da ni bdag gis bshad par bya/_/de yang re zhig dang por bza' ba dang bca' ba dang 'jib pa dang bldag pa dang btung ba la sogs par ldan pa'i gtor ma 'dus byas la/_'chad par gyur pa'i cho gas bcom ldan 'das ma dud pa'i sol ba la
[\[265a.4\]]mchod cing bstod pas yang dag par mnyes par byas nas mngon par 'dod pa'i bya ba stsol bya'o/_/de nas rjes su gnang ba nod par 'dod pa'i slob ma skal ba dang ldan pa rnams kyis bla ma la maN+Dal phul te/_mgo bor me tog gi phreng ba dang bcas pas pus mo sa la btsugs shing thal
[\[265a.5\]]mo sbyar te/_dkyil 'khor dbang phyug phyi dang gsang ba gzhan pa las byung ba/_/bdag dang sbyor ba nam mkha'i de nyid gdan bzhugs rig mar bcas/_/rnal 'byor nam mkha'i zhabs kyi chu skyes la ni grub pa yi/_/rjes su 'gro ba'i blo ni rgyal ba'i ched du bdag phyag 'tshal/_/zhes bya
[\[265a.6\]]ba 'di brjod pa'i mthar/_kye 'khor lo'i dbang phyug gi bdag po rnal 'byor nam mkha'/_sdug bsngal gyi rgya mtshor gyur pa'i srid pa rab tu gzhom pa dang /_mchog gi bde ba chen po'i mya ngan las 'das pa mngon du ma byas pa de srid du/_bar du gcod pa nye bar zhi ba'i ched du/_bdag la bcom
[\[265a.7\]]ldan 'das ma dud pa'i sol ba ma'i rjes su gnang ba dang byin gyis brlab pa stsal du gsol zhes lan gsum du gsol ba gdab tu gzhug go/_/de ma thag par de dag rnams/_/bla ma sangs rgyas la phyag 'tshal/_/zhes bya ba la sogs pas skyabs su 'gro ba dang /_sems bskyed pa
[\[265b\]]
[\[265b.1\]]la bkod nas/_de rnams kyi mgo bor lha'i rang bzhin gyi gtor ma yang dag par bkod pa/_sna tshogs pad+ma 'dab ma brgyad pa dang nyi ma la hUM yig las skyes pa'i dud pa'i sol ba ma/_du ba'i mdog can zhabs g.yon brkyang bas gnas pa/_zhal gcig phyag gnyis pa/_zhal spyan gsum
[\[265b.2\]]dmar zhing zlum pa/_mche ba gtsigs pa/_g.yas kha T+wAM ga'i ral gri 'phyar ba/_g.yon khrag gis gang ba'i thod pa 'dzin pa/_skra dmar ser gyen du 'bar ba/_dar dmar po'i smad dkris can/_phyag rgya drug gis nye bar brgyan pa/_sgal tshigs kyi phreng ba 'phyar ba/_'jigs pa'i gzugs
[\[265b.3\]]can ma/_me dpung rab tu 'bar ba can du blta bar bya'o/_/de nas oM d+hu mAng+gA rI ye sUM swA hA/_zhes bya bas lan nyi shu gcig tu bsngags te/_/sems can sgrol mdzad sbyor ba'i bdag mo khyod la 'dud/_/skal mang sems can rgal bar mdzad ma khyod la 'dud/_/kun bdag gcig pa'i
[\[265b.4\]]rang bzhin ma la bdag 'dud do/_/gcig pu'i de nyid nges gyur bdag nyid ma la 'dud/_/ces bya ba'i tshigs su bcad pa bla mas lan gsum du brjod cing /_gu gul la sogs pa'i spos kyis bdug pa dang /_rnga la sogs pa'i rol mo'i sgras byin dbab par bya'o/_/de'i rjes su rdo rje
[\[265b.5\]]'chang la sogs pa brgyud pa'i bla ma rnams kyi mtshan yang dag par bsgrags nas/_kyai bcom ldan 'das ma rnal 'byor nam mkha' dud pa'i sol ba ma/_'di dag rnams kyis bka' las ma 'da' bar dam bca' ba rjes su dran pas dam tshig srungs shig_/bstan pa skyongs shig_/slob ma che
[\[265b.6\]]ge'i dgra dang bgegs thams cad gzhom par mdzod cig_/che ge'i rjes su 'jug par gyis la ji ltar mngon par 'dod pa'i don thams cad phun sum tshogs par byos shig ces bsgo bar bya'o/_/de nas des ji ltar bka' stsal pa de bzhin du bgyi ste/_khyed rnams kyis mngon
[\[265b.7\]]par 'dod pa'i don phun sum tshogs par bgyid do zhes khas len pa ni/_de rnams kyang mnyan du gzhug go/_/de nas gtor ma sngar gyi gnas de nyid du bzhag la/_bcom ldan 'das ma la yang dag par mchod cing mngon par bstod de/_/nges pa dgyes par gyur par blta bar bya'o/_/
[\[266a\]]
[\[266a.1\]]de'i rjes su 'chad par 'gyur ba'i sgrub pa'i thabs brjod par bya'o/_/de nas tshogs kyi 'khor lo bya/_/de rjes dud sol dgyes bya zhing /_/dge 'dun mchod ston gyis mgu dang /_/phongs dang mgon med rnams tshim bya/_/'di ni rjes su gnang ba'i cho ga'o/_/dngos grub
[\[266a.2\]]brnyes pa'i paN+Di ta chen po shrI ba na rat+na'i zhal snga nas mdzad pa'o//[ {D1769}]@##/_/rgya gar skad du/_d+hU mang+gA ri sA d+ha naM/_bod skad du/_dud sol ma'i sgrub thabs/_dud sol ma la phyag 'tshal lo/_/dang por gdug pa'i bgegs tshogs rnams/_/'joms mdzad dud sol
[\[266a.3\]]mar btud nas/_/gzhan la phan phyir bdag gis ni/_/'di yi sgrub thabs bshad par bya/_/de la dang por re zhig sngags pas rang gi yid dang rjes su mthun pa'i yul dang gnas su bde ba'i stan la nye bar 'dug nas/_skyabs su 'gro ba dang /_byang chub tu sems bskyed pa sngon du song
[\[266a.4\]]bas gang ci yang rung ba'i lha'i khyad par gyi rang gi cho ga shes pas/_'dod pa'i lha'i rnal 'byor dang sngags bzlas pa la sogs pa rdzogs par bdag nyid kyis bya'o/_/mdun gyi phyogs su skad cig gis sku mdog dang phyag dang /_dbyibs la sogs pa sngon du bshad pa'i bcom ldan 'das
[\[266a.5\]]ma dud sol ma blta bar bya ste/_de yang /_rno ba'i ngar ldan ral gri g.yas pa'i phyag gis steng du 'phyar/_/g.yon gyi lag par 'gro la gnod byed rnams kyi khrag gi snod bzung zhing /_/tshangs dbang khyab 'jug sogs kyi bsnyems pa drag po rab tu gzhil ba ma/_/dud pa'i sol ba
[\[266a.6\]]ma 'di shin tu brtan pa'i yid kyis rab bsgom bya/_/bdag nyid kyi lhag pa'i lha'i rnal 'byor gyis rang gi snying gar bzlas bya'i sngags kyi yi ge shin tu gsal ba rnams las rang rang gi kha dog dang rjes su mthun pa'i sngags kyi 'od zer rno zhing rtsub pa drag cing gdug pa bzod par
[\[266a.7\]]dka' ba'i 'od zer gyi tshogs 'phros pa rnams kyis dud sol ma'i snying gi chu skyes la gnas pa'i nyi ma'i dkyil 'khor gyi dbus kyi hUM gi sa bon du ba lta bu shin tu gdung bas gdungs te/_yang nas yang du bskyod cing bskyod pas rab tu bskul bar bya'o/_/de las kyang 'di ltar bzod par
[\[266b\]]
[\[266b.1\]]dka' ba'i 'od zer drag pos de'i snying gdungs shing gdungs pa ma bzod pas/_sgrub pa po'i mngon par 'dod pa'i don rig nas/_rang gi snying gi sa bon las/_de lta bu'i 'od zer ches drag po spros pa rnams kyis sgrub pa po la gnod par byed pa bgegs gdug pa can ma lus pa thams cad la bsnun
[\[266b.2\]]cing bskrad de bcom nas/_sgrub pa po bgegs dang bral ba nyid du shes pa las gang dang gang 'dod pa'i bya ba de dang de rdzogs par bya zhing /_ji ltar bka' stsol ba de dang de thams cad kyis rjes su 'jug pa dang khas len na/_ci zhig bgyi zhes bka' nod cing 'dug par mngon par mos nas
[\[266b.3\]]'di skad du sngags bzla bar bya ba ni/_oM d+hU mang+gA rI ye hUM swA hA zhes bya ba ji tsam nus par bzlas so/_/dub par gyur pas langs par 'dod pa na/_rang gi 'dod pa'i lha la phyag byas nas/_mngon par mchod cing yang dag par bstod de/_dge ba gang zhig thob pa dag sems can thams
[\[266b.4\]]cad kyi ched du bla na med pa'i byang chub tu yongs su bsngo ba dang /_bzod par gsol la ye shes sems dpa' gshegs par bya'o/_/dud pa'i sol ba ni/_cho ga ji lta bar gtor ma dang mchod pa dang bdud rtsis tshim par byas pas/_yang dag par mnyes pa las/_rang gi 'dod pa'i don
[\[266b.5\]]gsol bar bya'o/_/de nas chos thams cad rten cing 'brel par 'byung ba tsam pa stong pa nyid kyi rang bzhin du mos par byas nas/_oM a kA ro mu khaM sarba d+harmA NAM Ad+ya nut+pan+na twAta ces bya bas spros pa med pa'i ngang du gnas par bya ba 'di ni dud pa'i sol ba ma sgrub pa'i thabs yin no/_/
[\[266b.6\]]dngos grub brnyes pa'i slob dpon chen po dpal nags kyi rin chen zhabs kyis mdzad pa'o//[ {D1770}]@##/_/rgya gar skad du/_ba liM bi d+hiH/_bod skad du/_gtor ma'i cho ga_/dpal rnal 'byor nam mkha' la phyag 'tshal lo/_/de'i rjes su 'khor lo'i dbang phyug gi bdag
[\[266b.7\]]nyid kyi sngags pas/_bcom ldan 'das ma dud pa'i sol ba ma la gtor ma sbyin par bya ste/_de la sngon du smras pa'i tshul gyis bshams pa'i gtor ma nyid dam/_yang na lhag ma'i skabs su/_'khor lo pa rnams kyi lhag ma'i dum bu bsdus pa/_snod chen por blugs te/_'khor lo'i gtso bo'i
[\[267a\]]
[\[267a.1\]]spyan sngar bzhag la/_de'i steng du 'bras chan dang /_tshod ma dang /_myos byed la sogs pa cung zad cung zad kyang byin nas/_rang nyid kyi mdun gyi nam mkha'i khams su rnal 'byor nam mkha' dud pa'i sol ba ma blta bar bya'o/_/mchod yon la sogs pa sbyin pa sngon du
[\[267a.2\]]'gro ba'i me tog la sogs pas yang dag par mchod la/_dzaHhUM baM hoHzhes bya ba 'dis lhag ma'i steng du dgug pa la sogs pa bya'o/_/de nas zhu ba'i bdud rtsi khar blugs nas/_ho paN+Di'i sngags/_oM su mi shud+d+ha d+har+m+ma hUM a A aM AHswA hA zhes bya ba 'di brjod cing /_rdo rje khu tshur gyi
[\[267a.3\]]phyag rgya gnyis bcings pa'i gru mo gnyis bkug ste mthe'u chung bsgreng ba mdog dkar po'i mche ba'i rnam par sbyor ba'i phyag rgya bcings la/_sngags 'dis gtor ma dbul bar bya ste/_oM ku ru ku ru ba ta li ba ta li/_siM ha mu khish+ma shA na wa si ni pra te mu khi tsaN+Da ka rA li/_ru d+hi ra pri ya sa ma
[\[267a.4\]]ya rak+Shi ta yo gAm+ba ri ki li ki li rA be+e pi tri ba na ma d+h+ya/_b+huny+dza ha b+hak+Sha ha dzi g+ha sa ha ga Na/_dU te d+hA mang+gA rI tsaN+Da kA rA li tiSh+Tha swI ku ru hUM gr-ih+Na sarba duSh+TAM b+hak+ShA phuM phuM phiM phaT swA hA zhes bya'o/_/slar yang mngon par mchod cing yang dag par bstod par bya'o/_/de nas 'dis bzod cing gsol ba bya ste/_
[\[267a.5\]]gtso mo bdag gis ma shes dang /_/yongs su ma rnyed nus ma mchis/_/lhag dang ma tshang gyur pa gang /_/de kun mgon pos bzod mdzod rigs/_/rdzogs sangs rgyas dang de yi sras/_/tshangs sogs lha dang 'jig rten skyong /_/theg mchog cho gar nongs bgyis pa/_/bzod par
[\[267a.6\]]stsal nas bdag dang ni/_/sbyin bdag rnams la zhi ba dang /_/rgyas dang bde legs mdzad du gsol/_/zhes bsngo'o/_/de nas sngags pas dmigs pa med pa nyid du ci bde bas gnas par bya'o/_/'di ni gtor ma'i cho ga'o/_/bla ma'i man ngag bskyud par gyur pa'i nyes pa dang /_/
[\[267a.7\]]rmongs pa las ni 'khrul pa'i nongs gang 'dir chags pa/_/rnam dag thugs rje shin tu zhi zhing gshin gyur pa'i/_/dpal ldan rdo rje mkha' 'gro'i tshogs la yang dag 'chags/_/rnal 'byor nam mkha'i sgrub thabs rnam dag bgyis 'di las/_/bsod nams gang zhig bdag gis rab
[\[267b\]]
[\[267b.1\]]tu thob gyur pa/_/de yis 'jig rten dka' ba med pa'i bde ba dang /_/yang dag ldan pa kun du bzang po nyid gyur cig_/'di ni dud pa'i sol ba ma'i cho ga ste dpal nags kyi rin chen zhabs kyis mdzad pa'o/_/grub pa'i zhal gyi sbrang rtsis rab tu myos pa yis/_/gar byed de ni dpal
[\[267b.2\]]ldan rgya mtsho'i sde zhes pa/_/bsnyengs bral sgreg pa'i bkra shis yi ge'i kA ma lar/_/chags pas kun dgar gyur pa'i glu dbyangs 'di blangs so/_/paN+Di ta chen po de nyid kyi bka' drin gyis 'tsho ba'i btsun pa bsod nams rgya mtsho'i sdes bsgyur ba'o//[ {D1771}#]@##/_/rgya gar skad du/_
[\[267b.3\]]shrI ma hA kA la sA d+ha naM/_bod skad du/_dpal nag po chen po'i sgrub thabs/_rdo rje nag po chen po la phyag 'tshal lo/_/sngar gsungs pa'i cho gas stong pa nyid bsgoms pa'i ngang las/_sna tshogs pad+ma dang nyi ma la hUM yig nag po de nyid las yongs su rdzogs pa'i rje btsun dpal nag po chen
[\[267b.4\]]po zhal gcig phyag gnyis pa sku [#]mdog nag po spyan gsum pa 'bar ba chen po phyag g.yas pa gri gug g.yon gyis thod pa 'dzin pa/_mi mgo'i rgyan can/_skra kham pa gyen du brdzes pa[#]/_smra ra kham pa can/_mche ba gtsigs [#]pas 'jigs par byed pa/_yan lag thams cad la sbrul gyis
[\[267b.5\]]brgyan pa bong thung ba/_zhal nas khrag 'dzags [#]par bdag nyid skad cig tu rdzogs par byas nas sngags bzlas par bya'o/_/de la sngags ni 'di lta [#]ste/_oM ma hA kA la hUM hUM phaT phaT swA hA/_dug dang khrag dang [#]sgog pa yungs kar rnams kyi spos phul nas/_sha dang sran chen
[\[267b.6\]]myos byed dang /_/me tog bdug spos byug pa dang /_/sha lnga dang ni bdud rtsi lnga[#]/_/nag po chen po'i gtor ma bya/_/de yi sngags ni 'di lta ste/_oM ma hA kA la ya shA [#]sa no pa ka ra [#]yA sar+ya muSh+Ta [#]sh+ma shA Na [#]bA si nA [#]skri tA ya e Sho a paSh+tsi ma kA lo\u0f85[#]yaM ya ti tAM pra ti [#]dz+nyA sma ra si ti dA [#]
[\[267b.7\]]i maM rat+na tra yA [#]ka ri Na mA mu ka na duSh+TAM [#]kha khA hi kha [#]khA hi/_ma ra ma ra[#]/_gr-ih+Na gr-ih+Na/_ban+d+ha ban+d+ha/_ha na ha na/_da ha da ha/_pa tsa pa tsa/_di na me ke na/_mA ra [#]ya hUM hUM phaT phaT/_sarba yak+Sha rAk+Sha sa b+hU [#]ta pre ta pri shA tsa [#]na/_ba la [#]gr-ih+Na mA ma sid+d+hi ku ru shAn+tiM ku ru rak+Sha ku ru zhes bya ba gtor ma'i sngags so/_/
[\[268a\]]
[\[268a.1\]]de la nye bar spyod pa 'di yin te/_ku sha las bsgral [#]bya'i gzugs brnyan la/_tsha ba gsum dang dug dang ske tshe ma [#]rnams ra tsi ka cho ga bzhin du bskus [#]nas rtsang gis khrag tham par btsugs te gang gi ming gis me la bdugs na de ni skad cig de nyid la mi snang ba dang
[\[268a.2\]]nyams par 'gyur ro/_/de bzhin/_gang zhig slob dpon la sdang dang /_/rtag tu dkon mchog gsum la smod/_/sems can du ma 'joms byed pa/_/nag po chen pos gsol bar mdzad/_/de bzhin mgo la 'dug nas su/_/til 'bru tsam du gtub par byed/_/ces bya ba la sogs
[\[268a.3\]]pa dpag tu med pa rtogs [#]par bya'o/_/dpal nag po chen po'i sgrub [#]thabs rdzogs so//[ {D1772}]@##/_/rgya gar skad du/_ma hA kA la sA d+ha naM/_bod skad du/_nag po chen po'i sgrub thabs/_nag po chen po la phyag 'tshal lo/_/ni m+thi shi la nag po bya ste gri gug dang thod pa bsnams
[\[268a.4\]]pa skra gyen du langs pa/_thod pa'i cod pan can/_sbrul gyis brgyan pa/_spyan dmar ba/_mche ba gtsigs pa'i zhal stag gi pags pa'i sham thabs can mi mgo'i phreng ba'i do shal dang ldan pa/_yi dgas kyi gdan la bzhengs par gnas/_mun pa mi bzad pa'i rang bzhin du bsgoms la nag
[\[268a.5\]]po'i tshes nas sgrub pa bcas te/_de'i zhal lhor bstan la gzhag_/kha shar du bstan la gzhag_/kha shar sngags stong phrag bcu bzlas par bya'o/_/dam tshig gi rdzas kyi gtor ma phul la/_gu gul gyi bdug spos dbul bar bya'o/_/me tog sna tshogs pa gtor nas/_oM A si mu sa
[\[268a.6\]]la tri shU la/_e h+ye hi ma hA kA la sar+b+ba sha trUM/_nirga ta ya nirga ta ya/_dz+wa ra Na/_gr-ih+NA pa ya gr-ih+NA pa ya hUM phaT/_bza' ba spangs la bzlas pa bya'o/_/tshangs par byas la mngon du phyogs pas sngags bzlas par bya'o/_/sngar bzhin gtor ma dbul lo/_/oM ma hA kA la ha na ha na badzra Na
[\[268a.7\]]swA hA zhes bya ba 'bum phrag gcig bzlas par bya'o/_/oM ma hA kA la ha na ha na badzra Na e ti ta pre Sha yA mi ka ra She thA swA hA zhes 'bum phrag gsum bzlas par bya'o/_/oM ma hA kA la hi ha na ha na rak+Sha rak+Sha b+ha gr-ih+Na kar+yaM ku ru dza dza zhes bya ba gtor ma'i sngags so/_/rnal 'byor ma dang sgrub
[\[268b\]]
[\[268b.1\]]pa byas la nag po chen po bsgrub par bya'o/_/nag po chen po'i sgrub thabs rdzogs so//[ {D1773}]@##/_/rgya gar skad du/_shrI ma hA kA la s+yA Sh+Ta pa da sto tra nA ma/_bod skad du/_dpal nag po chen po'i bstod pa rkang pa brgyad pa zhes bya ba/_dpal nag po chen po la phyag 'tshal lo/_/oM grub par
[\[268b.2\]]gyur cig_/hUM hUM phaT ces drag po'i sgra yis srid pa gsum gyi khongs ni ma lus 'gengs nus pa'i/_/ha ha Ta Ta zhes brjod gang zhig dus kun du ni bdud sde shin tu 'jigs mdzad cing /_/kaM kaM kaM zhes thod pa'i phreng bas dbu la spras shing nag po'i mchu dang mtshungs pa'i sku/_/bruM bruM bruM zhes
[\[268b.3\]]khros pa'i mchog gi khro gnyer 'jigs mdzad 'jigs pa kha gdangs sha za zhing /_/dbu skra dang ni sma ra ches ser nye bar spyod pa'i zhing skyong khyod kyis srung bar mdzod/_/raM raM raM zhes spyan dmar 'khyug cing bsgyur mdzad kruM kruM kruM zhes rab sgrogs spyan gyis gzigs/_/smin ma ser zhing mche
[\[268b.4\]]gtsigs ro yi gdan la dgyes pa'i zhing skyong khyod kyis zhing skyong mdzod/_/ha ha hUM dang kI li kI li zhes sgrogs phyag g.yon kha T+wAM gar bcas thod pa bsnams/_/ru ru ru zhes khrag gi rgyun 'bab phyag gis bsnams shing gsol ba 'thung ba la dgyes shing /_/khaM khaM khaM zhes gtum mo'i
[\[268b.5\]]phyag g.yas gri gug ral gri bgegs rnams la ni rol mdzad pas/_/DaM DaM DaM zhes Da ma ru can 'di yis 'dul mdzad 'khor bcas zhing skyong khyod kyi srungs/_/rab tu rngam zhing mgo bo rnams kyi phreng bas gshin rje dang mtshungs 'jigs pa'i sku brgyan cing /_/k+ShaM k+ShaM k+ShaM zhes bzod
[\[268b.6\]]pa'i shugs can ca co sgrogs par byed ba'i gdug pa rnams bzung ste/_/gcig pus sna tshogs mnan nas ka ka ha ha brjod mdzad char sprin sngon po lta bu'i mdog_/sku la mi yi sha dang rgyu mas brel ba'i rgyan gyis kun nas brgyan cing zhal du gsol/_/drag shul phyag gis 'dod pa'i
[\[268b.7\]]gzugs dang mi sdug gzugs can gyi ni 'byung po ro langs tshogs/_/ma lus bzung nas myur du bsad pa rnams kyi mgo bo'i khrag rgyun 'bab pa rab tu gsol/_/hrIM k+ShuM shrI zhes sngags kyi gsungs can pa tsa pa tsa'i sngags kyis bgegs rnams rab tu bsregs/_/rol pas
[\[269a\]]
[\[269a.1\]]rol pa sel zhing mi yis gang ba'i mtsho la zhing skyong khyod kyis bsrung ba mdzad/_/pheM pheM phaT ces sgrogs pa so sor bskyod pa'i me dpung chen po'i dbus su bzhugs nas su/_/rigs kyi lus can srung bar mdzad cing sgrub pa rnams kyi zhing rnams nges par zhing skyong mdzod/_/
[\[269a.2\]]phyugs rnams kyi ni nyin re bzhin du bgegs dang sdig 'joms dri med brnyes ba chu nyi bzhin/_/tsaM tsaM tsaM zhes gtum pa'i shugs kyis rab dbye rmad byung 'od kyi 'jig rten snang mdzad pa/_/kraM kraM kraM zhes gshegs pas dgra bo nyon mongs pa rnams nges par nyon mongs 'joms mdzad cing /_
[\[269a.3\]]saM saM saM zhes tshogs pa'i bdag nyid dam tshig thos 'dzin zhing skyong gang yin khyod kyis skyongs/_/baM baM baM zhes gshin rje ltar 'gro dri ma med pa'i sna tshogs chu bzhin gzigs mdzad cing /_/yaM yaM yaM zhes rlung gi shugs kyis myur du rgyu zhing nyon mongs 'jig rten gnod byed mkhyen/_/kliM_
[\[269a.4\]]kliM kliM zhes gdug pa'i gzugs kyis srid gsum nyin mtshan dus kun nyon mongs gyur pa gang /_/paM paM paM zhes thugs rje'i zhags pas byol song rnams 'dzin phyag gis gdul bya rnams skyong la/_/sngags bdag sngags kyi lus can thugs kyi sngags pa rnams la 'bras bu blo gros mtshungs
[\[269a.5\]]med ster/_/zhing rnams skyong bar mdzad pa khyod kyis 'gro ba'i lus rnams ma lus yun ring skyong du gsol/_/sgrub pa po'am slob dpon 'ga' zhig thos 'dzin gang zhig blo ldan nus pa dang /_/thun gsum du ni sngags rnams brgyad po klog byed de ni bsod nams ldan par 'gyur ba
[\[269a.6\]]dang /_/tshe dang dpal dang grags dang 'byor pa 'dzin dang gzi rgyas pa dang mtshungs med dang /_/sa stengs dang ni mtho ris su'ang de yi bgegs kyi tshogs rnams rtag tu nyams par 'gyur/_/dpal nag po chen po la bstod pa rkang pa brgyad pa zhes bya ba/_slob dpon
[\[269a.7\]]'phags pa klu sgrub kyis mdzad pa rdzogs so//[ {D1774}]@##/_/rgya gar skad du/_shrI ma hA kA la sto tra/_bod skad du/_dpal nag po chen po la bstod pa/_dpal nag po chen po la phyag 'tshal lo/_/hUM srin po'i gzugs kyis gdug pa can/_/tshar gcod byang chub
[\[269b\]]
[\[269b.1\]]sems dpa' ste/_/grong khyer sum brtsegs 'jig byed pa'i/_/gtum po khyod la bdag bstod do/_/mdog nag gzugs thung gzi brjid can/_/gdug pa tshar gcod gri gug g.yas/_/g.yon pa gdug pa'i khrag bkang snod/_/thod phreng can la bdag bstod do/_/khros
[\[269b.2\]]pas zhabs brdabs sa gzhi g.yo/_/'jigs pa'i gad mos ri rab bsgyel/_/dam tshig nyams pa'i snying 'byin pa/_/dam tshig can la bdag bstod do/_/hUM zhal gcig pa la phyag gnyis pa/_/gri gug thod pa lag na 'dzin/_/ral pa kham nag gyen du 'khyil/_/spyan gsum me yi
[\[269b.3\]]mdog 'dra ba/_/mche ba zla ba tshes pa 'dra/_/thod pa'i phreng bas do shal byas/_/gsus khyim che la 'phyang ba po/_/mi thung khros pa'i gzugs 'dra ba/_/'das dang ma byon da ltar gyi/_/bstan pa srung bar zhal bzhes pa/_/nag po khyod ni yin pa ste/_/gdug pa tshar gcod 'jigs
[\[269b.4\]]pa'i gzugs/_/dbu skra kham nag gyen brdzes pa/_/steng gi lha tshogs 'jigs par byed/_/spyan bgrad mche gtsigs ljags 'dril bas/_/bar gyi gdon tshogs bsdigs par byed/_/g.yas na gri gug bsnams pa ni/_/dgra bgegs 'dul zhing bdud mgo gcod/_/
[\[269b.5\]]g.yon pas thod pa bsnams pa ni/_/gnod sems can gyi khrag bkang gsol/_/khros pa'i zhabs gnyis brdab pa yis/_/gnod sems can gyi lus la nyed/_/khyod kyis thub pa'i bstan pa srungs/_/rnal 'byor pa yi bar chad srungs/_/chos dang dpal 'byor rgyas
[\[269b.6\]]par mdzod/_/lus dang grib ma bzhin du 'grogs/_/dpal nag po chen po la bstod pa slob dpon bram ze mchog sred kyis mdzad pa rdzogs so//[ {D1775}]@##/_/rgya gar skad du/_shrI ma hA kA la sto tra/_bod skad du/_dpal nag po chen po la bstod pa/_dpal nag po chen
[\[269b.7\]]po la phyag 'tshal lo/_/bcom ldan dpal chen grags pa yi/_/sku gsung thugs las sprul pa yis/_/nyid kyi thugs ka nas byung ste/_/sprul pas 'dul la phyag 'tshal bstod/_/hUM gi de nyid las bzhengs pa'i/_/zhal gcig phyag ni gnyis pa ste/_/sku mdog
[\[270a\]]
[\[270a.1\]]nag po 'bar ba che/_/bstan pa srung la phyag 'tshal bstod/_/thod pa rnam gsum 'bar ba yi/_/gzhal yas gur gyi nang na bzhugs/_/g.yas bskum g.yon brkyang bdud rnams mnan/_/'gying bag brjid la phyag 'tshal bstod/_/ma chags thabs kyi pad+ma
[\[270a.2\]]mdzes/_/shes rab ye shes nyi ma'i dkyil/_/hUM las skyes pa'i dpa' bo ni/_/bstan pa bsrungs la phyag 'tshal bstod/_/g.yas kyi gri gug gdengs pa yis/_/dgra bgegs 'dul zhing bdud mgo gcod/_/nyon mongs dug gsum rtsad nas 'joms/_/dpa' bo khyod la
[\[270a.3\]]phyag 'tshal bstod/_/bdud kyi thod pa bdud rtsis bkang /_/nyid kyi zhal du gsol bar mdzad/_/sgrub pa po la dngos grub stsol/_/byin rlabs 'bebs la phyag 'tshal bstod/_/zhal nas khrag gi rgyun 'dzag pa/_/bstan pa la gnod dal yams 'bebs/_/dam tshig
[\[270a.4\]]bsrungs la dngos grub stsol/_/thugs rje che la phyag 'tshal bstod/_/srid gsum sems can thams cad kyi/_/mgo bo'i phreng bas do shal byas/_/dug lnga rtsad nas gcod pa ste/_/dug gsum 'joms la phyag 'tshal bstod/_/mche ba gtsigs pas bstan pa la/_/gnod pa'i
[\[270a.5\]]klad pa 'joms par mdzad/_/til tsam dag tu brlag par mdzad/_/mi mthun 'dul la phyag 'tshal bstod/_/gdug pa ma lus 'dul mdzad pa'i/_/rkang med 'gro bas sku la brgyan/_/zhe sdang rtsad nas gcod pa ste/_/klu chen 'dul la phyag 'tshal bstod/_/stag ni dpa' brjid rngam
[\[270a.6\]]pa'i chas/_/sham thabs [(]rkad [,]rked [)]la bcings pa yis/_/dregs pa lha chen zil gyis gnon/_/dpa' chen bdud 'dul phyag 'tshal bstod/_/bskal pa me dpung 'bar ba yi/_/srid pa'i rtse mor rab tu 'bar/_/bstan pa la gnod sgrol mdzad pa/_/'bar ba'i rgyal po khyod la bstod/_/
[\[270a.7\]]de bzhin gshegs pa thams cad kyi/_/tha ma'i bstan pa srung mdzad pa/_/[(]thad [,]thod [)]pa lnga yis dbu la brgyan/_/'jigs 'god gshegs la phyag 'tshal bstod/_/ral pa kham nag gyen du 'khyil/_/bstan pa phun sum tshogs pa yis/_/nam mkha'i mtha' dang mnyam pa'i rtags/_/
[\[270b\]]
[\[270b.1\]]rtags lnga ldan la phyag 'tshal bstod/_/spyan gsum dug gsum rtsad nas 'joms/_/'dul ba rnam pa bzhi gzigs nas/_/gang la ci 'dul ji bzhin du/_/de 'dul khyod la phyag 'tshal bstod/_/dpal nag po chen po la bstod pa slob dpon chen po a wa d+hU tI pas mdzad pa
[\[270b.2\]]rdzogs so//[ {D1776}]@##/_/rgya gar skad du/_shrI b+haT+Ta rA ka ma hA kA la sto tra/_bod skad du/_rje btsun dpal nag po chen po la bstod pa/_dpal nag po chen po la phyag 'tshal lo/_/bdud dang bdud kyi phyogs kyi sems can ma lus myur du tshar bcad bsad nas khrag rgyun gsol
[\[270b.3\]]mdzad nag po chen po ni/_/rab 'jigs mdog gnag gzugs thung gsus pa 'phyang zhing dbu skra dmar ser 'jigs pa'i me dpung nang bzhugs khros pa'i gad mos ni/_/ha hUM pheM gyi sgra yis lha dang lha min tshogs ni 'dar zhing 'dud pa'i 'khor gyis bskor nas mnan pa drag po'i
[\[270b.4\]]tshul/_/bdud dang bdud kyi phyogs kyi sems can ma lus myur du tshar bcad bsad nas khrag rgyun gsol mdzad nag po chen po ni/_/ske rags dril bu g.yer ka sil sil Da ma ru mi Ti Ti hUM ha rnga sgra thog gi nang gi thog ltar ni/_/sgra rnams sgrogs shing mnyam dang mi mnyam gar byed
[\[270b.5\]]pa yi lha dang lha mo'i tshogs kyis bskor nas dur khrod gnas su rol/_/bdud dang bdud kyi phyogs kyi sems can ma lus myur du tshar bcad bsad nas khrag rgyun gsol mdzad nag po chen po ni/_/thung zhing sbom la spyan gsum me tog ban+du ka ltar dmar bas bgegs rnams skrag cing
[\[270b.6\]]sdang mdzad ljags ni glog ltar 'khyug_/mche ba rnam par gtsigs pas ma rungs gdug pa can gyi sha dang rus pa kruM kruM 'cha' zhing lha ba zhag 'jib pa/_/bdud dang bdud kyi phyogs kyi sems can ma lus myur du tshar bcad bsad nas khrag rgyun gsol mdzad nag po chen po ni/_/phyag
[\[270b.7\]]rgya lnga dang klu brgyad kyis brgyan stag lpags ske rags dang ni sku smad dkris shing mi bskyod pa ni spyi bor bzhugs/_/de bzhin gshegs pa'i tshogs rnams sku las spro zhing mi yi rgyu mas sbrel ba'i mgo yi phreng ba rab 'phyang do shal byas/_/bdud dang bdud kyi phyogs kyi sems can ma
[\[271a\]]
[\[271a.1\]]lus myur du tshar bcad bsad nas khrag rgyun gsol mdzad nag po chen po ni/_/drag po dang ni chu bdag bzlog par dka' ba'i tshogs rnams zhal du gsol mdzad phyag g.yon rtse gsum 'dzin cing thod khrag 'thung /_/gshin rje'i lce 'dra'i gri gug dang ni ral gri phyag g.yas
[\[271a.2\]]bsnams/_/gdug pa can rnams rlog mdzad sdig pa ring du spong /_/bdud dang bdud kyi phyogs kyi sems can ma lus myur du tshar bcad bsad nas khrag rgyun gsol mdzad nag po chen po ni/_/rig byed ces pa'i lha mo brgyad dang rol ba'i rje btsun rdo rje nag po chen po sangs rgyas
[\[271a.3\]]grags pas bskul ba ni/_/gang gis nyin mtshan rtag tu 'di bton bsgrub pa'i don rnams grub dang sems can ma lus khyad par sa la gnas par mdzod//_//dpal rdo rje nag po chen po la phyag 'tshal lo/_/bong thung gsus 'phyang mdog gnag ral pa kham nag gyen du brdzes/_/'bar
[\[271a.4\]]ba'i tshogs kyis lha min dgra bgegs ma lus sreg par byed/_/drag po'i zhal gyis bdud rtsi gsol mdzad mgo bo gcod mdzad pa/_/bzhad pa'i tshul gyis khro zhing gdug pa'i dgra rnams skrag mdzad pa/_/rked pa byin pa dril bu g.yer ga'i tshogs kyis sgra sgrogs shing /_/Ti Ti dang ni
[\[271a.5\]]hUM haT ru yi sgra sgrogs pa/_/zhal nas tor ke na ni tor ra ki Ni ki sgra ni/_/sgrogs shing zhabs kyis mnyam dang mi mnyam tshul du gar mdzad cing /_/ma mo'i tshogs kyis yongs su bskor cing dur khrod gnas na rol/_/ha ka hUM ka pheM ka'i sgras ni lha dang lha min sregs/_/ma lus dgra bgegs
[\[271a.6\]]tshogs kyi srog la myur du sogs byed cing /_/nag po'i phyogs kyi dgra bgegs khrag gi rgyun ni zhal du gsol/_/nag po chen pos sgrub pa po yi bsam pa myur du sgrubs/_/spyan gsum me tog byi ru'i mdog ltar dmar zhing smin ma 'khyog_/ljags ni glog ltar 'khyug pas
[\[271a.7\]]bgegs kyi tshogs ni 'jigs shing skrag_/zhal nas mche ba rnam par gtsigs pas dgra bgegs ma lus pa'i/_/sha rus rkang dmar kruM kruM gsol zhing lha ba zhag ni 'jib/_/stag gi pags pa'i sham thabs kyis ni sku smad yongs su dkris/_/phyag rgya lnga dang klu brgyad kyis brgyan
[\[271b\]]
[\[271b.1\]]spyi bo nas/_/mi bskyod la sogs de bzhin gshegs pa rnam par 'phro bar byed/_/rgyu ma mi mgo rlon pa'i phreng bas sku la do shal byas/_/nag po drag pos chu bdag la sogs zhal du gsol bar mdzad/_/rtse gsum dang ni gdug pa'i khrag bkang thod pa g.yon na bsnams/_/gnod sbyin lce
[\[271b.2\]]'dra'i gri gug ral gri g.yas kyi phyag na 'dzin/_/gdug pa'i dgra rnams ring du spong zhing rlog par mdzad pa khyod/_/lha mo brgyad kyis bskor zhing 'dir ni gar gyi tshul gyis bzhugs/_/nyin dang mtshan du sgrub pa'i don rnams ma lus mdzad pa la/_/sangs rgyas grags pa yis ni 'jig
[\[271b.3\]]rten mgon po la zhus pa/_/ma lus sems can 'di dag rdo rje sa la rab 'god mdzad/_/rje btsun dpal nag po chen po bya rog ming can dang gdong can la bstod pa mkhas pa chen po rtsa mi sangs rgyas grags kyis bstod pa rdzogs so//_//'di dag pra kri ta'i skad du yod pa las
[\[271b.4\]]se lo tsA bas bod skad du bsgyur ba'o//[ {D1777}]@##/_/rgya gar skad du/_shrI ma hA kA la de wI sto tra aSh+Ta nA ma/_bod skad du/_dpal lha mo nag mo chen mo la bstod pa brgyad pa zhes bya ba/_dpal phyag na rdo rje la phyag 'tshal lo/_/til mar gyis bskus lan bu gcig pa ro nye'i rna
[\[271b.5\]]chas sgeg cing cha lugs ma lus 'chang /_/rgyan du rkang sgrogs lcags las byas pa cig gis rang gi rkang pa mdzes par byas pa de/_/gcer bu bong bu zhon zhing 'gro ba 'di na rgyu ba de ni lha mo khyod nyid kyis/_/bdag nyid mdzes par shes kyis gzhan ltas khyod kyi spyod pa'i mtsho chen
[\[271b.6\]]don dag su yis shes/_/'khor ba 'jig pa'i tshe na mi lus dag las khrag dang zhag 'dzag dud pa 'thul ba na/_/lha mo mche ba mi bzad khyod kyis zhal du 'gro kun skad cig tsam gyis zhugs par 'gyur/_/nag mo mi thod thogs pa khyod ni rnal 'byor grub pa'i rnal 'byor can te dur khrod
[\[271b.7\]]dgyes/_/khyod ni g.yo byed mnan cing nad chen 'chi ba'i 'jigs pa bsal zhing mi bzad dril yang sgrogs/_/khyod ni dpa' bo dag gi mgo bos cod pan gyis ni legs spras g.yul du mtshon gyis bcad pa yi/_/phreng ba thogs shing gar byed lag pa mnyen brkyang rkub tshos che la klu
[\[272a\]]
[\[272a.1\]]dbang gshibs pa yi/_/ska rags 'ching zhing lag na mdung dang ral gri thogs la khrag gi chang gis myos par 'gyur/_/mig rtsa dmar por gyur cing mtshan mo dur khrod 'gro ba 'byung po phal chen rnams kyis mthong /_/ko rlon chen po dral te brgyangs pa'i gos kyis
[\[272a.2\]]mnabs shing phyed g.yogs phyed ni re ldes dkris/_/mi yi rgyu ma gsar pa'i sbubs kyis zhal gyi zla ba brgyan cing dril bu 'gram par 'khrol/_/lus ni snum gyis gsar du byugs shing khrag dang zhag la sogs pa'i thig les tshom bur bris/_/mi yi sha la so yis chem chem gcod
[\[272a.3\]]byed thod pa can ni bdag la skyong gyur cig_/drag po drag mo mi bzad mi sha kha na thogs pa sngon chad ma byung khyod mthong nas/_/ma mo rnams kyang skrag cing brtabs la rngam pa 'thon cing mig rtsa rig rig khyod la 'dud/_/nag mo bzang mo lus mdog gnag cing bzod par dka' ba
[\[272a.4\]]khyod la brgya byin la sogs kyang /_/nyin gcig bzhin du bstod pa byed de gshin rje nyid kyang rtag tu 'dar zhing 'dud par byed/_/mi rnams dang ni 'gro ba ma lus pa dag mjug brtul ba ni rna ba ya gcig la/_/brang gis 'gro ba 'go bo'i gdengs ka stong dang ldan pa rgyab nas rgyan du byas
[\[272a.5\]]nas gnas/_/ya gcig la ni seng ge mtshungs med thogs shing rgya mtshos bskor ba'i sa gzhi ma lus gnon/_/steng na rgyu ba'i nyi ma 'od zer stong ldan khyod kyi lte ba'i thad ka'i phyogs su gzhag_/rgya mtsho'i klong nas me 'bar khyod/_/chu rnams skems par nus pa ste/_/bud med
[\[272a.6\]]thams cad zhi bya'i phyir/_/lha chen sku yi phyed du bzhag_/rdzong dang dka' zlog nag mo che/_/lha dang lha min phyag byas pa/_/mi nad gang yin khyod kyis shes/_/de ni 'jigs pa med par mdzod/_/gshin rje'i lcam mo bdud kyi yum/_/'dod khams dbang phyug ma la bstod/_/
[\[272a.7\]]nad do cog gi bdag mo dpal lha mo nag mo chen mo la bstod pa brgyad pa zhes bya ba bram ze mchog sred kyis mdzad pa rdzogs so//[ {D1778}#]@##/_/rgya gar skad du/_shrI ma hA kA lASh+Ta man+t+ra [#]sto tra nA ma/_bod skad du/_dpal nag po chen po'i bstod pa rkang pa brgyad pa zhes bya ba/_
[\[272b\]]
[\[272b.1\]]dpal nag po chen po la phyag 'tshal lo/_/oM grub par gyur cig_/'byung po ro langs tshogs rnams ha ha hUM dang ki li ki li zhes sgrogs [#]myur bar ni/_/sku la rgyu ma'i phreng bas kun nas bklubs [#]shing zhal du mi yi sha ni gsol mdzad cing /_/'dod pa'i gzugs dang mi sdug gzugs can kha T+wAM
[\[272b.2\]]gar bcas [#]phyag g.yon mi yi thod pa bsnams/_/spyan dmar [#]smin ma ser zhing mche gtsigs ro yi gnas la dgyes [#]pa'i zhing skyong khyod kyis srungs[#]/_/pheM pheM pheM zhes sgrogs par byed cing so sor bskyod pa'i [#]me dpung chen po'i dbus na ni/_/mgo bo [#]rnams kyis mgo yi phreng byas rab
[\[272b.3\]]gsal 'jigs pa'i skur [#]brgyan gshin rje dang mtshungs shing /_/drag shul phyag gi dang po rnams kyis mi mgo [#]ma lus 'dzin cing khrag skyugs bab [#]pa gsol/_/rol pas rol pa sel zhing me [#]yis gang ba'i gnas la zhing skyong khyod kyis srung bar mdzod/_/k+ShaM k+ShaM k+ShaM zhes bzod [# ]
[\[272b.4\]]pa'i sku can ca co sgrogs par byed pa'i gdug pa rnams bzung ste[#]/_/gcig pu gnon [#]cing mnan nas ka [#]ha ka ha brjod cing char sprin sngon po yi ni [#]mdog_/triM k+ShIM shrI yi sngags kyis gdug [#]can pa tsa pa tsa'i [#]rigs kyi sngags kyis kun nas sreg[# ]/bgegs rnams rab tu bskrad par
[\[272b.5\]]mdzod cig sgrub po rnams kyi zhing gnas nges par zhing skyong mdzod/_/gang zhig dus rnams [#]kun du hi Ta Ta [#]zhes bzhad pa'i sgra yis [#]shin tu 'jigs mdzad cing /_/phyugs rnams kyi ni sngags [#]dang bgegs [#]'jig nyi ma re re dri med brnyes [#]pa chu 'dzin mdog_/hUM hUM phaT ces drag
[\[272b.6\]]po'i sgra yis srid pa gnyis po'i khong ni ma lus 'gengs nus shing /_/dbu skra dang ni sma ra ser zhing [#]nye bar spyod pa'i zhing skyong khyod kyis srung [#]bar mdzod/_/khaM khaM khaM zhes phyag g.yas gri gug ral gris bgegs rnams la [#]rol khrag 'thung ba la dges[#]/_/raM raM raM zhes spyan dmar [#]ru ru ru
[\[272b.7\]]zhes phyag ni khrag gis brgyan [#]cing gtum [#]pa'i shugs/_/kruM kruM kruM zhes khros pa'i spyan gyis [#]gzigs par mdzad cing [#]bgegs rnams khyod kyis [#]sgyur bar mdzad/_/daM daM daM [#]zhes 'di yis 'dul mdzad rngam dang gtum [#]dang bcas pa'i zhing skyong khyod kyis srungs/_/kriM kriM kruM zhes mnan
[\[273a\]]
[\[273a.1\]]pas dgra bo nyon mongs pa rnams nges par nyon mongs par mdzod cig_/kaM kaM kaM zhes thod pa'i phreng bas [#]sku la spras shing nag po'i mthu [#]dang 'dra ba'i sku/_/tsaM tsaM [#]tsaM zhes gtum pa'i shugs kyis rab g.yo rmad du byung bas [#]'jig rten snang mdzad cing /_/saM saM saM zhes tshogs [# ]
[\[273a.2\]]pa'i bdag nyid dam tshig [#]thos 'dzin zhing skyong gang yin khyod kyis skyongs/_/yaM yaM yaM zhes sna tshogs [#]gshin rje ltar 'gro dri ma med pa'i chu bzhin gzigs mdzad cing /_/baM baM baM zhes rlung gi shugs kyis myur du rgyu zhing nyon mongs 'jig rten skyong ba mnyes/_/baM baM baM zhes 'jigs pa'i khro
[\[273a.3\]]gnyer mchog gi 'jigs mdzad nus pa'i kha gdangs [#]sha za zhing /_/k+ShaM k+ShaM k+ShaM zhes phan par mdzad cing gnod pa skad cig gis sel zhing skyong khyod kyis skyongs/_/klaM kliM kluM zhes gdug pa'i gzugs kyis [#]srid gsum nyin mtshan dus kun nyon mongs gyur [#]pa gang /_/paM paM paM zhes thugs rje'i zhags pas
[\[273a.4\]]byol song rnams 'dzin phyag gis gdul bya [#]rnams skyong ba/_/sngags bdag sngags kyi sku can blo yi [#]sngags pa rnams la blo gros 'bras bu mtshungs med ster/_/zhing rnams srung [#]bar mdzad pa khyod kyis 'gro ba'i lus rnams ma lus yun ring bskyang du gsol/_/sgrub [#]pa po yi slob dpon
[\[273a.5\]]blo ldan dam tshig [#]thos 'dzin gang zhig [#]gus pa dang ldan pas/_/thun gnyis su [#]ni sngags rnams brgyad po klog byed de ni bsod nams ldan par 'gyur ba dang /_/sa stengs dang ni mtho ris su ni de yi rtag tu bgegs rnams rtag tu [#]nyams 'gyur zhing /_/tshe dang dpal dang grags dang
[\[273a.6\]]'byor 'dzin stengs [#]dang mthu dang gzi brjid rgyas par mtshungs med 'gyur/_/dpal nag po chen po la bstod pa [#]rkang pa brgyad pa zhes bya ba/_slob dpon 'phags pa klu sgrub kyis [#]mdzad pa'o//[ {D1779}#]@##/_/rgya gar skad du/_shrI ma hA kA la s+ya Sh+Ta [#]man+t+ra sto tra nA ma/_bod skad du/_dpal
[\[273a.7\]]nag po chen po la bstod pa rkang pa brgyad pa zhes bya ba/_dpal nag po chen po la phyag 'tshal lo/_/oM grub par gyur cig_/hUM hUM phaT ces drag po'i sgra yis srid pa gsum gyi khong ni ma lus 'gengs nus pa'i/_/ha ha Ta Ta [#]zhes bzhad sgra yis [#]gang zhig dus kun du ni shin tu 'jigs mdzad
[\[273b\]]
[\[273b.1\]]cing [#]/_/kaM kaM kaM zhes thod pa'i phreng bas dbu la spras shing nag po'i mthu [#]dang mtshungs pa'i sku/_/b+h+ruM b+h+ruM b+h+ruM zhes khros pa'i mchog gi khro gnyer 'jigs mdzad 'jigs pa'i khwa [#]gdangs sha za zhing /_/dbu skra dang ni sma ra ches [#]ser nye bar spyod pa'i zhing skyong khyod kyis srung bar mdzod/_/raM raM raM
[\[273b.2\]]zhes spyan mar [#]'khrug cing bsgyur [#]mdzad kruM kruM kruM zhes rab sgrogs spyan gyis gzigs/_/smin ma ser zhing mche gtsigs ro yi gdan la dgyes pa'i zhing skyong khyod kyis zhing skyong mdzod/_/ha ha hUM dang kI li kI [#]li zhes sgrogs phyag g.yon kha T+wAM gar bcas thod pa bsnams/_/ru ru ru zhes
[\[273b.3\]]khrag rgyun 'bab pa phyag gis bsnams shing gsol ba 'thungs pa [#]la dgyes shing /_/khaM khaM khaM zhes gtum pa'i phyag g.yas gri gug ral gri bgegs rnams la ni rol mdzad pa'i/_/TaM TaM TaM [#]zhes Da ma ru can 'di yis 'dul tshad [#]'khor bcas zhing skyong khyod kyis srungs/_/rab
[\[273b.4\]]tu rngam zhing mgo bo rnams kyi phreng bas gshin rje dang mtshungs 'jigs pa'i sku brgyan cing /_/k+ShaM k+ShaM k+ShaM [#]zhes bzod pa'i thugs [#]can ca co sgrogs par byed pa'i gdug pa rnams bzung [#]ste/_/gcig pus sna tshogs mnan cing mnan nas ha ka ha ka [#]brjod mdzad char sprin sngon po'i mdog_/sku la
[\[273b.5\]]mi yi sha dang rgyu mas brel [#]ba'i rgyan gyis [#]kun nas brgyan cing zhal du gsol/_/drag shul phyag gis 'dod pa'i gzugs dang mi sdug gzugs can gyi ni 'byung po ro langs tshogs[#]/_/ma lus bzung [#]nas myur du bsad pa rnams kyi mgo bo'i [#]khrag rgyun 'bab pa rab tu gsol/_/
[\[273b.6\]]hrIM k+ShiM shrIM[#] gi sngags kyi gsungs can pa tsa pa tsa'i sngags kyis bgegs rnams rab tu sreg_/rol pas rol pa sel zhing mi yis gang ba'i mtsho [#]la zhing skyong khyod kyis srung bar mdzad[#]/_/pheM pheM phaT ces sgrogs pa [#]so sor bskyod pa'i me dpung chen po'i dbus su bzhugs [#]nas su/_/
[\[273b.7\]]rigs kyi lus can srung bar [#]mdzod cig sgrub po rnams kyi [#]zhing rnams nges par skyong mdzod cig[# ]/phyugs rnams kyis ni nyin re bzhin du bgegs dang sdig 'joms dri med brnyes [#]pa chu nyi bzhin/_/tsaM tsaM tsaM zhes gtum po'i shugs kyis rab g.yos rmad byung 'od kyis 'jig rten snang mdzad
[\[274a\]]
[\[274a.1\]]pa/_/kriM kriM kriM [#]zhes gshegs pas dgra bo nyon mongs pa rnams nges par nyon mongs 'joms mdzad cing /_/saM saM saM zhes tshogs pa'i bdag nyid dag thos cing [#]'dzin zhing skyong gang yin khyod kyis skyongs/_/baM baM baM zhes gshin rje ltar 'gro [#]dri ma med pa'i sna
[\[274a.2\]]tshogs chu bzhin gzigs mdzad cing /_/yaM yaM yaM zhes rlung gi shugs kyis myur du rgyu zhing nyon mongs 'jig rten gnod byed mkhyen/_/kliM kliM kliM [#]zhes gdug pa'i gzugs kyis srid gsum nyin mtshan dus kun nyon mongs gyur pa gang /_/[#]paM paM paM zhes thugs rje'i zhags pas byol
[\[274a.3\]]song rnams 'dzin phyag gis gdul bya rnams skyong ba/_/sngags bdag sngags kyi lus can thugs kyi [#]sngags pa rnams la 'bras bu blo gros [#]mtshungs med ster/_/zhing rnams skyong bar mdzad pa khyod kyis 'gro ba'i lus rnams ma lus yun ring bskyang du gsol/_/sgrub pa po yi slob
[\[274a.4\]]dpon 'ga' [#]zhig dam tshig [#]gang zhig blo ldan gus pa yi[#]/_/thun gnyis su [#]ni sngags rnams brgyad po klog byed de ni bsod nams ldan par gyur pa [#]dang /_/tshe dang dpal dang grags dang mthu stobs 'byor pa 'dzin dang gzi brjid rgyas pa mtshungs pa med[#]/_/sa steng dang ni mtho ris
[\[274a.5\]]su'ang de yi bgegs kyi tshogs rnams rtag tu nyams par 'gyur/_/dpal nag po chen po la bstod pa rkang pa brgyad pa zhes bya ba/_slob dpon chen po 'phags pa klu sgrub kyi zhal mnga' [#]nas mdzad pa'o//_//rgya gar gyi mkhan po shrI [#]bai ro tsa na badzra dang /_bod kyi lo tsA [#]ba ban+de ldi [#]ri chos
[\[274a.6\]]grags kyis bsgyur cing zhus te gtan la phab pa'o//_//[{D1780}#]@##/_/rgya gar skad du/_badzra mahA kA la aSh+Ta ka sto tra/_bod skad du/_rdo rje nag po chen po'i bstod pa brgyad pa/_oM nag po chen po la phyag 'tshal lo/_/hA hA hUM mdzad ki li ki li sgrogs pa'i sgra [#]yis
[\[274a.7\]]'byung po'i tshogs pa rnam par 'thag_/hUM hUM sgrogs pa'i zhal rnams kyis ni mi yi sha za rgyu ma'i phreng ba 'khrug pa'i sku/_/phyag na kha T+wAM ga dang mdung [#]thung mi yi lag pa'i mtshan pa 'dzin cing mdzes pa'i gzugs/_/mi sdug gzugs can spyan dang dbu skra dmar ser dur
[\[274b\]]
[\[274b.1\]]khrod la dgyes zhing skyong kun nas srungs[#]/_/zhal dang zhal nas pheM pheM phaT [#]ces sgrogs pas so sor bskyed pa'i me dpung chen po yi/_/phreng ba rab tu 'bar ba'i dbus na bzhugs shing sku la brgyan pas yan lag nye bar mdzes/_/gsod byed drag po'i phyag gis mi yi khrag 'dzag
[\[274b.2\]]rgyun du btung zhing sbrul gyi phreng bas brgyan/_/dmyal bar bsreg pa sel zhing sa steng zhing rnams skyong ba khyod ni rol zhing rol par mdzod/_/dri med rdzogs pa'i byang chub brnyes kyang srid pa gsum po khengs [#]par 'gengs nus 'o dod [#]kyis/_/hUM hUM phaT ces ma rungs dgra yis
[\[274b.3\]]nyin bzhin 'jig rten phyugs rnams kyi ni bgegs 'joms shing /_/hA hA aT+Ta dgod pa yis [#]ni dus rnams kun du shin tu rab tu 'jigs par byed/_/mgo skyes [#]ral pa sma ra shin tu dmar ser nye bar 'phro ba'i zhing skyong srung bar [#]mdzod/_/sgeg cing rol pa'i 'jo sgeg dang ldan gsus
[\[274b.4\]]pa 'phyang ba phyag na ral gri khaM khaM khaM/_/rak+ta 'thungs pa'i spyan dang phyag ni khrag ltar dmar ba raM raM [#]ti dang ru ru ru/_/ngo mtshar snang mdzad gtum po'i shugs can khro bo'i lta bas khro gnyer mdzod cig kruM kruM kruM[#]/_/'khor bcas skyong ba'i zhing skyong ma lus bdud dang ro langs 'dul bar
[\[274b.5\]]mdzad pa TaM TaM TaM[#]/_/nges par gnod pa'i bdud dang nyon mongs bag chags gcod byed gri gug 'dzin pa hriM hriM hriM/_/nag po'i mchu dang 'dra ba'i sku ni rtsod [#]dang nyes 'phrog thod pa'i phreng can kaM kaM kaM_/rmad byung 'od kyis 'jig rten g.yo zhing snang bar mdzad pa gtum po'i shugs
[\[274b.6\]]can tsaM tsaM tsaM/_/lha mchog dam tshig ldan pa khyod kyis tshogs kyi [#]mchog dang zhing rnams skyongs shig saM saM saM/_/'gro ba sna tshogs dri med chu bzhin gzigs nas nges par gshin rje 'gog byed yaM yaM yaM/_/rlung gi shugs bzhin myur du rgyu bas nyon mongs 'jig rten snang bar
[\[274b.7\]]mdzad pa baM baM baM/_/smin ma gya gyu'i khro gnyer bsnyer bas 'jigs par mdzad kyang 'jigs las thar byed b+h+ruM b+h+ruM b+h+ruM/_/sgrub po rnams la phan dang bde mdzad gnod pa'i sgo rnams bsrung ba'i zhing skyong k+ShaM k+ShaM k+ShaM/_/bzod pa'i lus can k+ShiM k+ShiM k+ShiM zhes gdug pa rnams kyis bzod
[\[275a\]]
[\[275a.1\]]par dka' ba'i ca co sgrog_/ka ha ka ha'i gsung gi rgyun dang char sprin sngon po'i lus can gcig pus thams cad gnon/_/hrIM klIM shrIM [#]gis sngags dang pa tsa pa tsa'i sngags rnams kyis ni lus can thal bar byed/_/sgrub po rnams la kun du gcod pa'i gegs [#]rnams nye
[\[275a.2\]]bar zhi bar mdzod cig zhing skyong che/_/klaM klaM klaM zhes rtag tu nyon mongs gyur pa'i lus can srid gsum 'gro ba'i nyon mongs rnams/_/rnam par bsal [#]nas phyag gi zhags pas skyong zhing srung ba la phan phyugs bdag paM paM paM/_/sngags kyi bdag nyid sngags kyi sku can sngags myos
[\[275a.3\]]sngags kyis zhi ba'i bde ster 'bras bu'i phyag_/mtha' dag rgyal ba'i sku bzhin mdzes pa zhing rnams skyong bar mdzad pa khyod kyis de rnams srungs/_/sgrub pa po'am slob dpon gang zhig dam tshig dge mchog mkhas pa'i blo can thun gsum du/_/sngags kyi bstod pa brgyad po klog
[\[275a.4\]]byed de rnams bsod nams ldan zhing rgyal bar 'gyur ba dang /_/tshe dang dpal dang grags dang 'byor ldan mnyam med stobs kyis rnam par gnon pa'i gzi brjid rgyas/_/thams cad shes shing de yis [#]nyin mtshan rtag tu bgegs kyi tshogs ni myos shing nyams par 'gyur/_/rdo rje
[\[275a.5\]]nag po chen po'i bstod pa brgyad pa slob dpon chen po klu sgrub kyi zhal snga nas mdzad pa'o//[ {D1781}]@##/_/rgya gar skad du/_shrI ya de wI kA li sA d+ha no pi ka_/bod skad du/_dpal lha mo nag mo'i sgrub thabs/_dpal lha mo nag mo la phyag 'tshal lo/_/dpal lha mo
[\[275a.6\]]sgrub par 'dod pa'i rnal 'byor pas/_yo byad phun sum tshogs pa dang ldan par bshams la/_de nas dur khrod dam shing gcig gi drung ngam/_gcong rong ngam khang stong ngam dben pa'i gnas su phyin la/_de nas dang po phyogs skyong la sogs pa 'jig rten pa'i lha 'dre thams
[\[275a.7\]]cad la gtor ma sbyin zhing /_gser skyems rgyas par gtong ngo /_/de nas e'i maN+Dal kun du khru re la/_'phangs su khru gang gi tshad du bya'o/_/de la stegs bu sum rim du bya'o/_/bar ma la zla gam gsum du bya'o/_/tha ma gru gsum du bya'o/_/tha ma'i gru gsum re re la rabs
[\[275b\]]
[\[275b.1\]]chad kyi thod pa'am/_yang na gang yang rung ba'i thod pa re re bzhag ste/_de yang thod pa steng du mngon par byas la/_thod pa'i nang du yi ge ya nag po re re ro sol gyis bri'o/_/thod pa'i phyi la yang yi ge ma dmar po re re khrag gis bri'o/_/zla gam gsum yang dmar pos byug_/gru gsum
[\[275b.2\]]dmar por tshon btang ste/_ma legs na yang 'di lta bu'i skyon yod de tshon sbom na slob dpon dang slob bu la nad mang du yong /_tshon phras na slob dpon dang slob bu la nor yal ba 'ong ngo /_/ya yor gyur na yul du 'khrug pa 'ong ngo /_/bar chad par gyur na slob dpon slob bu myur du 'chi bar
[\[275b.3\]]'gyur/_de bas re khA smyug ma 'bring po tsam pa byas la/_g.yas nas bskor zhing bris te/_tshon dgye ba yang gru gsum nyis 'gyur gyi bar du dgye ste/_nang gi gru gsum nag por bya/_phyi'i gru gsum dmar por bya/_nang gi gru gsum gyi rtse mo re re la/_rdo rje phyed pa re res mtshan
[\[275b.4\]]par bri/_thal chen dang khrag skam po bsres pas e'i dbus su sngags kyi sa bon hUM bri/_nang gi zur gsum la ma mo thams cad kyi srog gi snying po phul ba b+h+yoHre re bri bar bya'o/_/de nas da du ra'i khu ba dang ra rog po'i khrag dang /_bya mo nag mo'i khrag dang /_de dag cha bsnyams
[\[275b.5\]]nas bsres la zhib tu btags la tshon rtsi dang sbyar nas/_dur khrod kyi ras la dpal lha mo'i sku bris la/_e'i maN+Dal gyi dbus su bzhugs su gsol te/_der yang spos la sogs pa'i mchod pa'i yo byad lnga tshang bar bsags la mchod pa 'bul te/_de yang bdag dam
[\[275b.6\]]tshig gi lha mor bsgoms te/_dang por rnal 'byor pa'i snying ga'i dbus su pad+ma bzhi pa'am/_yang na pad+ma 'dab ma brgyad pa snying po dang bcas pa zhig bsam/_pad+ma de'i snying po'i dbus su yi ge oM klad kor dang bcas pa las 'od 'bar ba cig bsam mo/_/de'i steng du
[\[275b.7\]]yi ge raM raM gyi gzi brjid kyis raM nyid me ltar 'bar ba cig bsam/_me des bdag gi rnam par rtog pa can gyi lus bsregs nas thal bar gyur bar bsam mo/_/de nas yang thal ba de'i dbus su zhi ba'i yid kyis bsam par bya ba/_sngon gyi pad+ma'i snying po la gnas pa srog gi rang
[\[276a\]]
[\[276a.1\]]bzhin yi ge aM/_/de'i steng du yi ge baM bsam mo/_/de nas baM de yongs su gyur pa las/_bum pa dkar po kha nas bdud rtsi'i chu rgyun 'bab pa cig bsam/_de nas sngon gyi srog tu bshad pa'i yi ge aM de las bdud rtsi'i chu rgyun bab cing sbrengs pas yi ge kun gyi mchog
[\[276a.2\]]tu bshad pa'i aM zhes pa chu des lhag par yang brtan zhing brtag par byas nas gzi brjid dang ldan par gyur nas/_zla ba dang kha ba dang 'o ma dang /_kun+da dang sprin dkar po dang dung lta bur bsams te/_de nas dpal lha mo'i mtshan gyi sngags/_oM ma hA kA li de wI kA rA li/_bi krin+ta/_kA la ra tri/_
[\[276a.3\]]tsaN+Da rU pi Ni hUM phaT/_ces brjod pa'i sgo nas/_sngags kyi sa bon oM de las sa bon lhar bsgrubs te/_dpal lha mo chen mo'i skur bsgyur zhing bsgom par bya ba ni/_sku mdog nag mo nag po srin dang bung ba lta bur gnag pa/_shin tu sgeg pa/_keng rus kyi lus can/_zhal gcig phyag bzhi/_
[\[276a.4\]]zhabs gnyis pa/_g.yas kyi dang po na ral gri/_'og ma na b+han+d+ha dmar gyis bskyil ba/_kha T+wAM ga 'khrol ba/_g.yon gyi dang po'i phyag na shak+ti/_'og ma na tri shU la'i mgul du dar dpyangs phyar ba thogs pa/_mi ro rengs pa khar bcug nas mche ba bzhi gtsigs pa/_spyan gsum dmar po
[\[276a.5\]]bzlog nas blta ba/_dbu skra ral pa gyen du brdzes shing len bu g.yon du 'khyil ba/_dbu skra la sbrul dang thod phreng gis brgyan pa/_snyan cha g.yas na sbrul gyi mgul na dril bu gsil ba/_snyan cha g.yon pa na seng ge'i ral pa dmar ba/_rna ltag gnyis na me tog dang dar dmar po'i cod pan
[\[276a.6\]]'phur pa/_lha ma yin la sogs pa'i thod pas do shal du byas pa/_glang po che'i ko rlon gyis stod g.yogs byas pa/_ba lang gi ko rlon chan pas dras pa la/_re lde ser pos sham bur btags pas sku smad dkris pa/_khrag dang zhag gi thig les bris pa/_klu'i rgyal po
[\[276a.7\]]gshibs pas ska rags byas pa/_zhabs gnyis lcags sgrog gis brgyan pa/_bong bu gwa pa'i steng na rtsen skyil du bzhugs pa/_dur khrod brgyad kyi dbus na skad dung dang 'brug gi sgra lta bu sgrogs shing /_ma mo dang mkha' 'gro dang /_sha za thams cad dbang du sdud pa cig
[\[276b\]]
[\[276b.1\]]tu bsgom mo/_/de ltar gsal ba de'i thugs ka'i dbus su/_thugs me'am me stag 'dra ba la/_rang gi sor bzhi'i tshad tsam du/_dbyibs sgo nga'i gzugs dang 'dra ba cig gsal bar bsgom mo/_/sgo nga de'i dbus su hUM nyi ma dang zla ba'i dkyil 'khor dang ldan pa cig bsgom mo/_/de yang
[\[276b.2\]]hUM gi thig le ni nyi ma'i dkyil 'khor du bsam/_hUM gi zla tshes ni zla ba'i dkyil 'khor du bsam mo/_/de'i 'og tu hUM de las 'od zer byung bas/_bzlas pa'i yig 'bru rnams kyi phreng bar gyur par bsam/_hUM de nyid mtha' ma bskor bar bsgom shing /_hUM de nyid la blta zhing gsal ba dang /_
[\[276b.3\]]'dris shing goms pa'i sbyor bas rtse gsum pa kho na bsgom mo/_/de ltar bdag dam tshig gi lha mor gsal ba dang /_grub pa'i gnas nas rang bzhin gyi lha mo sngon gyi dang 'dra ba zhig_/'khor nag mo gcer bu ral pa can/_thod pa se ral khar brgyan pa/_lag pa g.yas pa na mi'i
[\[276b.4\]]snying thogs pa/_lag pa g.yon pa na b+han+d+ha rak+tas bkang ba 'dzin pa/_snying gi dbus na srog gi snying po yi ge b+h+yoH re re yod pa bsam gyis mi khyab pa dang bcas te byon par bsam mo/_/de ltar nam mkha' la spyan drangs nas/_mdun gyi e'i dbus su sngags kyi sa bon hUM dang b+h+yoHla
[\[276b.5\]]so sor thim pas sku phyag rgyar zhes pas bya'o/_/de yang dgug pa dang /_gzhug pa dang bcing ba dang dbang du bya ba'i sngags 'dis bya'o/_/dr-i sh+ya dzaHhUM baM hoH/_sa ma ya s+t+waM/_sa ma ya hoHzhes brjod nas/_de nas gzugs dngos su ston cig par bsgom mo/_/de ltar mi ston na oM
[\[276b.6\]]hUM b+h+yoH/_/e a ral+li hrIHdzaHzhes sngags de brjod cing gzir ro/_/mngon sum du ma byung na yang nga'i sems la ci 'dod pa de ni khyod kyis grub par gyis shig par bsgo'o/_/de nas kyang sngags kyi las byed pa'i tshe rigs kyi dam tshig byin te/_dam tshig kyang gur gum gyi chu la sngags
[\[276b.7\]]kyis btab la sbyin no/_/dam tshig gi sngags 'di'o/_/oM ha na ha na badzra sa ma ya ma ti kra ma nan hUM phaT/_dam tshig gi chu byin nas bsgo ba/_lha mo khyod dam tshig 'di las 'das na/_bsgo ba bzhin du ma nyan gyi bar du gzir ba chen por byed pa dang /_dam tshig gi chu 'di yang dug ha la ha la
[\[277a\]]
[\[277a.1\]]chen por gyur te/_mthong bas khrag tu skyug pa dang /_rdo rje za byed chen pos snying drangs te dus ma yin par 'chi bar 'gyur ba dang /_gnod sbyin gyis gsod par 'gyur ba dang /_'gas pa dang khro bo za byed chen po dang 'jigs byed chen por 'gyur te/_dpal chen po'i rdo rje chen
[\[277a.2\]]pos snying dral te/_me dpal rdo rje 'bar bas tshig nas lus thal bar byas te/_so so rang rang gi gnas bor ba bzhin du dmyal ba 'bod 'grogs su skye bar 'gyur ro zhes dam tshig bor ro/_/de nas dpal lha mo la mchod pa lnga dang gtor ma dbul te/_oM hUM shri ye de wI kA li ma hA kA li hUM b+h+yo/_/oM
[\[277a.3\]]badzra puSh+pe pU dza me g+ha sa mu dra s+pha ra Na sa ma ye hUM phaT/_ces brjod de me tog dbul lo/_/oM badzra d+hU pa pU dza me g+ha sa mu dra s+pha ra Na sa ma ye hUM phaT/_ces brjod de bdug spos shangs la dbul lo/_/oM badzra dI pa pU dza me g+ha sa mu dra s+pha ra Na sa ma ye hUM phaT/_ces mar me spyan la dbul lo/_/oM badzra g+han+d+he
[\[277a.4\]]pU dza me g+ha sa mu dra s+pha ra Na sa ma ye hUM phaT/_ces dri chab thugs kar dbul lo/_/oM badzra nai bid+ya pU dza me g+ha sa mu dra s+pha ra Na sa ma ye hUM phaT/_ces brjod de lha bshos phyag tu dbul lo/_/de nas ra rog po'i sha khrag dang /_bya mo nag mo'i sha khrag dang /_gzhan gyi yang khrag sna tshogs gang 'byor dang sha
[\[277a.5\]]chang la sogs pa bza' ba sna tshogs dang ldan pa'i gtor ma dbul bar byas te/_ma hA maM sa khA hi/_ma hA go ro tsa na khA hi/_ma hA ba su ta khA hi/_i daM ba liM gr-ih+Na gr-ih+Na pa ya hUM phaT swA hA/_zhes brjod de gtor ma dbul bar bya'o/_/de nas mchod pa rdzogs par phul nas/_bstod de gling bu'am mi
[\[277a.6\]]rkang 'bud/_cang te'u 'am mi thod kyi rnga brdung zhing dbyangs snyan pas bstod par bya ste/_oM dpal ldan lha mo mi pham srid gsum bdag_/rang don bsgrub phyir rnam thar la gzhol kyang /_/snying rje'i dbang gis rjes la thob pa yi/_/shes rab sna tshogs dag gis 'gro don byed/_/lha mo sku mdog
[\[277a.7\]]nag mo char sprin mdog_/mtshan mo nag mo shin tu gtum pa'i gzugs/_/shin tu sgeg cing keng rus lus can ma/_/zhal gcig phyag bzhi zhabs gnyis brjid pa'i sku/_/ral pa gyen 'greng lan bu g.yon du 'khyil/_/skra rked sbrul la thod pa'i phreng ba can/_/rna ltag me tog dar nag cod
[\[277b\]]
[\[277b.1\]]pan can/_/khrag gi chang gis ra ro spyan rtsa dmar/_/mi ro red pa khar bcug mche ba bzhi/_/rnam par gtsigs nas khrag la shin tu dgyes/_/snyan g.yas sbrul gyi mgul nas dril gsil zhing /_/gdug pa btul nas tshangs pa'i sgra sgrogs ma/_/snyan cha g.yon pa seng ge'i ral pa dmar/_/
[\[277b.2\]]dpa' bo khams gsum seng ge'i sgra sgrogs ma/_/phyag bzhi g.yas kyi dang pos ral gri 'dzin/_/'og ma b+han+d+ha rak+ta dmar bskyil 'dzin/_/g.yon gyi dang pos shak+ta'i mtshon cha 'dzin/_/'og ma tri shU'i mgul na dar dpyangs 'phyar/_/shak+ti ral gris mtshon gyis bsad pa yi/_/lha ma
[\[277b.3\]]yin gyi thod pas do shal byas/_/glang po che yi ko rlon stod g.yogs 'dzin/_/smad ni ba lang ko rlon dras pa la/_/phyed ni re lde ser po sham bur dkris/_/klu yi dbang po gshibs pa'i rked bcings can/_/zhabs gnyis lcags sgrog dag gis mdzes par brgyan/_/khrag zhag dmar po'i
[\[277b.4\]]tshom bus thig ler bris/_/bong bu gwa zhon mtshan mo dur khrod rgyu/_/bong bu'i rmig pa glog gi shugs can ma/_/khams gsum skad cig dag gis skor bar byed/_/skad ni dung dang 'brug gi sgra lta bus/_/ma mo mkha' 'gro sha za dbang du sdud/_/lho phyogs gshin rje'i pho brang rtag tu
[\[277b.5\]]gnas/_/dam pa'i sa nas gzugs sku gnyis gzigs ma/_/ting 'dzin dbang thob gzugs khams gnas su byon/_/tshangs pa'i rgyal po la sogs phyag byas ma/_/gzhan la dbang sgyur 'dod khams sa mthar phyin/_/dbang phyug chen po'i sku la dgyes 'khril ma/_/sum cu rtsa
[\[277b.6\]]gsum gnas bzhir byon pa'i tshe/_/lha rnams dbang phyug brgya byin phyag byas ma/_/lha ma yin rnams phung bar byas pa'i tshe/_/lha min dbang po kun gyis phyag byas ma/_/sku mchog ri rab che dang bsgril ba'i tshe/_/lte ba'i thad kyi phyogs nas nyi zla 'char/_/rgyal chen bzhi la sogs
[\[277b.7\]]pas phyag byas ma/_/rgya mtsho'i gting nas me 'bar mtsho skems nus/_/sa 'og dbang po kun gyis phyag byas ma/_/lha mo khyod kyis cho 'phrul 'di bstan pas/_/bdud dang mu stegs rgyal po 'dar zhing 'dud/_/ma mo srin mo'i tshogs rnams rngam zhing dgod/_/rin chen gur phub
[\[278a\]]
[\[278a.1\]]tsit+ta'i gzhal yas nas/_/nyi zla'i dkyil 'khor brtsegs pa'i 'od zer 'bar/_/phyogs bcu'i 'jig rten dag gi bcud bsdus nas/_/nyi ma'i dkyil 'khor dag la thim par mdzad/_/dug gi rlangs pas nag po'i phyogs rnams kyis/_/bzhi brgya rtsa bzhi'i nad
[\[278a.2\]]rnams slong byed ma/_/de'i phyir nad kyi bdag mo dam la 'du/_/phyogs bcu'i 'jig rten bdud rtsi'i bcud bsdus nas/_/zla ba'i dkyil 'khor dag la thim par mdzad/_/bdud rtsi'i rlangs pas dkar po'i phyogs rnams kyi/_/bzhi brgya rtsa bzhi'i nad ni rtsad gcod ma/_/bdud rtsi sman gyi rgyal
[\[278a.3\]]mo dam la 'du/_/gang zhig khyod la dad na ma bas byams/_/de phyir ma gcig nad bdag sman gyi gtso/_/lha mo khyod la bdag gis rtag tu bstod/_/sangs rgyas shAkya thub pa'i spyan snga ru/_/bdag gis 'di nas 'khor ba ji srid bar/_/dkar po'i phyogs kyi nad dang sdug bsngal
[\[278a.4\]]sogs/_/zhi bar bya phyir tshe dang longs spyod spel/_/nag po'i phyogs ni dgug cing dbang du bsdu/_/smyo 'bog gsad la sogs pa'i las 'di dag_/bstan pa bsrung phyir las 'di grub par bgyi/_/'di las 'gal na rgyal ba'i bka' bslus pas/_/dus gsum rgyal ba'i
[\[278a.5\]]rdo rjes mgo 'gems shog_/de skad rgyal ba'i spyan sngar dam bcas pa/_/dam bcas bzhin du phrin las myur du mdzod/_/rnal 'byor bdag dang bdag gi 'khor rnams la/_/zhal nas bdud rtsi char pa'i rgyun phob la/_/nad sogs sdug bsngal tshogs ni zhi bar mdzod/_/
[\[278a.6\]]tshe dang dbang dang longs spyod rgyas par mdzod/_/zang zing lo thog 'bru yi phung po dang /_/rin chen rkang 'gro'i phyugs rnams 'phel bar mdzod/_/bla ma smod cing dkon mchog dbu 'phang smod/_/bdag gi dge ba'i bar chad byed pa'i dgra/_/che ge mo zhes bya ba'i las ngan 'di/_/
[\[278a.7\]]khyod kyi khong nas dug gi rlung bus la/_/'du ba rnam bzhi'i nad rnams khong nas slong /_/bag bzhi sa la lhung nas brdebs su chug_/don snying smad lnga'i khong khrag skyug tu chug_/las ngan 'khor bcas brang chen brdung du chug_/smre sngags cho nge gnam du 'bod du chug_/
[\[278b\]]
[\[278b.1\]]'chi ba'i dug mda' smyo 'bog gsad par mdzod/_/gcan gzan mkha' lding la sogs ltas ngan phob/_/bstan pa bsrung ba'i las 'di myur du mdzod/_/oM ru ru ro ru bi tiSh+Tha ba d+hot+si/_kA ma la rAk+kha sI hUM b+h+yoH/_che ge mo mA ra ya hUM phaT/_ces bzlas shing /_dam brdar/_gtor mar sbreng
[\[278b.2\]]zhing /_brgya rtsa brgyad dam yang na nyi shu rtsa gcig bzlas la gzhan yang lha mo'i gzungs la sogs pas bstod pa mtha' dag bya'o/_/de nas lha mo'i sbyor ba la gnas nas/_thams cad don ni grub byed pa'i/_/snying po yi ni gsang sngags 'di/_/rtag par bzlas pa byas pa ste/_/myur
[\[278b.3\]]ba yang ni ma yin pa/_'thogs pa yang ni ma yin pa/_mi gsal ba yang ma yin pa/_gug skyed nyams pa ma yin par/_g.yeng ba'i rtog pa spangs la bzlas pa'o/_/oM hUM shrI ya de wI kA li ma hA kA li hUM b+h+yoH/_oM a ra l+li hriM dzaHzhes yig 'bru gsal bar lha mos bzlas te/_sngags
[\[278b.4\]]kyi bzlas pa thams cad kyang lha mo'i tshig yin par che ba'i nga rgyal bya zhing /_rang gi sprul pa'i lha mo thams cad kyi zhal nas kyang sngags kyi sgra byung bar bsam zhing /_bzlas pa brtson par byas pas de lta bu thams cad kyis bzlas par 'gyur ro/_/des ni sngon du bsnyen pa bya ba'i sngags te/_
[\[278b.5\]]'bum phrag bdun bzlas pa'am/_yang na 'bum phrag gsum bzlas pa'am/_yang na 'bum phrag lnga bzlas pas las thams cad 'grub po/_/de yang na sngags khri phrag re re bzlas nas gtor ma re re gtang ste/_khu tshur bcangs mdzub mo gnyis bsgrengs la/_kha 'gram g.yas
[\[278b.6\]]g.yon du mche ba ltar byas la/_oM b+h+ya ba ba ta li ba ta li tshe/_/zhes lan bdun nam gsum bzlas nas/_'di skad du/_dur khrod bdag mo dngos grub zhal/_/gtum mo 'jigs byed yi dgas kha/_/dam tshig srung ma khrag dga' mo/_/ki li sgra sgrogs sbyor zin mo/_/dur khrod
[\[278b.7\]]ro yi tshal dbus na/_/tshogs dang pho nyar bcas pa ru/_/gtsigs byed gtum mo dud sol ma/_/gsol cig bzhes zhig dam tshig lha/_/gnas nas gnas su mdzad du gsol/_/bdag gi sems la ci 'dod pa/_/de ni khyod kyis grub par mdzad/_/bdag gis las ni
[\[279a\]]
[\[279a.1\]]ci byed kyang /_/de la kun gyis grogs gyis shig_/hUM gr-ih+Na gr-ih+Nan sarba duSh+TAM/_b+hak+Sha b+hak+Sha/_phroM phroM phroM phaT swA hA zhes brjod de/_se gol lan gsum gdab ste gtang bar bya'o/_/'dzab ma rdzogs kyi bar du rgyun de ltar shes par bya'o/_/ji srid
[\[279a.2\]]skyo bar ma gyur gyi bar du de ltar bzlas la/_skyo bar gyur na yang bstod pa byas la mchod pa phul nas/_phyag byas te lha mo slar gshegs su gsol lo/_/dpal lha mo nag mo la sngon du mchod pa chen po dbul zhing /_bsnyen pa rdzogs par byas la/_lha mos lung bstan
[\[279a.3\]]cing mtshan ma thob pa'i rnal 'byor pas kyang /_dang po nyid du snying po'i sngags la 'bum phrag gcig tu bzlas la/_de nas bstod cing las la sbyar ro/_/de nas smyo zhing gsad pa'i las bya na/_grog mkhar gyi sa dang /_chu 'gram gyi sa dang /_dur khrod kyi sa dang /_
[\[279a.4\]]dur khrod kyi thal ba dron mo dang /_dur khrod kyi sol ba dang /_rdzas de dag gcig tu bsres te zhib tu btags la/_bong bu'i gcin gyis sbrus te bsgrub bya'i gzugs brnyan bya'o/_/ldum bu dang /_ldum bu med na lung thang tse'i 'bras bu dang dug dang ske tshe dang lan
[\[279a.5\]]tshwar khrag dang sbyar bas/_mi de'i ming rus rigs kyi bla gang yin pa'i bla gzugs gro ga la bris la/_bla de'i lus la dgra bo de'i ming rus sod cig pa'i bskul tshig dang bcas pa bris te/_'di skad du hUM che ge mo mA ra ya phaT/_un man+ta ku ru phaT/_ces bris la bla rdo dang
[\[279a.6\]]sbrags la gzugs brnyan gyi snying gar gzhug_/gzhan yang gong gi rdzas dang tsha ba gsum mu zi nag po rnams bsres te/_zhib par btags te bong bu'i gcin dang sbyar te/_gzugs brnyan gyi kun du khyab par bsku'o/_de nas gcan gzan gyi thod pa'i kha nang du bcug
[\[279a.7\]]la/_/maN+Dal gyi dbus su gzhag_/de nas gang la bya ba de bkug cing gzugs brnyan la bstim/_de yin pa kho nar bsams la de la las bya'o/_/rgya gar phan chod na mi gsod pa'i gsal shing rtse gcig pa byed pas/_'dir yang lcags las gsal shing rtse gcig pa brdungs
[\[279b\]]
[\[279b.1\]]la bya'o/_/byas pas ni lha mo yin te/_gzugs brnyan gyi rkub nas gyen du btsugs te khar phyung la gzugs so/_/de nas sngags 'bum phrag gsum bzlas na dgra bo brlag par 'gyur ro/_/de'i dus su bsam par bya ba ni bsgrub bya de'i snying ga'i dbus kyi yi ge kaM las gyur
[\[279b.2\]]pa'i sdig pa kha dog nag po mi sdug pa zhig gis/_snying gi mar me'i dbus nas snying khrag 'thung zhing sha za bar bsam mo/_/gzhan yang bdag dpal lha mo bsgoms pa'i snying ga'i mar me'i nang gi hUM gi 'od zer las dzaHdmar po bsgril ma phyogs bcur 'phros 'dus pa las/_de
[\[279b.3\]]yongs su gyur pa las lcags kyi spyang mo ral pa can cig tu bsgom/_des bsgrub bya'i snying rtsa dbu mar thon nas khrag 'thung bar bsam zhing sngags bzlas te/_oM hUM shri ye de wI kA li kA li ma hA kA li hUM b+h+yoH/_/mA ma sha trUM a mu ka mA ra ya mA ra ya hUM hUM phaT phaT/_brgya rtsa re
[\[279b.4\]]bzlas nas/_rdzas ni ka na ka'i rtsa ba dang /_zi ra nag po dang /_dbang po lag pa dang /_gnod sbyin lag pa dang /_byi'u rug pa dang /_skye ba dmar po dang /_dur khrod sol ba dang /_lan tshwA bsregs pa'i phye ma de rnams zhib tu btags pa'i phye ma'i sbyor ba byas pa la bsngags nas
[\[279b.5\]]gzugs brnyan la gdab/_phur bu rdo rje drag po dmar lhag ge bsregs la snying gar gdab/_de nas gzugs brnyan mtshon rnon pos gtubs la phye ma byas la/_smyo shing gi 'bras bu yod na rab/_med na lang tang tse'i 'bras bu brgya rtsa brgyad rtsab mo'i nang du btags nas
[\[279b.6\]]gzugs brnyan gyi phye ma dang bsres la/_dpal lha mo'i sbyor bas skra bshig gcer bur phud nas/_kha lho phyogs su bltas nas tsher ma'i me la sbyin sreg bya'o/_/de'i sngags la/_oM hUM shri ye de wI kA li kA li ma hA kA li hUM b+h+yo/_/ma ma sha trUM a mu kaM mA ra ya phaT/_un+man+taM
[\[279b.7\]]ku ru hUM phaT/_ces brgya rtsa brgyad bzlas te/_rdzas dang bstun zhing brgya rtsa brgyad du bzlas par bya'o/_/de ltar byas na smyo bar 'gyur ro/_/aM gi thal ba de nyid blangs te/_de nyid kyi spyi bor btab na lo nyi shu rtsa gcig tu smyo bar 'gyur ro zhes kyang bshad do/_/gzhan yang bdag gi
[\[280a\]]
[\[280a.1\]]rmi ltas su/_/bu mo nag mo khros pa yang /_/gang zhig 'ching bas bcings gyur na/_/mtshan mo nag mor der shes bya/_/bsgrub bya nyi ma bdun na ni/_/'chi ste gshin rje'i yul du 'gro/_/gal te cung zad 'gor na yang /_/nyin zhag bdun du bsam
[\[280a.2\]]gtan 'di bya'o/_/bsgrub bya'i lus po skams pa rid pa/_mdog nyams pa dri ma can/_skra 'dzings pa snum pa/_khu ba rdul dang khrag 'dzag pa/_'dar ba'i cha byad can zhig tu bsam/_yang na mngon sum du bsams te/_bdag lha mor gnas pa'i snying ga'i hUM las 'od zer nyi ma'i zer
[\[280a.3\]]dang me stag lta bu las/_bskal pa'i me bzhin du 'bar zhing 'ur sgra dang tog tog dang /_chem chem can du drag po'i yi ge hUM du gyur te/_hUM de las rdo rje 'bar ba'i khab tu gyur par bsam/_rdo rje 'bar ba'i khab de dgra bo'i gzhang kha'i sgor zhugs te/_snying phug nas kha'i nang ngam
[\[280a.4\]]spyi bo tshangs pa'i bu gar phyung nas cher 'bar bar bsams te/_snying po'i sngags kyi mjug la/_che ge mo ha na ha na/_da ha da ha/_hUM hUM phaT phaT kyi sngags kyis kha sbub tu lhung bar bsam mo/_/de lta bu'i bsam gtan gyis/_lha chen po yang 'chi na/_'on kyang 'khor ba na gnas pa'i mi
[\[280a.5\]]lta smos kyang ci dgos/_mkha' 'gro ma dud sol gyi sgrub thabs mkhas pa chen po nA ro pas mdzad pa rdzogs so/_/lo ka shrIs bsgyur ba'o//_//rje mar pa lo tsA'i phyag dpe las zhus pa dag go//_/[{D1782}]@##/_/rgya gar skad du/_tsaN+Da ma hA ro Sha NA b+hi sa ma ya/_
[\[280a.6\]]bod skad du/_gtum chen drag po'i mngon par rtogs pa/_bla ma dang dpal gtum po chen po la phyag 'tshal lo/_/dpal gtum chen drag po bsgrub par 'dod pa'i rnal 'byor pas/_dang por re zhig yid dang rjes su mthun pa'i dben pa'i gnas 'ga' zhig tu thog mar bde
[\[280a.7\]]ba'i stan la nye bar 'dug nas ral gri'i phyag rgya bcings te/_snying ga dang mdzod spu dang mgrin pa dang spyi bo rnams su lan gsum bzhag la/_na maHsarbA shA pa ri pU ra ke b+h+yaHsarba thA ga te b+h+yaHsarba thA ha ra ha ra/_mA ra ya mA ra ya/_sarba big+h+nAM dz+nyA na khaT+ga hUM phaT ces brjod do/_/
[\[280b\]]
[\[280b.1\]]de la ral gri'i phyag rgya ni 'di yin te/_mdzub mo dang gung mo drang por byas la ming med dang mthe'u chung mthe bong gis mnan pa'o/_/des phyogs bcur 'khyam pa'i bgegs rnams drungs phyung bar blta'o/_/de nas spyi bor bzung nas muHyig gis gshegs su gsol nas/_oM
[\[280b.2\]]AHhUM zhes bya ba dag spyi bo dang mgrin pa dang snying gar bsams la lag pa g.yon gyis reg nas lan gsum brjod do/_/de bzhin du spyi bor oM ma Ni d+ha ri badzri Ni ma hA pra ti sa ra rak+Sha rak+Sha mAM hUM hUM phaT phaT swA hA zhes brjod do/_/oM AHbadzra sa ne hUM zhes pas stan byin gyis brlabs
[\[280b.3\]]te/_de dag gis bsrung ba byas nas/_rang gi snying gar zla ba'i dkyil 'khor gyi steng du nyi ma rnam par bsgoms nas/_de'i steng du 'od zer dang bcas pa'i hUM yig bsgom par bya'o/_/de nas 'od zer des lus rnam par sbyangs nas/_'og min gyi mthar thug pa'i sa gsum po khyab
[\[280b.4\]]par byas la/_de dag na bzhugs pa'i dpal gtum chen drag po spyan drangs nas mdun gyi nam mkhar bltas te/_'od zer me tog la sogs pa'i gzugs su bsgoms nas mchod yon dang zhabs bsil sngon du 'gro ba'i mchod pa bya'o/_/bla na med pa'i mchod pa ni rnam pa
[\[280b.5\]]bdun yin te/_'di ltar bdag gis sdig pa thams cad bshags par bgyi'o/_/skye bo gzhan dag gis dge ba la mchog tu dga' bas rjes su yi rang ngo /_/bcom ldan 'das zhugs pa'i don gyi phyir dang /_dam pa'i chos dkon mchog gnas par bya ba'i slad du/_dkon
[\[280b.6\]]mchog gsum la skyabs su mchi'o/_/byang chub kyi rgya mtsho yid la byas nas/_de'i lam la gnas shing /_dge ba'i cho gas byang chub kyi ched du 'jug par bgyi'o zhes bya ba 'dis so/_/de las bcom ldan 'das thugs dgyes pas legs so zhes bya ba gnang nas sgrub po
[\[280b.7\]]dbugs 'byin par mdzad do/_/de nas bcom ldan 'das la phyag byas nas bzod par gsol te rang gi gnas su gshegs par blta'o/_/de nas oM swa b+hA wa shud+d+haHsarba d+harmAHswa b+hA wa shud+d+ho\u0f85haM/_oM shU n+ya tA dz+nyA na badzra swa b+hA wa At+ma ko\u0f85haM/_zhes bya ba 'di dag gis don
[\[281a\]]
[\[281a.1\]]mngon du byas la stong pa nyid bsgom par bya'o/_/dang por byams pa dang snying rje dang dga' ba dang btang snyoms bsgom par bya zhing /_'gro la phan phyir sangs rgyas 'gyur bar shog_/ces bya ba'i smon lam yang btab nas so/_/de nas stong pa nyid sgom pa'i rim pa ni 'di
[\[281a.2\]]yin te/_brtan pa dang g.yo ba rnams sa bon la gzhug la/_bdag nyid kyang zla ba dang nyi ma la/_zla ba dang nyi ma dag kyang hUM la/_U yang ha la/_ha yang mgo bo la/_mgo bo yang zla tshes la/_zla tshes kyang thig le la/_thig le yang nA da la/_nA da ni nam mkha' la thim ste/_de nas cung zad kyang
[\[281a.3\]]rtog par mi bya'o/_/de la 'dis skad cig dang por gnas nas/_smon lam dran pa sngon du 'gro bas rtsa dmar ba'i chos kyi 'byung gnas/_de'i dbus su a yig dang re pha las skyes pa'i zla ba dang nyi ma'i dkyil 'khor gyi steng du hUM sngon po rtsa dmar ba'i 'od zer can bsams nas/_zla ba
[\[281a.4\]]la sogs pa 'dres shing dngul chu'i rnam pa de yongs su gyur pa'i dpal gtum chen drag po sngon po rtsa dmar ba'i 'od zer can/_yon por lta ba/_mche bas ma mchu 'tshir zhing /_g.yon pa dang g.yas pa'i phyag dag gis zhags pa dang bcas pa'i sdigs mdzub dang /_ral gri 'dzin
[\[281a.5\]]pa/_/stag gi pags pa'i sham thabs can/_rus sbal gyi stabs kyis bzhugs pa/_zhal gcig pa phyag gnyis pa/_zur phud lnga pa/_gzhon nu sna tshogs pa'i rgyan gyis brgyan pa/_shin tu mkhrang ba'i sku snying rje chen po dang ldan pa'i spyan gnyis rtsa dmar ba/_rin po che'i cod pan can
[\[281a.6\]]bsgom par bya'o/_/shar la sogs pa'i rim pas/_spyan ma dkar mo pad+ma dkar po 'dzin pa/_mA ma kI sngon mo rdo rje 'dzin pa/_dkar mo dmar mo pad+ma dmar po 'dzin pa/_sgrol ma ljang gu ut+pal sngon po 'dzin pa rnams so/_/'di dag ni rdo rje skyil krung gis bzhugs pa/_sna tshogs
[\[281a.7\]]pa'i gos dang rgyan gyis brgyan pa/_lo bcu drug lon pa'i nyams can/_g.yas pa dag mchog sbyin par mdzad pa ste/_chos 'byung ba'i dbus su bcom ldan 'das lta bur zla ba dang nyi ma'i gdan la bzhugs par bsam mo/_/de nas rang gi lus las 'od zer dmar po
[\[281b\]]
[\[281b.1\]]rnams kyis sangs rgyas dang byang chub sems dpa' dang rnal 'byor ma'i 'khor lo spyan drangs la/_dbang bskur bar gsol ba gdab par bya ste/_a b+hi Shiny+tsan+tu mAM sarba ta thA ga ta zhes pas so/_/de rnams kyis bdud rtsi lngas gang ba'i bum pa rnams kyis dbang bskur bar bya ste/_oM sarba ta thA
[\[281b.2\]]ga tA b+hi She ka sa ma ya shri ye hUM zhes bya ba 'dis so/_/de nas dbang bskur ba'i chus khru ba na shes rab kyi pha rol tu phyin ma yang dag par 'phags te bcom ldan 'das la 'khyud nas dam du 'tshir zhing /_sku mdog dang gzugs shin tu dmar ba dang ldan pa/_lo bcu drug gi phyed kyi
[\[281b.3\]]na tshod gcer bu sna tshogs pa'i rgyan gyis brgyan pa/_g.yon pas pad+ma dkar po 'dzin pa'o/_/de nas de dang rtse bar bya ste/_de las nam mkha' la rnga bo che'i sgra grag go/_/gur kum la sogs pa'i char 'bab po/_/de nas de ni bcom ldan 'das dpal gtum byed drag po rnal
[\[281b.4\]]'byor ma lnga'i 'dren pa'o zhes bya ba 'dis ji srid skyo bar ma gyur pa ji srid du nga rgyal bar bya'o/_/skyo na de'i nga rgyal gyis sngags bgrang bar bya ste/_sngags ni oM tsaN+Da ma hA ro Sha Na hUM phaT/_ji tsam 'dod pa'i nges pa mthar son pa na/_oM badzra satwa sa ma ya ma nu pA la ya/_badzra satwa twe
[\[281b.5\]]no pa tiSh+Tha dr-i D+ho me b+ha ba/_su to Sh+yo me b+ha ba/_su po Sh+yo me b+ha ba/_a nu rak+to me b+ha ba/_sarba sid+d+him+me pra yats+tsha/_sarba karma su tsa me tsit+taM shre yaHku ru hUM ha ha ha ha hoHb+ha ga wAn sarba ta thA ga ta badzra mA me muny+tsa/_badzrI b+ha ba/_ma hA sa ma ya satwa AH zhes brjod nas/_lha'i nga rgyal gyis ji tsam
[\[281b.6\]]'dod par gnas par bya'o/_/'dis thun gsum mam thun bzhir bsgom par bya ste/_bsgom pa dang bzlas pa'i cho ga'o/_/rnam par dag pa phyi rol du srung ba ni bgegs nyams pa'i ched du'o/_/mchod pa ni bsod nams kyi tshogs so/_/stong pa nyid ni ye shes kyi tshogs so/_/lha'i
[\[281b.7\]]gzugs ni sangs rgyas nyid do/_/lha mo bzhi ni tshangs pa'i gnas bzhi'o/_/shes rab ma ni rang bzhin yin no/_/nang du 'od gsal ba ni 'chi ba'o/_/chos 'byung ni b+ha ga dang zla ba dang nyi ma ni khu ba dang /_khrag dang sngags ni bar srid kyi sems dang dngul chu'i rnam pa ni nur nur po
[\[282a\]]
[\[282a.1\]]dang mer mer po dang mkhrang 'gyur dang nar nar po rnams kyi rang bzhin du yongs su gyur ba'o/_/rgyan dang bcas par 'gyur ba ni rkang lag 'gyus pa'o/_/lha mo bzhi ni sa dang chu dang me dang rlung ngo /_/thams cad kyi bsam du med pa'i gzugs ni shes rab kyi pha rol tu phyin ma'o/_/de la 'di
[\[282a.2\]]dag ni thams cad kyi sangs rgyas nyid du gyur pa kho na'o zhes bya ba yin te/_'on kyang ma rig pa dang nyon mongs pas dbang byas pa yin no/_/sems can sgrol ba'i phyir zung du 'jug pa nyid ni sdigs mdzub yin la/_ral gris ni ma rig pa 'joms la zhags pas ni nyon mongs pa 'joms pa yin no/_/
[\[282a.3\]]zla ba dang nyi ma ni dngos po dang dngos po med pa las 'das nas chos 'byung gi zhing du byams pa chen po'i khro bor bzhugs so/_/rnam par dag pa'o/_/de nas sngon du bsnyen pa'i don du 'bum bzla bar bya ste/_nag po'i tshes gcig nas brtsams te/_zla ba nya'i bar du bsgom zhing sum 'gyur du bzla
[\[282a.4\]]bar bya ste/_nyi ma so sor stong phrag bcu rnams so/_/nya'i nyin mo yongs su gyur pa'i mthar ji ltar nus pas mchod pa byas nas gtor ma phul te/_dben par mtshan thog thag ji srid nyi ma 'char ba'i bar du bzla bar bya'o zhes pa ni sngon du bsnyen pa'i cho ga'o/_/gtor ma'i snod a yig
[\[282a.5\]]gis pad+ma'i snod du bsams nas/_der gnas pa lha'i bdud rtsir bltas shing /_oM tsaN+Da ma hA ro Sha Na i daM ba liM gr-ih+Na gr-ih+Na ma ma sarba sid+d+haM ku ru hUM phaT kyis lan bdun du mngon par bsngags nas bcom ldan 'das la gtor ma dbul lo zhes pa ni gtor ma'i cho ga'o/_/de nas sngon du
[\[282a.6\]]bsnyen pa'i mthar rgyal la/_lcags las byas pa'am/_grub pa'i shing las byas pa yang rung ste/_ral gri'i rnam pa mthe bo'i sor gyi tshad la me tog phreng bas nye bar mdzes pa'i rnam lnga dang dri thams cad kyis bkrus la/_ras bris yang dag par brtsams pa'i sku gzugs kyi mdun du
[\[282a.7\]]shes rab kyi pha rol tu phyin pa'i glegs bam bklag cing /_gtor ma dang mchod pa rgya chen po phul nas nya'i nyin la lag pa gnyis kas bzung nas zla ba gcig tu bzlas par bya'o/_/de nas nya'i nyin mo rdzogs nas mtshan thog thag bzla'o/_/de nas 'bar ba'am gsal bar gyur na
[\[282b\]]
[\[282b.1\]]de nas nyi ma 'char ba na de grub par te/_sha'i bza' btung spangs nas so/_/'ga' zhig skra 'khyil ba lo bcu drug gi rnam pa can nam mkha' la 'gro zhing lo stong phrag bcu rnams su 'tsho bar 'gyur ro zhes pa ni ral gri'i dngos grub kyi cho ga'o/_/de nas dgra bo rims kyis 'debs par 'dod na/_oM
[\[282b.2\]]da ha da ha/_pa tsa pa tsa/_ma tha ma tha/_dz+wa ra dz+wa ra dz+wa la ya dz+wa la ya/_sho Sha ya sho Sha ya gr-ih+Na gr-ih+Na dz+wa la dz+wa la oM tsaN+Da ma hA ro Sha Na hUM phaT swA hA zhes pa ste/_dur khrod kyi ras la dug dang skye tshes bsgrub bya sor brgyad pa'i tshad du bris nas phreng ba'i sngags kyis bskor te/_phyi nas spra tshil gyi nang du
[\[282b.3\]]gzugs brnyan bcug la yang bse shing gi nang du gzhug par bya'o/_/oM tsaN+Da ma hA ro Sha Na che ge mo la dz+wa re Na gr-ih+Na pa ya hUM phaT/_sngags 'di dag yongs su bzla zhing dur khrod kyi me la gdungs na rims kyis 'debs par 'gyur ba 'di la the tshom med do/_/oM bi kri tA na na pa ra ba la b+hany+dza ne
[\[282b.4\]]b+hany+dza ya/_staM b+ha ya staM b+ha ya badzra pA she na ban+d+ha ban+d+ha hUM phaT ga/_khaHkhaHkhaHha hA hi hI pheM oM tsaN+Da ma hA ro Sha Na hUM phaT/_sngags 'di dag gro ga la ba bla dang yung bas bris nas spra tshil gyis btums nas ling+ga nang du bcug la yan lag brgyad la phur bus btab ste/_gzugs brnyan kha 'og tu
[\[282b.5\]]bstan nas dong du gzhug go/_/'di dag gis ni dmag lhags pa la phur bus btab par 'gyur ro/_/oM dza ya dza ya pa rA dza ya nirdza ta yan+t+re hI hI hA hA s+pho Ta ya s+pho Ta ya ut+sA da ya ut+sA da ya shI g+h+raM ma rmaM ku ru ku ru oM tsaN+Da ma hA ro Sha Na hUM phaT/_sngags 'di dag dur khrod kyi ras la bris nas srad
[\[282b.6\]]bu sngon pos dkris te dpung par bcings na pha rol gyi 'khrul 'khor 'joms par byed do/_/oM e tsa le sany+tsa la kri la ya hUM phaT/_spra tshil gyi ling+ga sor bzhi'i tshad byas la/_gro ga la bsgrub bya'i ming dang bcas pa ba blas bris nas de'i khar bcug la/_de nas phur bus btab ste lam
[\[282b.7\]]bzhi mdor dong du bcug na phas kyi rgol ba'i kha la phur bus btab par 'gyur ro/_/oM sarba mA ra b+hany+dza ni hUM phaT/_sngar bshad pa'i cho gas bsgrub bya'i ming dang spel ba byas nas/_rkang pa dag la phur bus btab na 'gro ba dang 'ong ba rengs par byed do/_/oM san+ta sa ne mo hA na ya
[\[283a\]]
[\[283a.1\]]hUM phaT sngags 'di spyi bor bcings na srung bar 'gyur ro/_/oM ya ma marda ne marda ya marda ya oM tsaN+Da ma hA ro Sha Na hUM phaT/_ces pa ni sdig pa'i nad sel ba'i sngags so/_/oM kro d+ha ne kro Sha Ne b+he da nA ya hUM phaT ces pa ni zug rngu sel ba'i sngags so/_/oM ya mAn+ta ka hriHSh+T+r-i hUM hUM phaT/_oM
[\[283a.2\]]trA sa ya trA sa ya tsaN+Da pra tsaN+Da hUM phaT/_ces brjod na ma he 'bros so/_/oM hi li phuHphuHzhes brjod na sbrul 'bros so/_/mam+ma mam+mA gri d+hi Ni khA hi bi Sha tsa ru gwi ni kha kha kha ha ha saHsaHsaHtsaN+Da ma hA se nA dz+nyA pa ya te swA hA/_oM saM kA ri Ni d+h+waM hI hUM haHzhes pa ni mkha' lding gi sngags te/_stong phrag bcus
[\[283a.3\]]grub par 'gyur ro/_/oM sbet+kA ra pheM pheM ha ha ha hA hA phaT ces pa ni dur khrod du rtse bar byed pa'i sngags so/_/oM sarba bi d+yA d+hi pa ta ye pa ra yan+t+ra nA sha na sarba DA ki nI nAM trA sa ya ban+d+ha ban+d+ha mu khaM kI la ya kI la ya hUM hUM phaT/_ces pa ni grong khyer dang zhing du 'jug pa'i sngags so/_/yang bya rog khrag
[\[283a.4\]]blangs nas zangs ma'i glegs bu la sngags bri zhing /_gang gi ming yin pa de nyid kyi bshang bar btums te bya rog gis zos na blo dman yang mi g.yo ba'i sngags kyi sbyor ba las te/_oM kA ka ku ta ni kra ba ni swA hA/_che ge mo kA ke na ban k+ShA pa la tsaN+Da ma hA se nA dz+nyA pa ya ti hUM phaT/_ces pa'i
[\[283a.5\]]sngags bya rog gi mig gis bris nas/_dur khrod kyi gos sngon por btsos pas gzugs brnyan sor bcu drug pa dril te/_dur khrod du dbyug pa la bcings shing /_tsog pu'i 'dug stangs kyis dur khrod du mtshan thog thag bzla'o/_/de mthong na pha rol gyi sde rengs par 'gyur la/_phyung na grol
[\[283a.6\]]bar 'gyur ro/_/'di'i phye mas lus dang rkang pa la byugs na rgyug par mi nus shing brgyal bar 'gyur ro/_/de la 'di'i sngags ni/_oM A kaD+D+h+ya A kaD+D+h+ya mo ha ya che ge mo ba shi ku ru swA hA/_lto ba'i srin bu blangs nas phye mas zhib bar byas te/_'od dpag med dang ming med kyi khrag dang lhan cig
[\[283a.7\]]ril bu byas nas sngar bshad pa'i sngags kyis mngon par bsngags te/_bza' ba dang btung bar byin na/_gal te na nga rgyal dang dregs pas bsnyems pa'i mi mo dbang du 'gyur ba la the tshom med de/_ma shi'i bar du rjes su 'brang bar 'gyur ro/_/'di dag thams cad ni bsgoms pa'i bdag nyid
[\[283b\]]
[\[283b.1\]]can kho nas grub par 'gyur te/_phyung na ni grol lo/_/de nas dbang du bya ba bshad par bya ste/_'phur bzhin pa'i sbrang ma'i gshog pa gnyis dang /_so dbus ma gnyis dang /_ro'i me tog phreng bas te/_dbang du bya ba la sngar rengs pa la bshad pa'i sku mdog ser por bsgom mo/_/bskrad pa la du ba'i
[\[283b.2\]]mdog dang bsad pa la mdog nag po'o/_/las gzhan dang gzhan la nye bar gnas pa dang dgrol ba sngon por bsgom par bya'o/_/las thams cad mi g.yo ba la rim pas gus shing bsgoms pa'i bdag nyid can gyis rgyal po lta bur spyod do/_/oM dz+wA lA ka rA la ba da ne ha sa ha sa ha la ha la/_badzre
[\[283b.3\]]su badzre s+pha ra s+pha ra s+pha ra ya s+pha ra ya sarba me g+ha ta b+hi ta b+hiSh+TaM s+t+wam+b+ha ya s+t+wam+b+ha ya s+pho Ta ya s+pho Ta ya yaHyaHsarba pA NI yaM sho Sha ya sho Sha ya hUM phaT/_sngags 'di bzlas nas kun du bltas na rlung dang sprin 'thor bar 'gyur ro/_/de nas 'dir bcom ldan 'das dgyes pa'i slad du mchod pa'i maN+Dal
[\[283b.4\]]bshad par bya ste/_de la dang por kha la sogs pa dag par byas nas/_oM ma Ni d+ha ri badzri Ni ma hA pra ti sa re rak+Sha rak+Sha mAM hUM hUM hUM phaT swA hA/_zhes pa ni srung ba'i sngags so/_/oM hriHswA hA zhes pa 'di lag pa dang rkang pa bkru ba dang /_'thor 'thung gi sngags so/_/oM sarba ta thA ga tA b+hi She ka sa ma ya
[\[283b.5\]]shri ye hUM zhes pa ni khrus kyi sngags so/_/de bzhin du 'dis gtsang mar gyur pa'i me tog byin gyis rlob pa'i sngags kyis me tog byin gyis brlab pa'i ched du me tog gcig bzung nas dri bzangs sam/_ba byung gi chus zla ba lta bur maN+Dal bya'o/_/oM sarba big+h+nAn ut+sA ra hUM swA hA/_zhes
[\[283b.6\]]pa'am/_oM badzra re khe hUM zhes pa 'dis kyang ngo /_/de nas A re khe sarba ta thA ga tA tiSh+Than+tu swA hA/_zhes pa 'dis me tog phul te/_lag pa bkrus nas/_de nas dbus su ri rab dang /_shar du lus 'phags la sogs pa bsam zhing /_'di steng du hUM yig yongs su gyur pa'i dpal gtum
[\[283b.7\]]chen drag po/_laM mAM paM tAM/_rnams yongs su gyur pas lha mo lngas yongs su bskor ba'i phreng ba rnam par bsams la/_thog ma med pa nas grub pa rnams spyan drangs nas de la bcug ste/_bcings shing dgyes par bya ba ni dzaHhUM baM hoHzhes bya ba 'di dag gis so/_/me tog la
[\[284a\]]
[\[284a.1\]]sogs pas mchod par bya ste/_oM tsaN+Da ma hA ro Sha Na puSh+paM pra tIts+tsha hUM phaT/_oM lo tsa ni puSh+pe pra tIts+tshaM laM swA hA/_mA ma kI la sogs pa rnams la yang de bzhin du rtogs par bya'o/_/puSh+paM bzhin du d+hU paM/_gan+d+haM/_mA l+yaM bi le paM/_na pu gaM/_nai be d+yaM/_dza la la sogs pa rnams la rig
[\[284a.2\]]par bya'o/_/de nas ral gri'i phyag rgyas dgyes par bya zhing bstod nas phyag byas te/_yid kyi rang bzhin gyis mchod pa bya zhing /_rnam pa bdun dang bla na med pa'i mchod pa yang byas te/_slar yang phyag byas nas bzod par gsol te/_tshul khrims tsan+dan gyis byugs lus/_/bsam gtan gyi ni
[\[284a.3\]]gos bgos shing /_/byang chub yan lag me tog bkram/_/ji ltar bde bar dgyes par mdzod/_/slar yang bdag la brtse ba yis/_/zhabs dag ji bzhin 'byon par 'tshal/_/oM muHmuHswA hA zhes chu gtsang me tog dang bcas pa zhabs la dbul lo/_/de nas mchod pa bsdus nas gshegs so
[\[284a.4\]]snyam du bsgom zhing /_de nas dri ma med cing dben par dor bar bya'o/_/de nas gtsang mar gyur nas ci bder bya'o/_/oM hrAM hrIM hroM tsaN+Da rU pe tsa Ta tsa Ta pra tsa Ta ka ha ka ha pra s+pha ra/_pra s+pha ra ya ha na ha na gra sa gra sa ban+d+ha ban+d+ha/_dzam+b+ha ya dzam+b+ha ya stam+b+ha ya stam+b+ha ya mo ha ya sarba sha trUM mu khaM ban+d+ha naM ku ru ku ru sarba
[\[284a.5\]]DA ki nI nAM gra ha b+hU ta pi shA tsa byA d+hi yak+Sha NAM trA sa ya trA sa ya ma ra ma ra mA ra ya mA ra ya ru ru tsaN+Da ku ka rak+Sha rak+Sha tsaN+Da ma hA se nA sarba mA dz+nyA pa ya ti/_oM tsaN+Da ma hA ro Sha Na hUM phaT/_sngags 'di dag gro ga'i 'dab ma la pad+ma 'dab ma bcu drug pa'i dbus su gur kum dang gi wang dang rgya skyegs kyis bris te
[\[284a.6\]]srad bu nag pos dril nas dpung pa'am/_mgrin par bcing bar bya'o zhes pa srung ba'i cho ga'o/_/yang kha lhor bltas nas yungs kar la brgya rtsa brgyad mngon par bsngags nas mkha' 'gro ma la sogs pas zin pa la brdeg par byas na gtong bar 'gyur ro/_/yang na so rtsi'i
[\[284a.7\]]'dab ma la gru gsum pa gnyis kha sbyar ba'i dbus su tsher mas bris nas pho ba ris lnga dang lhan cig sbyar nas zos na nyin gcig pa la sogs pa'i rims thams cad 'joms par bya'o/_/oM tsaN+Da ma hA se nA gra sa gra sa kha kha khA hi khA hi sho Sha ya sho Sha ya mAr ya mA ra ya hUM phaT/_myos byed kyi sor
[\[284b\]]
[\[284b.1\]]bzhi pa'i tshad kyi gzugs brnyan byas nas de'i snying gar sngags 'di dag dur khrod kyi ras la dug dang skye tshes bris pa bcug ste/_sor gcig pa'i tshad kyi rus pa'i phur bus gdab par bya'o/_/dur khrod du khung bu brkos nas kha sbub tu bzhag na nyi ma bdun gyis 'chi ba bsgyur bar the tshom med do/_/nim
[\[284b.2\]]pa dang bya rog gi tshang blangs nas yi dgas kyi me la bsregs pa'i thal ba la/_oM tsaN+Da ma hA ro Sha Na che ge mo uts+tsha Ta ya hUM phaT brgya rtsa brgyad du bsngags nas sgo la gtor na khyim nas skrod pa la the tshom med do/_/khyi 'thab pa'i sa de dag gi rkub nas blangs la/_phan tshun sdang ba'i gzugs
[\[284b.3\]]brnyan la 'thor na 'byed par byed pa la rnam par brtag mi dgos so/_/sngags ni/_oM dwe Sha Ne dwe Sha badzre che ge mo pi dwe Sha ya oM tsaN+Da ma hA ro Sha Na hUM phaT/_ces pa dbye ba'o/_/gro ga la ba blas sor drug pa'i rus sbal bris nas rkang pa bzhi la hUM khar p+liM dbus kyi lto bar taM gnyis bris la/_sgrub
[\[284b.4\]]pa pos rgyab tu phreng ba'i sngags kyis phyi rol du bskor ba la/_mchod pa dang bstod pa yang dag par brtsam zhing /_so phag gi steng du bskor rus sbal gyi khog pas bkab ste/_srad bu dmar pos dkris nas rkang pa phyis pa'i gos kyis btums te rkang pa g.yon pas brdeg par bya zhing /_
[\[284b.5\]]che ge mo ba shaM b+ha ban+tu zhes pa lan bdun gyi mthar thug pas dgra bo thams cad kyi kha bcing bar 'gyur ro/_/de la phreng ba'i sngags ni 'di yin te/_oM tsaN+Da ma hA ro Sha Na hUM hrI hroM hri go ra rU pe tsa Ta tsa Ta pra tsa Ta g+ha tA g+hA tA ya ka ha ka ha pra s+pha ra pra s+pha ra ya pra s+pha ra ya kI la ya kI la ya dzam+b+ha dzam+b+ha ya stam+b+ha stam+b+ha
[\[284b.6\]]ya mo ha ya mo ha ya hUM phaT/_ces pa'o/_/oM tsi li mi li la te hUM phaT/_ces pa mig nad zhi bar byed pa'i sngags so/_/oM ts+dA ts+dAM ts+dA sho Sha ya d+hA raM ban+d+ha ban+d+ha oM tsaN+Da ma hA ro Sha Na hUM phaT/_ces pa ba'i rus pa'i phur bu sor bdun pa'i tshad la brgya rtsa brgyad mngon par bsngags nas ba lang lhas su
[\[284b.7\]]brko sar bcug na 'o ma 'chad par nges so/_/phyung na grol lo/_/oM badzri Ni badzra pA ta ya su ra pa ti rA dz+nyA pa ya ti dz+wa la ya ti dz+wA la ya dz+wA la ya oM tsaN+Da ma hA ro Sha Na hUM phaT/_mkhas pas grog mkhar gyi 'jim pa blangs nas rdo rjer byas la 'di nyid brgya rtsa brgyad bzla zhing bsngags nas
[\[285a\]]
[\[285a.1\]]tshong khang du gzhug ste/_des skad cig la rdo rje'i zong nyams par 'gyur ro/_/oM rak+Sha rak+Sha saM ko tsa la ne pra tsa la pra tsa la pra ne pra tsa la pra tsa la ma hA kro d+ha rU pe pa tsa pa tsa tsA la ya oM tsaN+Da ma hA ro Sha Na hUM phaT ces pa nag po'i brgyad dam bcu bzhi la dur khrod kyi thal ba la brgya rtsa brgyad mngon
[\[285a.2\]]par bsngags nas dgra'i khyim du gtor ro/_/yang sgor brkos nas gzugs brnyan gzhug ste/_nyi ma bdun gyis skrod par byed do/_/de nas grong khyer bskyod pa bshad par bya ste/_gro ga'i 'dab ma la gur gum gyi mdog lta bu phyag gnyis pa/_zhags pa dang lcags kyu'i phyag chags pa dang gtsigs
[\[285a.3\]]shing 'jigs su rung ba bri ste/_glang po che'i chang dang rgya skyegs dang bud med kyi rdul dang /_swa lAn+ta dang gur kum rnams kyi spel tshig dang bcas pa ste/_sngags kyi yi ges lte ba dang /_snying ga dang mgo bo rnams la'o/_/oM yig mgo bor sbyin bya ste/_hrIM yig de bzhin snying ga la/_de ltar lte
[\[285a.4\]]bar kriM yig go/_/mig la traM yig de bzhin no/_/phreng ba'i sngags kyis bskor nas srad bu dmar pos dkri'o/_/sngags ni oM hrIM krAM traM ya ma tha ne A ka da k+Sho b+ha ya k+Sho b+ha ya sarba kA ma pra sA d+ha ne/_hraM hreM hriM ka Ta ka Ta swA hA/_thod pa kha sbyor du bcug nas mar dang sbrang rtsis bkang ste/_srad bu
[\[285a.5\]]dmar pos dkris nas yang dag par mchod de/_ro'i gnas su brkos par bcug la/_rkang pa g.yon pas mnan nas sngags bzlas shing /_yang mi rus dmar po la phreng ba bya zhing bsgom ste/_sngags pa mnyam par gzhag pas stong phrag nyi shu rtsa lngas 'gyur ba la the tshom med do zhes
[\[285a.6\]]pa grong khyer bskyod pa'i cho ga'o/_/phag gi tshil bu'i rtse mo la mar me sbar nas dga' ba spyad na zla bo 'ching ngo /_/oM Sha Ni'i rtsa ba dang /_kA mA tsI'i rtsa ba dang /_gser shing gi sa bon dang sbyar nas/_ga pur dang lhan cig mnyes nas yan lag mchog la byugs te dga' ba spyad na khams 'ching ngo /_/
[\[285a.7\]]bA ka'i 'dab ma dang /_sdong bu dang /_sbrang rtsi dang /_rgya skyegs kyi shing dang /_pi pi ling rnams cha mnyam par ma k+Sha ki dang sbrang sbyar nas zos na khams 'phel lo/_/ta ga ra'i rtsa ba su dar sha na dang mnyes nas mar dang lhan cig 'thungs shing byugs na nyams par byed do/_/pu tra dzA rI dang tsaN+Da li
[\[285b\]]
[\[285b.1\]]dang /_ming med kyi khrag dang khu ba dang /_lto ba'i srin bu phye mar byas nas bza' ba dang btung bar byin na bsgrub bya dbang du 'gyur ro/_/gtum chen drag po'i mngon par rtogs pa rdzogs so//_//paN+Di ta bde ba chen po'i rdo rjes bsgrigs pa'o/_/shAkya'i dge slong gzhon nu dpal gyis
[\[285b.2\]]bsgyur//[ {D1783}]@##/_/rgya gar skad du/_a tsa lA b+hi sa ma yaHsu ra tA b+hi d+hA naH/_bod skad du/_mi g.yo ba'i mngon par rtogs pa rab tu dga' bar mngon par brjod pa/_dpal gtum chen drag po la phyag 'tshal lo/_/dpal dbang dpa' bo'i tshogs la phyag
[\[285b.3\]]byas nas/_/rang gi rgyud dang gzhung gzhan mthong ba las/_/dpal ldan drag chen sgrub thabs zhes bya ba/_/de dag las phyung 'dir ni bri bar bya/_/dang po re zhig sngags pa sangs rgyas thams cad kyi sku gsum po 'di nyid du mngon sum du bya bar 'dod cing /_yang dag pa'i pha rol tu
[\[285b.4\]]phyin pa bslabs pa/_rdo rje'i bla ma mnyes par byas nas dkyil 'khor du zhugs shing dbang bskur ba/_yang dag par rjes su gnang ba/_rgyud thos nas zung du 'jug pa'i de kho na nyid la mkhas pa/_snying rje chen po can sems can thams cad kyi don la brtson pa'i blos/_dpal
[\[285b.5\]]drag chen gtum po bsgom par 'dod pas/_yid dang rjes su mthun zhing nye bar 'tshe ba thams cad dang bral ba'i gnas su bde ba'i stan la 'dug pa'am/_yang na rdo rjes sam/_'byin pa'i dkyil 'khor gyis 'di la 'dug pa ni stan te shes rab ma mchog gi lus so/_/de la 'dug
[\[285b.6\]]ste/_de nas bdud rtsi lnga'i ril bu khar bcug nas tshangs pa'i gnas pa bzhi bsgom par bya'o/_/de la sems can thams cad la bu gcig pa lta bur brtse ba bde ba nye bar sgrub pa'i rnam pa ni byams pa chen po'o/_/rnam par rtog pa'i chu gter du bying zhing skyabs med pa'i
[\[285b.7\]]sems can thams cad sdug bsngal dang sdug bsngal gyi rgyu las 'don par 'dod pa'i rang bzhin ni snying rje chen po'o/_/ches khyad par du 'phags pa'i mi g.yo ba'i sgrub pa'i thabs nye bar bstan pa las thun mong dang mchog gi bde ba dang ldan pas yongs su tshim pa'i mtshan
[\[286a\]]
[\[286a.1\]]nyid ni dga' ba'o/_/'jig rten gyi chos brgyad kyi gnyen por lam nye bar sgrub pa'i rnam pa ni btang snyoms so/_/de nas rnal 'byor pa bdag nyid 'chad par 'gyur ba'i kha dog dang /_gzugs dang /_dbyibs can gyi mi g.yo ba'i rang gi snying gar pad+ma dang zla ba dang nyi ma la
[\[286a.2\]]gnas pa'i hUM yig sngon po las spros pa'i ye shes lnga'i 'od zer rnams kyis mtha' yas pa'i 'jig rten gyi khams rnams snang bar byas nas/_bcom ldan 'das 'khor dang bcas pa dang /_bla ma dang /_byang chub sems dpa' rnams kyang mdun gyi nam mkhar spyan drangs nas tshogs la
[\[286a.3\]]bltas te/_rang gi snying ga'i sa bon dang nam mkha' mdzod kyi ting nge 'dzin las byung ba'i mchod pa'i rdzas phyag na bsnams pa de'i 'khor lor gnas pa'i gti mug rdo rje ma la sogs pa'i rnal 'byor ma rnams kyis mngon par mchod nas/_bla na med pa'i mchod pa bdun gyi tshigs su bcad pa
[\[286a.4\]]brjod do/_/bcas pa dang ni rang bzhin gyis/_/sdig pa bdag gis gang bgyis dang /_/bgyis stsal gang yang yi rang ba/_/de dag thams cad bdag 'chags so/_/sangs rgyas de sras 'phags rnams kyis/_/bsags pa'i bsod nams la yi rang /_/chos dang tshogs kyi
[\[286a.5\]]mchog bcas pa'i/_/sangs rgyas rnams la skyabs su mchi/_/dpal sdug chos ni ston pa yi/_/sgra dbyangs sgrogs shing bzhugs su gsol/_/bdag cag rnams kyi rang gi lus/_/khyad par du ni dbul bar bgyi/_/bsod nams gang bsags de dag ni/_/rdzogs pa'i byang
[\[286a.6\]]chub tu bsngo'o/_/dpal ldan gtum po'i dbang phyug tu/_/gyur nas bdag gis 'gro phan bgyi/_/de nas bcom ldan 'das 'khor dang bcas pa'i sku dang gsung dang thugs la mngon par dad pas phyag 'tshal te/_ting nge 'dzin gyi rang bzhin du lhag par mos pas/_oM shU n+ya tA
[\[286a.7\]]dz+nyA na badzra swa b+hA wa At+ma ko\u0f85haM/_zhes pa'i sngags brjod par bya'o zhes pa ni sbyor ba'o/_/de nas nam mkha'i dkyil 'khor du gnas pa'i bdag nyid kyi sha dang /_rus pa dang /_khrag la sogs pa dang bral ba/_'od zer dkar po'i phung po lta bu'i rdo rje sems dpa' zhi ba
[\[286b\]]
[\[286b.1\]]chen po zhal gcig phyag gnyis pa phyag gi pad+ma ting nge 'dzin gyi phyag rgya can/_ral pa'i cod pan dang ldan pa/_mtshan sum cu rtsa gnyis 'dzin zhing /_dpe byad brgyad cus mdzes pa/_pad+ma dkar po dang /_zla ba'i gdan la sems dpa'i skyil mo krung gis bzhugs par
[\[286b.2\]]blta bar bya'o/_/rgyud du yang gsungs pa/_dri med dang ba'i shel bzhin du/_/rang lus rnam par bsgom par bya/_/zhes so zhes pa rjes su rnal 'byor ro/_/de nas rdo rje sems dpa'i bdag nyid du brtan par gyur pa'i snying gar nyi ma dang zla ba kha sbyar ba'i dbus su hUM
[\[286b.3\]]yig sngon po de yongs su gyur pa las rdo rje hUM gis mtshan pa/_nyi ma la sogs pa de dag thams cad zla ba'i gzugs brnyan du bsams nas/_de las 'thon pa'i dpal gtum po'i dbang phyug 'chad par 'gyur ba shin tu drag po'i gzugs can mdun du skad cig tsam
[\[286b.4\]]gyis bltas nas/_slar yang rang la bcug ste/_rang nyid de lta bu'i gtum po'i dbang phyug rab tu gtum par bsgom par bya'o/_/rgyud du yang gsungs pa/_sems dpa'i gzugs brnyan las byung ba'i/_/dkyil 'khor dbang po rnam par bsgom/_/zhes so/_/de nas bdag nyid
[\[286b.5\]]khros pa'i nyams can gdug pa'i bgegs kyi tshogs thams cad ral gris skrag par mdzad cing hUM hUM traT+khe da ya/_hUM hUM hUM traT+khe da ya b+ho zhes 'don par mdzad cing /_de rnams kyi mgrin pa/_phyag g.yon par gnas pa'i rdo rje zhags pas bcings nas/_g.yas kyi phyag na gnas pa'i
[\[286b.6\]]ral gris hUM hUM phaT phaT ces gsungs shing bdag nyid myos pa'i sil snyan bzhin du/_bgegs kyi tshogs la hA hA'i sgra sgrogs shing kha cig ni sha'o/_/de nas bgegs med pa'i sems kyis dga' ba dang bcas pa'i rdo rje zhags pa las skyes pa'i 'bar zhing 'bar la 'bar bar
[\[286b.7\]]byed cing /_'bar du 'jug pa'i phur bu bgegs rnams kyi spyi bor bsams nas ral gri las byung ba'i rdo rje tho bas brdungs te/_klad pa nas brtsams te gsang ba'i pad+ma'i bar du thon zhing /_phur bu'i sngags brjod par bya'o/_/phur bus btab nas phyogs bcu'i khron par gzhug par
[\[287a\]]
[\[287a.1\]]bya'o/_/de la shar du/_oM tsaN+Da ma hA ro Sha Na/_g+ha g+ha g+hA ta ya sarba duSh+Ten+d+ro pon+d+rAn na/_sa pa ri wA ra na/_kI la ya kI la ya hUM phaT/_lhor/_oM tsaN+Da ma hA ro Sha Na/_g+ha g+ha g+hA ta ya sarba duSh+Ta ya mA na sa pa ri wA rA na/_kI la ya kI la ya hUM phaT/_nub tu/_oM tsaN+Da ma hA ro Sha Na/_g+ha g+ha g+hA ta ya sarba duSh+TA ba ru NA na sa pa
[\[287a.2\]]ri wA rA na/_kI la ya kI la ya hUM phaT/_byang du/_oM tsaN+Da ma hA ro Sha Na/_g+ha g+ha g+hA ta ya sarba duSh+Ta ku be+e rA na/_sa pa ri wA ra na/_kI la ya kI la ya hUM phaT/_mer/_oM tsaN+Da ma hA ro Sha Na/_g+ha g+ha g+hA ta ya sarba duSh+TA g+nIn sa pa ri wA ra na kI la ya kI la ya hUM phaT/_bden bral du/_oM tsaN+Da ma hA ro Sha Na/_g+ha g+ha g+hA ta
[\[287a.3\]]ya sarba duSh+Ta nai r+r-i tI na sa pa ri wA ra na/_kI la ya kI la ya hUM phaT/_rlung du/_oM tsaN+Da ma hA ro Sha Na/_g+ha g+ha g+hA ta ya sarba duSh+Ta bA yUn sa pa ri wA ra na/_kI la ya kI la ya hUM phaT/_dbang ldan du/_oM tsaN+Da ma hA ro Sha Na/_g+ha g+ha g+hA ta ya sarba duSh+Ta shA nAn sa pa ri wA ra na/_kI la ya kI la ya hUM phaT/_steng
[\[287a.4\]]du/_/oM tsaN+Da ma hA ro Sha Na/_g+ha g+ha g+hA ta ya sarba duSh+Ta brah+ma NaH/_sa pa ri wA ra na kI la ya kI la ya hUM phaT/_'og tu/_oM tsaN+Da ma hA ro Sha Na/_g+ha g+ha g+hA ta ya sarba duSh+Ta be+e ma tsi tri pr-ith+bI de wa tA/_sa pa ri wA ra na/_kI la ya kI la ya hUM phaT/_ces pa'o/_/de ltar phur bu brdungs pas bgegs med par shes
[\[287a.5\]]nas gtum po'i dbang phyug mi snang bar byas te/_slar yang rdo rje sems dpa'i bdag nyid can du gyur pa'i mdun du rlung la sogs pa'i dkyil 'khor bsam par bya ste/_de la yaM yig las byung ba'i rlung gi dkyil 'khor gzhu lta bu sngo bsangs ba dan gyis mtshan pa/_de'i steng du raM yig
[\[287a.6\]]las skyes pa'i me'i dkyil 'khor gru gsum dmar po zur rnams su raM yig gis mtshan pa/_de'i steng du baM yig las skyes pa'i chu'i dkyil 'khor zlum po dkar po dbus su bum pas mtshan pa/_de'i steng du laM yig las skyes pa'i sa'i dkyil 'khor gru bzhi pa ser po zur rnams su rtse gsum pa'i rdo rjes mtshan pa/_
[\[287a.7\]]de'i steng du suM yig las skyes pa'i ri rab rin po che bzhi'i rang bzhin bsams nas/_de'i steng du nam mkha'i dbyings khyab pa'i chos 'byung dkar po'i snying por b+h+rUM ser po las skyes pa'i rdo rje'i khang pa brtsegs pa rten cing 'brel par 'byung ba/_sems tsam shin tu rnam par dag pa'i sangs rgyas kyi zhing bsdus pa'i
[\[287b\]]
[\[287b.1\]]rang bzhin/_thar pa chen pa'i grong khyer gru bzhi pa sgo bzhi pa/_ka ba brgyad kyis nye bar mdzes pa/_stegs bu bzhis yongs su bskor ba/_rta babs bzhis brgyan pa rin po che'i do shal dang /_do shal phyed pa dang /_ba ku li dang /_mda' yab dag dang /_dbyangs kyis shin tu mdzes par byas pa/_gdugs dang /_bla bre dang /_
[\[287b.2\]]dril bu dang /_rnga yab dang /_seng ge la sogs pas mtshan pa rlung gis bskyod pa'i ba dan rnams kyis brgyan pa bsam par bya'o/_/de'i snying por paM las skyes pa'i sna tshogs pad+ma 'dab ma brgyad pa'i ze'u 'bru la/_aM las skyes pa'i zla ba dang /_raM las skyes pa'i nyi ma'i dkyil 'khor gyi steng du hUM yig las
[\[287b.3\]]skyes pa'i de bzhin gshegs pa mi bskyod pa mA ma kIs yang dag par 'khyud pa bltas nas/_de rnams rnal 'byor gyi dbang phyug mi bskyod pa'i mgo bo'i lam nas 'phos nas mA ma kI la rjes su chags par mdzad cing /_'dod chags chen pos zhu bar gyur pa/_a wa d+hU tI khu ba mi bskyod pa rdo rje'i bu ga las lha mo'i
[\[287b.4\]]pad+ma'i khongs su lhung nas/_pad+ma'i bug pa'i nang du zhugs te/_sku'i g.yas su hUM gi sa bon gyis byin gyis brlabs pa de las yongs su grub pa'i mi g.yo ba'i gzugs kyis pad+ma las thon te/_slar yang mA ma kI nyid la shin tu rjes su chags pas mi bskyod pa la thim par bsams la/_mA ma kI yongs su gyur pa'i
[\[287b.5\]]zhe sdang rdo rje ma la snyoms par zhugs pa 'chad par 'gyur ba'i gzugs dang /_kha dog dang /_dbyibs can dpal 'khor lo'i 'dren pa'i bdag nyid du blta'o zhes pa shin tu rnal 'byor ro/_/de ltar rnal 'byor gsum gyi bdag nyid can dang po sbyor ba zhes bya ba'i ting nge 'dzin dang po'o//_//de nas mi g.yo
[\[287b.6\]]ba'i bdag nyid can gyi rnal 'byor pa'i shes rab zhe sdang rdo rje ma'i gzugs su bskyed pa de rigs lnga'i cha shas can du bya ba'i don du spyi bo dang /_snying ga dang /_gsang ba dang /_brla zung rnams la/_oM hUM swA AHhA rnams go rims bzhin du 'khor lo dang /_rdo rje dang /_rin po che dang /_pad+ma dang /_ral gri
[\[287b.7\]]ste/_/de bzhin gshegs pa'i sa bon rnams la bkod la/_de'i rjes su hUM dang AHdag las skyes pa'i rdo rje dang pad+ma dag la/_AH dang oM las skyes pa'i ze'u 'bru dang /_rdo rje nor bu'i khar phaT yig ser po rnam par bsgoms nas g.yon dang g.yas kyi yan lag tu gnas pa'i rtsa/_hrIHyig
[\[288a\]]
[\[288a.1\]]dmar po rtse mor gnas pa'i mdzub mo dang lces kyang /_shIta yig sngon du 'gro bas yang dag par bskyod nas/_shIHshIHshIHoM sarba ta thA ga tA nu rA ga Na badzra swa b+hA wa At+ma ko\u0f85haM/_zhes brjod de dga' ba brtsam par bya'o/_/bde bas de kho na nyid kyi ye shes bskyed pa'i phyir rim pas de dang de nyid ji ltar skye
[\[288a.2\]]ba yang dag par mtshon par bya'o/_/de la 'khyud pa dang /_'o byed pa dang /_nu ma nyed pa dang /_sen mo dang sos 'debs pa la sogs pa pad+ma dang rdo rje yang dag par sbyor ba tsam las byung ba dga' ba 'char ba'i skad cig gi mtshan nyid kyi sems shes rab ma'i khar bzung nas ji ltar g.yo ba med pa yang dag par mtshon
[\[288a.3\]]par bya'o/_/pad+ma rdo rje'i shin tu drud pa las nor bu'i rtse mor gnas pa'i byang chub kyi sems las byung ba mchog tu dga' ba 'byung ba'i skad cig gi mtshan nyid kyi sems shes rab ma'i snying ga dang /_nu ma zung gi dbus su bzung nas ji lta ba bzhin du gzir zhing g.yo ba med pa srog rengs par yang dag par mtshon par
[\[288a.4\]]bya'o/_/nor bu'i rtse mor bzhag pa'i byang chub kyi sems las yang dag par bskyed pa/_lhan cig skyes pa 'char ba'i skad cig gi mtshan nyid rang dang gzhan du snang ba dang bral ba/_byed pa thams cad las 'das pa/_ngag gi rnam par rtog pa shin tu gnon pa'i rang bzhin/_rang rig pa gcig pu'i mthar
[\[288a.5\]]thug pa/_gnyis su med pa/_chos kyi sku'i rang bzhin gyi sems shes rab ma'i b+ha ga'i nang du bzung nas/_ji lta ba bzhin du ngal bso zhing g.yo ba med pa'i srog rengs pa yang dag par mtshon pa las ches bde ba dang /_shin tu bde ba'i sku gsum po so sor thob par gyur pa yin no/_/myong zhing byang chub
[\[288a.6\]]kyi sems g.yo ba med par gyur ba'i bde ba dag gis zos so zhes bya ba yang dag par rig pa tsam khyad par gyi dga' ba 'char ba'i skad cig gi mtshan nyid kyi sems ji ltar g.yo ba ljang gu dbyung bar bya'o/_/mer dkar por snang ba'i gti mug rdo rje ma'o/_/bden bral du phra ma rdo rje ma gser lta bu'o/_/
[\[288a.7\]]rlung du 'dod chags rdo rje ma dmar mo dbyung bar bya'o/_/dbang ldan du phrag dog rdo rje ma ljang gu dbyung bar bya'o zhes pa dkyil 'khor rgyal po mchog ces bya ba ting nge 'dzin gnyis pa'o/_/de nas srid pa las shin tu 'das pa mchog gi bde ba chen po'i ros rang rig pa dang /_lhan cig tu 'dod chags chen
[\[288b\]]
[\[288b.1\]]po'i rjes su thig ler zhu bar gyur pa sa bon gyi gzugs kyis gnas par gyur to/_/rgyud du yang gsungs pa/_shes rab dang bcas zhu ba rtsom/_/zhes so/_/gti mug rdo rje ma la sogs pa rnams kyis rje bo med par yang bltas nas bdag cag gi mgon med par gyur to zhes bya ba ngo mtshar du gyur cing yid mi bde
[\[288b.2\]]bar gyur te/_rang gi sems sad par byed pa'i tshig le'ur byas pa'i rdo rje'i glu rnams kyis 'khor lo'i 'dren pa slong bar mdzad de/_khyab bdag byams pa rnam spangs nas/_/stong pa'i rang bzhin du ma mdzad/_/khyod dang rnam bral bdag 'gum pas/_/'gro kun stong par ma mdzad cig_/gti mug rdo rje mas so/_/snying
[\[288b.3\]]rje'i sems bral bdag 'gum pas/_/khyab bdag stong par ma mdzad cig_/bdag gi lus 'di sdug bsngal bas/_/'tsho ba dang bral ma mdzad cig_/phra ma rdo rje mas so/_/ci ste mkhas pa khyod nyid ni/_/dga' ba spangs nas stong par 'jug_/'jig rten ma lus pa rnams dang /_/bdag gi yid ni khyod la
[\[288b.4\]]sdod/_/'dod chags rdo rje mas so/_/lang tsho dang ldan btang snyoms pa'i/_/mig ni stong pa 'bras med can/_/stong pa'i rang bzhin nyid spongs la/_/bdag la mnyam nyid sbyor bar mdzod/_/phrag dog rdo rje mas so/_/de rnams kyis ni 'byed pa'i tshig_/gsan nas rmi lam bzhin sad de/_/zhu ba'i gzugs
[\[288b.5\]]las rab [(]bzhangs [,]bzhengs [)]nas/_/rang gi lha yi rnam par spros/_/de yang bcom ldan 'das sna tshogs pad+ma'i lte bar zla ba dang nyi ma'i dkyil 'khor gyi dbus su 'khyog po'i cha byad can g.yon gyi pus mo sa la btsugs pa/_zhabs g.yas pa g.yas su stebs pa/_lo bcu drug pa'i rnam par lang tsho gsar pa'i gzugs
[\[288b.6\]]'chang ba/_sku mdog sngon po zhal gcig phyag gnyis pa/_phyag g.yas pas ral gri 'phyar ba/_phyag g.yon pas sdigs mdzub dang ldan pa rdo rje zhags pa ser po thugs kar 'dzin pa/_rnam par bkra ba'i na bza' can/_rin po che'i rgyan gyis brgyan pa thugs kyi dbang pos mtshan pa'i cod pan dang /_zur phud lnga dang rin po che'i cod pan
[\[288b.7\]]can/_tshems kyis ma mchu 'tshir ba/_bdud bzhi rnam par nyed par mdzad pa/_'khyog por gzigs pa'i spyan dmar ba 'jigs par mdzad pa'o/_/'di'i shes rab ma zhe sdang rdo rje ma ni/_sku mdog sngon mo gri gug dang thod pas mdzes pa'i phyag zung can/_rnam par bkra ba'i gos dang /_rin po che'i rgyan gyis brgyan pa bcom ldan 'das la
[\[289a\]]
[\[289a.1\]]rjes su chags pa la brtson pa'o/_/mi g.yo ba dkar po la sogs pa'i dpa' bo thams cad ni 'khor lo'i dbang phyug lta bu dang /_gti mug rdo rje ma la sogs pa'i dpa' mo rnams ni zhe sdang rdo rje ma dang 'dra bar bsgom par bya'o/_/de ltar yongs su rdzogs pa'i dkyil 'khor gyi 'khor lo'i 'od zer gyi
[\[289a.2\]]tshogs kyis nam mkha'i mthil khyab par bltas nas/_phung po dang /_khams dang /_skye mched rnams la nga rgyal bya'o/_/gzugs kyi phung po la rnam par snang mdzad do/_/tshor ba'i phung po la rdo rje nyi ma'o/_/'du shes kyi phung po la pad+ma gar gyi dbang phyug go/_/'du byed kyi phung po la rdo rje rgyal po'o/_/rnam par shes pa'i phung po
[\[289a.3\]]la rdo rje sems dpa'o/_/mig dag la gti mug rdo rje ma/_rna ba dag la zhe sdang rdo rje ma/_sna dag la phrag dog rdo rje ma/_kha dag la 'dod chags rdo rje ma/_reg la phra ma rdo rje ma'o/_/sa'i khams ni ltung byed ma/_chu'i khams ni gsod byed ma/_me'i khams ni 'gugs byed ma/_rlung gi khams ni pad+ma gar gyi dbang phyug ma/_nam mkha'i
[\[289a.4\]]khams ni pad+ma'i dra ba can ma'o/_/spyi bo dang /_mgrin pa dang /_snying ga rnams su dang /_oM AHhUM zhes pa'o/_/de nas rang gi snying ga'i sa bon gyi 'od zer rnams kyis ye shes kyi dkyil 'khor mdun du bkug la/_oM hrAM hrIM/_hrauM zhes bya ba la sogs pa'i sngags kyis bgegs thams cad bskrad la/_mchod yon
[\[289a.5\]]dang zhabs bsil la sogs pa phul nas mngon par mchod cing bstod de/_oM shrI tsaN+Da ma hA ro Sha Na/_sa pa ri wA ra sa hi ta A gats+tsha gats+tsha dzaHhUM baM hoH/_a tra maN+Da le a d+hiSh+ThA naM ku ru hUM phaT swA hA/_zhes lan gsum brjod nas 'gugs pa la sogs pa rnams kyi ye shes dang /_dam tshig sems dpa'
[\[289a.6\]]bdag gcig nyid du rdzogs par byas te/_lha'i nga rgyal byas pa'i snying ga'i 'od zer rnams kyis nam mkhar bkug pa'i de bzhin gshegs pa lnga dpa' bo dang dpa' mo'i tshogs dang bcas pa la/_de bzhin gshegs pa thams cad kyis bdag la dbang bskur du gsol zhes gsol ba btab pas/_de bzhin gshegs pa rin
[\[289a.7\]]po che rnam par rgyal ba'i bum pa phyag na bsnams pa de rnams kyis/_ji ltar bltams pa tsam gyis ni/_/zhes bya ba la sogs pa gsungs shing bdag nyid la dbang bskur bar blta'o/_/dbang bskur bzhin pa na lha'i dga' ston chen po 'byung bar 'gyur ro/_/dzo dzo dz+dzo ta rdo rje'i btsun mos rgyal ba 'khru/_/khro rnams phyogs
[\[289b\]]
[\[289b.1\]]bcur rang gi sku yis gshegs/_/nam mkha'i mthil nas tsan+dan gur kum sogs/_/dri bzangs me tog mchog dang rin chen char/_/sil snyan gar bcas bstod dang bkra shis dang /_/rgyal sras tshogs bcas dga' mgu dga' ston nyid/_/thub dbang sku yi yon tan rin chen brgyan/_/mtha' yas rab 'byam khams
[\[289b.2\]]rnams kun du'o/_/dbang bskur ba nas/_bcom ldan 'das la thugs kyi dbang pos rgyas gdab cing /_de nyid kyis zhe sdang rdo rje ma la'o/_/mi g.yo ba dkar po la sogs pa'i dpa' bo rnams dang /_gti mug rdo rje ma la sogs pa rtag pa dang /_rin chen dbang po dang /_'od dpag med dang /_don yod grub pa rnams
[\[289b.3\]]kyis so/_/de nas snying ga'i sa bon gyi 'od zer rnams kyis sems can gyi khams ma lus pa yongs su smin par byas nas mi g.yo ba'i go 'phang la bkod de/_slar yang 'od zer de rnams bsdus nas sa bon la thim par bsgom mo/_/de nas khams gsum pa mtha' dag dkyil 'khor gyi 'khor lo'i rnam par lhag par
[\[289b.4\]]mos par bya'o/_/'khor lo'i dbang phyug kyang gti mug rdo rje ma'i yan lag dam pa la rjes su chags pas re zhig mi g.yo ba dkar po bdag nyid kyi spyi bo'i lam nas zhugs te/_rang nyid mi g.yo ba dkar por gyur la/_de bzhin kho nar bsdus nas zhe sdang rdo rje ma yongs su gyur pa'i gti mug rdo rje ma la snyoms par 'jug par bya'o
[\[289b.5\]]de bzhin du mi g.yo ba ser po la sogs pa so so'i rim pas bdag nyid la bsdus nas phra ma rdo rje ma la sogs pa'i rnal 'byor ma so so la snyoms par zhugs te/_phyi nas zhe sdang rdo rje ma la snyoms par zhugs pa'i dpal mi g.yo ba nag por gyur nas nga nyid mi g.yo bar grub pa'o zhes nga rgyal bya'o/_/rgyud du yang gsungs pa/_lha
[\[289b.6\]]mo bzhi la rjes chags pas/_dkyil 'khor thams cad yang dag bsdu/_/bdag nyid gcig pu'i kha sbyor du/_/brtul zhugs can gyis shin tu bsgom/_/zhes so zhes pa las kyi rgyal po mchog ces bya ba'i ting nge 'dzin gsum pa'o//_//de ltar khams gsum po mtha' dag thabs dang shes rab kyi rang bzhin gyi gcig pu'i skur mngon
[\[289b.7\]]par brtags la dam tshig ji lta ba bzhin du sngags bzla bar bya ste/_oM tsaN+Da ma hA ro Sha Na hUM phaT/_ces rtsa ba'i sngags so/_/oM hrAM hrIM hrau tsan+d+ra ru ya/_tsa Ta tsa Ta/_pra tsa Ta pra tsa Ta/_ka ha ka ha/_pra s+pha ra pra s+pha ra/_pra s+phA ra ya pra s+phA ra ya/_ha na ha na/_gra sa gra sa/_ban+d+ha ban+d+ha/_dzaM b+ha ya dzaM b+ha ya/_staM b+ha ya staM b+ha ya/_mo ha ya mo ha ya/_sarba sha trUM NAM
[\[290a\]]
[\[290a.1\]]mu kha ban+d+ha naM/_ku ru ku ru/_sarba DA ki nI nAM gra ha b+hU ta pi shA tsa byA d+hi yak+Sha NaM/_tra sa ya tra sa ya/_ma ra ma ra/_mA ra ya mA ra ya/_ru ru tsaN+Da ru ka rak+Sha rak+Sha/_tsaN+Da ma hA se na/_sarba mA dz+nyA pa ya ti/_oM tsaN+Da ma hA ro Sha Na hUM phaT/_phreng ba'i sngags so zhes pa sngags kyi bzlas pa'o/_/de nas zhe sdang rdo rje ma gri gug dang lhan cig tu
[\[290a.2\]]bcom ldan 'das kyi thugs ka'i sa bon la bcug nas sprul pa'i 'khor lor byung ste 'bar ba dang /_gtum mo'i rtse mos rang rang gi 'khor lo dang lhan cig tu sprul pa'i 'khor lor gnas pa'i de bzhin gshegs pa rig ma dang bcas pa dang /_longs spyod rdzogs pa'i 'khor lor gnas pa'i A li dang kA li dang /_bde ba
[\[290a.3\]]chen po'i 'khor lor gnas pa'i ha yig kyang bsregs nas gzhom du med pa byang chub kyi sems ral gri'i mtshan ma yang bzung la thugs ka'i sa bon gyi nang du rnam par bsgom par bya'o/_/sa bon de yang sangs rgyas lnga'i bdag nyid can 'bar bzhin par blta ste/_slar yang hUM yig gi phrag dog gi rang bzhin U yig ni
[\[290a.4\]]'dod chags ha yig la dang /_ha yig phra ma re khA la dang /_re khA ni gti mug zla ba phyed pa la dang /_zla ba phyed pa ni thig le zhe sdang la ste/_thig le ni chos kyi dbyings nA da la bsdus nas/_de nas chos thams cad ro gcig pa'i rang bzhin/_rtag pa dang chad pa dang dbus dang bral ba dang /_thams cad la rab tu mi gnas
[\[290a.5\]]pa bde ba chen po nA da rnam par gnas par bya'o zhes bya ba phra mo'i rnal 'byor ro/_/slar yang smon lam gyis phug pa'i nus pa dang /_gdul bya'i sems can gyi bsam pa'i dbang gis grub pa'i dkyil 'khor gyi 'khor lo'i rnam par byung ba'i dkyil 'khor gyi dbang phyug 'khor dang bcas par bltas nas mi g.yo ba lta
[\[290a.6\]]bu'i rnal 'byor pas gtor ma'i de kho na nyid brtsam par bya'o/_/de la khaM las byung ba'i snod la sogs pa bza' ba dang longs spyod pa la sogs pa khyad par can gyis gang ba mdun du bkod nas der yaM las byung ba'i rlung gi dkyil 'khor gyi steng du/_raM las skyes pa'i me la oM AHhUM las byung ba'i mgo bo'i rnam
[\[290a.7\]]pa'i sgyed pu gsum gyi steng du gnas pa'i a yig las grub pa'i pad+ma'i snod dkar po gang ba b+h+rUM AM dzrIM khaM hUM lAM mAM pAM tAM bAM las skyes pa bza' ba la sogs pa ji snyed pa cig tu bdud rtsi lnga dang sgron ma lnga'i rnam par grub pa la/_sa bon de dag gis byin gyis brlabs pa me'i dkyil 'khor gyi shugs kyis 'bar zhing
[\[290b\]]
[\[290b.1\]]'bar bas gdungs pa zhu ste/_nyi ma'i mdog tu bltas nas/_de'i steng du hUM las skyes pa mtho gang tsam gyi tshad kyi yu ba'i rtse mor bdud rtsi'i rang bzhin gyi ral gri/_de rlangs pas zhu zhing 'dres par gyur te/_dngul chu lta bur bsil bar gyur pa bsams nas/_de'i steng du de nyid gsum gyi 'od zer gyis phyogs bcu na
[\[290b.2\]]bzhugs pa'i dpa' bo dang dpa' bo'i dbang phyug ma rnams kyi ye shes kyi bdud rtsi bkug la de nyid du bcug nas/_oM yig la sogs pa yang rim gyis zhu bar bltas te/_de nyid gsum gyis byin gyis brlabs la/_oM na mo b+ha ga wa te shrI tsaN+Da ma hA ro Sha NA la de wA su ra maNu Sh+r+ya trA sa nA ya sa kA la mA ra wa la
[\[290b.3\]]bi nA shA nA ya rat+na mu ku Ta kr-i ta shi ra se i mi ba liM gr-ih+Na gr-ih+Na ma ma sarba big+h+nAn ha ra ha ra tsa tu rmA rAn+ni wA ra ya ni war ya/_trA sa trA sa/_b+h+rA ma b+h+rA ma/_ts+tshiM da ts+tshiM da/_b+hiM da b+hiM da/_nA shA/_shA tA pa tA pa sho Sha sho Sha/_ts+tshe da ts+tshe da/_b+he da b+he da duSh+Ta satwAn+ma ma bi rud+da tsit+ta kan+b+ha sh+mI ku ru ku ru hUM hUM phaT phaT swA hA/_zhes pa'i sngags 'dis
[\[290b.4\]]bcom ldan 'das 'khor dang bcas pa la gtor ma dbul bar bya'o/_/de yang bcom ldan 'das 'khor dang bcas pa'i hUM rdo rje'i ljags kyi 'od zer gyi sbu gus drangs nas gsol zhing dgyes par bltas nas/_oM a kA ro mu khaM zhes bya ba la sogs pa'i sngags kyis tshim par byas nas zhal bsil la sogs pa
[\[290b.5\]]yang phul/_mngon par mchod cing bstod do/_/yi ge brgya pa brjod pas bzod par gsol la gshegs su gsol lo zhes pa gtor ma'i cho ga'o/_/de ltar khams gsum po mtha' dag dkyil 'khor gyi 'khor lo'i bdag nyid can chu'i zla ba lta bur rten cing 'brel par 'byung ba dbang po thams cad mi
[\[290b.6\]]'gog cing thams cad la mi gnas pa'i rnal 'byor gyis ji ltar bde bar gnas par bya'o/_/gzhan yang /_mi g.yo'i bdag nyid de nyid shes/_gang des ji lta de bzhin du/_/rnal 'byor pas ni nges med par/_/seng ge bzhin du kun du 'khyam/_/ngag la mi gus 'gro la sngags/_/rang bzhin du snang mi
[\[290b.7\]]g.yo 'dra/_/ma skyes chos kyi de nyid shes/_/snying rje'i longs spyod can du 'gyur/_/'di na bstan la gnod byed pa'i/_/gdug pa rnams ni mthar byed la/_/de rnams kyi ni rdzas phrogs nas/_/sems can rnams la phan par spyod/_/de phyir rtag tu bdag gzhan gyi/_/skyon ni brdzun gyis sgrib mi byed/_/de
[\[291a\]]
[\[291a.1\]]bzhin du yang bdud rtsi lnga'i/_/dam tshig rnams ni sten par byed/_/bza' dang bza' min mi bya ste/_/bgrod dang bgrod min spang bar bya/_/bya dang bya min mi bya ste/_/btung dang btung min rnam spang bya/_/mgo bor rin chen cod pan te/_/rna ba dag la rna cha'o/_/rkang pa dag la gdu bu ste/_/de bzhin rked
[\[291a.2\]]par ska rags so/_/de yang dpal ldan mi g.yo'i bdag_/sna tshogs rin chen gyis brgyan pa/_/g.yas pa'i phyag gis ral gri ste/_/g.yon pas zhags pa gzung bya ba/_/btang nas gri gug thod par yang /_/byas nas rin chen gyis ni brgyan/_/nyi shu lon pa'i shes rab kyi/_/bde bas mi g.yo bsgrub par bya/_/de nyid
[\[291a.3\]]gsum gyis byin brlabs pa'i/_/bza' dang ston mo sogs bsgrubs pa/_/bla ma 'dod lha la sogs la/_/mgos btud seng ge rgyu zhing gnas/_/'od gsal ba la snyoms zhugs shing /_/mnyam par bzhag pas 'gro bar bya/_/glu rnams kyis ni bskul ba las/_/rab tu sad pas yang dag bzhengs/_/
[\[291a.4\]]rnam par mi rtog bdag nyid can/_/gsang spyod rab sbyor gyis grub 'gyur/_/zhes pa'o/_/mi shes dbang gis nye bar bsten pa'am/_/brjed ngas skyon las rab skyes 'di yi gzhung /_/byas gang de la dpal ldan rdo rje yi/_/mkha' 'gro'i tshogs bcas khyed rnams bzod par mdzod/_/sdom brtson nags kyi rin chen
[\[291a.5\]]gyis 'dir mi g.yo'i mngon rtogs kyi/_/skyon med gzhung ni dang por sarba mi tras gsol btab cing /_/dam pa gzhan gyis kyang bskul legs byas gang des mi g.yo mchog_/mngon par shes pa drug rnams skye ba 'di nyid la gyur cig_/ces pa mi g.yo ba'i mngon par rtogs pa rab tu dga' bar
[\[291a.6\]]mngon par brjod pa rdzogs so//_//slob dpon dpal nags kyi rin chen gyi zhal snga nas mdzad pa'o/_/'di ni lho phyogs kyi sa'i thig ler blo gros chen po can/_dpal a mo g+ha sid+d+hi zhes bya bas/_dpal kun du bzang po'i nags kyi grub pa'i ring lugs pa chen po zab pa dang
[\[291a.7\]]rgya che ba'i gzhung lugs thams cad pa a nan+da sA d+hu'i zhabs kyi drung du gsol ba btab ste/_de nyid kyis ja'i gnang sbyin bzang po dang bcas pa'i bka' gnang ba las/_legs par sbyar ba'i cha shas rig pa chos smra ba'i dge slong gzhon nu dpal gyis bsgyur ba'o//_//