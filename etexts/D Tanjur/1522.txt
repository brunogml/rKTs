[\[1a\]]
[\[1b\]]
[\[1b.1\]]@##/_/de'i 'og tu mthar thug pa bsdu ba la mkhas pa'i tshig gi don la sogs pa bshad par bya ste/_de ni pha rol tu phyin pa drug po rnams kyi grangs kyi mtha' rnam pa drug tu thug par bsdu ba la
[\[1b.2\]]mkhas par bya'o/_/de'i phyir bcom ldan 'das ci'i slad du bslab pa'i gzhi de dag grangs drug tu gdags par rig [#]par bgyi lags zhes bya ba zhus so/_/rnam pa gnyis kyi phyir te/_sems can la phan gdags pa
[\[1b.3\]]dang /_nyon mongs pa'i gnyen po nyid kyi phyir ro zhes bya ba ni phyi rol gyi sems can yongs su smin par bya ba dang /_bdag nyid kyis [#]sangs rgyas kyi chos yongs su smin par bya ba nyid kyi phyir te go rims bzhin no/_de la
[\[1b.4\]]gsum ni sems can la phan gdags pa yin la zhes bya ba ni sbyin pa dang /_tshul khrims dang /_bzod pa gsum ste/_de yang phan pa nye bar sgrub [#]pas phan 'dogs pa dang /_gnod pa nye bar mi sgrub [#]pas phan 'dogs
[\[1b.5\]]pa dang /_phas kyi gnod pa dang du len pas phan 'dogs pa go rims bzhin te/_de tsam gyis ni pha rol gyi sems can yongs su smin par 'gyur ba'i phyir ro/_/gsum ni nyon mongs pa'i gnyen po yin par rig par bya
[\[2a\]]
[\[2a.1\]]ste zhes bya ba ni brtson 'grus dang /_bsam gtan dang /_shes rab gsum ste/_de yang dge ba'i phyogs la sbyor bas nyon mongs pa'i gnyen po dang /_rnam par gnon pas nyon mongs pa'i gnyen po dang /_bag la nyal
[\[2a.2\]]legs par 'joms pas nyon mongs pa'i gnyen por go rims bzhin te/_de tsam gyis na bdag nyid kyi sangs rgyas kyi chos yongs su smin par 'gyur ba'i phyir ro/_/de la phan pa nye bar sgrub pas phan 'dogs pa ni yo byad nye bar sgrub pa'i phan
[\[2a.3\]]'dogs pas phan [#]'dogs so zhes bya bas bstan to/_/gnod pa nye bar mi sgrub pas phan 'dogs pa ni/_tshul khrims kyis ni phongs pa dang /_gnod pa dang rnam par tho 'tshams pa nye bar mi sgrub pa'i phan 'dogs pas phan 'dogs so zhes bya
[\[2a.4\]]bas bstan to[#]/_/phas kyi gnod pa dang du len pas phan 'dogs pa ni phongs pa dang /_gnod pa dang /_tho 'tshams pa la ji mi snyam pas phan 'dogs te zhes bya bas bstan to/_/de gsum gyis ni sems can la phan 'dogs so zhes bya
[\[2a.5\]]bas ni de tsam gyis na phyi rol gyi sems can yongs su smin par 'gyur ba'i phyir ro/_/dge ba'i phyogs la sbyor bas nyon mongs pa'i gnyen po ni/_brtson 'grus kyis ni nyon mongs pa rnam par bcil ba dang /_nyon mongs pa yang dag par bcom
[\[2b\]]
[\[2b.1\]]pa'i tshogs la sbyor bar byed do [#]zhes bya bas bstan to/_/rnam par gnon pas nyon mongs pa'i gnyen po ni/_bsam gtan gyis ni nyon mongs pa rnams rnam par gnon to zhes bya bas bstan to/_/bag la nyal legs par 'joms pas nyon mongs pa'i gnyen po ni/_shes rab
[\[2b.2\]]kyis ni bag la nyal legs par 'joms par byed do [#]zhes bya bas bstan to/_/de gsum ni nyon mongs pa'i gnyen po yin no zhes bya ba ni de tsam gyis [#]na bdag nyid kyi [#]sangs rgyas kyi chos yongs su smin par 'gyur ba'i phyir ro/_/mthar thug pa bsdu ba la mkhas pa'i tshig gi don
[\[2b.3\]]la sogs pa bshad zin to//_//de'i 'og tu grogs la mkhas pa'i tshig gi don la sogs pa bshad par bya ste/_de ni pha rol tu phyin pa bzhi po dag la mkhas par bya'o/_/de'i phyir bcom ldan 'das ci'i slad du pha rol tu phyin pa gzhan dag grangs bzhir gdags par
[\[2b.4\]]bgyi lags zhes bya ba zhus so/_/pha rol tu phyin pa drug po de dag nyid kyi grogs su gyur pa nyid yin pa'i phyir te zhes bya ba ni thabs la mkhas pa ni sbyin pa dang /_tshul khrims dang /_bzod pa gsum gyi grogs yin la/_smon lam ni brtson 'grus kyi grogs yin/_stobs ni
[\[2b.5\]]bsam gtan gyi grogs yin/_ye shes ni shes rab kyi grogs yin pas/_grogs kyi grangs kyang bzhir rig par bya'o zhes bstan to/_/de la pha rol tu phyin pa gsum gyis [#]sems can rnams la phan btags pas zhes bya ba ni sbyin pa dang /_tshul khrims dang /_bzod pa
[\[2b.6\]]gsum gyis phan pa nye bar sgrub pa dang /_gnod pa nye bar mi sgrub pa dang /_phas kyi gnod pa dang du len pas phan btags nas so/_/byang chub sems dpa' bsdu [#]ba'i dngos pos [#]zin pa'i thabs la mkhas pa'i dge ba la 'jog par byed de zhes bya bas byang chub sems dpa' rnams
[\[2b.7\]]kyi lus dang ngag dang yid kyi las bsdu ba'i dngos po bzhis yongs su zin pa ni thabs la mkhas pa yin par ston to/_/[#]'di ltar sems can rnams gdul ba dang /_bsdu ba'i thabs ni rnams pa bzhi ste[#]/_phan 'dogs pa dang /_'dzin du 'jug pa dang /_'jug par byed pa dang /
[\[3a\]]
[\[3a.1\]]mthun par sgrub pa'o/_/des bsdu ba'i dngos po sbyin pas phan 'dogs pas thabs yin te/_zang zing gi [#]sbyin pa sna tshogs kyis phan btags na sems can rnams de'i tshig mnyan pa dang /_bya bar sems pa'i phyir ro/_/snyan par smra ba ni 'dzin du 'jug
[\[3a.2\]]pas thabs yin te/_sbyin pas phan 'dogs pa rnams kyi de dang de la kun tu rmongs pa ma lus par bsal ba'i phyir rig pa 'dzin du bcug na kun tu rmongs pa thams cad dang bral bar 'gyur ba'i phyir ro/_/don spyod pa ni 'jug par byed pas thabs yin te/_rig pa [#]'dzin du bcug pa
[\[3a.3\]]rnams kyi [#]dge ba'i gnas kyis bslang ste/_dge ba'i gnas su btsud na dul bar 'gyur ba'i phyir ro/_/don mthun pa ni mthun par sgrub pas thabs yin te/_de ltar btsud pa rnams de las khyod bdag nyid kyang da dung dad pa dang /_tshul khrims dang /_gtong ba dang /_shes rab dang ldan
[\[3a.4\]]pa ma yin na ci'i phyir khyod gzhan dag de yang dag par 'dzin du 'jug par byed ces gdul ba dag de la smra bar mi 'gyur bas des bdag nyid kyang don mthun par sgrub [#]na gzhan dag gdul[#] bar 'gyur ba'i phyir te/_de ltar byang chub sems dpa' rnams kyi lus dang ngag dang yid kyi las bsdu [#]
[\[3a.5\]]ba'i dngos po bzhi po thams cad dam/_re res zin pa des [#]ni thabs la mkhas pa yin pas sngar pha rol tu phyin pa gsum gyis phan btags nas de'i thabs la mkhas pa des dge ba la 'jog par byed pas/_de'i phyir ngas thabs la mkhas pa'i pha rol tu phyin pa ni gsum po dag
[\[3a.6\]]gi grogs su 'gyur ba [#]yin par yongs su ston to zhes bya ba gsungs so/_/gal te byang chub sems dpa' tshe 'di nyid la nyon mongs pa mang bas rtag tu bsgom mi nus pa zhes bya ba ni brtson 'grus kyi pha rol tu phyin pa'i mi mthun pa'i phyogs yin no/_/mos pa dman pa'i phyir lhag pa'i
[\[3a.7\]]bsam pa stobs chung bas sems nang du 'jog mi nus pa zhes bya ba ni bsam gtan gyi pha rol tu phyin pa'i mi mthun pa'i phyogs yin no/_/byang chub sems dpa'i sde snod thob pa'i dmigs pa la bsam gtan yongs su ma bsgoms pas 'jig rten las 'das pa'i shes rab mngon par
[\[3b\]]
[\[3b.1\]]sgrub mi nus pa [#]zhes pa ni shes rab kyi pha rol tu phyin pa'i mi mthun pa'i phyogs yin te mi mthun pa'i phyogs de gsum spong zhing pha rol tu phyin pa de gsum gyi grogs su pha rol tu phyin pa gzhan gsum rim bzhin du sbyar ro/_/de la brtson 'grus kyi pha rol tu phyin pa'i mi mthun pa'i phyogs ji skad smras
[\[3b.2\]]pa de spong zhing brtson 'grus kyi pha rol tu phyin pa'i grogs ni/_bsod nams kyi tshogs yang dag par blangs te/_gnas shing phyi ma la nyon mongs pa chung ba nyid du yid kyis smon par byed/_de ni smon lam gyi pha rol tu phyin pa ste[#]/_de la nyon mongs pa chung ba dang /_brtson 'grus rtsom nus par
[\[3b.3\]]'gyur bas de'i phyir smon lam gyi pha rol tu phyin pa ni [#]brtson 'grus kyi pha rol tu phyin pa'i grogs su 'gyur ba nyid yin no zhes bya bas bstan to/_/[#]gong nas gong du ye shes khyad par can don du gnyer ba ni smon lam gyi pha rol tu phyin pa yin no/_/bsam gtan gyi pha rol tu phyin pa'i mi
[\[3b.4\]]mthun pa'i phyogs ji skad bstan pa de spong zhing /_bsam gtan gyi pha rol tu phyin pa'i grogs ni/_des skyes bu dam pa la yang dag par brten pa dang /_dam pa'i chos mnyan pa la brten nas/_tshul bzhin yid la byed pa thob cing lhag pa'i bsam pa stobs chung ba nyid rnam par rtog pa na
[\[3b.5\]]khams gya nom pa las bsam pa'i stobs thob par 'gyur ba de ni/_de'i stobs kyi pha rol tu phyin pa yin te/_des sems nang du 'jog nus pa yin pas de'i stobs kyi pha rol tu phyin pa ni bsam gtan gyi pha rol tu phyin pa'i [#]grogs zhes bya bas bstan te/_/bdud thams cad kyis
[\[3b.6\]]lam mi chod pa ni stobs kyi pha rol tu phyin pa yin no/_/shes rab kyi pha rol tu phyin pa'i mi mthun pa'i phyogs ji skad bstan pa de spong zhing shes rab kyi pha rol tu phyin pa'i grogs ni/_de la byang chub sems dpa'i sde snod thob pa'i dmigs pa yongs su bsgom [#]pa la bsam gtan byed de/_
[\[3b.7\]]de ni de'i ye shes kyi pha rol tu phyin pa yin te/_des 'jig rten las 'das pa'i shes rab sgrub nus par 'gyur bas de'i phyir des ye shes kyi pha rol tu phyin pa ni shes rab kyi grogs su gyur pa yin par yongs su bstan to zhes bya bas bstan te/_de la [#]shes rab ni rang dang spyi'i mtshan nyid rab
[\[4a\]]
[\[4a.1\]]tu dbye ba'i rnam pa yin/_ye shes ni rgyu dang 'bras bu'i 'jug pa rab tu dbye ba'i rnam pa yin no/_/yang gcig tu na shes rab ni don dam pa'i bden pa 'dzin pa'i rnam pa yin/_ye shes ni kun rdzob kyi bden pa 'dzin pa'i rnam pa yin no/_/grogs la mkhas pa'i
[\[4a.2\]]tshig gi [#]don la sogs pa bshad zin to//_//de'i 'og tu 'byung ba la mkhas pa'i tshig gi don la sogs pa bshad par bya ste/_de ni pha rol tu phyin pa drug po dag snga ma snga ma las phyi ma phyi ma 'byung ba'i go rims la mkhas par bya'o/_/de'i phyir bcom ldan 'das ci'i slad du pha rol tu
[\[4a.3\]]phyin pa drug po de dag gi go rims de ltar bstan par bgyi lags zhes bya ba zhus so/_/de nas gang [#]du 'grub pa'i rten gyis [#]yin pa'i phyir te zhes bya ba ni go rims kyi [#]tshul rnam pa gsum ste/_snga ma la brten nas phyi ma 'byung ba dang /_snga ma dman pa yin la/_phyi ma dam pa yin pa dang /_snga
[\[4a.4\]]ma rags pa yin la/_phyi ma phra ba yin pa'i phyir te/_de'i phyir byang chub sems dpas [#]lus dang /_longs spyod la mi lta na tshul khrims yang dag par len par byed do zhes bya ba la sogs pa gsungs so/_/'byung ba la mkhas pa'i tshig gi don la sogs pa bshad zin to//_//
[\[4a.5\]]de'i 'og tu tha dad pa la rab tu dbye ba mkhas pa'i tshig gi don la sogs pa bshad par bya ste/_de'i phyir pha rol tu phyin pa drug po re re yang rnam pa gsum gsum du tha dad pa'i rab tu dbye ba la mkhas par bya'o/_/de'i phyir bcom ldan 'das pha rol tu phyin pa de dag rnam pa du mar [#]rab tu dbye ba
[\[4a.6\]]lags zhes bya ba zhus so/_/rnam pa gsum zhes bya ba ni [#]drug po re re la yang rnam pa gsum gsum du rab tu dbye'o/_/sbyin pa rnam pa gsum zhes bya ba la/_chos sbyin pa yang rnam pa gsum ste/_glegs bam sbyin pa dang /_gzhung bzhin 'chad pa dang /_mkhan por ston pa'o/_/zang
[\[4a.7\]]zing sbyin pa yang rnam pa gsum ste/_phyi'i zang zing gi sbyin pa dang /_nang gi zang zing gi sbyin pa dang /_phyi nang gnyis ka'i zang zing gi sbyin pa'o/_/mi 'jigs pa sbyin pa yang rnam pa gsum ste/_rkyen gyi sdug bsngal las [#]bskyab pa dang /_srog gi bar chad las [#]bskyab pa dang /_'khor
[\[4b\]]
[\[4b.1\]]ba'i rgyud las bskyab [#]pa'o/_/de la yon tan gyi mthu rnam pa gsum du 'gyur te/_chos sbyin pas ni 'jig rten las 'das par [#]'gyur/_zang zing sbyin pas ni longs spyod chen po 'thob [#]par 'gyur/_mi 'jigs pa sbyin pas ni tshe la bar chad med par 'gyur ro/_/tshul khrims rnam
[\[4b.2\]]pa gsum ni zhes bya ba la/_mi dge ba las ldog pa'i tshul khrims kyang rnam pa gsum ste/_lus mi dge ba las ldog [#]pa dang /_ngag mi dge ba las ldog [#]pa dang /_yid mi dge ba las ldog pa'o/_/dge ba la [#]'jug pa'i tshul khrims kyang rnam pa gsum ste/_dkon mchog
[\[4b.3\]]gsum la skyabs su rton par 'jug pa dang /_bsod nams la yid rton par 'jug pa dang /_chos kyi dbyings rtogs par 'jug pa'o/_/sems can gyi don la 'jug pa'i tshul khrims kyang rnam pa gsum ste/_yongs su ma smin pa smin par bya ba dang /_rnam par ma grol ba dgrol
[\[4b.4\]]ba dang /_yongs su mya ngan las ma 'das pa mya ngan las bzla ba'o/_/de la yang yon tan gyi mthu rnam pa gsum du 'gyur te/_mi dge ba las ldog pa'i tshul khrims kyis ni mtho ris su skye bar 'gyur/_dge ba la 'dzud [#]pa'i tshul khrims kyis ni byang chub kyi tshogs rdzogs par 'gyur/_
[\[4b.5\]]sems can gyi don la 'jug pa'i tshul khrims kyis ni bdag dang gzhan gyi don phun sum tshogs par 'gyur ro/_/bzod pa rnam pa gsum ni zhes bya ba la/_gnod pa la mi mjed pa'i bzod pa rnam pa gsum ste/_gshe yang phyir mi gshe bar bya ba dang /_brdeg kyang phyir[#] mi brdeg par
[\[4b.6\]]bya ba dang /_smad kyang phyir mi smad par [#]bya ba'o/_/sdug bsngal la ji mi [#]snyam pa'i bzod pa yang rnam pa gsum ste/_ma 'ongs pa'i dus kyi sems [#]can thams cad kyi don bya bas mi skyo ba'i bzod pa dang /_spyod lam dam pa la log par bsgrub pa'i sdug bsngal gyis spa mi bkong [#]ba'i
[\[4b.7\]]bzod pa dang /_'dod chags la sogs pa nyon mongs pa zhi zhing spong bar bzod pa'o/_/chos la nges par rtog pa'i bzod pa yang rnam pa gsum ste[#]/_stong pas mi skrag pa dang /_mtha' gnyis la mi chags pa dang /_dka' ba spyod pa la brtan [#]par bzod pa'o/_/de la yang yon tan
[\[5a\]]
[\[5a.1\]]gyi mthu rnam pa gsum du 'gyur te/_gnod pa byed pa la mi mjed pa'i bzod pas ni 'khor phun sum tshogs pa dang ldan par 'gyur/_sdug bsngal la ji mi snyam pa'i bzod pas ni ma rabs kyi sems spong bar 'gyur/_chos la nges par rtog pa'i bzod pas ni zag
[\[5a.2\]]pa med pa'i shes rab skye bar 'gyur ro/_/brtson 'grus rnam pa gsum ni zhes bya ba la/_go cha'i brtson 'grus kyang rnam pa gsum ste/_byams pa chen po'i go bgo ba dang /_snying rje chen po'i mthu brtan pa dang /_brtson 'grus chen po'i mthu brtan pa'o/_/dge ba la sbyor ba'i brtson
[\[5a.3\]]'grus kyang rnam pa gsum ste/_dad pa chen pos don la rton pa dang /_spyod pa chen pos dge ba la 'jug pa dang /_bsngo ba chen pos sems can la khyab pa'o/_/sems can gyi don la sbyor ba'i brtson 'grus kyang rnam pa gsum ste/_snyoms pa dang tshul khrims la khyad par med
[\[5a.4\]]par brtson pa dang /_bsdu [#]ba rnam pa bzhi'i thabs kyis chos kyi don la 'jog par brtson pa dang /_gnyen po mi 'gong ba'i shes rab kyis [#]thabs su brtson pa'o/_/de la yang yon tan gyi mthu rnam pa gsum du 'gyur te/_go cha'i brtson 'grus kyis ni bdud bzhi thul bar 'gyur/_dge ba
[\[5a.5\]]la sbyor ba'i brtson 'grus kyis ni sa bcu yongs su rdzogs par 'gyur/_sems can gyi [#]don la sbyor ba'i brtson 'grus kyis ni 'dren pa chen po'i thabs dang ldan par 'gyur ro/_/bsam gtan rnam pa gsum ni zhes bya ba la/_rnam par mi rtog cing zhi la rab tu zhi bas nyon mongs pa dang
[\[5a.6\]]sdug bsngal gyi gnyen po bde bar gnas pa'i bsam gtan yang rnam pa gsum ste/_sems chos la mi rtog pa dang /_chos sems la mi rtog [#]pa dang /_btang snyoms kyi sems gnyi gar mi rtog pa'o/_/yon tan mngon par sgrub pa'i bsam gtan yang rnam pa [#]gsum ste/_sku'i yon
[\[5a.7\]]tan mngon par sgrub pa dang /_ye shes kyi yon tan mngon par sgrub pa dang /_stobs la sogs pa'i yon tan mngon par sgrub pa'o/_/sems can gyi don mngon par sgrub pa'i yon tan yang rnam pa gsum ste/_bsngo ba'i ting nge 'dzin dang /_khyab pa'i ting nge 'dzin dang /_mi 'gyur ba'i
[\[5b\]]
[\[5b.1\]]ting nge 'dzin to/_/de la yang yon tan gyi mthu rnam pa gsum du 'gyur te[#]/_rnam par mi rtog [#]cing zhi ba rab tu zhi bas nyon mongs pa dang sdug bsngal gyi gnyen po bde bar gnas pa'i bsam gtan gyis ni rnam par mi rtog pa lhun gyis grub par 'gyur/_yon tan mngon par sgrub pa'i bsam
[\[5b.2\]]gtan gyis ni rgyu phun sum tshogs pa 'thob [#]par 'gyur/_sems can gyi don sgrub pa'i bsam gtan gyis ni snying rje chen pos sems can gyi don la sbyor bar 'gyur ro/_/shes rab rnam pa gsum ni zhes bya ba la/_kun rdzob kyi bden pas dmigs pa yang rnam pa gsum ste/_'dus
[\[5b.3\]]byas kyi mtshan nyid la mkhas pa dang /_'khor ba'i rgyud la mkhas pa dang /_'khor ba'i rgyud las ldog pa la mkhas pa'o/_/don dam pa'i bden pa la dmigs pa la yang rnam pa gsum ste/_stong pa nyid pas mi gnas pa dang /_mtshan ma med pas mi rtog pa dang /_smon pa
[\[5b.4\]]med pas mi chags pa'o/_/sems can gyi don la dmigs pa la rnam pa gsum ste/_/rang bzhin gyi [#]sdug bsngal la ting nge 'dzin gyis sbyor [#]ba dang /_'du byed kyi sdug bsngal la gnyen pos gcod pa dang /_the tshom gyi sdug bsngal la rgyas par 'grel pa'i shes rab 'o[#]/_/de la
[\[5b.5\]]yang yon tan gyi mthu rnam pa gsum du 'gyur te/_kun rdzob kyi bden pa la dmigs pa'i shes rab kyis ni [#]'khor ba la mi chags par 'gyur/_don dam pa'i bden pa la [#]dmigs pa'i shes rab kyis ni 'phags pa'i shes rab mngon par 'thob [#]par 'gyur/_sems can gyi don la
[\[5b.6\]]dmigs pa'i shes rab kyis ni sprul pa mngon par ston par 'gyur ro/_/tha dad pa'i rab tu dbye ba la mkhas pa'i tshig gi don la sogs pa bshad zin to//_//de'i 'og tu rdzogs pa la mkhas pa'i tshig gi don la sogs pa [#]bshad par bya ste/_de ni pha rol tu phyin pa de dag rgyu
[\[5b.7\]]rnam pa lnga dang /_rnam par dag pa bsdus pa dang /_so so bas rdzogs par 'gyur ba la mkhas par bya'o/_/de'i phyir/_bcom ldan 'das ci'i slad du pha rol tu phyin pa [#]de dag pha rol tu phyin pa rnams zhes bgyi lags zhes bya ba zhus so/_/lnga'i phyir te zhes bya bas ni rgyu de lngas pha rol
[\[6a\]]
[\[6a.1\]]tu phyin pa rdzogs par ston to/_/chags pa med pa [#]nyid ces bya ba la/_rdzogs pa lnga'i gnas su gyur pa chos rnams thams cad la chags pa med pa nyid dang /_de'i 'bras bu dang zang zing la sems 'brel pa med pa nyid dang /_nye ba'i nyon mongs pa rnam pa
[\[6a.2\]]thams cad rnam par spangs pa nyid dang /_kun brtags pa'i ngo bo nyid du ji lta ba nyid dang /_bla na med pa yang dag par rdzogs pa'i byang chub thob par smon lam 'debs pa nyid dang /_go rims bzhin du sbyar te/_de ltar na byang chub sems dpa' rnams kyi pha rol tu phyin pa yang yon tan
[\[6a.3\]]lngas yongs su zin pa de dag ni sbyin pa'i ngo bo nyid ces bya ba nas rnam par dag pa'i sbyin pa zhes bya ba dang /_shes rab kyi ngo bo nyid ces bya ba nas rnam par dag pa'i shes rab dag yin par rig par bya'o/_/pha rol tu phyin pa dang mi mthun pa'i phyogs dngos po gang lags zhes zhus pas ni/_
[\[6a.4\]]chags pa med pa nyid rgya cher ston te tshig gi don ni go sla'o/_/pha rol tu phyin pa de dag gi rnam par smin pa'i 'bras bu gang lags zhes zhus pas ni mi nyid rgya cher ston te/_de dag gi tshig gi don kyang go sla'o[#]/_/pha rol tu phyin pa de dag la kun nas nyon mongs pa can gyi chos dang 'dres pa
[\[6a.5\]]gang lags zhes zhus pas ni/_kha na ma tho ba nyid rgya cher ston te de dag gi tshig gi don kyang go sla'o/_/de las [#]gzhan pa'i pha rol tu phyin pa dag la de las gzhan pa'i pha rol tu phyin pa bsgom pa'i nyams pa zhes bya ba ni dper na sbyin pa ni sbyin la/_tshul khrims ni nyams pa lta bu'o/_/
[\[6a.6\]]thabs ma lags pa byung ba zhes zhus pas kha na ma tho ba nyid rgyu chen por ston te/_de dag gi tshig gi [#]don kyang go sla'o[#]/_/bcom ldan 'das pha rol tu phyin pa de [#]de dag gi rnam par dag pa du mchis lags zhes bya ba la sogs pas ni rnam par dag pa bsdus pa dang /_so so bas pha rol tu phyin pa
[\[6a.7\]]rdzogs par 'gyur ba la mkhas par bya ba'i don to/_/de la pha rol tu phyin pa thams cad kyi [#]rnam par dag pa bsdu ba ni/_rnam pa bdun gyis rig par bya ste zhes bya ba ni yon tan gyi dri ma bdun po 'dod pa dang /_lta ba dang /_yid kyis [#]dang /_nga rgyal dang /_rgyags pa dang /_bag la nyal
[\[6b\]]
[\[6b.1\]]dang /_ser sna dang bral bas rnam par dag pa ste/_dkyus kyi tshig bdun dang go rims bzhin du sbyar ro/_/rnam par dag pa so so tha dad pa de yang rnam pa bdun kho nar rig par bya ste zhes bya ba ni drug po re re la yang rnam pa bdun bdun du 'gyur ro/_/sbyin pa rnam par dag pa rnam pa bdun pa [#]
[\[6b.2\]]zhes bya ba ni rnam pa bdun 'og nas byung ba re re la yang rnam pa bcu bcur rig par bya'o/_/de las [#]sbyin par bya ba'i dngos po rnam par dag pa rnam pa bcu [#]ni/_mang po dang sna tshogs nyid kyis rgya chen po sbyin par byed pa dang /_mi mang mi nyung ba nyid kyis mtshungs par sbyin par byed pa dang /_'dod
[\[6b.3\]]pa'i dus nyid kyis dus su sbyin par byed pa dang /_kha dog la sogs pa phun sum tshogs pa nyid kyis gya nom par sbyin par byed pa dang /_mi gtsang ba'i dngos po dang ma 'dres pa nyid kyis gtsang bar sbyin par byed pa dang /_kha na ma tho ba med pa dang ldan pa nyid kyis rung ba sbyin par byed pa dang /_
[\[6b.4\]]slong [#]mo pa'i bsam pa nyid kyis [#]ci 'dod pa sbyin par byed pa dang /_brtson pa nyid kyis phan pa sbyin par byed pa dang /_slong [#]mo pa la ltos [#]pa nyid kyis cig car ram rim gyis sbyin par byed pa dang /_rgyun mi 'chad pa nyid kyis rtag tu sbyin par byed pa'o/_/tshul khrims rnam par dag pa rnam
[\[6b.5\]]pa bcu ni/_bsgrub [#]pa'i brtson 'grus kyis thob pa'i longs spyod rnams sbyin par byed pa dang /_rang gi zho shas bsgrub pa dag sbyin par byed pa dang /_rdul [#]zhing dri ma chags chags su bsgrub pa dag sbyin par byed pa dang /_chos rnams kyis chos bzhin thob pa dag sbyin par byed pa dang /_sdig pa
[\[6b.6\]]las log pa dag sbyin par byed pa dang /_dbang po thul bas sbyin par byed pa dang /_gus par byas te sbyin par byed pa dang /_rab tu btud de sbyin par byed pa dang /_rang gi lag nas sbyin par byed pa dang /_dang po rang gi tshal za'i 'khor rnams la legs par ri mo byas legs par mchod pa
[\[6b.7\]]byas nas/_de'i 'og tu slong [#]mo pa gzhan dag la sbyin par byed do/_/lta ba rnam par dag pa rnam pa bcu ni/_bdag ni sbyin par byed pa'o bdag gi sbyin pa'o snyam du rlom sems med pas sbyin par byed pa dang /_bdag nyid gzhan dang mi sgrub par sbyin par byed pa dang /_bdag nyid gzhan dag
[\[7a\]]
[\[7a.1\]]pas che ba'am mnyam pa 'am chung ngu [#]snyam du mi sems par sbyin par byed pa dang /_gzhan las lan mang du phan 'dogs pa la mi lta bar sbyin par byed pa dang /_phyi ma la srid pa khyad par can nam longs spyod khyad par can la mi lta bar sbyin par byed [#]pa dang /_sbyin pa'i
[\[7a.2\]]'bras bu med do snyam du mi lta bar sbyin par byed pa dang /_'bras bu tshul dang mi mthun pa dang /_'bras bu phyin ci log yin no snyam du mi lta bar sbyin par byed pa dang /_'tsho ba dang bcas pa ni dge ba'o snyam du mi lta bar sbyin par byed pa dang /_ngo mtshar dang bkra shis su mi lta bar sbyin par byed
[\[7a.3\]]pa dang /_grags pa dang sgra dang tshigs su bcad pa'i phyir ma yin par sbyin par byed pa'o/_/sems rnam par dag pa rnam pa bcu ni/_rang bzhin gyis [#]sems can thams cad la byams pa'i sems kyis sbyin par byed pa dang /_sbyin pa la rin po che'i sems kyis sbyin par byed pa dang /_
[\[7a.4\]]mdza' bshes dang dgra bo dang tha mal pa dag la snyoms pa'i sems kyis sbyin par byed pa dang /_ser sna'i dri ma dang gsog [#]'jog gi dri ma bsal ba'i sems kyis sbyin par byed pa dang /_slong [#]mo pa'i dus la bzod cing skyo ba med pa'i sems kyis sbyin par byed pa dang /_rnam par 'tshe ba
[\[7a.5\]]rnams la byams pa'i sems kyis sbyin par byed pa dang /_sdug bsngal ba rnams la snying rje'i sems kyis sbyin par byed pa dang [#]/_yon tan dang ldan pa rnams la dga' ba'i sems kyis sbyin par byed pa dang /_mdza' bshes rnams la btang snyoms kyi sems kyis sbyin par byed pa'o/_/ngag
[\[7a.6\]]rnam par dag pa rnam pa bcu ni/_sbyin pa'i snga rol nyid kyis sbyin no zhes skabs 'byed pa dang /_'ongs pa na tshur shog legs par 'ongs so zhes smra ba dang /_khro gnyer med cing bzhin gyi mdog gsal la 'dzum pa sngar gtong zhing tshig gi lam 'jam po [#]dag gis gtam 'dre bar byed
[\[7a.7\]]phebs par smra bar byed kun dga' bar byed pa dang /_slong [#]mo pa rnams kyi mjug thogs su sbyin par bya ba'i [#]zhes sbyin par bya ba'i dngos pos kun dga' bar byed pa dang /_nga ni khyod la sbyin par byed pa yin no zhes bya ba'i tshig kun rjod par byed pa dang /_da ni dus byed pa na khro bas kun nas
[\[7b\]]
[\[7b.1\]]bslang ba'i tshig rtsub mo rjod par mi byed pa dang /_slong mo pa la mngon sum dang lkog nas mi smod mi sgrogs pa dang /_sbyin par bya ba'i chos mi bdog na yang legs par shad [#]kyis sbyangs te gtong bar byed pa dang /_slong [#]mo pa la mngon sum du smon [#]par mi byed khyad du gsod par mi byed bsting [#]
[\[7b.2\]]bar mi byed co 'dri bar mi byed pa dang /_sma dbab pa nye bar sgrub par mi byed pa'o/_/shes pa rnam par dag pa rnam pa bcu ni/_sbyin pa la brten pa'i shes pa rnam par dag pa dang /_slong mo pa la brten pa'i shes pa rnam par dag pa dang /_sbyin par bya ba'i chos la brten pa'i shes pa rnam par
[\[7b.3\]]dag pa dang /_sbyin pa'i sbyor ba la brten pa'i shes pa rnam par dag pa dang /_sbyin pas sems can yongs su smin par bya ba la brten pa'i shes pa rnam par dag pa dang /_thabs la mkhas pa la brten pa'i shes pa rnam par dag pa dang /_'dod pa rnams kyi nyes dmigs la brten pa'i shes
[\[7b.4\]]pa rnam par dag pa dang /_dri ma bsal ba la brten pa'i shes pa rnam par dag pa dang /_sdig pa'i grogs po yongs su spangs pa [#]dang dge ba'i bshes gnyen yongs su bzung [#]ba la brten pa'i shes pa rnam par dag pa dang /_phyogs drug gi dgab pa nyid la [#]brten pa'i shes pa rnam par dag
[\[7b.5\]]pa'o/_/dri ma rnam par dag pa rnam pa bcu ni/_le lo'i dri ma dang bral ba'i sbyin pa sbyin [#]par byed pa dang /_chags pa'i dri ma dang bral ba'i sbyin pa sbyin par byed pa dang /_zhe sdang gi dri ma dang bral ba'i sbyin pa sbyin par byed pa dang /_gti mug gi dri ma dang bral ba'i sbyin pa sbyin par byed pa dang /_gegs
[\[7b.6\]]kyi dri ma dang bral ba'i sbyin pa sbyin par byed pa dang /_mi rigs pa'i dri ma dang bral ba'i sbyin pa sbyin [#]par byed pa dang /_ma rdzogs pa'i dri ma dang bral ba'i sbyin pa sbyin par byed pa dang /_rnam par ma dag pa'i dri ma dang bral ba'i sbyin pa sbyin par byed pa dang /_'chal ba'i shes rab kyi dri ma dang bral
[\[7b.7\]]ba'i sbyin pa sbyin par byed pa dang /_thabs ma yin pa'i dri ma dang bral ba'i phyir [#]sbyin pa sbyin par byed pa'o/_/de'i 'og tu tshul khrims rnam par dag pa rnam pa bdun la 'di lta ste/_byang chub sems dpa'i sdom pa bcas pa la bslab pa'i gzhi rnam pa thams cad la mkhas pa zhes bya bas ni byang
[\[8a\]]
[\[8a.1\]]chub sems dpa'i tshul khrims thams cad ces bya ba yin te/_de ni rnam pa gnyis te/_khyim pa'i phyogs su gtogs pa dang /_rab tu byung ba'i phyogs su gtogs pa'o/_/de yang ci rigs par rnam pa gsum ste[#]/_sdom pa'i tshul khrims dang /_dge
[\[8a.2\]]ba [#]chos sdud pa'i tshul khrims dang /_sems can gyi don bya ba'i tshul khrims so/_/tshul khrims rnam pa gsum po de dag kyang bya ba gsum ste/_sdom pa'i tshul khrims kyis ni sems gnas par byed la/_dge ba [#]chos sdud pa'i tshul khrims kyis ni bdag nyid kyis sangs rgyas kyi chos
[\[8a.3\]]yongs su smin par byed/_sems can gyi don bya ba'i tshul khrims kyis ni sems can yongs su smin par byed do/_/byang chub sems dpa'i bya ba thams cad 'di lta ste/_tshe 'di la bde bar gnas par bya ba'i phyir sems gnas pa dang /_lus dang sems dub pa med par sangs rgyas kyi
[\[8a.4\]]chos yongs su smin par bya ba dang /_sems can yongs su smin par bya ba de tsam du zad de/_tshul khrims kyang de dag tu [#]zad la/_tshul khrims kyi phan yon yang de dag tu zad de/_dus gsum gyi byang chub sems dpa' byang chub chen po 'dod pa thams cad kyang 'di la bslabs shing bla na med
[\[8a.5\]]pa'i byang chub mngon par sangs rgyas na tshul khrims thams cad ces kyang bya/_bslab pa'i gzhi rnam pa thams cad [#]ces kyang bya ste/_de la mkhas pa ni tshul khrims rnam par dag pa yin no/_/ltung ba las bslang ba la mkhas pa zhes bya ba ni/_rgyu gsum gyis [#]ltung ba las bslang ba la [#]
[\[8a.6\]]mkhas pa ste gsum gang zhe na/_'gyod pa lnga bskyed pa dang /_yan lag lngas bsdus pa'i bag yod pa dang /_rnam pa lngas 'gyod pa bsal ba'o/_/de la 'gyod pa lnga bskyed pa gang zhe na/_ltung ba gang yang rung ba zhig byung ba na/_bdag nyid la gzhi des tshul khrims dag gis smad
[\[8a.7\]]par 'gyur ro snyam nas 'gyod pa skyed par byed pa dang /_gzhan dang lha dag gis smad par 'gyur ro snyam nas 'gyod pa skyed par byed pa dang /_ston pa tshangs par [#]mtshungs par spyod pa mkhas pa rnams kyis smad par 'gyur ro snyam nas 'gyod pa skyed par byed pa dang /_phyogs dang phyogs
[\[8b\]]
[\[8b.1\]]mtshams rnams su sdig pa can gyi [#]bsngags pa'i grags pa dang /_sgra dang tshigs su bcad pa mngon par 'phel bar 'gyur ro snyam nas 'gyod pa skyed par byed pa dang /_bdag lus zhig nas ngan song dang ngan 'gro log par ltung ba rnams su skye bar gyur [#]na mi rung ngo snyam nas 'gyod pa skyed par
[\[8b.2\]]byed pa'o/_/yan lag lngas bsdus pa'i bag yod pa gang zhe na/_'das pa'i dus la brten nas ltung ba byung ba gang yin pa de yang chos bzhin du phyis byed pas sngon gyi mtha' dang ldan pa'i bag yod pa dang /_ma 'ongs pa'i dus la brten nas ltung ba byung [#]ba gang yin pa de yang chos bzhin du phyis
[\[8b.3\]]byed pas phyi ma'i mtha' dang ldan pa'i [#]bag yod pa dang /_da ltar byung ba'i dus la brten nas ltung ba byung [#]ba gang yin pa de yang chos bzhin du byed pas dbus kyi mtha' dang ldan pa'i bag yod pa dang /_ltung ba ma byung ba'i snga rol nas phyis ltung ba mi 'byung bar bya ba'i phyir ji lta [#]ji ltar spyod [#]cing
[\[8b.4\]]gnas na phyis ltung ba 'byung bar mi 'gyur ba de lta de ltar spyod [#]cing gnas pas dus snga nas bya ba'i bag yod pa dang /_'phral du yang phyi nas kyang ltung ba mi 'byung ba de ltar spyod cing gnas pas lhan cig spyod pa'i bag yod pa dang ldan pa'o/_/rnam pa lngas 'gyod pa bsal ba gang zhe na/_
[\[8b.5\]]bcom ldan 'das kyis gzhi dang bcas nges par 'byung ba dang bcas pa'i chos bstan pa dang ltung ba las ldang ba'i skabs yod do snyam nas 'gyod pa sel bar byed pa dang /_mi shes pa dang bag med pa dang nyon mongs pa mang ba dang ma gus pa'i dbang gis ltung ba 'byung ba'i shes pa nas ma
[\[8b.6\]]gus pa'i bar ni spangs shing shes pa nas gus pa'i bar de ni yang dag par skyes so snyam nas 'gyod pa sel bar byed pa dang /_yang ltung ba mi 'byung bar bya ba'i phyir bsam pa thag pa nas sems skyes so snyam nas 'gyod pa sel bar byed pa dang /_tshangs pa mtshungs par spyod pa mkhas pa
[\[8b.7\]]rnams kyi mdun du so sor bshags zin to snyam nas 'gyod pa sel bar byed pa dang /_bdag legs par gsungs pa'i chos 'dul ba la rab tu byung nas bslab pa dang mi 'gal zhing 'gyod pa med pa gang yin pa de ni bdag la dge ba dang legs pa yin te bcom ldan 'das kyis 'gyod pa'i [#]
[\[9a\]]
[\[9a.1\]]rgyun sgrib pa'i gnas lta bu rnam grangs du mar smad pa bar du gcod par byed pa gang yin pa des mang du gnas shing dang du len par byed la/_sel bar [#]mi byed pa gang yin pa de ni bdag la dge ba dang legs pa ma yin no snyam nas 'gyod pa sel bar byed pa ste/_rnam pa de dag
[\[9a.2\]]gis ltung ba las bslangs pa mkhas pa yang tshul khrims rnam par dag pa yin no/_/de la nges pa'i tshul khrims can zhes bya ba ni bslab pa'i gzhi mi 'bul ba'o/_/yang nges pa'i don ni chags pa med pa'i don te[#]/_tshul khrims 'chal ba dang ma 'dres pa'i phyir te/_des kyang tshul
[\[9a.3\]]khrims rnam par dag pa yin no/_/bstan pa'i tshul khrims can zhes bya ba ni bslab pa'i gzhi nyams par mi byed pa'o/_/yang srog gi phyir yang bslab pa'i gzhi mi gtong [#]ba ste/_des kyang tshul khrims rnam par dag pa yin no/_/rtag tu byed pa zhes bya ba ni bslab pa'i gzhi 'bul bar
[\[9a.4\]]mi byed pa'o/_/yang rtag tu byed pa ni lus kyis te/_des kyang tshul khrims rnam par dag pa yin no/_/rtag tu 'jug pa zhes bya ba ni/_bslab pa'i gzhi ral nas [#]yang phyis chos bzhin byed pa'o/_/yang rtag tu 'jug pa ni ngag gis te des kyang tshul khrims rnam par dag pa yin no/_/
[\[9a.5\]]bslab pa'i gzhi rnams par [#]dag par blangs te/_slob par byed pa zhes bya ba ni/_bslab pa'i gzhi mtha' dag rjes su bsrung ba'o/_/yang don dang tshig 'bru dang phyin ci ma log par yongs su 'dzin cing lhag chad med par slob pa ste/_des kyang tshul khrims rnam par dag pa yin no/_/de'i 'og
[\[9a.6\]]tu bzod pa rnam par dag pa rnam pa bdun la 'di lta ste/_thams cad la gnod pa nye bar gnas pa na bdag nyid kyi las kyi rnam par smin pa rton pas [#]mi 'khrugs pa zhes bya ba ni dang po sbyor ba'i gnas skabs na mi 'khrugs pa'o/_/lan bya ba'i phyir slar spyo ba dang /_gshe ba dang /_brdeg pa [#]dang /_
[\[9a.7\]]bsdigs pa dang /_mtshang 'dru [#]ba'i gnod pa dag gis sbyor bar mi byed pa zhes bya ba ni/_bar du dngos kyi gnas skabs [#]phyir gnod pa mi byed pa'o/_/khon gyi bsam pa mi 'dzin pa zhes bya ba ni/_tha mar mjug [#]gi gnas skabs na sems la mi 'dzin pa ste/_de ltar sbyor ba dang dngos gzhi dang /_mjug
[\[9b\]]
[\[9b.1\]]gi gnas skabs su bzod pa rnam pa de gsum ni rnam par dag pa'i bzod pa rnam pa bcu sngar [#]bstan pa'i dang po dang sbyar ro/_/shad kyis 'chags pa na yongs su nyon mongs par mi byed pa zhes bya ba ni/_sems can nyam [#]chung ba rnams kyis gnod pa byas pa bzod pa'o/_/shad kyis 'chags pa la
[\[9b.2\]]mi sdod pa zhes bya ba ni bdag nyid rje dpon du gyur pa bran g.yog gis gnod pa byas pa bzod pa'o/_/'jigs pa dang zang zing gi [#]sems kyis 'jigs par byed pa ma yin pa zhes bya ba ni/_sems can gdags [#]pas rigs dang /_rus ches dman [#]pa dag gis gnod pa mchog tu chen po byas pa bzod
[\[9b.3\]]pa ste/_de [#]gsum ni dka' ba'i bzod pa rnam pa gsum sngar bstan pa dang sbyar ro/_/phan gdags par bya ba la yal bar mi 'dor ba zhes bya ba ni bzod pa la phan yon du lta ba dang /_bdag nyid kyis kyang bzod pa dang /_gzhan la yang bzod pa yang dag par 'dzin du 'jug pa dang /_bzod
[\[9b.4\]]pa'i bsngags pa yang brjod pa dang /_gang zag bzod pa can mthong na yid dga' ba ste/_skyes bu dam pa'i bzod pa rnam pa lnga sngar bstan pa dang sbyar ro/_/de'i 'og tu brtson 'grus rnam par dag pa rnam pa bdun la 'di lta ste/_brtson 'grus kyi mnyam pa nyid rab tu shes pa zhes bya ba ni
[\[9b.5\]]snyoms pa'i brtson 'grus ha cang yang mi zhum ha cang yang snyun [#]mi ngas par brtson 'grus rtsom zhing sbyor ba snyoms par byed de/_brtsam par bya ba thams cad la snyoms shing gus par byed pa ste/_rnam par dag pa'i brtson 'grus kyi skabs su snyoms pa zhes sngar bstan pa dang sbyar ro/_/brtson
[\[9b.6\]]'grus brtsams pa des bdag la mi stod [#]cing gzhan la mi smod pa zhes bya ba ni/_rgyun du byed pa'i phyir rtag pa'i brtson 'grus rtsom zhing sbyor ba snyoms par byed de/[ #]mthu dang ldan pa zhes bya ba ni lhun sbyor ba'i phyir gus pa'i brtson 'grus so/_/brtson 'grus dang ldan pa zhes bya ba ni sngon gyi rgyu'i
[\[9b.7\]]stobs kyis bskyed pa'i phyir rgyu mthun pa'i brtson 'grus so/_/spro ba dang ldan pa zhes bya ba ni so sor brtags nas dge ba'i phyogs la sbyor ba'i phyir sbyor ba las byung ba'i brtson 'grus so/_/brtul ba brtan [#]pa zhes bya ba ni sdug bsngal gyi [#]gnod pa thams cad kyis mi 'khrugs shing gzhan du sgyur [#]
[\[10a\]]
[\[10a.1\]]du med pa'i phyir mi 'khrugs pa'i brtson 'grus so/_/dge ba'i chos rnams la brtson pa zhes bya ba ni sbyor ba [#]dag pas dag pa ste/_bsam gtan dang po'i dngos gzhi la sbyor ba'i thabs sam rgyu'am mtshan mar gyur pa mi lcogs pa med pa ni mtshan ma zhes bya ste/_de
[\[10a.2\]]legs par rtogs [#]pa la brten nas dngos gzhi'i thabs rnam par dag pas byang chub sems dpa' rnams kyi zhi gnas dang lhag mthong dang btang snyoms yongs su dag pa'i ting nge 'dzin la bsam gtan byed pa'o/_/yongs su rdzogs pa'i ting nge 'dzin la bsam gtan pa zhes bya ba ni dngos gzhi
[\[10a.3\]]thob pas dag pa ste/_bsam gtan dang po'i dngos gzhi thob pa na rtog pa dang bcas shing dpyod pa dang bcas pa'i ting nge 'dzin dang /_rtog pa med la dpyod pa tsam gyi ting nge 'dzin bsgrubs te gnas pa ni yongs su rdzogs pa'i ting nge 'dzin ces bya ste/_de la brten nas dngos gzhi thob pa rnam par
[\[10a.4\]]dag pas byang chub sems dpa' rnams kyi zhi gnas dang lhag mthong dang btang snyoms yongs su dag pa'i ting nge 'dzin la bsam gtan byed pa'o/_/gnyi ga'i cha'i ting nge 'dzin la bsam gtan pa zhes bya ba ni/_dngos gzhi la khyad par gong ma rnam par dag pas rnam par dag pa ste/_bsam
[\[10a.5\]]gtan dang po'i dngos gzhi dang /_bsam gtan gnyis pa'i nyer bsdogs gnyi ga thob pa nas bzung [#]ste/_ci yang med pa'i skye mched kyi dngos gzhi dang /_srid pa'i rtse mo de nyer bsdogs gnyi ga [#]thob pa'i bar gyi dngos gzhi gcig dang /_gnyis thob ste/_rtog pa yang med dpyod pa yang
[\[10a.6\]]med pa'i ting nge 'dzin bsgrubs te gnas pas [#]na snang ba yang yang [#]dag par shes la/_gzugs rnams kyang mthong ba ni gnyi ga'i cha'i ting nge 'dzin zhes bya ste/_de la brten nas dbang gi thabs rnam par dag pas byang chub sems dpa' rnams kyi zhi gnas dang /_lhag mthong dang btang snyoms
[\[10a.7\]]yongs su dag pa'i ting nge 'dzin la bsam gtan byed pa'o/_/shugs kyis [#]'byung ba'i ting nge 'dzin la bsam gtan pa zhes bya ba ni 'jug pa dang /_gnas pa dang /_ldang ba dang [#]dbang ba rnam par dag pas rnam par dag pa ste/_srid pa'i rtse mo man chad kyi nyer bsdogs dang /_dngos gzhi thams
[\[10b\]]
[\[10b.1\]]cad thob pa na snyoms par 'jug pa dang /_gnas pa dang /_ldang ba la btsal [#]mi dgos par rang gi ngang gis 'grub pa ni shugs kyis 'byung ba'i ting nge 'dzin ces bya ste/_de la brten nas gnas pa la dbang ba rnam par dag pas byang chub sems dpa' rnams kyi zhi gnas dang lhag mthong btang snyoms
[\[10b.2\]]yongs su dag pa'i ting nge 'dzin la bsam gtan byed pa'o/_/mi gnas pa'i ting nge 'dzin la bsam gtan pa zhes bya ba ni/_bsam gtan bzlog nas yang snyoms par 'jug pa la dbang ba rnam par dag pas rnam par dag pa ste/_bsam gtan dang rnam par thar pa dang [#]ting nge 'dzin dang /_snyoms
[\[10b.3\]]par 'jug pa thams cad thob pa na de dag la ro myong [#]ba med cing lugs dang lugs ma yin pa dang /_thod rgal dang /_yan lag bsdu ba dang /_dmigs pa bsdu ba dang /_yan lag zung [#]du bya ba dang /_dmigs pa zung du bya ba dang /_yan lag dang dmigs pa zung du bya ba'i dbang po thob pa ni mi gnas
[\[10b.4\]]pa'i ting nge 'dzin zhes bya ste/_de la brten nas mngon par shes pa sgrub pa la dbang ba [#]rnam par dag pas byang chub sems dpa' rnams kyi zhi gnas dang lhag mthong dang btang snyoms yongs su dag pa la bsam gtan byed pa'o/_/shin tu sbyang ba byas pa'i ting nge 'dzin la bsam gtan pa zhes bya
[\[10b.5\]]ba ni/_mngon par shes pas rnam par 'phrul pa la dbang [#]rnam par dag pas rnam par dag pa ste/_bsam gtan dang /_rnam par thar pa dang /_ting nge 'dzin dang /_snyoms par 'jug pa de dag thams cad thob pa na mngon par shes pa dang /_rnam par thar pa'i sgo shes pa dang /_so so yang dag
[\[10b.6\]]par rig pa'i shes pa dang /_nyon mongs pa med pa'i shes pa dang /_smon nas shes pa la sogs pa dbang thob pa ni shin tu sbyang ba byas pa'i ting nge 'dzin zhes bya ste/_de la brten nas sems can yongs su smin par bya ba la dbang ba rnam par dag pas byang chub sems dpa' rnams kyi zhi gnas dang /_
[\[10b.7\]]lhag mthong dang /_btang snyoms yongs su dag pa'i ting nge 'dzin la bsam gtan byed pa'o/_/byang chub sems dpa'i sde snod kyi dmigs pa yongs su bsgoms pa dpag tu med pa'i ting nge 'dzin la bsam gtan pa zhes bya ba ni/_lta bar gyur pa thams cad dang bral ba rnam par dag pa dang /_nyon
[\[11a\]]
[\[11a.1\]]mongs pa dang shes bya'i sgrib pa spong ba rnam par dag pas rnam par dag pa ste/_bsam gtan dang /_rnam par thar pa dang /_ting nge 'dzin dang /_snyoms par 'jug pa de dag thob pa na/_byang chub sems dpa'i sde snod thob pa dang /_bsam pa sngon du 'gro ba'i
[\[11a.2\]]dmigs pa la brten te[#]/_byang chub sems dpa'i ting nge 'dzin gyi yon tan sgrub pa'i bsam gtan stobs bcu'i rigs kyis bsdus pa'i ting nge 'dzin rnam pa sna tshogs bsam gyis mi khyab cing /_tshad med pa sgrub par byed pa dang /_ting nge 'dzin gang dag nyan thos dang rang sangs rgyas rnams kyis ming yang
[\[11a.3\]]mi shes na/_snyoms par 'jug par lta ga la 'gyur ba dang /_rnam par thar pa dang /_zil gyis non pa'i skye mched dang /_zad par gyi skye mched dang /_so so yang dag par rig pa dang /_nyon mongs pa med pa dang /_smon nas shes pa la sogs pa'i yon tan nyan thos dang /_thun mong ba
[\[11a.4\]]rnams mngon par sgrub par byed pa'i ting nge 'dzin dpag tu med pa la dbang thob pa ni byang chub sems dpa'i sde snod dmigs pa yongs su bsgoms pa dpag tu med pa'i ting nge 'dzin zhes bya ste/_de la brten nas mu stegs can tshar gcad [#]pa la dbang ba rnam par dag pa dang /_'brel pa bla na
[\[11a.5\]]med pa rnam par dag pas byang chub sems dpa' [#]rnams kyi zhi gnas dang lhag mthong dang btang snyoms yongs su dag pa'i ting nge 'dzin la bsam gtan byed pa ste/_de dag ni rnam par dag pa'i bsam gtan sngar bstan pa dang ci rigs par sbyar ro/_/de'i 'og tu shes rab rnam par dag pa rnam
[\[11a.6\]]pa bdun la 'di lta ste/_de'i shes rab de sgro 'dogs pa'i mtha' dang skur pa 'debs pa'i mtha' rnam par spangs te dbu ma'i lam gyis nges par 'byung ba zhes bya ba ni rang gi don thob par bya ba'i thabs kyis lam yang dag par ston pa'i shes rab ste/_legs par zin pa ma yin pa'i mtha' rnam
[\[11a.7\]]par spangs pas rnam par dag pa yin no/_/shes rab des stong pa nyid dang /_smon pa med pa dang /_mtshan ma med pa rnam par thar pa'i sgo gsum po dag la rnam par thar pa'i don kyang yang dag pa ji lta ba bzhin du rab tu shes pa zhes bya ba ni rnam par thar pa'i don yang dag par ston pa'i shes rab ste/_rnam
[\[11b\]]
[\[11b.1\]]par grol bas rnam par dag pa yin no/_/rnam par thar pa'i sgo gsum gyi tshig gi don ni sngar gleng gzhi'i skabs su bstan pa bzhin [#]no/_/kun brtags pa dang /_gzhan gyi dbang dang /_yongs su grub pa'i ngo bo nyid kyi [#]don kyang yang dag pa ji lta ba bzhin du rab tu shes pa zhes bya ba ni ngo bo nyid kyi
[\[11b.2\]]don yang dag par ston pa'i shes rab ste/_kun nas nyon mongs pa'i chos shes na [#]rnam par byang ba'i ngo bo nyid kyi chos thob pas rnam par dag pa yin no/_/ngo bo nyid gsum gyi tshig gi don ni sngar 'phags pa yon tan 'byung gnas kyi le'ur bstan pa bzhin no/_/mtshan nyid dang skye ba dang don dam pa
[\[11b.3\]]ngo bo nyid med pa gsum po dag la ngo bo nyid med pa'i don kyang yang dag pa ji lta ba bzhin du rab tu shes pa zhes bya ba ni/_ngo bo nyid med pa'i don yang dag par ston pa'i shes rab ste/_ngo bo nyid med pa'i don rab tu shes na rab tu nyams par mi 'gyur bas rnam par dag pa yin no/_/ngo bo nyid med pa nyid
[\[11b.4\]]rnam pa gsum gyi tshig gi don ni sngar 'phags pa don dam yang dag 'phags kyi le'ur bstan pa yin [#]no/_/rig pa'i gnas lnga po dag la kun rdzob kyi bden pa'i don kyang yang dag pa ji lta ba bzhin du rab tu shes pa zhes bya ba ni/_kun rdzob kyi bden pa yang dag par ston pa'i shes rab ste/_kun
[\[11b.5\]]rdzob kyi bden pa shes na don dam pa'i bden pa la 'jug par 'gyur bas rnam par dag pa yin no/_/rig pa'i gnas lnga'i tshig gi don ni sngar legs par shin tu bslab pa la mkhas pa'i skabs su bstan pa yin no/_/de bzhin nyid rnam pa bdun gyis [#]don dam pa'i bden pa'i don kyang yang dag
[\[11b.6\]]pa ji lta ba bzhin du rab tu shes pa zhes bya ba ni/_don dam pa'i bden pa yang dag par ston pa'i shes rab ste/_don dam pa'i bden pa shes na yongs su grub [#]pa'i mngon par rtogs pas rnam par dag pa yin no/_/de bzhin nyid rnam pa bdun gyi tshig gi don ni sngar 'phags pa byams pa'i le'ur bstan
[\[11b.7\]]pa bzhin no/_/rnam par mi rtog cing spros pa med pa la tshul gcig tu de la mang du gnas pa dang 'dres pa tshad med pa'i chos la dmigs pa'i lhag mthong gi chos kyi rjes su mthun [#]pa'i chos sgrub pa yang dag par sgrub par byed pa zhes bya ba ni zhi gnas dang lhag mthong yang dag par ston pa'i shes rab
[\[12a\]]
[\[12a.1\]]ste/_tshigs su bcad pa dang po ni shes bya'i sgrib pa rnam par dag pa'i ye shes kyi spyod yul gyi de kho na la dmigs pa'i zhi gnas yang dag par ston pa'i shes rab bo/_/'og ma shos ni de bzhin gshegs pa rnams kyis chos bstan pa tshad med pa rnams dang /_chos
[\[12a.2\]]kyi tshig dang /_yi ge tshad med pa rnams dang /_gong nas gong du shes rab dang spobs pa tshad med pa rnams gcig tu bzlums te yid la byed pa'i lhag mthong gi chos kyi rjes su mthun pa'i chos sgrub par byed pa'i shes rab yin te de gnyis kyi gnas gyur pa 'thob par byed pas rnam par dag
[\[12a.3\]]pa yin no/_/rdzogs pa mkhas pa'i tshig gi don la sogs pa bshad zin to//_//de'i 'og tu gdags pa bsdu ba la mkhas pa'i tshig gi don la sogs pa bshad par bya ste/_gdags pa bsdu ba la mkhas pa zhes bya ba ni chags pa med pa nyid la sogs pa yon tan lngas pha rol
[\[12a.4\]]tu phyin pa yongs su rdzogs par gdags pa de dag so so'i las gang yin pa bsdu ba la mkhas par bya ba'i don 'dir bstan pa'o/_/de'i phyir de bstan pa'i dbang du mdzad nas/_bcom ldan 'das rnam pa lnga po de dag gis so so'i las gang lags zhes bya ba zhus so/_/de dag gi [#]las kyang rnam
[\[12a.5\]]pa lngar rig par bya ste zhes bya ba ni/_lnga po re re'i las kyang re rer bsdu ba'o/_/chags pa med pa nyid kyis ni zhes bya ba la sogs pas ni pha rol tu phyin pa'i gags [#]su gyur pa'i chos rnam pa thams cad la chags pa med pa [#]nyid kyis tshe 'di la pha rol tu phyin pa la bag yod do zhes bstan to/_/
[\[12a.6\]]mi lta ba nyid kyis ni zhes bya ba la sogs pa ni de'i 'bras bu dang zang zing la sems 'brel pa med pa nyid kyis phyi ma la pha rol tu phyin pa la [#]bag yod pa'i rgyu yongs su 'dzin par byed do zhes bstan to/_/kha na ma tho ba med pa nyid kyis ni zhes bya ba la sogs pa ni nye ba'i nyon mongs pa rnam pa thams cad
[\[12a.7\]]rnam par spangs pa nyid kyis pha rol tu phyin pa phun sum tshogs pa sgom par byed do zhes bstan to/_/rnam par mi rtog pa nyid kyis ni zhes bya ba la sogs pas ni kun brtags pa'i ngo bo nyid du mi lta ba nyid kyis myur du pha rol tu phyin pa yongs su rdzogs par byed do zhes bstan to/_/yongs su bsngo ba
[\[12b\]]
[\[12b.1\]]nyid kyis ni zhes bya ba la sogs pa ni bla na med pa yang dag par rdzogs pa'i byang chub thob par smon lam 'debs pa nyid kyis rnam par smin pa'i 'bras bu yang zhar la 'grub la pha rol tu phyin pa mi zad pa nyid kyang thob par byed do zhes bstan to/_/gdags pa bsdu ba la mkhas pa'i tshig
[\[12b.2\]]gi don la sogs pa bshad zin to//_//de'i 'og tu yon tan gyi khyad par la mkhas pa'i tshig gi don la sogs pa bshad par bya ste/_yon tan gyi khyad par la mkhas pa zhes bya ba ni pha rol tu phyin pa'i yon tan rnam pa gnyis te/_phul du byung [#]ba dang /_rnam par dag pa'o/_/
[\[12b.3\]]de la phul du byung ba ni rgyu rnam pa gnyis kyis te/_rgya che ba dang /_kun nas nyon mongs pa can ma yin pas so/_/rnam par dag pa ni rgyu gsum gyis te[#]/_sbyangs pa nyid dang /_mi g.yo ba nyid dang /_shin tu rnam par dag pa nyid kyis te/_de la mkhas par bya ba'i phyir 'dir bstan pa'o/_/
[\[12b.4\]]de la rgya che bas phul du byung ba bstan pa'i dbang du mdzad nas/_bcom ldan 'das pha rol tu phyin pa de dag gi rgya che ba nyid gang lags zhes bya ba zhus so/_/de la rgya che ba ni sems can la dbye ba med pa dang /_dngos po la dbye ba med pa dang /_dus la dbye ba med pa ste/_sems can
[\[12b.5\]]la dbye ba med pa ni byang chub sems dpa' sems can thams cad la brten cing brtsams nas sbyin pa la sogs pa dge ba'i rtsa ba de dag kun du spyod par byed kyi bdag 'ba' zhig kho na'i phyir ma yin no/_/dngos po la dbye ba med pa ni sbyin pa la sogs pa dge ba'i rtsa ba de dag thams cad
[\[12b.6\]]dang /_rnam pa thams cad yang dag par blangs te kun du spyod pa'o/_/dus la dbye ba med pa ni tshe 'di la mtshan mo dang nyin mo rgyun mi 'chad par sbyor ba mi gtong zhing brtson pa mi 'dor ba dang /_rgyu de nyid kyis tshe rabs thams cad du dge ba'i rtsa ba de dag kun du spyod par byed pa'o/_/de'i phyir
[\[12b.7\]]chags pa med pa nyid dang /_mi lta ba nyid dang /_yongs su bsngo ba [#]nyid gang yin pa'o zhes bya ba gsungs te/_chags pa med pa la sogs pa gsum po re re yang sems can la dbye ba med pa la sogs pa gsum gsum gyis rgya che ba'i phyir ro/_/kun nas nyon mongs pa can ma yin
[\[13a\]]
[\[13a.1\]]pas phul du byung ba bstan pa'i dbang du mdzad nas/_kun nas nyon mongs pa ma mchis pa nyid gang lags zhes bya ba zhus so/_/kun nas nyon mongs pa can ma yin pa ni mchog tu dga' ba dang /_mi mthun pa med pa dang /_gus pa dang /_mi brten pa dang [#]/_
[\[13a.2\]]mchog tu dga' ba [#]ste/_byang chub sems dpa' sems dga' ba dang /_sdug bsngal ba med pa dang /_yid mi bde ba med pas dge ba'i rtsa ba de dag la rten par byed cing gzhi des 'gyod par yang mi byed pa'o/_/mi mthun pa med pa ni gzhan la gnod pa med pa dang /_lta bar gyur pa rnams
[\[13a.3\]]la mngon par zhen pa med par dge ba'i rtsa ba de dag kun du spyod pa'o/_/gus pa ni gus pa dang snying thag pa nas de dag nyid la yon tan dang snying por lta ba shin tu nges pa dang /_gzhan gyi dring mi 'jog pa dang /_gzhan gyis mi bkri bar dge ba'i rtsa ba de dag yang dag par blangs te kun du spyod
[\[13a.4\]]pa'o/_/mi brten pa ni dge ba'i rtsa ba de dag gi rnam par smin pa 'khor los sgyur ba nyid dam/_brgya byin nyid dam/_bdud nyid dam/_tshangs pa nyid du re ba med pa dang /_gzhan las lan du phan 'dogs pa dang /_rnyed pa dang bkur sti dang /_tshigs su bcad pa la brten pa med pa'o/_/
[\[13a.5\]]de'i phyir kha na ma tho ba med pa nyid dang /_rnam par mi rtog pa gang yin pa'o zhes [#]gsungs te/_kha na ma tho ba med pa nyid la sogs pa gnyis po re re yang mchog tu dga' ba la sogs pa bzhi bzhis kun nas nyon mongs pa can ma yin pa'i phyir ro/_/de ltar rgya che ba dang /_kun nas nyon mongs pa
[\[13a.6\]]can ma yin pa'i phyir pha rol tu phyin pa phul du byung ba dang /_bla na med pa dang /_thun mong [#]ma yin par rig par bya'o/_/sbyangs pa nyid kyis rnam par dag pa bstan pa'i dbang du mdzad nas/_sbyangs pa nyid gang lags zhes bya ba zhus so/_/sbyangs pa nyid ces bya ba ni bsam pa dag pa'i sa la zhugs
[\[13a.7\]]pa'i dge ba'i rtsa ba so sor brtag cing [#]byed pa rang bzhin gyis brling pa dang /_gsal ba dang /_'bras bu che ba dang /_phan yon che ba ste/_de'i phyir so sor brtag cing bya ba nyid gang yin pa'o zhes bya ba gsungs so/_/mi g.yo ba nyid kyi rnam par dag pa bstan pa'i dbang du mdzad nas/_mi g.yo
[\[13b\]]
[\[13b.1\]]ba nyid gang lags zhes bya ba zhus so/_/mi g.yo ba zhes bya ba ni bsam pa'i sa la zhugs pa'i dge ba'i rtsa ba ji ltar thob pa rnams dang /_ji ltar bsags pa de dag las phyir mi ldog pa dang /_yongs su mi nyams pa dang /_khyad par du 'gro ba ste/_de'i phyir sar chud pa rnams kyi
[\[13b.2\]]yongs su mi nyams pa'i chos nyid gang yin pa'o zhes bya ba gsungs so/_/shin tu rnam par dag pa nyid kyis rnam par dag pa bstan pa'i dbang du mdzad nas/_shin tu rnam par dag pa nyid gang lags zhes bya ba zhus so/_/shin tu rnam par dag pa zhes bya ba ni nges pa dang mthar thug par
[\[13b.3\]]gyur pa'i dge ba'i rtsa ba byang chub sems dpa'i sa la de dag las ches yongs su dag pa gang [#]na med pa dang /_sangs rgyas kyi sar gtogs pa'i dge ba'i rtsa ba ste/_de'i phyir sa bcu par gtogs pa nyid dang /_sangs rgyas kyi sar gtogs pa nyid gang yin pa'o zhes bya ba gsungs te/_
[\[13b.4\]]de ltar sbyangs pa nyid dang /_mi g.yo ba nyid dang /_shin tu rnam par dag pa nyid yin pa'i phyir pha rol tu phyin pa rnam par dag par rig par bya'o/_/yon tan gyi khyad par [#]la mkhas pa'i tshig gi don la sogs pa bshad zin to//_//de'i 'og tu rgyun mi 'chad pa la mkhas pa'i tshig
[\[13b.5\]]gi don la sogs pa bshad par bya ste/_rgyun rgyun mi 'chad pa la mkhas pa zhes bya ba ni pha rol tu phyin pa'i rnam par smin pa'i 'bras bu 'dod pa zad mi shes pa yang rtag tu ldan la pha rol tu phyin pa zad mi shes pa dang yang rtag tu ldan te/_rnam par smin pa dang sbyor ba'i rgyun rgyun mi 'chad pa la
[\[13b.6\]]mkhas par bya ba'i don 'dir bstan pa'o/_/de'i phyir de bstan pa'i dbang du mdzad nas/_bcom ldan 'das ci'i slad du byang chub sems dpa' rtag tu pha rol tu phyin pa'i rnam par smin pa'i 'bras bu 'dod pas ma 'tshal ba dang /_pha rol tu phyin pas ma 'tshal ba dang ldan pa lags zhes zhus
[\[13b.7\]]pas so/_/gcig la gcig brten nas 'grub pa bsgom pa nyid kyi [#]phyir ro zhes bya ba ni/_sngon pha rol tu phyin pa [#]spyad pa la brten nas/_rnam par smin pa'i 'bras bu zad mi shes pa dang ldan pas de la brten nas kyang pha rol tu phyin pa'i sbyor ba rgyun mi gcod pas de lta bu'i brgyud pa'i tshul gyis
[\[14a\]]
[\[14a.1\]]rnam par smin pa dang /_sbyor ba'i rgyun rgyun mi 'chad par 'gyur ba yin no/_/rgyun rgyun mi 'chad pa la mkhas pa'i tshig gi don la sogs pa bshad zin to//_//[#]de'i 'og tu rgyu nyid la mkhas [#]pa'i thabs la mkhas pa'i tshig gi don la sogs pa bshad par bya ste/_
[\[14a.2\]]rgyu nyid la gnas pa'i thabs la mkhas pa zhes bya ba ni pha rol tu phyin pa'i rnam par smin pa'i 'bras bu'i rgyu'i pha rol tu phyin pa rnams la dad pas gnas par bya ba ltar pha rol tu phyin pa'i rnam par smin pa'i 'bras bu 'dod pa la dad pas gnas par bya ba ma yin pa la mkhas par bya ba'i don 'dir
[\[14a.3\]]bstan pa'o/_/de'i phyir de bstan pa'i dbang du mdzad nas/_bcom ldan 'das ci'i slad du byang chub sems dpa' rnams pha rol tu phyin pa rnams la ji lta ba de ltar pha rol tu phyin pa'i rnam par smin pa'i 'bras bu 'dod pa la dad pas gnas pa ma lags zhes bya ba zhus so/_/rgyu lnga'i phyir te zhes
[\[14a.4\]]bya ba ni rgyu'o/_/gnas 'byung ba lnga'i phyir na pha rol tu phyin pa rnams la dad pas gnas pa ltar pha rol tu phyin pa'i rnam par smin pa'i 'bras bu 'dod pa la dad pas gnas par bya ba ma yin te/_de nyid rgyu nyid la gnas par bya ba'i thabs la mkhas pa yin par ston to/_/pha rol tu phyin pa rnams
[\[14a.5\]]ni ches lhag par bde ba dang /_yid bde ba'i rgyu yin pa'i phyir zhes bya ba ni/_rnam par smin pa'i 'bras bu la gnas pa ni/_gal te na skyo ba dang yid 'byung ba'i rgyu yang yin gyi/_pha rol tu phyin pa la dad pas gnas pa [#]ni de ltar ma yin pa'i phyir ro/_/bdag dang gzhan la phan 'dogs
[\[14a.6\]]pa'i rgyu yin pa'i phyir zhes bya ba ni/_rnam par smin pa'i 'bras bu la gnas pa ni bdag la phan pa tsam du zad kyi/_pha rol tu phyin pa la dad pas gnas pa ni bdag nyid kyi sangs rgyas kyi chos yongs su smin pa dang /_sems can yongs su smin pa'i rgyu yin pa'i phyir ro/_/phyi ma la de'i rnam par
[\[14a.7\]]smin pa'i 'bras bu 'dod pa'i rgyu yin pa'i phyir zhes bya ba ni/_rnam par smin pa'i 'bras bu la gnas pa ni gzhan la phan pa yang ma yin/_tshe phyi ma la phan pa yang ma yin gyi/_pha rol tu phyin pa la dad pas gnas pa ni gzhan la phan pa dang /_tshe phyi ma la phan pa'i rgyu yin pa'i phyir ro/_/kun
[\[14b\]]
[\[14b.1\]]nas nyon mongs pa med pa'i gzhi yin pa'i phyir zhes bya ba ni rnam par smin pa'i 'bras bu la gnas pa ni gal te kha na ma tho ba dang bcas pas kun nas nyon mongs pa'i gzhir yang 'gyur gyi/_pha rol tu phyin pa la dad pas ni de ltar ma yin pa'i phyir ro/_/mi mthun pa'i chos nyid yin pa'i
[\[14b.2\]]phyir ro zhes bya ba ni rnam par smin pa'i 'bras bu la gnas pa ni zad pa'i chos can gyi pha rol tu phyin pa la dad pas gnas pa ni bla na med pa'i byang chub kyi rgyu yin pas zad mi shes pa'i phyir ro/_/rgyu nyid la gnas pa'i phyir thabs la mkhas pa'i tshig gi don la sogs pa bshad zin to//_//
[\[14b.3\]]de'i 'og tu bya ba sgrub [#]pa la mkhas pa'i tshig gi don la sogs pa bshad par bya ste/_bya ba sgrub [#]pa la mkhas pa zhes bya ba ni/_pha rol tu phyin pa drug po so so'i chos kyi mthu la mkhas par bya ba'i don 'dir bstan pa'o/_/de'i phyir de bstan pa'i dbang du mdzad nas/_bcom ldan 'das
[\[14b.4\]]pha rol tu phyin pa de dag gi so so'i mthu gang lags zhes bya ba zhus so/_/de dag gi so so'i mthu ni rnam pa bzhir rig par bya ste zhes bya ba ni mi mthun pa'i phyogs spong ba dang /_tshogs yongs su smin par byed pa dang /_bdag dang gzhan la phan 'dogs par byed pa dang /_phyi ma la 'bras bu
[\[14b.5\]]'byin par byed pa'o/_/de la mi mthun pa'i phyogs spong ba ni pha rol tu phyin pa bsgom pa na mi mthun pa'i phyogs ser sna dang /_'chal ba'i tshul khrims dang /_sems 'khrugs [#]pa dang /_le lo dang /_rnam par g.yeng ba dang /_lta ba'i rnam pa rab tu spong ba zhes bya ba bstan to/_/tshogs
[\[14b.6\]]yongs su smin par byed pa ni/_bla na med pa yang dag par rdzogs pa'i byang chub kyi tshogs su 'gyur ba zhes bya bas bstan to/_/bdag dang gzhan la phan 'dogs pa ni/_tshe 'di la bdag dang sems can rnams la phan 'dogs par 'gyur ba zhes bya bas bstan to/_/phyi ma la 'bras bu
[\[14b.7\]]'byin par byed pa ni phyi ma la rnam par smin pa'i 'bras bu 'dod pa rgya chen po zad mi shes pa 'thob[#] par 'gyur ba'o zhes bya bas bstan te/_rnam pa bzhi po de dag so so'i rab tu dbye ba ni sngar 'phags pa byams pa'i le'u chos kyi mthu bstan pa'i skabs su rgya cher bstan pa bzhin no/_/bya ba sgrub [#]
[\[15a\]]
[\[15a.1\]]pa'i tshig gi don la sogs pa bshad zin to//_//de'i 'og tu yongs su bsdus pa'i yang dag par 'grub pa'i phan yon la mkhas pa'i tshig gi don la sogs pa bshad par bya ste/_yongs su bsdus pa'i yang dag par 'grub pa'i phan yon la mkhas
[\[15a.2\]]pas [#]zhes bya ba ni pha rol tu phyin pa de dag rgyu gang dang 'bras bu gang dang don chen po gang gis yongs su bsdus pa'i de'i don yang dag par 'grub pa'i phan yon te/_rgyu de dang 'bras bu de dang don de dag nyid de'i yang dag par 'grub pa'i phan yon yin pas de la mkhas par bya ba'i don 'dir bstan
[\[15a.3\]]pa'o/_/de'i phyir de bstan pa'i dbang du mdzad nas/_bcom ldan 'das pha rol tu phyin pa de dag rgyu gang las byung ba dang /_'bras bu gang dang ldan pa dang /_don gang dang ldan pa lags zhes bya ba zhus so/_/snying rje'i rgyu las byung ba zhes bya ba ni/_snying rje ni byang chub kyi sems kyi rtsa ba yin
[\[15a.4\]]pa'i phyir ro/_/rnam par smin pa'i 'bras bu 'dod pa dang /_sems can la phan 'dogs pa'i 'bras bu dang ldan pa zhes bya bas ni rnam par smin pa dang rgyu mthun pa'i 'bras bu dang ldan pa'i phyir ro/_/byang chub chen po yongs su rdzogs par byed pa'i don chen po dang ldan pa yin no zhes bya ba
[\[15a.5\]]ni de'i dbang du byas pa'i phyir ro/_/yongs su bsdus pa'i yang dag par 'grub pa'i phan yon la mkhas pa'i tshig gi don la sogs pa bshad zin to//_//de'i 'og tu sems can la phan 'dogs pa'i gegs [#]la mkhas pa'i tshig gi don la sogs pa bshad par bya ste/_sems can
[\[15a.6\]]la phan gdags pa'i gegs [#]la mkhas pa zhes bya ba ni/_byang chub sems dpa' longs spyod zad mi shes pa dang ldan pas sbyin par bya ba'i chos kyang bdog [#]la/_snying rje can yin pas sems can sdud pa yin yang /_sems can dbul po dag tu snang ba ni byang chub sems dpa' sems
[\[15a.7\]]can la phan gdags pa'i gegs [#]su sems can de dag gi rang gi las kyi [#]nyes pa yod pa ste/_de la mkhas par bya ba'i don 'dir bstan pa'o/_/de'i phyir de bstan pa'i dbang du mdzad nas/_bcom ldan 'das gal te byang chub sems dpa' rnams longs spyod pas ma 'tshal ba dang
[\[15b\]]
[\[15b.1\]]ldan pa dang /_snying rje can lags na ci'i slad du 'jig rten na dbul po gda' lags zhes bya ba zhus so/_/de ni sems can rnams kyis rang gi las kyi nyes pa kho na yin no zhes bya ba ni byang chub sems dpas [#]sems can la phan gdags pa'i gegs ni [#]sems can rang gi las kyi nyes
[\[15b.2\]]pa yin par ston to/_/de la rtag tu bya ba nyid la zhugs pa zhes bya ba ni byang chub sems dpa' de dag la snying rjes sems can gyi don bya ba nyid la zhugs pa rtag tu yod pa'o/_/'bras bu med par gyur pa zhes bya ba ni byang chub sems dpa' la [#]longs spyod dang snying rje yod kyang sems can
[\[15b.3\]]dbul po snang ba'o/_/sems can la phan gdags pa'i gegs [#]la mkhas pa'i tshig gi don la sogs pa bshad zin to//_//de'i 'og tu thabs la mkhas pa'i tshig gi don la sogs pa bshad par bya ste/_thabs la 'jug pa chud mi za ba la mkhas pa zhes bya ba ni chos
[\[15b.4\]]nyid rtogs par bya ba'i thabs la 'jug pa chud mi za bar bya ba ste/_de yang don dam par chos thams cad ngo bo nyid med pa yin pas ngo bo nyid med pa'i chos kyi [#]ngo bo nyid med pa'i chos 'dzin pa yang med mod kyi[#]/_'on kyang tha snyad kyi sgo nas ma bstan na chos nyid rtogs par bya ba'i thabs med pa
[\[15b.5\]]na/_tha snyad kyi sgo nas shes rab kyi pha rol tu phyin pas 'dzin to zhes bstan pa ni chos nyid rtogs par bya ba'i thabs la 'jug pa [#]chud mi za ba zhes bya ba [#]ste/_de la mkhas par bya ba'i don 'dir bstan pa'o/_/de'i phyir de bstan pa'i dbang du mdzad nas/_bcom ldan 'das byang chub sems
[\[15b.6\]]dpas [#]chos rnams kyi ngo bo nyid ma mchis pa nyid pha rol tu phyin pa gang gis 'dzin pa lags zhes bya ba zhus so/_/shes rab kyi pha rol tu phyin pas 'dzin to zhes bya ba ni chos rnams kyi ngo bo nyid med pa ni don dam pa'i ngo bo nyid med pa nyid de ni de'i gnas skabs na gzung ba dang 'dzin pa'i rnam pa nyid
[\[15b.7\]]med mod kyi/_'on kyang tha snyad kyi sgo nas de'i don rtogs par bya ba'i thabs med pas 'dir tha snyad kyi sgo nas shes rab kyi pha rol tu phyin pa [#]'dzin to zhes bya ba gsungs pa ni chos nyid rtogs par bya ba'i thabs la 'jug pa chud mi za ba [#]yin par ston to/_/gal te shes rab kyi pha rol tu phyin
[\[16a\]]
[\[16a.1\]]pas ngo bo nyid ma mchis pa nyid 'dzin na/_ngo bo nyid dang bcas pa nyid kyang ci'i slad du mi 'dzin lags zhes bya bas ni chos thams cad ngo bo nyid med pa nyid ces bya ba ni don dam pa'i ngo bo nyid med pa nyid chos bdag med pas rab tu phye ba yin pas de ni tha snyad thams
[\[16a.2\]]cad yang dag par chad pa'i mtshan nyid de/_de la ni gang gzung ba dang gang 'dzin pa'i tha snyad med pa yin na/_des shes rab kyi pha rol tu phyin pas yongs su 'dzin na ni ngo bo nyid med pa'i chos zhes [#]bya ba gzung ba'i dngos por rtag tu rung ba cig yod par gyur pas de lta na dngos po med pa'i zla
[\[16a.3\]]dngos po yod pa cig [#]kyang yod pa'i rigs pas de yang ci'i phyir mi 'dzin zhes gal [#]gzung ste zhus pa yin no/_/da ni ngo bo [#]med pa nyid kyis ngo bo nyid med pa nyid 'dzin par mi smra mod kyi zhes bya ba ni/_don dam par na shes rab kyi pha rol tu phyin pa dang /_chos kyi ngo bo nyid med pa zhes bya ba gzung ba dang
[\[16a.4\]]'dzin pa'i rnam pa gnyis med pas na shes rab kyi pha rol tu phyin pa yang ngo bo nyid med pa [#]yin la chos rnams kyi ngo bo nyid kyang ngo bo nyid med pa [#]yin par ro gcig pas des de 'dzin to zhes mi smra ste[#]/_de tsam du gzhag [#]na chos nyid rnam par 'khrugs pa med pas chos nyid dang mi 'gal mod kyi/_tha
[\[16a.5\]]snyad la ma brten par don dam par 'dogs par mi 'gyur bas chos nyid rtogs par bya ba'i thabs la 'jug pa chud za bar mi 'gyur ro zhes bya bar dgongs pa yin no/_/'on kyang zhes bya ba la sogs pas ni chos rnams kyi ngo bo nyid med pa nyid shes rab kyi pha rol tu phyin pa 'dzin to zhes bya
[\[16a.6\]]ba'i yi ges bstan pa med par don dam pa yi ge med par so sor rig pa de bstan par nus pas de skad ma bstan na chos nyid rtogs par bya ba'i thabs la 'jug pa chud za bar bstan [#]to/_/de'i phyir ngo bo nyid med pa nyid 'dzin to zhes de skad brjod do zhes bya bas ni chos nyid rtogs par bya ba'i thabs
[\[16a.7\]]la 'jug pa chud mi za bar bya ba'i phyir de skad brjod do zhes bstan to/_/thabs la 'jug pa chud mi za ba la mkhas pa'i tshig gi don la sogs pa bshad zin to//_//de'i 'og tu 'grib pa dang 'phel ba'i tshig gi don la sogs pa bshad par bya ste/_'grib pa dang 'phel ba la
[\[16b\]]
[\[16b.1\]]mkhas pa zhes bya ba ni/_'dir pha rol tu phyin pa dang /_nye ba'i pha rol tu phyin pa dang /_pha rol tu phyin pa chen po zhes bya ba gsum smos pa la snga ma snga ma ni chung ba'i phyir 'grib pa zhes bya/_phyi ma phyi ma [#]ni che ba'i [#]phyir 'phel ba zhes bya ste/_de la mkhas par bya ba'i don 'dir bstan pa'o/_/
[\[16b.2\]]de'i phyir de bstan pa'i dbang du mdzad nas/_bcom ldan 'das pha rol tu phyin pa zhes kyang bgyi zhes bya ba la sogs pa zhus so/_/dus dpag tu med pa nas yongs su bsgoms pa'i zhes bya ba ni mos pas spyod pa'i sa la gnas pa yongs su smin pa chung ngu la gnas pa ste/_bskal pa
[\[16b.3\]]grangs med pa dang por gtogs pa yin no/_/sbyin pa la sogs pa'i dge ba'i chos rnams dang ldan pa yang yin la zhes bya ba ni/_sbyin pa la sogs pa dge ba'i chos byang chub kyi phyogs dang mthun pa sbyangs pa nyid dang /_mi g.yo ba nyid dang /_shin tu rnam par dag pa nyid ma yin pa de
[\[16b.4\]]gsum las gzhan pa dag dang ldan pa'o/_/de la nyon mongs pa yang kun tu 'byung zhing zhes bya ba ni de 'dun pa chung ba dang /_sbyor ba chung bas nyon mongs pa kun nas dkris pa kun tu 'byung ba dang ldan pa'o/_/de zil gyis mnan par mi nus kyi des zil gyis non par 'gyur ba zhes bya ba ni
[\[16b.5\]]nyon mongs pa de dang des te/_ngan song rnams su yang lan 'ga' 'gro ba'o/_/'di lta ste/_mos pas spyod pa'i sa la mos pa chung ngu dang /_'bring la zhugs pa zhes bya ba ni 'jig rten pa'i chos kyi [#]mchog ma gtogs pa man chad do/_/yang dus dpag tu med pa nas ches yongs
[\[16b.6\]]su bsgoms pa'i zhes bya ba ni lhag pa'i bsam pa dag pa'i sa la zhugs pa yongs su smin pa 'bring la zhugs pa ste/_bskal pa grangs med pa gnyis par gtogs pa yin no/_/dge ba'i chos de dag nyid dang ldan zhing zhes bya ba ni sbyin pa la sogs pa dge ba'i chos byang chub kyi
[\[16b.7\]]phyogs dang mthun pa sbyangs pa nyid dang mi g.yo ba nyid dang ni ldan la/_shin tu rnam par dag pa nyid dang mi ldan pa'o/_/de la nyon mongs pa yang kun 'byung la zhes bya ba ni de 'dun pa 'bring dang sbyor ba 'bring dang ldan pas nyon mongs pa ngan song ma yin pa kun du 'byung ba'o/_/de zil
[\[17a\]]
[\[17a.1\]]gyis gnon cing de zil gyis gnon par mi 'gyur ba zhes bya ba yang nyon mongs pa de dang des te ngan song rnams su mi 'gro ba'o/_/'di lta ste/_sa dang po nas bzung ba zhes bya ba ni sa dang po yan chad nas[#] sa bdun pa man chad do/_/yang dus dpag tu med pa nas chos
[\[17a.2\]]shin tu yongs su bsgoms pa'i zhes bya ba ni/_nges pa dang mthar thug par gyur pa'i sa la zhugs pa yongs su smin pa chen po la gnas pa ste/_bskal pa grangs med pa gsum par gtogs pa yin no/_/dge ba'i chos de dag nyid dang ldan zhing zhes bya ba ni sbyin pa la sogs pa dge ba'i
[\[17a.3\]]chos byang chub kyi phyogs dang mthun pa sbyangs pa nyid mi g.yo ba nyid dang /_shin tu rnam par dag pa rnams dang ldan pa'o/_/de la rnam pa thams cad kyi thams cad du nyon mongs pa kun tu mi 'byung ba'i chos can du gyur pa zhes bya ba ni/_de 'dun pa che ba dang sbyor ba che bas nyon mongs pa kun nas
[\[17a.4\]]dkris pa kun tu mi 'byung zhing ngan song rnams su [#]mi 'gro ba'o/_/'di lta ste/_sa brgyad pa nas bzung [#]ba zhes bya ba ni sa brgyad pa yan chad/_sa bcu pa man chad do/_/'grib pa dang 'phel ba la mkhas pa'i tshig gi don la sogs pa bshad zin to//_//[#]de'i 'og tu kun nas nyon
[\[17a.5\]]mongs pa'i rgyun rjes su 'dzin pa gzhig pa la mkhas pa'i tshig gi don la sogs pa bshad par bya ste/_kun nas nyon mongs pa'i rgyun rjes su 'dzin pa gzhig pa la mkhas pa zhes bya ba ni spyod pa yongs su rdzogs pa'i pha rol tu phyin pa'i ji skad bstan pa de dag gis rab tu phye ba'i rtogs pa yongs
[\[17a.6\]]su rdzogs pa'i sa rab tu dbye ba ji skad bstan pa de dag la kun nas nyon mongs pa'i bag la nyal gyi rgyun rjes su 'dzin pa gang dang gang yod pa de dang de dag gzhig pa la mkhas par bya ba'i don 'dir bstan pa'o/_/de'i phyir de bstan pa'i dbang du mdzad nas/_bcom ldan 'das de dag la nyon mongs
[\[17a.7\]]pa'i bag la nyal rnam pa du mchis lags zhes bya ba zhus so/_/rnam pa gsum ste zhes bya ba ni grogs yang dag par bcom pa dang /_bag la nyal stobs chung ba dang /_bag la nyal phra mo'o/_/de la grogs yang dag par bcom pa zhes bya ba ni/_sa dang po nas sa lnga pa man chad la
[\[17b\]]
[\[17b.1\]]nyon mongs pa'i bag la nyal yod pa ni/_sa de dag nyon mongs pa lhan cig skyes pa kun tu 'byung ba yod pa de'i grogs lhan cig skyes pa ma yin pa'i nyon mongs pa de yang dag par bcom pas nyon mongs pa lhan cig skyes pa kun tu 'byung ba'i grogs lhan cig skyes pa ma yin pa yang dag
[\[17b.2\]]par bcom pa'i phyir bag la nyal de lhan cig skyes pa ma yin pa'i nyon mongs pa kun tu 'byung ba dang ni mi ldan la/_lhan cig skyes pa'i nyon mongs pa kun tu 'byung ba grogs yang dag par bcom pa dang ni ldan pas na grogs yang dag par bcom pa zhes bya ste/_dngos su na grogs yang dag
[\[17b.3\]]par bcom pa'i nyon mongs pa kun tu 'byung bar mi bya'i/_de dang ldan pa'i nyon mongs pa'i bag la nyal la bya'o/_/de'i phyir 'di lta ste/_sa lnga po dag na zhes bya ba la sogs pa gsungs te/_sa lnga po dag na zhes bya ba ni/_sa dang po nas sa lnga pa'i bar dag na'o/_/nyon mongs pa lhan cig
[\[17b.4\]]skyes pa kun tu 'byung ba zhes bya ba ni/_sa de lnga la nyon mongs pa kun tu 'byung ba chen po dang 'bring thams cad ni spangs so/_/kun du 'byung ba chung ngu ma spangs pa de ni glo bur gyi kun nas brtags pa ma yin gyi rang bzhin du lhan cig skyes pa yin pas/_nyon mongs pa lhan cig skyes pa kun tu 'byung ba zhes
[\[17b.5\]]bya'o/_/grogs zhes bya ba ni/_lhan cig skyes pa kun tu 'byung ba de'i grogs so/_/nyon mongs pa lhan cig skyes pa ma yin pa kun tu 'byung ba zhes bya ba ni/_dper na mos pas spyod pa'i sa man chad la nyon mongs pa lhan cig skyes pa kun tu 'byung ba de'i grogs la nyon mongs pa lhan cig skyes
[\[17b.6\]]pa ma yin pas glo bur gyi yul gyi rkyen la rjes su chags pa dang /_khong khro ba la sogs pa kun tu 'byung ba lta bu la bya'o/_/de de'i tshe de la med pas zhes bya ba ni/_nyon mongs pa lhan cig skyes pa kun tu 'byung ba'i grogs nyon mongs pa lhan cig skyes pa ma yin pa kun tu 'byung ba de sa
[\[17b.7\]]dang po nas sa lnga pa'i bar dag thob pa de'i tshe byang chub sems dpa' de la med pas so/_/de'i phyir grogs yang dag par bcom pa zhes bya'o zhes bya ba ni sa dang po nas sa lnga pa'i bar dag la nyon mongs pa'i bag la nyal yod pa de ni nyon mongs pa'i lhan cig skyes pa kun tu 'byung ba grogs
[\[18a\]]
[\[18a.1\]]yang dag par bcom pa de dang ldan pas na/_bag la nyal de yang grogs yang dag par bcom pa zhes bya ste/_sa dang po nas sa lnga pa'i bar dag la nyon mongs pa'i bag la nyal de lta bu ma spangs pa yod do zhes bya ba'i tha tshig go/_/bag la nyal stobs chung ba
[\[18a.2\]]zhes bya ba ni/_sa drug pa dang bdun pa gnyis la bsgoms pa'i stobs kyis sbyor ba can gyi spyod pa yongs su rdzogs pa dang /_mthar thug [#]pas nyon mongs pa'i bag la nyal lnga pa man chad kyi lta bu stobs dang ldan pa ni med kyi/_mi skye ba'i chos la bzod pa rnam par dag pa la gegs [#]byed pa'i
[\[18a.3\]]nyon mongs pa cha phra mo kun tu 'byung ba de yang bsgom pa'i [#]thabs kyis mnan pas nyams dmas shing kun tu 'byung ba de dang ldan pa'i nyon mongs pa'i bag la bya'o/_/de'i phyir 'di lta ste/_sa drug pa dang bdun pa la zhes bya ba gsungs so/_/cha phra mo kun tu 'byung ba nyid ces bya ba 'di ni mi skye ba'i
[\[18a.4\]]chos la bzod pa rnam par dag pa la gegs byed [#]pa'i nyon mongs pa cha phra mo kun du 'byung ba'o/_/bsgoms pas mnan pas kun tu 'byung ba [#]nyid ces bya ba ni cha phra mo kun tu 'byung ba de yang bsgoms pa'i stobs kyis mnan pas nyams dmas shing kun tu 'byung ba'i phyir ro zhes bya ba ni de ltar kun du
[\[18a.5\]]'byung ba cha phra mo de yod pa'i phyir de kun nas slong ba'i bag la nyal ni bag la nyal stobs chung ba zhes bya ste/_sa drug pa dang bdun pa la bag la nyal de lta bu ma spangs pa yod do zhes bya ba'i tha tshig go/_/bag la nyal phra mo zhes bya ba ni sa brgyad pa yan chad sa bcu pa man chad la nyon mongs pa
[\[18a.6\]]kun nas dkris [#]pa kun tu 'byung ba cha phra mo bag la nyal cha phra mo tsam zhig yod pa'o/_/de'i phyir 'di lta ste/_sa brgyad pa dang /_de'i gong ma rnams la zhes bya ba la sogs pa gsungs so/_/nyon mongs pa thams cad kyi thams cad du kun du mi 'byung ba dang /_shes bya'i sgrib pa tsam la
[\[18a.7\]]gnas pa nyid kyi phyir ro zhes bya ba ni de yan chad la nyon mongs pa kun nas dkris pa kun tu 'byung ba ni med kyi shes bya'i sgrib pa snying po la yod pa lta bu ma spangs pas de'i gzhir gyur pa'i bag la nyal phra mo yod pa ni nyon mongs pa'i bag la nyal phra mo zhes bya'o/_/bcom ldan 'das bag la nyal
[\[18b\]]
[\[18b.1\]]de dag gnas ngan len spangs pa rnam pa dus rab tu phye ba lags zhes bya ba la sogs pas kyang kun nas nyon mongs pa'i rgyun rjes su 'dzin pa la mkhas pa ston to/_/de la bag la nyal de dag ces bya ba ni grogs yang dag par bcom pa dang bag la nyal stobs chung ba dang /_bag la nyal
[\[18b.2\]]phra mo zhes bya'o/_/bstan pa gsum po de dag go/_/gnas ngan len spangs pa rnam pa dus zhes bya ba ni shes bya'i sgrib pa'i [#]phyogs dang mthun pa'i gnas ngan len spangs pa rnam pa dus zhes bya bar sbyar ro/_/rab tu phye ba lags zhes bya ba ni/_ma spangs par yod pa'i don to/_/nyon mongs
[\[18b.3\]]pa'i sgrib pa'i phyogs dang mthun pa'i gnas ngan len gsum po de dag shes bya'i sgrib pa'i phyogs dang mthun pa'i gnas ngan len rnam pa du spangs pas kyang da dung ma spangs par yod par rig par bya zhes zhus pa yin no/_/de yang ji lta bu zhe na/_sa bcu gcig po thams cad la nyon mongs
[\[18b.4\]]pa'i sgrib pa'i phyogs dang mthun pa'i gnas ngan len gsum dang shes bya'i sgrib pa'i phyogs dang mthun pa'i gnas ngan len rnam pa gsum po spong bar byed de/_nyon mongs pa'i sgrib pa'i phyogs dang mthun pa'i gnas ngan len rnam pa gsum ni ngan song ba'i nyon mongs pa'i phyogs dang mthun
[\[18b.5\]]pa'i gnas ngan len dang /_mi skye ba'i chos la bzod pa rnam par dag pa la gegs [#]byed pa'i nyon mongs pa'i phyogs dang mthun pa'i gnas ngan len dang /_nyon mongs pa'i bag la nyal phra mo'o/_/de la sa dang po la ngan song ba'i nyon mongs pa'i phyogs dang mthun pa [#]gnas ngan len thams cad
[\[18b.6\]]kyi thams cad du spong ngo /_/kun tu 'byung ba las ni nyon mongs pa'i phyogs dang mthun pa chen po dang 'bring thams cad kyang spong ngo /_/sa brgyad pa la ni mi skye ba'i chos la bzod pa rnam par dag pa la gegs byed pa'i [#]nyon mongs pa'i phyogs dang mthun pa'i gnas ngan len thams cad kyi thams cad du spong
[\[18b.7\]]ngo /_/kun tu [#]'byung ba las ni nyon mongs pa thams cad spong ngo /_/sa bcu pa la ni nyon mongs pa'i bag la nyal phra mo thams cad spong ste/_de yang de bzhin gshegs pa'i gnas pa la 'jug pa'i tshe na'o/_/de ltar na ngan song ba'i nyon mongs pa'i phyogs dang mthun pa'i gnas ngan len ni sa dang po la
[\[19a\]]
[\[19a.1\]]spangs zin pas sa thams cad la med do/_/mi skye ba'i chos la bzod pa rnam par dag pa la gegs [#]byed pa'i nyon mongs pa'i phyogs dang mthun pa'i gnas ngan len ni sa brgyad pa la spong pas sa dang po yan chad bdun pa man chad la [#]da dung ma spangs par yod de de ni grogs
[\[19a.2\]]yang dag par bcom pa dang bag la nyal stobs chung ba zhes sngar bstan pa gnyis [#]yin no/_/nyon mongs pa'i bag la nyal phra mo ni sa bcu pa la de bzhin gshegs pa'i gnas pa la 'jug pa'i tshe na spangs pas sa bcu pa man chad la yang yod de/_de ni bag la nyal phra mo'i zhes sngar bstan
[\[19a.3\]]pa yin no/_/shes bya'i sgrib pa'i phyogs dang mthun pa'i gnas ngan len rnam pa gsum ni/_pags shun la yod pa lta bu dang /_spri la [#]yod pa lta bu dang /_snying po la yod pa lta bu'o/_/de la pags shun la yod pa lta bu ni sa dang po la spong ba'o/_/spri [#]la yod pa lta bu ni sa brgyad pa la
[\[19a.4\]]spong ba'o/_/snying po la yod pa lta bu ni de bzhin gshegs pa'i gnas pa la spong ba ste/_sgrib pa thams cad rnam par dag pa'i ye shes kyang de yin no/_/de ltar na sa dang po la shes bya'i sgrib pa'i phyogs dang mthun pa'i gnas ngan len pags shun la yod pa lta bu spangs kyang nyon mongs pa'i sgrib
[\[19a.5\]]pa'i phyogs dang mthun pa'i gnas ngan len grogs yang dag par bcom pa dang /_bag la nyal stobs chung ba gnyis da dung ma spangs par yod la/_sa brgyad pa la shes bya'i sgrib pa'i phyogs dang mthun pa'i gnas ngan len spri [#]la yod pa lta bu spangs kyang nyon mongs pa'i phyogs dang mthun
[\[19a.6\]]pa'i gnas ngan len bag la nyal da dung ma spangs par yod pas na/_nyon mongs pa'i bag la nyal gsum zhes bya ba'i sgrib pa'i gnas ngan len rnam pa de gsum las rnam pa du spangs pas kyang da dung ma spangs par yod ces dri ba'i phyir bag la nyal de dag gnas ngan len spangs pa rnam pa dus rab
[\[19a.7\]]tu phye lags zhes zhus par sbyar ro/_/rnam pa gnyis kyis te zhes bya ba ni nyon mongs pa'i bag la nyal grogs yang dag par bcom pa bag la nyal stobs chung ba dang /_bag la nyal phra mo de dag ni shes bya'i sgrib pa'i phyogs dang mthun pa'i gnas ngan len rnam pa gsum po pags shun la yod
[\[19b\]]
[\[19b.1\]]pa lta bu dang /_spri [#]la yod pa lta bu dang /_snying po la yod pa lta bu dag las pags shun la yod pa lta bu dang /_spri [#]la yod pa lta bu gnyis spangs pas kyang da dung ma spangs par yod do zhes bya ba'i tha tshig go/_/de'i phyir gnas ngan len pags shun la yod pa lta bu [#]spangs pa ni dang po dang
[\[19b.2\]]gnyis pas rab tu dbye ba yin no/_/spri [#]la yod pa lta bu [#]spangs pa ni gsum pa'o zhes bya ba gsungs te/_gnas ngan len pags shun la yod pa lta bu spangs pas sa dang po la shes bya'i sgrib pa'i gnas ngan len rags pas pags shun la yod pa lta bu spangs pa'o/_/de spangs pas na ngan
[\[19b.3\]]song ba'i nyon mongs pa'i phyogs dang mthun pa'i gnas ngan len thams cad kyi thams cad du spangs kyang mi skye ba'i chos la bzod pa rnam par dag pa'i gegs [#]byed pa'i nyon mongs pa'i phyogs dang mthun pa'i gnas ngan len pa ma spangs pas na/_dang po dang gnyis pas rab tu phye ba yin no zhes
[\[19b.4\]]gsungs te/_dang po ni grogs yang dag par bcom pa'o/_/gnyis pa ni bag la nyal stobs chung ba ste/_de gnyis ni mi skye ba'i chos la bzod pa rnam par dag pa la gegs [#]byed pa'i nyon mongs pa'i phyogs dang mthun pa'i gnas ngan len yin pas sa brgyad pa la spong ba'i phyir sa dang po
[\[19b.5\]]la shes bya'i sgrib pa'i gnas ngan len pags shun la yod pa lta bu spangs kyang da dung ma spangs par yod do zhes bya ba'i tha tshig go/_/spri [#]la yod pa lta bu spangs pas zhes bya ba ni sa brgyad pa la shes bya'i sgrib pa'i gnas ngan len 'bring spri [#]la yod pa lta bu spangs pa'o/_/de spangs pa na mi
[\[19b.6\]]skye ba'i chos la bzod pa rnam par dag pas gegs [#]byed pa'i nyon mongs pa'i phyogs dang mthun pa'i gnas ngan len thams cad kyi thams cad du spangs kyang nyon mongs pa'i bag la nyal phra mo ma spangs pas na gsum po [#]zhes gsungs te/_gsum pa ni bag la nyal phra mo ste/_de ni sa brgyad
[\[19b.7\]]pa yan chad kyi [#]bag la nyal phra mo yin pas/_sa bcu pa nas de bzhin gshegs pa'i gnas pa la 'jug pa'i tshe na gzod spong ba'i phyir sa brgyad pa la shes bya'i sgrib pa'i gnas ngan len phra mo spri [#]la yod pa lta bu spangs pas kyang da dung ma spangs par yod do zhes bya ba'i tha tshig go/_/'o na shes bya'i
[\[20a\]]
[\[20a.1\]]sgrib pa'i phyogs dang mthun pa'i gnas ngan len snying po la yod pa lta bu spangs [#]la/_nyon mongs pa'i phyogs dang mthun pa'i bag la nyal yod dam med snyam pa la med par bstan pa'i phyir gnas ngan len snying po la yod pa lta bu spangs pa gang yin pa de ni thams cad kyi
[\[20a.2\]]thams cad du bag la nyal med pa'i gnas skabs yin te/_sangs rgyas kyi sa yin par ngas yongs su bstan to zhes bya ba gsungs te/_gnas ngan len snying po la yod pa lta bu spangs pa zhes bya ba ni de bzhin gshegs pa'i gnas pa la shes bya'i sgrib pa phra mo rkang la yod pa lta bu ste/_sgrib
[\[20a.3\]]pa thams cad rnam par dag pa'i ye shes kyang de yin no/_/thams cad kyi thams cad du bag la nyal ba med pa'i [#]gnas skabs yin te zhes bya ba ni nyon mongs pa'i sgrib pa bag la nyal med pa zhes bya ba ni med pa'i gnas skabs yin te/_de'i phyir sangs rgyas kyi sa yin par yongs su bstan to zhes
[\[20a.4\]]bya ba gsungs so/_/bcom ldan 'das gnas ngan len de dag bskal pa grangs ma mchis pa du dag gis spong bar 'gyur lags zhes bya ba la sogs pas ni kun nas nyon mongs pa'i rgyu rjes su 'dzin pa de bzhin pa la mkhas par ston to/_/de la gnas ngan len de dag ces bya ba ni nyon mongs
[\[20a.5\]]pa'i sgrib pa dang mthun pa'i gnas ngan len dang /_shes bya'i sgrib pa'i phyogs dang mthun pa'i gnas ngan len sngar bstan pa de dag go/_/bskal pa grangs ma mchis pa zhes bya ba la bskal pa grangs med pa zhes bya ba ni rnam pa gnyis te/_nyung ngu dang /_mang po'o/_/de dag la bskal pa grangs
[\[20a.6\]]med pa nyung ngu zhes bya ba ni bskal pa chen po gcig la bya ste/_de la yang nyin mtshan dang zla ba dang zla ba phyed du bgrang ba'i tshul gyis dus dpag tu med pa'i phyir bskal pa grangs med pa zhes bya'o/_/bskal pa grangs med pa mang po zhes bya ba ni bskal pa chen po nyid bgrang ba'i tshul gyis grangs kyi
[\[20a.7\]]'gres [#]drug cu la thug pa ste/_'jig rten na grangs kyi rim pa de las gong na med pa'i phyir bskal pa grangs med pa zhes bya'o/_/du dag gis spong bar 'gyur lags zhes bya ba ni dang po sems bskyed pa nas bzung ste gnas pa mchog thob cing de bzhin gshegs pa'i gnas la 'jug pa'i
[\[20b\]]
[\[20b.1\]]bar du byang chub sems dpa'i gnas pa thams cad la gnas ngan len de bskal pa grangs med pa nyung ngu dang mang po gnyis las dus spong zhes gsungs pa yin no/_/grangs med pa gsum gyis sam zhes bya ba ni bskal pa grangs [#]med pa gsum gyis te/_de yang byang chub sems dpa'i gnas pa
[\[20b.2\]]bcu gnyis so/_/rigs la gnas pa [#]dang /_mos pas [#]spyod pa la gnas pa dang /_rab tu dga' ba la gnas pa dang /_lhag pa'i tshul khrims la gnas pa dang /_lhag pa'i sems la gnas pa dang /_byang chub kyi phyogs dang ldan pa'i lhag pa'i shes rab la gnas pa dang /_bden
[\[20b.3\]]pa'i lhag pa'i shes rab la gnas pa dang /_rten cing 'brel par 'byung ba dang ldan pa'i lhag pa'i shes rab la gnas pa dang /_mtshan ma med pa la gnas pa la mngon par 'du byed pa dang bcas shing rtsol ba dang bcas pa dang mtshan ma med pa la gnas pa mngon par 'du bya ba med cing
[\[20b.4\]]lhun gyis grub [#]pa dang /_so so yang dag par rig pa la gnas pa dang /_gnas pa mchog ces sngar bstan pa de dag las rigs la gnas pa'i dus na ni da dung sems ma skyes [#]pas na gnas ngan len spong bar mi byed do/_/rigs la gnas pa'i 'og tu dang po bla na med pa'i byang chub tu
[\[20b.5\]]sems bskyed pa tshun chad mos pas spyod pa la gnas pa'i dang po yin pas de tshun chad gnas ngan len spong bar byed de/_dang po sems bskyed pa'i dus [#]de nas bzung ste/_gnas pa mchog la gnas par 'gyur gyi bar du byang chub sems dpa'i gnas pa bcu gcig po de dag thams cad ni
[\[20b.6\]]bskal pa grangs med pa mang po shos gsum gyis yang dag par 'grub ste/_grangs med pa mang pos ni mos pas spyod pa la gnas pa las yang dag par 'das nas rab tu dga' ba la gnas pa thob ste/_de yang rtag tu 'bad pas thob kyi/_mi 'bad pas ni ma yin no/_/grangs med
[\[20b.7\]]pa gnyis pas ni rab tu dga' ba la gnas pa na mtshan ma med pa la gnas pa mngon par 'du byed pa dang bcas shing rtsol ba dang bcas pa'i bar las yang dag par 'das te mtshan ma med pa la gnas pas mngon par 'du byed pa med cing lhun gyis grub pa thob ste/_de ni bsam pa dag pa'i sar
[\[21a\]]
[\[21a.1\]]chud pa yan chad la rtag tu mi 'bad pa med pas nges pa kho na yin no/_/grangs med pa gsum pas ni mtshan ma med pa la gnas pas mngon par 'du bya ba med cing lhun gyis grub pa dang so so [#]yang dag par rig pa la gnas pa las yang dag par 'das nas gnas pa
[\[21a.2\]]mchog thob ste/_de yang nges pa kho na yin no/_/de yang bskal pa grangs med pa mang po shos gsum gyis gnas pa bcu gcig thob pa de la yang [#]brtson 'grus chen po'i yang chen pos sbyor bar byed pa de'i nang nas la las ni bskal pa bar ma mang po zhig 'dums par byed do/_/la la [#]ni
[\[21a.3\]]bskal pa grangs med pa nyung ngu shos zhes [#]bya ba bskal pa chen po gcig gam gnyis sam mang po dag gi bar du 'dums par byed mod kyang grangs med pa mang po shos 'dums par byed pa ni 'ga' yang med par rig par bya'o/_/de ltar gnas pa 'thob pa'i tshul bstan pa de [#]gnas ngan len
[\[21a.4\]]spong ba'i tshul yin par rig par bya'o/_/dus tshigs dang zla ba dang zla ba byed [#]dang zhag dang nyi ma dang thun dang thun phyed dang skad cig dang thang cig dang yud tsam dang bskal pa grangs med pa dag gis spong ngo zhes bya ba ni bskal pa grangs med pa nyung ngu shos dang sbyar te gdul bya [#]bsam pa tha dad pa
[\[21a.5\]]dag la go bar bya ba'i phyir sgra tha dad pas bstan to/_/de yang sngar bskal pa grangs med pa mang po shos ni gsum kho nas spong bar bstan to/_/'dir bskal pa grangs med pa nyung ngu shos ni dpag tu med pa dag gis spong bar ston to/_/'dir bskal pa zhes bya ba'i sgra ni dus kyi ming yin pas dus tshigs
[\[21a.6\]]zhes bya ba nas/_yud tsam dang bskal pa zhes bya ba'i bar thams cad la skabs zhes bya'o/_/bskal pa de lta bu du dag gis dang po sems bskyed pa nas gnas pa mchog thob par gyur pa'i bar gyis gnas pa bcu gcig thob cing de dag gi gnas ngan len spong bar 'gyur zhe na/_dpag tu
[\[21a.7\]]med pa dag gis de [#]dus tshigs btsan par bya [#]na yang dus tshigs dpag tu med pas so/_/zla ba phyed btsan [#]par bya na yang zla ba phyed dpag tu med pas so/_/zhag btsan par bya na yang zhag dpag tu med pas so/_/nyi ma btsan par bya na yang nyi ma dpag tu med pas so/_/thun btsan par bya na yang
[\[21b\]]
[\[21b.1\]]thun dpag tu med pas so/_/thun phyed btsan par bya na yang thun phyed dpag tu med pas so/_/skad cig btsan par bya na yang skad cig dpag tu med pas so/_/thang cig btsan par bya na yang thang cig dpag tu med pas so/_/yud tsam btsan par bya na yang yud tsam dpag tu med pas so/_/
[\[21b.2\]]bskal pa btsan par bya na yang bskal pa dpag tu med pa dag gis so zhes de dag re re la yang dpag tu med pa'i sgra re re dang sbyar ro/_/de dag gi dpag tu med pa zhes bya ba'i yun yang dus ji tsam zhig la rtag ce na/_dus tshigs la sogs pa de dag gang yang rung ste/_dpag tu med pa zhes bya ba ni
[\[21b.3\]]yun ni sngar bskal pa grangs med pa mang po shos gsum pa de'i yun dang mnyam ste/_dus tshigs la sogs pa gang yang rung ste/_nam zhig na bskal pa chen po grangs med pa gsum thal bar gyur pa de na dus tshigs la sogs pa dpag tu med pa zhes bya ba yang mthar thug par rig par bya
[\[21b.4\]]ste/_mdor bsdus na bskal pa grangs med pa mang po shos gsum dang bskal pa grangs med pa nyung ngu shos dpag tu med pa zhes bya bar lung bstan par rig par bya'o/_/de lta bas na byang chub sems dpa'i gnas pa thams cad thob cing gnas ngan len thams cad spong ba ni bskal pa chen po
[\[21b.5\]]grangs med pa gsum du bstan te/_de lta yin pa las 'dir bskal pa grangs med pa [#]gsum gyis sam dus tshigs dang zla ba dang zla ba phyed dang /_zhag dang nyi ma dang thun dang thun phyed dang skad cig dang thang cig dang yud tsam dang bskal pa dpag tu med pa dag gis spong ngo zhes bya bas bskal pa grangs
[\[21b.6\]]med pa mang po shos gsum dang nyung ngu shos dpag tu med pa dag gis so zhes bstan pa ni gdul [#]ba'i skye bo'i [#]bsam pa dang /_dbang po tha dad pa dag la go bar bya ba'i grangs su bstan pa yin no/_/'o na byang chub sems dpa'i gnas pa de dag re re la yun ji tsam gyis 'thob cing gnas ngan len
[\[21b.7\]]spong bar 'gyur zhe na/_gnas pa re re la yang bskal pa [#]bye ba 'bum phrag du ma 'am yang na de bas kyang ches mang bas 'thob cing gnas ngan len spong bar 'gyur ro zhes bla ma'i khyad par bdag nyid chen po dang ldan pa rnams kyis nges par bstan pa'i gzhung dag snang ngo /_/de bas na dus tshigs [#]
[\[22a\]]
[\[22a.1\]]gcig gam zla ba phyed dam zhag gcig gam nyi ma gcig gam/_thun gcig gam thun phyed dam skad cig gcig gam/_thang cig gcig gam/_yud tsam gcig gam bskal pa gcig gis gnas pa thob cing gnas ngan len spong ba ni 'di lta ste/_byang chub sems
[\[22a.2\]]dpa' rnams kyi [#]gnas pa'i khyad par re re'i yon tan yang bskal pa grangs med pa gang gA'i [#]klung gi bye ma snyed du brjod kyang mthar phyin par sla [#]ba ma yin pa'i phyir ro/_/bcom ldan 'das de dag la byang chub sems dpa' rnams kyi nyon mongs pa skye ba'i mtshan nyid ni gang lags/_skyon ni gang lags
[\[22a.3\]]yon tan ni gang lags par bgyi zhes bya ba la sogs pas ni lhag pa'i bsam pa dag pa'i sar chud pa yan chad kyis de dag la byang chub sems dpa' rnams kyi nyon mongs pa ji skad bstan pa de dag ni so so skye bo sred pa'i rjes su 'brang ba rnams dang nyan thos dang rang sangs rgyas sred pa
[\[22a.4\]]'gog pa rnams kyi dge ba'i rtsa ba rnams zil gyis gnon par 'gyur ba phan yon chen po dang ldan pa yin par ston to/_/kun nas nyon mongs pa med pa'i mtshan nyid yin no zhes bya ba ni sred pa'i rjes su mi 'brang bas kun nas nyon mongs pa'i dbang du mi 'gyur ba'i phyir ro/_/de'i phyir sa
[\[22a.5\]]dang po la so sor nges pa kho nar chos kyi dbyings thams cad rab tu rtogs pa'i phyir te zhes bya ba la sogs pa gsungs so/_/rang gi rgyud la sdug bsngal skyed par mi nus pa nyid kyi phyir skyon med pa yin no zhes bdag nyid kyi [#]sangs rgyas kyi chos yongs su smin par byed pa'i rgyu yin pa'i phyir ro/_/
[\[22a.6\]]sems can gyi khams sdug bsngal rnam par bzlog pa'i rgyu nyid yin pa'i phyir yon tan dpag tu med pa yin no zhes bya ba ni sems can yongs su smin par byed pa'i rgyu yin pa'i phyir ro/_/gang la zhes bya ba ni 'og nas byang chub ces 'byung ba dang sbyar ro/_/sems can dang /_nyan thos dang /_
[\[22a.7\]]rang sangs rgyas thams cad kyi dge ba'i rtsa ba rnams de tsam du zil gyis gnon par bgyid na zhes bya ba ni sred pa'i rjes su mi 'brang ba dang sred pa 'gog par mi byed pa'i phyir ro/_/byang chub ji tsam du don che ba ni ngo mtshar lags so zhes bya ba ni tshogs dpag tu med pas byang chub pa'i sgo nas yon
[\[22b\]]
[\[22b.1\]]tan de lta bu thob pa'i phyir ro/_/kun nas nyon mongs pa'i rgyun rjes su 'dzin pa gzhig pa la mkhas pa'i tshig gi don la sogs pa bshad zin to//_//[#]de'i 'og tu nges par 'byin pa'i bye brag gi rab tu dbye ba la mkhas pa'i tshig gi don la sogs pa bshad par bya ste/_nges par 'byin
[\[22b.2\]]pa'i bye brag gi rab tu dbye ba la mkhas pa zhes bya ba ni theg pa'i khyad par la mkhas pa'i don 'dir bstan pa'o/_/de'i phyir bstan pa'i dbang du mdzad nas/_bcom ldan 'das kyis nyan thos kyi theg pa gang yin pa dang /_theg pa chen po gang yin pa de ni theg pa chen po'o [#]zhes bka' stsal
[\[22b.3\]]to/_/de la dgongs pa gang lags zhes bya ba zhus so/_/ngas nyan thos kyi theg par chos sna tshogs kyi ngo bo nyid/_ngas theg pa chen por chos kyi dbyings tshul gcig par bstan pa bshad de zhes bya ba ni nyan thos kyi theg par ni chos kyi dbang du byas te [#]bstan la/_theg pa chen por ni chos nyid kyi
[\[22b.4\]]dbang du byas te/_bstan pa chos dang chos nyid tha mi dad pa'i phyir nga ni theg pa tha dad par mi smra'o zhes gsungs so/_/de la gang dag don la sgra ji bzhin kho nar rnam par rtog pa kha cig ni sgro 'dogs [#]par byed ces bya ba ni gzugs la sogs pa'i mtshan nyid kyis yod par rtogs pa gang dag
[\[22b.5\]]theg pa gsum gtan [#]par tha dad par smra ba dag go/_/kha cig ni skur pa 'debs par byed cing zhes bya ba ni chos thams cad ngo bo nyid med pa'o zhes smra ba de mtshan nyid thams cad la skur pa 'debs pa gang dag theg pa gcig tu yang gtan med par smra ba dag go/_/de gnyis mi mthun par sems
[\[22b.6\]]shing phan tshun rtsod par zad de zhes bya ba ni gcig dang du mar tha dad pa de gnyis so/_/nges par 'byin pa'i bye brag gi rab tu dbye ba la mkhas pa'i tshig gi don la sogs pa bshad zin to//_//[#]de nas bcom ldan 'das kyis de'i tshe tshigs su bcad pa 'di dag bka' stsal to zhes bya ba
[\[22b.7\]]la sogs pas ni snga ma rnams kyis [#]dngos po bsdu ba ston to/_/de la tshigs su bcad pa dang po dang gnyis pas ni nges par 'byin pa'i bye brag gi rab tu dbye ba la mkhas pa de nyid kyis [#]dngos po bsdu ba bstan te tshig gi don ni go sla'o/_/[#]tshigs su bcad pa gsum pas ni le'u dgu pa 'di nyid kyi
[\[23a\]]
[\[23a.1\]]mgo mjug [#]gi don ji skad bstan pa thams cad kyis [#]dngos po bsdu ba bstan te/_/de las rnams zhes bya bas [#]ni sngar 'bras bu la mkhas pa zhes smos pa bstan to/_/bsdus dang zhes bya bas ni sngar mi mthun pa'i phyogs dang gnyen po la mkhas pa zhes smos pa bstan
[\[23a.2\]]to/_/ming dang zhes bya bas ni sngar ming la mkhas pa zhes smos pa [#]bstan to/_/mi mthun pa'i phyogs zhes bya bas ni sngar mi mthun pa'i phyogs kyi rab tu dbye ba la mkhas pa zhes smos pa bstan to/_/khyad par zhes bya bas ni [#]sngar gnyen po'i rab tu dbye ba la mkhas pa zhes smos pa [#]bstan to/_/skye
[\[23a.3\]]dang zhes bya bas ni sngar bdag dang gzhan gyi rgyud yongs su smin pa'i gnas la mkhas pa zhes smos pa [#]bstan to/_/smon dang zhes bya bas ni sngar bsam pa yongs su rdzogs par bya ba'i thabs la mkhas pa zhes bya bas bstan to/_/bslab pa rnams zhes bya bas ni sngar pha rol tu phyin pa rab tu
[\[23a.4\]]dbye ba rnam pa nyi shu smos pa rnams spyir bstan to/_/de ni sangs rgyas rnams kyis theg chen bstan/_/zhes bya [#]bas ni/_de ltar rab tu dbye ba rnam pa bdun dang /_pha rol tu phyin pa'i [#]rab tu dbye ba rnam pa nyi shus [#]bstan pa de ni theg pa chen po byang chub sems dpa'i [#]lam yin par bstan to/_/
[\[23a.5\]]'di la gang brtson de dag sangs rgyas 'gyur/_/zhes bya bas ni theg pa chen po byang chub sems dpa'i lam gyi 'bras bu bstan te/_de dag 'dis spyir na sngar theg pa rnam par gzhag [#]pa las brtsams nas theg pa'i rnam par dbye ba ji lta ba bzhin bstan pa zhes smos pa'i dngos po bsdu ba
[\[23a.6\]]bstan to/_/bcom ldan 'das dgongs pa nges par 'grel pa'i chos kyi rnam grangs 'dir bstan pa de'i ming ci lags zhes bya ba la sogs pas ni mdo'i le'u dgu pa 'di'i nges pa'i tshig bstan to/_/byang chub sems dpa' bdun khri lnga stong gis byang chub sems dpa'i ting nge 'dzin theg
[\[23a.7\]]pa chen po snang ba thob par gyur to zhes bya bas ni bstan pa'i 'bras bu rgya che ba bstan to/_/le'u dgu pa'i tshig gi don la sogs pa bshad zin to//_//de ltar theg pa rnam par gzhag pa las brtsams nas theg pa'i rnam par dbye ba ji lta ba bzhin bstan pas kun rdzob kyi bden pa'i
[\[23b\]]
[\[23b.1\]]mtshan nyid yongs su shes par bya ba bstan nas/_da ni theg pa rnam par gzhag pa kho na las brtsams nas de bzhin gshegs pa'i bya ba sgrub pa'i rab tu dbye bas kun rdzob kyi bden pa'i mtshan nyid yongs su shes par bya ba bstan pa'i tshig gi don la sogs pa bshad par bya ste/_de'i phyir
[\[23b.2\]]de bstan pa'i dbang du mdzad nas/_de nas bcom ldan 'das la byang chub sems dpa' 'jam dpal gyis zhu ba zhus pa zhes bya ba la sogs pa 'phags pa 'jam dpal gyi le'u bcu pa 'di gsungs so/_/de la le'u bcu pa 'di'i bsdus pa'i don ni mdor bsdu na theg pa rnam par gzhag
[\[23b.3\]]pa kho na las brtsams nas de bzhin gshegs pa'i bya ba sgrub pa'i rab tu dbye ba bstan pa yin no/_/de yang da rnam par dbye na [#]rnam pa gsum ste/_de bzhin gshegs pa'i rgyu phun sum tshogs pa dang /_'bras bu phun sum tshogs pa dang /_mdzad pa phun sum tshogs pa'o/_/de la de
[\[23b.4\]]bzhin gshegs pa'i rgyu phun sum tshogs pa ni theg pa rnam par gzhag pa kho na las brtsams te/_sa dang pha rol tu phyin pa shin tu bsgom [#]pa'i nges par 'byung bas zhes bya bas bstan to/_/'bras bu phun sum tshogs pa ni de bzhin gshegs pa ste/_gnas gyur pa yang dag par grub pa
[\[23b.5\]]yin no zhes bya ba la sogs pas bstan to/_/mdzad pa phun sum tshogs pa ni bya ba sgrub pa'i rab tu dbye ba ste/_bcom ldan 'das de bzhin gshegs pa rnams kyis skye ba 'byung ba'i mtshan nyid ji lta bur rig par bgyi lags zhes bya ba la sogs pa gzhung lhag ma thams cad kyis bstan to/_
[\[23b.6\]]de la dang por 'phags pa 'jam dpal gyis gdul ba de bzhin gshegs pa'i sku la shin tu rmongs pa'i gnyen po rnam par gzhag pa bstan pa'i sgo nas de bzhin gshegs pa'i rgyu phun sum tshogs pa dang /_'bras bu phun sum tshogs pa dang /_mdzad pa phun sum tshogs pa bstan pa'i dbang
[\[23b.7\]]du mdzad nas/_bcom ldan 'das de bzhin gshegs pa rnams kyi chos kyi sku zhes bgyi na/_bcom ldan 'das de bzhin gshegs pa rnams kyi chos kyi sku'i mtshan nyid ji lta bu lags zhes bya ba zhus so/_/de bzhin gshegs pa'i sku la shin tu rmongs pa'i gnyen po rnam par gzhag pa ni
[\[24a\]]
[\[24a.1\]]rnam pa gnyis te/_mi rtag par rtog pa'i gnyen por chos kyi sku bstan pa dang /_nor bar [#]rtog pa'i gnyen por skye ba 'byung bar bstan pa'o/_/de la zhus pa snga ma'i skabs 'dir ni mi rtag par rtog pa'i gnyen por chos kyi sku bstan par zhus pa yin te/_de bstan pa'i
[\[24a.2\]]sgo nas de bzhin gshegs pa'i rgyu phun sum tshogs pa dang /_'bras bu phun sum tshogs pa dang /_mdzad pa phun sum tshogs pa ston to/_/nor bar rtog pa'i gnyen por skye ba 'byung ba bstan pa ni 'og nas mdzad pa phun sum tshogs pa'i skabs su bstan to/_/de la de bzhin gshegs pa
[\[24a.3\]]rnams kyi chos kyi sku zhes bgyi zhes bya ba ni 'phags pa sum brgya pa'i mdo las/_'dren pa ni chos kyi sku zhes gsungs pa lta bu la sogs pa mdo sde dang de las de bzhin gshegs pa rnams kyi [#]chos kyi sku bstan pa de'i dbang du mdzad nas zhus pa yin no/_/de bzhin gshegs pa rnams kyi chos kyi sku'i mtshan
[\[24a.4\]]nyid ji lta bu lags zhes bya bas ni mi rtag par rtog pa'i gnyen por chos kyi sku bstan pa rnam par gzhag pa nyid zhus pa yin no/_/de nas bcom ldan 'das kyis kyang de bzhin gshegs pa'i sku la shin tu rmongs pa [#]mi rtag par rtog pa'i gnyen por chos kyi sku bstan pa rnam par gzhag pa de nyid bstan
[\[24a.5\]]pa'i sgo nas de bzhin gshegs pa'i rgyu phun sum tshogs pa dang /_mdzad pa phun sum tshogs pas [#]bstan pa'i skabs su mdzad nas/_'jam dpal de bzhin gshegs pa rnams kyi chos kyi sku'i mtshan nyid ni zhes bya ba gsungs so/_/de ni de bzhin gshegs pa'i rgyu phun sum tshogs pa bstan
[\[24a.6\]]pa'i tshig gi [#]don la sogs pa bshad par bya ste/_de bzhin gshegs pa'i rgyu phun sum tshogs pa zhes bya ba ni theg pa rnam par gzhag pa kho na las brtsams pa'o/_/de'i phyir de bstan pa'i dbang du mdzad nas/_sa dang pha rol tu phyin pa shin tu bsgom [#]pa'i nges par 'byung bas zhes bya ba gsungs te/_
[\[24a.7\]]sa ni rtog [#]pa yin la/_pha rol tu phyin pa ni dpyod [#]pa yin pas rtog pa dang dpyod pa [#]ni byang chub sems dpa'i lam yin pa'i phyir/_sa dang pha rol tu phyin pa dag shin tu bsgom [#]pa'i nges par 'byung ba las zhes bya ba ni gnas gyur pa yang dag par 'grub pa'i thabs kyi [#]rgyu yin pas na de ni de
[\[24b\]]
[\[24b.1\]]bzhin gshegs pa'i rgyu phun sum tshogs pa zhes bya'o/_/sa dang pha rol tu phyin pa'i rab tu dbye ba ni sngar 'phags pa spyan ras gzigs kyi le'ur theg pa rnam par gzhag pa bstan pa'i skabs su [#]rgya cher bstan zin to/_/de'i [#]phyir skabs 'dir theg pa rnam par gzhag pa kho na las
[\[24b.2\]]brtsams nas zhes bya ba smos so/_/de bzhin gshegs pa'i rgyu phun sum tshogs pa'i tshig gi don la sogs pa bshad zin to//_//de'i 'og tu 'bras bu phun sum tshogs pa'i tshig gi don la sogs pa bshad par bya ste/_'bras bu phun sum tshogs pa zhes bya ba ni de bzhin
[\[24b.3\]]gshegs pa'o/_/de'i phyir de bstan pa'i dbang du mdzad nas/_gnas gyur pa yang dag par grub pa yin no zhes bya ba la sogs pa gsungs te/_gnas gyur pa yang dag par grub pa ni yang dag pa'i [#]ye shes dang de bzhin nyid phyin ci ma log [#]pa dang 'gyur ba med par [#]yongs su grub pa chos
[\[24b.4\]]kyi sku'i mtshan nyid yin pa'i de bzhin gshegs pa zhes bya ste/_de bas na bla na med pa yang dag par rdzogs pa'i byang chub kyi dngos po bstan to/_/byang chub kyi dngos po de ni rnam pa lngas rig par bya ste/_ngo bo nyid dang /_mthu dang /_thabs dang /_'jug pa dang /_ldog pas so/_/de la
[\[24b.5\]]ngo bo nyid gang zhe na/_nyan thos dang rang sangs rgyas las khyad par du 'phags pa'i gnas gyur pa gang yin pa'o/_/de yang rnam pa bzhis rig par bya ste/_'jug pa'i gnas dang /_mi 'jug pa'i gnas dang /_shes bya legs par yongs su brtags pa'i 'bras bu dang /_chos kyi
[\[24b.6\]]dbyings rnam par dag pa'i mtshan nyid kyis so/_/de la 'jug pa'i gnas ni sangs rgyas kyi rgyud la mnga' ba'i 'jig rten las 'das pa'i lam gyi [#]gnas yin pa'i phyir ro/_/mi 'jug pa'i gnas ni bag chags dang bcas pa'i nyon mongs pa rnams mi 'jug pa'i gnas yin pa'i phyir ro/_/
[\[24b.7\]]shes bya legs par yongs su brtags [#]pa'i 'bras bu ni gnas gyur pa de shes bya'i [#]de kho na legs par yongs su brtags pa'i 'bras bu yin pa'i phyir ro/_/chos kyi dbyings rnam par dag pa'i mtshan nyid ni gnas gyur pa de mtshan ma thams cad zil gyis gnon pa'i phyir chos kyi dbyings
[\[25a\]]
[\[25a.1\]]shin tu rnam par dag pa'i mtshan nyid kyis rab tu phye ba yin pa'i phyir ro/_/mthu gang zhe na/_mdor bsdu na stobs bcu dang /_mngon par shes pa drug dang /_dbang bcu la mthu zhes bya'o/_/thabs gang zhe na/_mdor bsdu na sprul pa rnam pa bzhi ni thabs zhes
[\[25a.2\]]bya ste/_sems can yongs su ma smin pa rnams yongs su smin par bya ba'i phyir byang chub sems dpa'i spyod pa sprul pa dang /_sems can yongs su smin pa rnams rnam par grol bar bya ba'i phyir stong gsum gyi stong chen po'i 'jig rten gyi khams kyi 'dzam bu'i gling bye ba phrag brgyar
[\[25a.3\]]cig car du de bzhin gshegs pa'i skur sprul pa'i thabs yongs su 'dzin pa dang /_nyan thos kyis [#]'dul ba rnams la de sprul pa dang rang sangs rgyas kyis 'dul ba rnams la de sprul pa ste/_sangs rgyas bcom ldan 'das ni phyogs bcur [#]sprul pa rnam pa [#]bzhi po de dag la thogs pa med pa'i
[\[25a.4\]]mthu dang ldan pa yin par blta bar bya'o/_/'jug pa gang zhe na/_de ni rnam pa gnyis su blta bar bya ste/_de'i mod [#]la 'jug pa dang /_de gtan [#]'jug pa'o/_/de la de'i mod [#]la 'jug pa ni ji srid du sems can rnams yongs su ma smin cing rnam par ma grol ba de srid du sangs rgyas rnams
[\[25a.5\]]kyi sprul pa 'jug pa'o/_/de gtan [#]'jug pa ni sangs rgyas rnams kyi ngo bo nyid mi zad cing bsam gyis mi khyab pa 'jig rten ji srid yod kyi bar du sems can rnams kyi bya ba sgrub pa la rjes su 'jug pa'i phyir 'jug par mdzad pa'o/_/ldog pa gang zhe na/_de yang rnam pa gnyis su blta bar bya ste/_de'i mod [#]
[\[25a.6\]]la ldog pa dang /_de gtan [#]ldog pa'o/_/de la de'i mod [#]la ldog pa ni sems can rnams yongs su smin cing rnam par grol bar gyur pa na de'i mod la [#]sangs rgyas rnams yongs su mya ngan las 'das pas ldog par mdzad pa'o/_/de gtan [#]ldog pa ni bag chags dang bral ba'i nyon mongs pa
[\[25a.7\]]rnams dang /_sdug bsngal gnas dang bcas pa gtan zad pa las rig par bya'o/_/byang chub kyi dngos po [#]bstan pa des ni mi rtag par rtog [#]pa'i gnyen por chos kyi sku bstan pa bshad de/_mi rtag par rtog pa zhes bya ba ni chos kyi sku kun gzhi'i rnam par shes pas rab tu phye ba yin par rtog
[\[25b\]]
[\[25b.1\]]pa'o/_/de'i gnyen por gnas gyur pas rab tu phye ba yin par bstan te/_'di ltar kun gzhi'i rnam par shes pa ni mi rtag pa dang len pa dang bcas pa yin la gnas gyur pa ni rtag pa dang len pa med pa yin pa dang /_kun gzhi'i rnam par shes pa ni gnas ngan len dang ldan pa yin la/_
[\[25b.2\]]gnas gyur pa ni gnas ngan len dang ldan pa ma yin la/_gnas gyur pa ni gnas ngan len thams cad dang bral ba yin pa dang /_kun gzhi'i rnam par shes pa ni nyon mongs pa rnams [#]'jug pa'i rgyu yin zhing lam gyi 'jug pa'i rgyu ma yin la/_gnas gyur pa ni nyon mongs pa rnams kyi
[\[25b.3\]]'jug pa'i rgyu ma yin zhing lam gyi 'jug pa'i rgyu yin pa dang /_kun gzhi'i [#]rnam par shes pa ni dge ba dang lung du ma bstan pa'i chos rnams la dbang mi byed la/_gnas gyur pa ni dge ba dang lung du ma bstan pa'i chos rnams la dbang byed pa yin pa'i phyir ro/_/de yang rgyu gnyis kyis [#]bsam
[\[25b.4\]]gyis mi khyab pa'i mtshan nyid du rig par bya ste zhes bya ba ni gnas gyur pas rab tu phye ba'i chos kyi sku de yang rgyu gnyis bsam gyis mi khyab pa'i mtshan nyid du bstan te/_brjod du med pa'i don gyis tshig gi spyod yul las 'das pas de'i phyir bsam gyis mi khyab pa dang /_'jig rten las
[\[25b.5\]]'das pa nyid kyis 'jig rten de'i dpe med pas de'i phyir bsam gyis mi khyab pa yin no zhes rgyu 'og ma gnyis kyis go rims [#]bzhin du bstan [#]to/_/de la de ni spros pa med cing mngon par 'du bya ba med pa nyid kyi [#]phyir dang zhes bya bas ni brjod du med pa'i don gyi [#]tshig gi spyod yul las 'das pas de'i
[\[25b.6\]]phyir bsam gyis mi khyab par ston to/_/de yang spros pa med pa'i phyir mngon par 'du [#]bya ba med pa yin te/_de la spros pa med pa zhes bya ba ni 'gag pa med pa dang /_skye ba med pa dang /_rtag pa med pa dang /_chad pa med pa dang /_don tha dad pa ma yin pa dang /_don gcig pa ma yin pa dang /_
[\[25b.7\]]'ong ba med pa dang /_'gro ba med pa'o/_/de'i phyir de dag las bzlog pa'i tshul du [#]mngon par 'du bya ba med pa yin te/_'phags pa klu sgrub kyis chos kyi sku la bstod pa las/_gcig min du ma ma yin bdag dang gzhan la phan pa phun sum tshogs pa'i gzhir gyur la[#]/_/dngos med
[\[26a\]]
[\[26a.1\]]dngos po med pa ma yin mkha' ltar ro gcig [#]rtogs par dka' ba'i rang bzhin can/_/gos pa med cing zhi 'gyur zhi [#]la mi mnyam mnyam pa khyad par can te spros med pa/_/so so [#]rang rig rgyal ba rnams kyi chos sku dpe [#]med gang yin de la bdag phyag 'tshal/_/
[\[26a.2\]]zhes ji skad gsungs pa lta bu'o/_/sems can rnams ni spros pa dang mngon par 'du bya ba la mngon par zhen pa nyid kyi phyir ro zhes bya bas ni 'jig rten las 'das pa nyid kyis 'jig rten na de'i dpe [#]med pas de'i phyir bsam gyis mi khyab pa yin par bstan te/_tshig gi don ni snga ma
[\[26a.3\]]las bzlog pa yin no/_/rgyu de gnyis kyis bsam gyis mi khyab pa de yang rnam pa lngar rig par bya ste/_ngo bo nyid dang /_yul dang /_gcig pa nyid dang /_tha dad pa nyid dang /_bya ba sgrub pas so/_/de la ji ltar ngo bo nyid la bsam gyis mi khyab pa yin zhe na/_phung po dang /_
[\[26a.4\]]khams dang /_skye mched dam/_phung po dang /_khams dang /[ #]skye mched las gzhan zhes bya ba dang /_dngos po 'am dngos po med pa zhes bya ba de ltar bsam gyis mi khyab pa yin no/_/ji ltar yul la [#]bsam gyis mi khyab pa yin zhe na/_khams dang /_'gro ba dang /_phyogs dang /_
[\[26a.5\]]phyogs mtshams rnams khams dang /_'gro ba dang /_phyogs dang /_phyogs mtshams rnams las gzhan zhes bya ba de ltar bsam gyis mi khyab pa yin no/_/ji ltar gnas pa las bsam gyis mi khyab pa yin zhe na/_bde bar gnas pa dang /_zhi bar gnas pa dang /_sems dang
[\[26a.6\]]bcas pa'i gnas pa dang /_sems med pa'i gnas pa dang /_lha dang tshangs pa dang 'phags pa'i gnas pa 'di dang 'di lta bus gnas so zhes bya ba de ltar bsam gyis mi khyab pa yin no/_/ji ltar gcig pa nyid dang /_tha dad pa nyid las bsam gyis mi khyab pa yin zhe na/_zag pa
[\[26a.7\]]med pa'i dbyings gcig [#]la gnas pa'i sangs rgyas rnams gcig pa nyid yin zhes bya ba de ltar bsam gyis mi [#]khyab pa yin no/_/ji ltar bya ba de ltar bsam gyis mi khyab pa yin zhe na/_de bzhin gshegs pa khams mnyam pa dang /_ye shes dang /_mgyogs pa dang /_stobs dang /_
[\[26b\]]
[\[26b.1\]]pha rol la gnon pa mnyam pa zag pa med pa'i dbyings la gnas pa rnams gnas gyur pa de nyid la brten nas 'di ltar sems can gyi [#]don dang sems can gyi bya ba mdzad do zhes bya ba de ltar bsam gyis mi khyab pa yin no/_/bcom ldan 'das ci lags nyan thos dang rang sangs rgyas
[\[26b.2\]]rnams kyi gnas gyur pa gang lags pa de yang chos kyi sku lags par brjod par bgyi 'am zhes bya ba la sogs pas ni nyan thos dang rang sangs rgyas rnams la yang nyon mongs pa'i sgrib pa las rnam par grol ba'i sgo nas gnas gyur pa zhes bya ba'i tha snyad rnam par gzhag pa yod mod kyi/_
[\[26b.3\]]de ni shes bya'i sgrib pa'i bag chags dang bcas pa yin pas yang dag pa'i ye shes dang /_de bzhin nyid yongs su grub pa'i mtshan nyid ma yin pa'i phyir rnam par grol ba'i lus tsam du zad kyi/_chos kyi sku zhes ni mi bya'o zhes ston to/_/rnam par grol ba'i lus yin te zhes bya ba ni
[\[26b.4\]]nyon mongs pa'i sgrib pa kun tu 'byung ba las rnam par grol ba'i lus yin pa'o/_/rnam par grol ba'i lus kyis ni de bzhin gshegs pa rnams dang /_nyan thos dang rang sangs rgyas rnams kyang mtshungs shing mnyam mo zhes bya bas ni lung las [#]gzhan las rnam par grol ba dang /_
[\[26b.5\]]rnam par grol ba la bye brag med do zhes gsungs pa nyid kyi don bstan pa yin no/_/chos kyi skus ni khyad par du 'phags te zhes bya bas ni de bzhin gshegs pa rnams ni bag chags dang bcas pa'i nyon mongs pa ma lus par spangs pas gnas gyur pa'i chos kyi sku yang dag par grub pa
[\[26b.6\]]yin la/_nyan thos dang rang sangs rgyas rnams ni de lta [#]ma yin pa'i phyir ro/_/chos kyi sku [#]khyad par du 'phags na yon tan gyi khyad par dpag tu med pas kyang khyad par du 'phags pa yin te zhes bya ba ni sku gsum dang ye shes bzhi dang /_sangs rgyas kyi chos ma 'dres pa brgya bzhi bcu la
[\[26b.7\]]sogs pa dag gis so/_/de dag la ni dper bya bar yang sla ba ma yin no zhes bya ba ni bskrun pa'i zla ma yin pa'i phyir ro/_/'bras bu phun sum tshogs pa'i tshig gi don la sogs pa bshad zin to//_//de'i 'og tu mdzad pa phun sum tshogs pa'i tshig gi don la sogs pa bshad
[\[27a\]]
[\[27a.1\]]par bya ste/_mdzad pa phun sum tshogs pa zhes bya ba ni bya ba sgrub pa'i rab tu dbye ba'o/_/de ni rnam pa bcu ste/_de bzhin gshegs pa rnams kyi skye ba 'byung ba bstan pa dang /_sku ston pa bstan pa dang /_gsung brjod pa bstan pa dang /_sems 'byung ba bstan
[\[27a.2\]]pa dang /_spyod yul bstan pa dang /_yul bstan pa dang /_mngon par rdzogs par byang chub pa bstan pa dang /_chos kyi 'khor lo bskor ba bstan pa dang /_yongs su mya ngan las 'das pa chen po ston pa bstan pa dang /_de bzhin gshegs pa la blta [#]ba dang nyan pa dang bsnyen bkur byed pa las
[\[27a.3\]]dge ba'i rtsa ba bskyed pa [#]bstan pa'o/_/de la de bzhin gshegs pa rnams kyi [#]skye ba 'byung ba bstan pa ni/_bcom ldan 'das de bzhin gshegs pa rnams kyi skye ba 'byung ba'i mtshan nyid ji lta bur rig par bgyi lags zhes bya ba la sogs pa'o/_/sku ston pa bstan pa ni bcom ldan 'das
[\[27a.4\]]sprul pa'i skur ston pa'i thabs la mkhas pa gang lags par blta bar bgyi ba lags zhes bya ba la sogs pa'o/_/gsung brjod pa [#]bstan pa ni/_bcom ldan 'das de bzhin gshegs pa'i byin gyi rlabs kyis sku gsung gang dag brjod pas [#]zhes bya ba la sogs pa'o/_/sems 'byung ba bstan
[\[27a.5\]]pa ni bcom ldan 'das de bzhin gshegs pa'i sems 'byung ba'i mtshan nyid ji lta bur rig par bgyi lags zhes bya ba la sogs pa'o/_/spyod yul bstan pa dang /_yul bstan pa gnyis ni/_bcom ldan 'das de bzhin gshegs pa'i spyod yul gang lags/_de bzhin gshegs pa'i
[\[27a.6\]]yul gang lags pa de gnyis la tha dad du bgyi ba ci mchis lags zhes bya ba la sogs pa'o/_/mngon par rdzogs par byang chub pa bstan pa dang /_chos kyi 'khor lo bskor ba bstan pa dang /_yongs su mya ngan las 'das pa chen po ston pa bstan pa gsum ni bcom ldan 'das de bzhin gshegs
[\[27a.7\]]pa'i mngon par rdzogs par byang chub pa gang lags pa dang /_chos kyi 'khor lo bskor ba gang lags pa dang /_yongs su mya ngan las 'das pa chen po gang lags pa de dag gi mtshan nyid ji lta bur rig par bgyi lags zhes bya ba la sogs pa'o/_/de bzhin gshegs pa la blta [#]
[\[27b\]]
[\[27b.1\]]ba dang /_nyan pa dang /_bsnyen bkur byed pa las dge ba'i rtsa ba bskyed [#]pa bstan pa ni/_bcom ldan 'das sprul pa'i sku la blta [#]ba dang /_nyan pa dang /_bsnyen bkur bgyid pa dag gis sems can rnams bsod nams bskyed [#]pa de ci'i slad du de bzhin gshegs pa las 'byung bar rig par
[\[27b.2\]]bgyi lags zhes bya ba la sogs pas ston to/_/[#]bya ba sgrub pa'i rab tu dbye ba rnam pa bcu po de dag ni/_'phags pa de bzhin gshegs pa skye ba 'byung ba bstan pa'i mdo las/_kye rgyal ba'i sras de bzhin gshegs pa rnams kyi skye ba 'byung ba bstan pa dang /_sku ston pa bstan pa dang /_
[\[27b.3\]]gsung brjod pa dang /_sems 'byung ba dang /_spyod yul bstan pa dang /_yul gyi gnas pa dang /_mngon par rdzogs par byang chub pa dang /_chos kyi 'khor lo bskor ba mngon par sgrub pa dang /_yongs su mya ngan las 'das pa chen po ston pa dang /_de bzhin gshegs pa la blta ba
[\[27b.4\]]dang /_nyan pa dang /_bsnyen bkur byed pa las dge ba'i rtsa ba bskyed pa [#]de legs par bshad du gsol zhes 'byung ba dang go rims bzhin du sbyar ro/_/de la dang por de bzhin gshegs pa rnams kyi skye ba 'byung bar bstan pa'i tshig gi don la sogs pa bshad par bya ste/_de bzhin gshegs
[\[27b.5\]]pa rnams kyi skye ba 'byung ba bstan pa zhes bya ba ni de bzhin gshegs pa rnams kyi gzugs kyi sku rnam pa gnyis 'jig rten du skye ba 'byung ba'i mtshan nyid bstan pa'o/_/de'i phyir de bstan pa'i dbang du mdzad nas/_bcom ldan 'das de bzhin gshegs pa rnams kyi skye ba 'byung ba'i mtshan nyid
[\[27b.6\]]ji lta bur rig par bgyi lags zhes bya ba zhus te/_des ni de bzhin gshegs pa'i sku la shin tu rmongs pa nor par rtog [#]pa'i gnyen por skye ba 'byung bar [#]ston to/_/sprul pa'i sku'i mtshan nyid [#]de bzhin gshegs pa rnams kyi skye ba 'byung ba'i mtshan nyid ni de bzhin gshegs pa rnams sprul
[\[27b.7\]]pa'i skus 'byung ba'i mtshan nyid dang [#]ldan pa ste/_de ni longs spyod rdzogs pa'i skus 'byung ba'i mtshan nyid dang ldan pa yin mod kyi/_sprul pa'i sku de ni 'jig rten thams cad du grags pa yin gyi/_longs spyod rdzogs pa'i sku ni de lta ma yin pas sprul pa'i sku de gzung ngo /_/de bzhin gshegs
[\[28a\]]
[\[28a.1\]]pa'i sku la shin tu rmongs pa ni nor bar rtog [#]pa'i gnyen por skye ba 'byung bar bstan pa de ni 'phags pa de bzhin gshegs pa skye ba 'byung ba bstan pa'i mdo las de skad ces bstan pa dang /_byang chub sems dpa' sems dpa' chen po kun tu bzang pos byang chub
[\[28a.2\]]sems dpa' chen po de bzhin gshegs pa'i rigs su byung ba'i dpal la dmigs nas byang chub sems dpa'i tshogs thams cad la smras pa/_kye rgyal ba'i sras dag 'di lta ste/_de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba bstan pa'i
[\[28a.3\]]gnas de ni chos tshad med pa dag gis byung ba bsam gyis mi khyab pa yin te/_de bzhin gshegs pa rnams kyi [#]skye ba 'byung ba [#]ma yin/_byed rgyu gcig gis ma yin no/_/de ci'i phyir zhe na/_kye rgyal ba'i sras dag de bzhin gshegs pa rnams ni chos bcu la sogs pa chos thams cad tha [#]
[\[28a.4\]]dad pa brgya stong tshad med pa [#]grangs med pa yongs su rdzogs pa'i tshul yang dag par 'grub pa'i byed rgyu dag gis 'byung ba'i phyir ro/_/bcu gang zhe na/_'di lta ste/_sngon byang chub kyi sems tshad med pa [#]'gro ba thams cad yongs su bskyab pa'i sems bskyed [#]pa yang dag par 'grub pa'i byed rgyu dang /_
[\[28a.5\]]sngon bsam pa dang lhag pa'i bsam pa tshad med pa shin tu sbyangs pa yang dag par 'grub pa'i byed rgyu dang /_byams pa chen po dang snying rje chen po tshad med pas 'gro ba thams cad yongs [#]su bskyab pa yang dag par 'grub pa'i byed rgyu dang /_spyod pa dang smon lam tshad med pa rgyun mi 'chad pa yang dag
[\[28a.6\]]par 'grub pa'i byed rgyu dang /_bsod nams dang ye shes kyi tshogs tshad med pas [#]ngoms mi shes pa yang dag par 'grub pa'i byed rgyu dang /_sangs rgyas la mchod pa dang rim gro bya ba dang sems can yongs su smin par bya ba'i bkod pa tshad med pas yang dag par 'grub pa'i byed rgyu dang /_thabs
[\[28a.7\]]dang shes rab kyi lam tshad med pa shin tu yongs su sbyangs pa yang dag par 'grub pa'i byed rgyu dang /_yon tan gyi bkod pa rnam par dag pa rnam pa tshad med pa yang dag par 'grub pa'i byed rgyu dang /_lam gyi yan lag rnam par gzhag pa tshad med pa'i shes pa yang dag par [#]'grub pa'i
[\[28b\]]
[\[28b.1\]]byed rgyu dang /_don dang chos tshad med pa khong du chud par bya ba la nges par rtogs pa'i shes pa yang dag par 'grub pa'i byed rgyu ste/_kye rgyal ba'i sras dag de bzhin gshegs pa rnams ni chos bcu po de dag la sogs pa chos tha dad pa brgya stong tshad med grangs [#]med pa yongs su rdzogs pa'i
[\[28b.2\]]tshul yang dag par 'grub pa'i byed rgyu dag gis 'byung ngo zhes gsungs pa bzhin du blta bar bya'o/_/'jig rten gyi khams 'byung ba dang 'dra'o zhes bya ba ni/_de bzhin gshegs pa rnams kyi skye ba 'byung ba bstan pa de 'jug pa'i sgo rnam pa bcus 'jig rten gyi khams 'byung ba dang 'dra
[\[28b.3\]]bar bstan pa ste/_de yang 'phags pa de bzhin gshegs pa skye ba 'byung ba bstan pa'i mdo las/_kye rgyal ba'i sras dag 'di lta ste/_dper na stong gsum gyi stong chen po'i 'jig rten gyi khams 'byung ba ni rgyu gcig gis 'byung ba ma yin/_byed rgyu gcig gis ma yin gyi/_rgyu tshad med pa dag dang /_
[\[28b.4\]]byed rgyu tshad med pa dag dang /_yang dag par 'grub pa tshad med pa dag gis 'byung ste/_'di lta ste/_stong gsum gyi stong chen po'i 'jig rten gyi khams su gtogs pa'i sems can rnams kyis [#]lhan cig skyes pa'i las byas shing bsags pa dang /_byang chub sems dpa' rnams kyis dge ba'i rtsa
[\[28b.5\]]ba'i stobs bskyed [#]pa dang /_de bzhin gshegs pa rnams kyi byin gyi rlabs [#]dang chos nyid kyis thob pas 'di lta ste/_sprin chen po rnams kyis char gyi [#]dus las mi 'da' [#]bar char legs par rab tu 'bebs [#]pa las kyang brten/_rlung gi dkyil 'khor chen po bzhi rgyun mi 'chad par ldang
[\[28b.6\]]ba las kyang brten [#]nas te/_bzhi gang zhe na/_'di lta ste/_rlung gi dkyil 'khor yongs su 'dzin pa zhes bya ba de chu'i phung po phyi rol du mi 'phro bar bya ba'i phyir ldang ba dang /_rlung gi dkyil 'khor yongs su skems [#]pa zhes bya ba de nang gi chu'i phung po yongs su bskam pa'i phyir ldang ba dang /_
[\[28b.7\]]rlung gi dkyil 'khor yongs su 'gyod pa zhes bya ba de gzhal med khang thams cad yongs su 'gyod pa'i phyir ldang ba dang /_rlung gi dkyil 'khor 'byes pa zhes bya ba de bkod pa thams cad shin tu rnam par 'byes shing rnam par dbye ba'i phyir ldang ba'o/_/de dag la sogs pa rgyu tshad med
[\[29a\]]
[\[29a.1\]]pa dag dang byed rgyu tshad med pa dag dang yang dag par [#]'grub pa tshad med pa dag gis 'byung ba yang de las 'byung bar byed pa 'ga' yang med mod kyi 'byung bar 'gyur ba yang yod do/_/kye rgyal ba'i sras dag de bzhin du de bzhin gshegs pa rnams kyi skye ba 'byung ba yang
[\[29a.2\]]rgyu gcig [#]gis 'byung ba ma yin/_byed rgyu gcig gis ma yin [#]gyi/_rgyu tshad med pa dag dang byed rgyu tshad med pa dag gis 'byung ste/_'di lta ste[#]/_sngon gyi de bzhin gshegs pa rnams las chos kyi sprin chen po'i char yang dag par rab tu 'bab pas ngo [#]mi shes pa'i bsam pa la yang dag
[\[29a.3\]]par dga' ba yang brten/_de bzhin gshegs pa'i ye shes kyi rlung gi dkyil 'khor chen po [#]bzhi rgyun mi 'chad par ldang ba las kyang brten nas te/_bzhi gang zhe na/_'di lta ste/_de bzhin gshegs pa'i ye shes kyi rlung gi [#]dkyil 'khor chen po dran pas yang dag par 'dzin cing
[\[29a.4\]]bsrung bas [#]chud mi za ba rnam par g.yeng ba med pa zhes bya ba de bzhin gshegs pa thams cad kyi sprin chen po'i char yang dag par gzung ba'i phyir ldang ba dang /_de bzhin gshegs pa'i ye shes kyi rlung gi dkyil 'khor chen po zhi gnas dang /_lhag mthong mngon par grub pa zhes bya ba
[\[29a.5\]]de nyon mongs pa thams cad yongs su bskam pa'i phyir ldang ba dang /_de bzhin gshegs pa'i ye shes kyi rlung gi dkyil 'khor chen po yongs su bsngo ba la mkhas pa zhes bya ba de dge ba'i rtsa ba thams cad yongs su bsngo ba'i phyir ldang ba dang /_de bzhin gshegs pa'i ye shes kyi rlung gi
[\[29a.6\]]dkyil 'khor chen po [#]sprul pa mngon par bsgrub pa'i bkod pa shin tu rnam par 'byes shing rnam par 'byed [#]pa zhes bya ba de sngon yongs su smin par byas pa'i sems can rnams kyi lhan cig skyes pa'i dge ba'i rtsa ba yongs su sbyangs pa dang /_de bzhin gshegs pa'i zag pa med pa'i dge
[\[29a.7\]]ba'i rtsa ba'i stobs bskyed [#]pa'i phyir ldang ba'o/_/[#]de dag la sogs pa rgyu tshad med pa dag dang /_byed rgyu tshad med pa dag dang /_chos nyid kyis thob [#]pas 'byung yang de la 'byung [#]bar byed pa 'ga' yang med mod kyi 'byung bar 'gyur ba yang yod de/_kye rgyal ba'i sras dag byang chub sems dpa'
[\[29b\]]
[\[29b.1\]]sems dpa' chen pos [#]'jug pa'i sgo dang po des de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba bstan pa khong du chud par bya'o zhes bya ba la sogs pa 'jug pa'i sgo rnam pa bcu gsungs pa bzhin du blta bar bya'o/_/sprul pa'i sku de 'byor pa
[\[29b.2\]]ji lta bu dang ldan pa yin zhe na/_de'i phyir sprul pa'i sku'i mtshan nyid 'byung ba ni de bzhin gshegs pa'i yon tan bkod pa'i 'byung ba'i rgyan gyi rnam pa thams cad kyis byin gyis brlabs pa'i mtshan nyid du blta bar bya'o zhes bya ba gsungs pa ste/_de bzhin gshegs pa'i yon tan gyi bkod pa
[\[29b.3\]]rnam pa thams cad dang ldan pa yin no zhes bya ba'i tha tshig go/_/de yang 'phags pa de bzhin gshegs pa skye ba 'byung ba bstan pa'i mdo las/_kye rgyal ba'i sras dag byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs
[\[29b.4\]]rgyas rnams kyi [#]skye ba 'byung ba bstan pa ni 'di ltar khong du chud par bya ste/_spyod pa tshad med pa yang dag par bsgrub [#]pa'i phyir tshad med pa'i rjes su song bar khong du chud par bya'o/_/phyogs thams cad du khyab pa'i phyir rgya che bar khong du chud par bya'o/_/skye ba dang /_'jig pa dang /_gnas pa
[\[29b.5\]]dang bral ba'i phyir blang ba med pa dang dor ba med par khong du chud par bya'o/_/sems dang /_yid dang [#]rnam par shes par sgro btags pa med pa'i phyir spros pa med pa dang spros pa dang bral bar khong du chud par bya'o/_/nam mkha'i ngo bo nyid yin pa'i phyir lus med par khong du chud par bya'o/_/
[\[29b.6\]]sems can thams cad bdag med pa'i phyir mnyam par khong du chud par bya'o/_/zhing thams cad mi zad pa'i zhing yin pa'i phyir mi zad par khong du chud par bya'o/_/phyi ma'i mtha'i mur rgyun mi 'chad pa'i phyir mi zlog par khong du chud par bya'o/_/de bzhin gshegs pa'i ye shes la gnyen po
[\[29b.7\]]med pa'i phyir mi 'phrogs par khong du chud par bya'o/_/'dus byas dang /_'dus ma byas kyi chos mnyam par rtogs pa'i phyir gnyis su med pa'i [#]khong du chud par bya'o/_/sngon legs par yongs su smin par bya ba'i sems can gyi bsam pa'i khyad par yongs su rdzogs par mdzad pa'i phyir 'gro
[\[30a\]]
[\[30a.1\]]ba thams cad nye bar 'tsho bar [#]khong du chud par bya ste/_kye rgyal ba'i sras dag byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi skye ba 'byung ba bstan pa ni/_de dag la sogs pa rnam par
[\[30a.2\]]byang ba'i bye brag bstan pa tshad med pa dag gis [#]khong du chud par bya'o zhes gsungs pa bzhin du blta bar bya'o/_/chos kyi sku la ni skye ba 'byung ba med do zhes bya ba ni chos kyi sku'i ngo bo nyid kyis rtag pa'i phyir te/_des ni de bzhin gshegs pa rnams kyi skye ba bstan pa zhes bya bas ni/_de bzhin
[\[30a.3\]]gshegs pa rnams kyi gzugs kyi sku rnam pa [#]gnyis 'jig rten du skye ba 'byung ba'i mtshan nyid yin par bstan to/_/de dag gis ni de bzhin gshegs pa'i sku la shin tu rmongs pa nor bar rtog pa'i gnyen por skye ba 'byung bar [#]bstan pa bshad de/_nor bar rtog pa zhes bya bas ni/_de bzhin
[\[30a.4\]]gshegs pa rnams skye ba 'byung ba bstan pa chos bcu la sogs pa chos tha dad pa brgya stong tshad med [#]grangs med pa yongs su rdzogs pa'i tshul yang dag par 'grub pa'i byed rgyu dag gis 'byung ba dang 'jug pa'i sgo rnam pa bcus 'jig rten gyi khams 'byung ba dang 'dra ba dang /_de bzhin gshegs
[\[30a.5\]]pa'i yon tan bkod pa'i rgyan gyi rnam pa thams cad kyis byin gyis brlabs pa'i mtshan nyid du mi shes pa ste/_de'i gnyen por de bzhin gshegs pa rnams kyi skye ba 'byung ba bstan pa'i mtshan nyid ji skad smos pa de dag ma nor bar bstan pa yin no/_/de bzhin gshegs pa rnams kyi skye ba 'byung bar [#]
[\[30a.6\]]bstan pa'i tshig gi don la sogs pa bshad zin to//_//de'i 'og tu de bzhin gshegs pa rnams kyi sku ston pa mdzad pa'i tshig gi don la sogs pa bshad par bya ste/_sku ston pa zhes bya ba ni de bzhin gshegs pa rnams kyi sprul pa'i sku ston pa'i thabs la [#]mkhas pa'o/_/de'i phyir de bstan
[\[30a.7\]]pa'i dbang du mdzad nas bcom ldan 'das sprul pa'i sku ston pa'i thabs la mkhas pa gang lags par blta bar bgyi lags zhes bya ba zhus so/_/sprul pa'i sku ston pa'i thabs la mkhas pa ni zhes bya bas [#]ni 'jig rten gyi khams rab 'byams ma lus pa thams cad du sangs rgyas 'byung
[\[30b\]]
[\[30b.1\]]ba thams cad kyi dang po dga' ldan gyi pho brang na bzhugs pa dang /_'pho ba dang /_gshegs pa dang /_lhums na bzhugs pa [#]dang /_bltams pa dang /_gzhon nu'i [#]rol pa dang /_btsun mo'i 'khor gyi nang na bzhugs pa dang /_mngon par 'byung ba dang /_dka' ba spyod pa dang /_byang chub kyi snying por
[\[30b.2\]]gshegs pa dang /_bdud 'dul ba dang /_mngon par rdzogs par byang chub pa dang /_chos kyi 'khor lo bskor ba dang /_yongs su mya ngan las 'das pa chen po ston par mdzad pa phun sum tshogs pa ston pa'i thabs la mkhas pa gang yin pa ston to/_/stong gsum gyi stong chen po'i sangs
[\[30b.3\]]rgyas kyi zhing thams cad du zhes pas ni 'jig rten gyi khams rab 'byams ma lus pa thams cad du sangs rgyas 'byung ba thams cad kyi mdzad pa ston to/_/bdag por grags pa zhes bya ba ni rgyal po'o/_/sbyin gnas su grags pa zhes bya ba ni rgyal po'i mdun na 'don to[#]/_/mngal du 'jug pa zhes bya
[\[30b.4\]]bas ni dang por dga' ldan na bzhugs pa dang /_'pho ba dang /_gshegs pa bstan te/_gshegs pa nyid mngal du 'jug pa yin par sbyar ro/_/btsas pa zhes bya bas ni lhums na bzhugs pa dang /_bltams pa gnyis bstan to/_/skye ba zhes bya bas ni gzhon nu'i [#]rol pa bstan to/_/'dod pa la longs
[\[30b.5\]]spyod [#]pa zhes bya bas ni btsun mo'i 'khor gyi nang na bzhugs pa bstan to/_/mngon par 'byung ba zhes bya bas ni mngon par 'byung ba bstan te khab nas rab tu byung ba'o/_/dka' ba spyod pa zhes bya bas ni dka' ba spyod pa bstan te lo drug tu dka' thub mdzad pa'o/_/de btang [#]ba zhes bya bas ni byang chub kyi snying por
[\[30b.6\]]gshegs pa bstan te/_dka' ba spyod pa de btang ste/_dang po byang chub pa'i gnas nas rdo rje'i gdan la gshegs pa'o/_/mngon par rdzogs par byang chub pa'i rim pa zhes bya bas ni/_/bdud 'dul ba dang /_mngon par rdzogs par byang chub pa dang /_chos kyi 'khor lo bskor ba dang /_yongs su mya ngan
[\[30b.7\]]las 'das pa chen por [#]ston pa bstan to/_/kun du ston pa yin par blta bar bya'o zhes bya bas ni mdzad pa de dag kyang stong gsum gyi [#]stong chen po'i 'jig rten gyi khams gcig dga' ldan gyi gnas bye ba phrag brgya na 'dzam bu'i gling bye ba phrag brgyar dus gcig tu rim gyis mdzad pa ston pa dang /_gdul ba'i [#]
[\[31a\]]
[\[31a.1\]]skal ba ji lta ba bzhin du 'jig rten gyi khams rab 'byams ma lus pa thams cad du yang de bzhin du [#]ston pa bstan to/_/de bzhin gshegs pa rnams kyi sku ston pa'i thabs la mkhas pa de ni mdzad pa re re la yang 'jug pa'i sgo rnam pa [#]bcus khong du chud par bya ste/_de yang
[\[31a.2\]]'phags pa de bzhin gshegs pa skye ba 'byung ba bstan pa'i mdo las de skad ces smras pa dang /_byang chub sems dpa' sems dpa' chen po de bzhin gshegs pa'i rigs su byung ba'i dpal gyis/_byang chub sems dpa' sems dpa' chen po kun tu bzang po la 'di skad ces smras so/_/kye rgyal
[\[31a.3\]]ba'i sras [#]byang chub sems dpa' sems dpa' [#]chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi sku ston pa ji ltar khong du chud par bya/_de skad ces smras pa dang /_byang chub sems dpa' sems dpa' chen po kun tu bzang pos byang chub sems dpa'
[\[31a.4\]]sems dpa' chen po de bzhin gshegs pa'i rigs su byung ba'i dpal la 'di skad ces smras so/_/kye rgyal ba'i sras [#]byang chub sems dpa' sems dpa' chen pos [#]de bzhin gshegs pa dgra bcom pa yang dag par rdzogs pa'i sangs rgyas rnams kyi sku ston pa ni tshad med pa'i rjes su song
[\[31a.5\]]bar khong du chud par bya'o/_/de ci'i phyir zhe na/_rgyal ba'i sras dag de bzhin gshegs pa rnams kyi sku ston pa ni chos gcig las sam/_sku gcig las sam/_byams pa gcig las sam/_zhing gcig las sam/_sems gcig las sam/_byed rgyu gcig las khong
[\[31a.6\]]du chud par bya ba ma yin gyi/_thams cad kyi rjes su song ba khong du chud par bya ba'i phyir ro/_/kye rgyal ba'i sras dag 'di lta ste/_dper na nam mkha'i khams ni thams cad kyi rjes su song ba ste/_gzugs can dang gzugs can ma yin pa'i dngos po thams cad kyi rjes su song yang gang du yang song
[\[31a.7\]]ba med la [#]gang nas kyang 'ong ba med de/_de ci'i phyir zhe na/_nam mkha'i [#]lus med pa'i phyir ro/_/kye rgyal ba'i sras dag de bzhin du de bzhin gshegs pa rnams kyi sku yang thams cad du song ba ste/_sems can thams cad dang chos thams cad dang zhing thams cad kyi rjes su song yang gang du yang song
[\[31b\]]
[\[31b.1\]]ba med la gang nas kyang 'ong ba med de/_de ci'i phyir zhe na/_de bzhin gshegs pa rnams kyi sku ni lus med pa'i phyir ro/_/'on kyang sems can gyi rnam par rig pa la brten nas de bzhin gshegs pa rnams kyi gzugs kyi sku snang bar yang 'gyur te/_kye rgyal ba'i sras dag byang chub sems
[\[31b.2\]]dpa' sems dpa' chen pos 'jug pa'i sgo dang po de bzhin gshegs pa dgra bcom pa yang dag par rdzogs pa'i sangs rgyas rnams kyi sku ston pa khong du chud par bya'o zhes bya ba la sogs pa 'jug pa'i sgo rnam pa bcu gsungs pa bzhin du blta bar bya'o/_/de bzhin gshegs pa rnams kyi [#]sku
[\[31b.3\]]ston pa bstan pa'i tshig gi don la sogs pa bshad zin to//_//de'i 'og tu de bzhin gshegs pa rnams kyi gsung brjod pa bstan pa'i tshig gi don la sogs pa bshad par bya ste/_gsung brjod pa [#]zhes bya ba ni chos kyi sku'i byin gyi rlabs [#]las byung ba gzugs kyi sku rnam pa gnyis las
[\[31b.4\]]gdul bya [#]rnams kyi bsam pa ji lta ba bzhin du sde snod gsum bstan pa'i gsung 'byung ba'o/_/de'i phyir de [#]bstan pa'i dbang du mdzad nas/_bcom ldan 'das de bzhin gshegs pa'i byin gyi rlabs kyi skus [#]gsung gang dag brjod pas zhes bya ba la sogs pa gsungs te/_'di man chad ni
[\[31b.5\]]'dul ba sde snod gdags pa la shin tu rmongs pa rnams kyi [#]gnyen po de ma nor bar bstan pa ston [#]to/_/de la de bzhin gshegs pa'i byin gyi rlabs [#]kyis skus zhes bya bas ni chos kyi skus [#]byin gyis brlabs pas [#]byung ba gzugs brnyan gyi sku rnam pa [#]gnyis so/_/gdul [#]ba'i khams zhes bya ba
[\[31b.6\]]ni rang bzhin gyis gnas pa'i rigs dang ldan pa'i sems can gyi khams rnam par dag pa thag ring ba las bye brag tu 'byung [#]ba ste/_yang dag par bsgrub [#]pa'i rigs dang ldan pa'i gdul [#]ba'i khams rnam par dag pa thag [#]nye ba la bya'o/_/yongs su ma smin pa zhes bya ba ni 'dod chags dang /_zhe sdang
[\[31b.7\]]dang /_gti mug dang /_nga rgyal la sogs pa shas che bas da dung yongs su smin pa chung ngu dang /_'bring dang /_chen po gang la yang mi gnas pa'o/_/yongs su smin par mdzad la zhes bya ba ni mi sdug pa dang /_byams pa dang /_rten cing 'brel par 'byung ba dang /_khams rab tu dbye ba la sogs
[\[32a\]]
[\[32a.1\]]pa'i dmigs pas yongs su smin pa chung ngu dang /_'bring dang /_chen po la gnas par mdzad pa'o/_/yongs su smin pa zhes bya bas ni yongs su smin pa chung ngu dang /_'bring dang /_chen po la gnas pa de'i mjug thogs su rnam par grol bar byar rung ba'o dmigs
[\[32a.2\]]pa de nyid kyis zhes bya ba ni mi sdug pa dang /_byams pa dang /_rten cing 'brel par 'byung ba dang /_khams rab tu dbye ba'i dmigs pa la sogs pa gang gis su smin par gyur pa de nyid kyis so/_/rnam par grol bar mdzad pa zhes bya ba ni skal ba ji lta ba bzhin du theg pa gsum gyi lam gyis [#]
[\[32a.3\]]rnam par grol ba chung ngu dang /_'bring dang /_chen po thob par mdzad pa ste/_dper na 'dod chags dang /_zhe sdang dang /_gti mug dang /_nga rgyal la sogs pa'i shas che ba'i gdul bya mdzes dga' [#]dang /_sor phreng dang /_lteng rgyas 'od srungs dang /_rgyal po chen po ka pi na la
[\[32a.4\]]sogs pa mi sdug pa dang /_byams pa dang /_rten cing 'brel par 'byung ba dang /_khams rab tu dbye ba'i dmigs pa la sogs pas yongs su smin par mdzad nas dmigs pa de nyid kyis rnam par grol bar mdzad pa la sogs pa lta bu'o/_/gsung brjod pa du zhig brjod par mdzad
[\[32a.5\]]lags zhes bya ba ni gsung gi yan lag mtha' yas mod kyi sde snod bsdu ba'i tshul khrims gsung brjod pa du zhig brjod par mdzad lags zhes zhus pa yin no/_/'jam dpal de bzhin gshegs pa'i gsung brjod pa ni gsum po 'di dag yin te/_mdo sde brjod pa dang /_'dul ba brjod pa
[\[32a.6\]]dang /_ma mo brjod pa'o zhes bya ba yang sde snod bsdu ba'i tshul khrims rnam pa gsum du bstan pa yin no/_/mdo sde dang /_'dul ba dang /_ma mo'i rnam grangs dang /_nges pa'i tshig dang /_rab tu dbye ba mtha' yas pa dag las gang brjod kyang rung ste/_re re zhing yang 'jug pa'i sgo rnam pa bcu
[\[32a.7\]]bcus khong du chud par bya ste/_de yang 'phags pa de bzhin gshegs pa skye ba 'byung ba bstan pa'i mdo las/_de skad ces smras pa dang /_byang chub sems dpa' sems dpa' chen po de bzhin gshegs pa'i rigs su byung [#]ba'i dpal gyis/_byang chub sems dpa' sems dpa' chen
[\[32b\]]
[\[32b.1\]]po kun tu bzang po la 'di skad ces smras so/_/kye rgyal ba'i sras [#]byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas kyi gsung brjod pa ji ltar khong du chud par bya/_de skad ces smras pa dang /_byang chub sems dpa'
[\[32b.2\]]sems dpa' chen po kun tu bzang pos byang chub sems dpa' sems dpa' chen po de bzhin gshegs pa'i rigs su byung [#]ba'i dpal la 'di skad ces smras so/_/kye rgyal ba'i sras [#]byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i
[\[32b.3\]]sangs rgyas rnams kyi gsung brjod pa ni dbyangs kyi dkyil 'khor tshad med pas khyab pa'i phyir thams cad kyi rjes su song bar [#]khong du chud par bya'o/_/chos bstan pas mgu bar mdzad pa'i phyir sems can thams cad bsam pa ji lta ba bzhin du yang dag par tshim par mdzad par khong du chud par
[\[32b.4\]]bya'o/_/sems rab tu tshim par mdzad pas 'khor gyi dkyil 'khor thams cad mos pa ji lta ba bzhin du mgu [#]bar mdzad par khong du chud par bya'o/_/dus las mi 'da' ba'i phyir dus ji lta ba bzhin du mgu bar mdzad par khong du chud par bya'o/_/brag ca dang 'dra ba'i phyir rtag tu skye ba med pa dang
[\[32b.5\]]'gag pa med par khong du chud par bya'o/_/sems can gyi las nye bar bsags pa brjod par mdzad pa'i phyir bdag po med par khong du chud par bya'o/_/gting dpag dka' ba'i phyir zab pa dang ldan par khong du chud par bya'o/_/chos kyi dbyings la nges par rtogs [#]pa'i phyir mi choms [#]par
[\[32b.6\]]khong du chud par bya'o/_/chos kyi dbyings la yang dag par gzhol ba'i phyir rgyun mi 'chad par khong du chud par bya'o/_/shin tu mthar thug pa'i phyir bskyod du med par khong du chud par bya ste/_de bzhin gshegs pa rnams kyi gsung brjod pa ni bdag po yod pa'ang ma yin/_bdag po med
[\[32b.7\]]pa'ang ma yin/_rnam par rig pa yod pa'ang ma yin/_rnam par rig pa med pa'ang ma yin par khong du chud par bya'o/_/de ci'i phyir zhe na/_rgyal ba'i sras dag 'di lta ste dper na 'jig rten gyi khams 'jig par 'gyur ba'i tshe chos nyid kyis thob pas sgra skad chen po bzhi 'byung ba de dag ni
[\[33a\]]
[\[33a.1\]]bdag po med pa bdag gi med pa 'dzin pa med pa ste/_bzhi gang zhe na/_kye rgyal ba'i sras dag 'jig rten gyi khams 'jig par 'gyur ba'i tshe chos nyid kyis thob pas kye ma grogs po dag bsam gtan dang po [#]ni bde bar 'dod pa dang /_gnod sems dang bral ba ste/_
[\[33a.2\]]'dod pa'i khams las yang dag par 'da' bar 'gyur ba'o zhes de lta bu'i sgra skad chen po dang po de 'byung ste/_sems can rnams kyis sgra de thos nas bsam gtan dang po bsgrubs te/_'dod pa'i khams las yang dag par 'das nas tshangs pa'i 'jig rten du skye'o/_/de nas kyang chos nyid
[\[33a.3\]]kyis thob pas kye ma grogs po dag bsam gtan gnyis pa ni bde ba rtog pa med pa dpyod pa med pa ste/_tshangs ris kyi lha las yang dag par 'da' bar 'gyur ba'o zhes de lta bu'i sgra skad chen po gnyis po de 'byung ste/_sems can rnams kyis sgra de thos nas bsam gtan gnyis pa bsgrubs
[\[33a.4\]]te/_tshangs ris kyi lha las yang dag par 'das nas 'od gsal gyi lha rnams dang skal ba mnyam par skye'o/_/de nas kyang chos nyid kyis [#]thob pas kye ma grogs po dag bsam gtan gsum pa ni bde ba dga' ba med pa ste/_'od gsal gyi lha las yang dag par 'da' bar 'gyur ro zhes de lta bu'i
[\[33a.5\]]sgra skad chen po de 'byung ste/_sems can rnams kyis sgra de thos nas bsam gtan gsum pa bsgrubs te/_'od gsal gyi lha las yang dag par 'das nas dge rgyas kyi lha rnams dang skal ba mnyam par skye'o/_/de nas kyang chos nyid kyis thob pas kye ma grogs po dag bsam gtan bzhi pa ste/_
[\[33a.6\]]dge rgyas kyi lha las yang dag par 'da' bar 'gyur ba'o zhes de lta bu'i sgra skad chen po bzhi po de 'byung ste/_sems can rnams kyi [#]sgra de thos nas bsam gtan bzhi pa bsgrubs te[#]/_dge rgyas kyi lha las yang dag par 'das nas 'bras bu che ba'i lha rnams dang skal ba mnyam par skye'o/_/
[\[33a.7\]]kye rgyal ba'i sras dag de ltar 'jig rten gyi khams 'jig par 'gyur ba'i tshe chos nyid kyis thob pas sgra skad chen po bzhi 'byung ba de dag ni bdag po med pa bdag gi med pa 'dzin pa med kyang sgra de dag ni yon tan tshad med pa de dag dang ldan pa yin no/_/kye rgyal ba'i sras dag de bzhin du de bzhin
[\[33b\]]
[\[33b.1\]]gshegs pa rnams las chos nyid kyis thob pas de bzhin gshegs pa'i gsung gi sgra skad chen po bzhi 'byung ba de dag kyang bdag po med par rjod par byed pa med pa ma spros pa ma blangs pas 'khor ba yin te/_bzhi gang zhe na/_'di lta ste/_chos nyid kyis thob pas kye ma grogs po dag
[\[33b.2\]]'du byed 'di dag thams cad ni sdug bsngal ba'o/_/sems can dmyal ba dang dud 'gro'i skye gnas ni sdug bsngal ba'o/_/gshin rje'i 'jig rten ni sdug bsngal ba'o/_/bsod nams ma byas pa ni sdug bsngal ba'o/_/bdag gir 'dzin pa ni sdug bsngal ba'o/_/sdig pa'i las
[\[33b.3\]]spyod pa ni sdug bsngal ba ste/_lha dang mir skye ba'i phyir dge ba'i rtsa ba dag skyed cig/_'phags pa'i gnas yongs su zung shig[#]/_mi khom par skye ba rnam par spongs shig ces de lta bu'i sgra skad chen po dang po de 'byung ste/_sems can rnams kyis sgra de thos nas de bzhin nyid du sgrub par
[\[33b.4\]]byed cing de bzhin nyid du bsgrubs [#]nas dge ba'i rtsa ba spyod par byed de[#]/_dge ba'i rtsa ba spyod pa la zhugs pa na mi khom par skye ba yongs su spong bar byed cing lha dang mi'i phun sum tshogs pa yongs su 'dzin par byed do/_/de nas yang chos nyid kyis thob pas kye ma grogs po dag 'du byed 'di
[\[33b.5\]]dag thams cad ni sdug bsngal ba kun tu 'bar ba rab tu 'bar ba/_kun tu rab tu 'bar ba[#]/_kun nas me lcer gyur pa/_me lce gcig tu gyur pa lcags kyi thu lum dang 'dra bar mi rtag par 'gyur ba'i chos can no/_/'dus ma byas ni zhi ba dang [#]gdung ba med pa bsil bar gyur pa yongs su
[\[33b.6\]]gdung ba thams cad dang bral ba'o zhes de lta bu'i sgra skad chen po gnyis pa de 'byung ste/_sems can rnams kyis sgra de thos nas dge ba'i chos la mngon par brtson par byed cing mngon par brtson pa na nyan thos kyi theg pa la sgra'i rjes su 'gro ba'i bzod pa thob par gyur to/_/de nas yang chos
[\[33b.7\]]nyid kyis thog [#]pas kye ma grogs po dag nyan thos kyi theg pa 'di ni chung ba gzhan las nyan pa'i sgra'i rjes su 'gro ba'o/_/de bas ches rgya che ba'i theg pa yod de[#]/_'di lta ste/_rang sangs rgyas kyi theg pa slob dpon med par rang gis mngon par rdzogs par byang chub pa'o zhes de lta bu'i sgra skad
[\[34a\]]
[\[34a.1\]]chen po gsum pa de 'byung ste/_sems can ches rgya chen po la mos pa rnams kyis sgra de thos nas nyan thos kyi theg pa spangs te/_rang sangs rgyas byang chub par bya ba'i phyir nan tan du byed do/_/de nas yang de bzhin gshegs pa las chos nyid kyis thob pas [#]kye ma
[\[34a.2\]]grogs po dag theg pa chen po ni nyan thos dang rang sangs rgyas kyi theg pa las yang dag par 'das pa/_byang chub sems dpa'i spyod pa dang mthun pa byang chub sems dpa'i pha rol tu phyin pa drug rgyun mi 'chad pa/_'khor ba dpag tu med pa yongs su 'dzin pa bsod nams dang ye shes kyi
[\[34a.3\]]tshogs mtha' yas pa yongs su rdzogs pa ste[#]/_nyan thos kyi theg pa ni gzhan gyi sgra'i rjes su 'brang ba'o/_/rang sangs rgyas kyi theg pa ni chung ngu [#]ba'o/_/theg pa chen po ni theg pa dam pa/_theg pa gtso bo/_/theg pa rab mchog/_theg pa bla na med pa/_sems can thams cad nye
[\[34a.4\]]bar 'tsho ba'i theg pa'o zhes de lta bu'i sgra skad chen po bzhi pa [#]de 'byung ste/_sems can ches shin tu rgya chen po la mos pa dbang po rno ba sngon dge ba'i rtsa ba bskyed pa[#]/_de bzhin gshegs pa'i byin gyi rlabs [#]kyis brlabs pa rnams kyis sgra de thos nas lhag pa'i bsam pas de bzhin
[\[34a.5\]]gshegs pa nyid dang /_rang 'byung [#]nyid kyi phyir bla na med pa yang dag par rdzogs pa'i byang chub tu sems skyed par byed de/_de bzhin gshegs pa'i gsung de yang sku las byung ba ma yin/_thugs las byung ba ma yin mod kyi/_sems can rnams kyi dge ba'i las shin tu bsags
[\[34a.6\]]pa rnam par rig par yang mdzad pa'i phyir ro/_/kye rgyal ba'i sras dag byang chub sems dpa' sems dpa' chen pos 'jug pa'i sgo dang po des de bzhin gshegs pa dgra bcom pa yang dag par rdzogs pa'i sangs rgyas rnams kyi gsung brjod pas khong du chud par bya'o zhes bya ba la sogs
[\[34a.7\]]pa 'jug pa'i sgo rnam pa bcu gsungs pa [#]bzhin du blta bar bya'o/_/de nas 'phags pa 'jam dpal gyis mdo sde dang /_'dul ba dang /_ma mo'i mtshan nyid rgya cher bstan pa'i dbang du mdzad nas/_bcom ldan 'das mdo sde ni gang lags/_'dul ba ni gang lags/_ma mo ni gang
[\[34b\]]
[\[34b.1\]]lags zhes bya ba zhus so/_/'di lta ste/_dngos po bzhi [#]'am zhes bya bas ni bye brag tu rtogs [#]pa'am/_khas len pa dang sgrub pa dang mthar thug pa ston te/_de tsam gyis thams cad bsdus pa yin no/_/dgu 'am zhes bya bas ni phung po rnams dang /_skye mched rnams dang /_khams
[\[34b.2\]]rnams dang /_zas rnams dang /_bden pa rnams dang /_rten cing 'brel par 'byung ba rnams dang /_dkon mchog gsum po sangs rgyas dkon mchog dang /_chos dkon mchog dang /_dge 'dun dkon mchog ston te rim bzhin du sbyar ro/_/nyi shu rtsa dgu zhes bya bas ni kun nas nyon
[\[34b.3\]]mongs pa dang rnam par byang ba'i phyogs kyi dngos po bsdu ba ston to/_/dbang du byas nas zhes bya bas ni de dag la brten nas zhes bya ba'i tha tshig ste/_de yang skabs kha cig tu ni dngos po gcig la brten nas so/_/kha cig tu ni gnyis la brten [#]nas so/_/kha cig tu ni mang po la brten
[\[34b.4\]]nas te mdo sde thams cad dang ci rigs par sbyar ro/_/chos rnams kyi zhes bya bas [#]ni rang dang spyi'i mtshan nyid 'dzin pa'i chos kun nas nyon mongs pa dang rnam par byang ba'i rab tu dbye ba 'di lta ste/_gzugs can rnams dang /_gzugs can ma yin pa rnams dang /_bstan du yod pa rnams
[\[34b.5\]]dang /_bstan du med pa rnams dang /_thogs pa dang bcas pa rnams dang /_thogs pa med pa rnams dang /_bstan du med pa thogs pa med pa rnams dang /_bstan du yod pa thogs pa dang bcas pa rnams dang /_zag pa dang bcas pa rnams dang /_zag pa med pa rnams dang /_nyon
[\[34b.6\]]mongs pa dang bcas pa rnams dang /_nyon mongs pa can ma yin pa rnams dang /_zang zing dang bcas pa rnams dang /_zang zing med pa rnams dang /_zhen pa la brten [#]pa rnams dang /_mngon par 'byung ba la brten pa rnams dang /_'jig rten pa rnams dang /_'jig rten las 'das
[\[34b.7\]]pa rnams dang /_rtogs pa rnams dang /_ma rtogs pa rnams dang /_'dus byas rnams dang /_'dus ma byas rnams dang /_shes par bya ba rnams dang /_rnam par shes par bya ba dang /_dmigs pa rnams dang /_rnam par gnas pa 'dren pa'i tshogs [#]rnams dang /_rnam par smin
[\[35a\]]
[\[35a.1\]]pa dang bcas pa rnams dang /_rnam par smin pa rnams dang /_rgyu dang bcas pa rnams dang /_rgyu med pa rnams dang /_'bras bu dang bcas pa rnams dang /_'bras bu med pa rnams dang /_rten cing 'brel par 'byung ba'i chos rnams dang /_nang gi rnams dang /[ #]phyi rol gyi rnams
[\[35a.2\]]dang /_ming dang gzugs kyis bsdus pa rnams dang /_zin pa rnams dang /_ma zin pa rnams dang /_'byung ba chen po rnams rgyur byas pa dang /_'byung ba chen po rnams rgyur byas pa ma yin pa dang /_srid pa rnams dang /_srid pa ma yin pa rnams dang /_bla na yod pa rnams dang /_bla na med pa rnams dang /_bsgom
[\[35a.3\]]par bya ba rnams dang /_'das pa rnams dang /_ma 'ongs pa rnams dang /_da ltar byung ba rnams dang /_'dod pa dang ldan pa rnams dang /_gzugs dang ldan pa rnams dang /_gzugs med pa dang ldan pa rnams dang /_dge ba rnams dang /_mi dge ba rnams dang /_lung du ma bstan pa
[\[35a.4\]]rnams dang /_slob pa rnams dang /_mi slob pa rnams dang /_slob pa yang ma yin mi slob pa yang ma yin pa rnams dang /_mthong bas spang bar bya ba rnams dang /_bsgoms [#]pas spang bar bya ba rnams dang /_spang bar bya ba ma yin pa rnams dang /_zab mo mthong bar dka' ba'i chos
[\[35a.5\]]rnams kyi rab tu dbye ba rnams [#]par gzhag pa rnams kyi'o/_/dngos po bsdu ba tsam ngas gang du bstan pa de ni mdo sde yin no zhes bya bas ni don mdor bstan pas na mdo sde zhes bya'o/_/gsung rab tu gtogs pa yan lag bcu gnyis pa gleng gzhi'i sde dang /_gtan [#]la dbab par bstan
[\[35a.6\]]pa'i sde gnyis ma gtogs pa lhag ma bcu dang /_spyir ci rigs [#]pas sbyar ro/_/dngos po bzhi gang zhe na/_'di lta ste zhes bya ba la sogs pa'i dngos po zhes bya bas ni bye brag tu rtogs pa bstan te/_de yang byang chub sems dpa' thos pa yongs su tshol ba ni [#]ci zhig tshol zhe na/_mdor
[\[35a.7\]]bsdu [#]na byang chub sems dpa'i sde snod dang /_nyan thos kyi sde snod dang /_phyi rol gyi bstan bcos dang /_'jig rten pa'i bzo dang /_las kyi gnas zhes bya ba rnams tshol lo/_/de la byang chub sems dpa'i sde snod ni gsung rab tu gtogs pa yan lag bcu gnyis las shin tu rgyas
[\[35b\]]
[\[35b.1\]]pa'i sde zhes bya ba yin no/_/nyan thos kyi sde snod ni yan lag thams cad lhag ma rnams yin no/_/phyi rol gyi bstan bcos ni rnam pa gsum ste/_gso ba'i bstan bcos dang /_gtan tshigs kyi bstan bcos dang /_sgra'i bstan bcos so/_/'jig rten pa'i bzo dang las kyi gnas
[\[35b.2\]]shes pa ni rnam pa bcu gnyis te/_snoms [#]su byas pa'i bzo dang /_nyo tshong gi bzo dang [#]/_rgyal po'i zhabs [#]'bring bya ba'i bzo dang /_yi ge dang rtsis dang shod 'god pa dang grangs dang lag rtsis kyi bzo dang /_ltas su lta [#]ba'i bzo dang /_blo gros kyi bzo dang /_brdungs pa'i [#]bzo dang /_bskyed
[\[35b.3\]]pa'i bzo dang /_sbyor ba'i bzo dang /_g.yos byas pa'i bzo dang [#]/_rol mo'i bzo'o/_/byang chub sems dpas btsal bar bya ba de dag kyang [#]mdor bsdu na rig pa'i gnas lnga po nang gi rig pa dang /_gso ba'i rig pa dang /_gtan tshigs kyi rig pa dang /_sgra'i rig pa dang /_bzo dang las
[\[35b.4\]]kyi gnas kyi rig pa dag yin te/_byang chub sems dpa' thos pa yongs su tshol bas thos pa'i dngos por rig pa'i gnas lnga po de dag btsal na mkhas par bya ba sna tshogs dag bye brag tu gtogs par 'gyur ba de [#]ni bye brag tu rtogs pa bstan to/_/skyabs su 'gro ba'i dngos po zhes bya bas
[\[35b.5\]]ni khas len pa bstan te/_de yang byang chub sems dpa' gsum la skyabs su 'gro bar khas len pas ni gnas lnga po lus kyi las yongs su dag pa dang /_ngag gi las yongs su dag pa dang /_yid kyi las yongs su dag pa dang /_sems can rnams la snying rje che ba [#]dang /_bla na med
[\[35b.6\]]pa dang ldan pa nyid kyis skyabs kyi 'os nye bar brtags nas skyabs su 'gro bar bya ste/_de la skyabs su 'gro bar bya ba ni du/_rgyu gang gis na de dag nyid la skyabs su 'gro/_ji tsam gyis na skyabs su song ba yin/_skyabs su song bas ni ji ltar [#]bsgrub par bya ste[#]/_skyabs su song ba'i phan yon ni
[\[35b.7\]]gang zhe na/_skyabs su 'gro bar bya ba ni gsum ste/_sangs rgyas dkon mchog dang /_chos dkon mchog dang /_dge 'dun dkon mchog go/_/rgyu bzhis na de dag nyid la skyabs su 'gro ba ste[#]/_sangs rgyas dkon mchog ni shin tu dul ba'i bdag nyid yin la rnam pa thams cad du gdul bya
[\[36a\]]
[\[36a.1\]]'dul [#]ba'i thabs la mkhas pa dang /_thugs rje che ba dang /_zang zing gi mchod pa thams cad kyis mnyes par bya ba ma yin pa dang /_bsgrub pa'i mchod pas mnyes par bya ba yin pas so/_/de lta bus bstan pa'i chos dkon mchog dang /_de'i gsung las
[\[36a.2\]]skyes pa'i dge 'dun dkon mchog kyang rnam pa de lta bu kho nas skyabs su 'os pa yin no/_/rgyu bzhis na skyabs su song ba yin te/_yon tan shes pa dang /_khyad par shes pa dang /_khas blangs pa dang /_skyabs gzhan mi smra bas so/_/skyabs su song ba'i yang dag pa'i sgrub pa ni rnam
[\[36a.3\]]pa bzhi ste/_skyes bu dam pa la legs par brten pa dang /_dam pa'i chos mnyan pa dang /_tshul bzhin yid la bya ba dang /_chos kyi rjes su mthun pa'i chos sgrub pa'o/_/gzhan yang yang dag pa'i sgrub pa rnam pa bzhi ste/_dbang po mi rgod par bya ba dang /_bslab pa'i gzhi yang dag par
[\[36a.4\]]blang bar bya ba dang /_sems can rnams la snying rje bar bya ba dang /_dus dus su dkon mchog mchod pa la brtson par bya'o/_/skyabs su song ba'i phan yon ni bzhi ste/_bsod nams rgya chen po thob pa dang /_dga' ba dang mchog tu dga' ba rgya chen po thob pa dang /_ting nge 'dzin thob pa dang /_rnam
[\[36a.5\]]par dag pa thob pa'o/_/gzhan yang phan yon bzhi ste/_bsrung ba chen po dang ldan pa dang /_log par mos pa'i sgrib pa thams cad bsrabs pa dang yongs su zad pa dang yongs su rtogs pa thob pa dang /_dam pa yang dag par song ba skyes bu dam pa rnams kyi nang du bgrang bar gyur pa dang /_ston [#]pa dang tshangs pa
[\[36a.6\]]mtshungs par spyod pa rnams dang bstan pa la mngon par dad pa'i lha rnams kyi yid du 'ong zhing dga' bar 'gyur ba'o/_/de ltar byang chub sems dpa' gsum la skyabs su 'gro ba ni skyabs su gzhan khas mi len par dkon mchog gsum la skyabs su 'gro bar khas len pa'i phyir des ni khas len pa ston to/_/bslab
[\[36a.7\]]pa'i dngos po zhes bya bas ni sgrub pa bstan te[#]/_de yang byang chub sems dpa' rnams gang la slob pa dang /_ji ltar slob pa dang /_gang dag slob pa de dag thams cad gcig tu bsdus pa ni byang chub sems dpa'i spyod pa zhes bya ste/_de nyid bslab pa'i dngos po yang yin sgrub pa'ang yin no/_/de la byang chub
[\[36b\]]
[\[36b.1\]]sems dpa' rnams gang la slob ce [#]na/_gnas bdun la slob ste/_bdag gi don dang /_gzhan gyi don dang /_de kho na'i don dang /_mthu dang /_sems can yongs su smin par bya ba dang /_rang gi sangs rgyas kyi chos yongs su smin par bya ba dang /_bla na med pa yang dag par rdzogs pa'i byang chub la
[\[36b.2\]]slob pa'o/_/de la bdag gi don gang zhe na/_rnam pa bcu ste/_'ba' zhig pa dang /_gzhan dang 'brel ba dang /_phan pa'i rgyu dang /_bde ba'i rgyu dang /_rgyur bsdus pa dang /_'bras bur bsdus pa dang /_tshe 'di pa dang /_tshe rabs gzhan pa dang /_gtan du ba dang /_gtan du ba ma yin pa'o/_/
[\[36b.3\]]gzhan gyi don gang zhe na/_de yang rnam pa bcu ste/_bdag gi don gyi gnas skabs su bstan pa bcu po de dag nyid gzhan gyi don du sbyar ba yin no/_/de kho na'i don gang zhe na/_mdor bsdu na rnam pa gnyis te/_ji lta ba bzhin du yod pa nyid las brtsams te/_chos rnams kyi yang dag pa nyid gang yin
[\[36b.4\]]pa dang /_ji snyed yod pa nyid las brtsams te/_chos rnams kyi [#]thams cad mkhyen pa nyid gang yin pa ste[#]/_de ltar yang dag pa nyid dang thams cad nyid ni chos rnams kyi de kho na'i don mtha' dag yin par rig par bya'o/_/de yang rab tu dbye na rnam pa bzhi ste/_'jig rten gyi grags pa'i de kho na dang /_
[\[36b.5\]]rigs pas grags pa'i de kho na dang /_nyon mongs pa'i sgrib pa rnam par dag pa'i shes pa'i spyod yul gyi de kho na dang /_shes bya'i sgrib pa rnam par dag pa'i shes pa'i spyod yul gyi de kho na'o/_/de dag las dang po gnyis ni tha ma'o/_/gsum pa ni 'bring /_bzhi pa ni mchog yin par rig par
[\[36b.6\]]bya'o/_/mthu gang zhe na/_rnam pa lnga ste/_mngon par shes pa'i mthu dang /_chos kyi mthu dang /_lhan cig skyes pa'i mthu dang /_thun mong gi mthu dang /_thun mong ma yin pa'i mthu'o/_/sems can yongs su smin par bya ba gang zhe na/_de yang rnam pa drug ste/_ngo bo nyid dang /_yongs su smin
[\[36b.7\]]par bya ba'i gang zag dang /_yongs su smin pa'i rnam par dbye ba dang /_yongs su smin par bya ba'i thabs dang /_yongs su smin par bya ba'i gang zag dang /_yongs su smin par byed pa'i gang zag gi mtshan nyid do/_/rang gi sangs rgyas kyi chos yongs su smin par byed pa gang zhe na/_de yang rnam pa drug
[\[37a\]]
[\[37a.1\]]ste/_sems can yongs su smin par bya ba'i thabs su bstan pa drug po de dag nyid rang gi sangs rgyas kyi chos yongs su smin par bya bar sbyar ba yin no/_/bla na med pa yang dag par rdzogs pa'i byang chub gang zhe na/_rnam pa lnga ste/_ngo bo nyid dang /_dam par gyur pa dang /_yon
[\[37a.2\]]tan dang /_'byung ba dang /_khyad par gyis rig par bya'o/_/de las ngo bo nyid ni spangs pa phun sum tshogs pa dang /_ye shes phun sum tshogs pa dang /_sangs rgyas kyi chos ma 'dres pa dang /_che ba nyid thams cad dang ldan pa'o/_/dam par gyur pa ni dam pa rnam pa bdun po sku dam pa dang /_sgrub
[\[37a.3\]]pa dam pa dang /_phun sum tshogs pa dam pa dang /_ye shes dam pa dang /_mthu dam pa dang /_spangs pa dam pa dang /_gnas pa dam pa dang ldan pa'o/_/yon tan ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs
[\[37a.4\]]pa/_'jig rten mkhyen pa/_skyes bu 'dul ba'i kha lo sgyur ba[#]/_bla na med pa/_lha dang mi rnams kyi ston pa sangs rgyas bcom ldan 'das zhes bya'o/_/'byung ba ni 'jig rten gyi khams gcig tu gnyis mi 'byung ba dang /_'jig rten gyi khams thams cad du don mdzad pa dang /_'jig rten thams cad
[\[37a.5\]]na sangs rgyas 'byung ba srid pa la sogs pa'o/_/khyad par ni sangs rgyas thams cad khyad par bzhi po sku tshe dang /_mtshan dang /_gdung dang /_gzugs kyi sku ma gtogs par thams cad mtshungs par mnyam ste/_khyad par med pa'o/_/de la byang chub sems dpa' rnams ji ltar slob ce na/_
[\[37a.6\]]de yang rnam pa bdun te mos pa mang bar bya ba dang /_chos btsal bar bya ba dang /_chos bstan par bya ba dang /_chos kyi rjes su mthun pa'i chos bsgrub [#]par bya ba dang /_legs par gdams shing rjes su bstan par bya ba dang /_legs par gdams shing rjes su bstan pa la gnas par bya ba dang /_
[\[37a.7\]]thabs kyis yongs su zin pa'i lus dang /_ngag dang yid kyi las can du bya'o/_/de la ji ltar mos pa mang bar bya zhe na/_byang chub sems dpa' rnams kyi [#]mos pa'i gnas brgyad po mchog gi gnas dang /_rgya che ba'i gnas dang /_zab pa'i gnas dang /_rgyu rigs pa'i gnas dang /_'bras bu
[\[37b\]]
[\[37b.1\]]rigs pa'i gnas dang /_rtogs par bya ba'i gnas dang /_bsgrub par bya ba'i gnas dang /_bshad par bya ba'i gnas dang [#]/_dkon mchog gsum gyi yon tan dang /_sangs rgyas dang byang chub sems dpa'i mthu dang /_de kho na'i don dang /_lam la gnas pa dang /_'bras bu thob pa dang /_bla na med
[\[37b.2\]]pa'i byang chub dang byang chub sems dpa'i bslab pa dang /_legs par gsungs pa'i chos mdo'i sde la sogs pa[#] byang chub sems dpa' rnams kyi mos pa'i khams sangs rgyas kyi chos rnams la thob par nus par yid ches pas rab tu phye bas mos pa mang bar bya'o/_/ji ltar chos btsal bar bya zhe na/_byang chub
[\[37b.3\]]sems dpa' tshol bas ci zhig tshol/_ji ltar tshol/_ci'i phyir tshol zhe na/_mdor bsdu na byang chub sems dpa' ni byang chub sems dpa'i sde snod dang /_nyan thos kyi sde snod dang /_phyi rol gyi bstan bcos dang /_'jig rten pa'i bzo dang /_las kyi gnas shes pas bsdus pa rig pa'i gnas lnga po [#]
[\[37b.4\]]nang gi rig pa dang /_gso ba'i rig pa dang /_gtan tshigs kyi rig pa dang /_sgra'i rig pa dang /_bzo dang las kyi gnas kyi rig pa dag tshol lo/_/ji ltar tshol zhe na/_mdor bsdu na byang chub sems dpa' ni rnam pa gsum gyis chos tshol te/_gus pa chen po nye bar gzhog pa dang /_'gro ba phun sum
[\[37b.5\]]tshogs pa dang /_nyan pa phun sum tshogs pas so/_/ci'i phyir tshol zhe na/_mdor bsdu na byang chub sems dpa'i rig pa'i gnas lnga po de dag tshol ba ni bla na med pa'i byang chub kyi ye shes kyi tshogs chen po yongs su rdzogs par bya ba'i phyir tshol lo/_/ji ltar chos bstan par bya zhe na/_byang chub
[\[37b.6\]]sems dpas [#]chos ston pa ci zhig ston/_ji ltar ston/_ci'i phyir ston zhe [#]na/_gang btsal ba de nyid ston to/_/gang gi phyir btsal ba de nyid kyi phyir ston to/_/ji ltar ston zhe [#]na/_rnam pa gnyis kyis ston te/_mthun pa'i gtam brjod pa dang /_yongs su dag pas ston to/_/ji ltar chos kyi
[\[37b.7\]]rjes su mthun pa'i chos bsgrub par bya zhe na/_mdor bsdu na rnam pa lngar rig par bya ste/_ji ltar btsal ba dang ji ltar gzung ba'i chos de dag nyid lus dang ngag dang yid kyi [#]rjes su sgrub pa dang /_legs par sems pa dang /_legs par bsgom pa dang /_bcom ldan 'das kyis chos gang
[\[38a\]]
[\[38a.1\]]dag lus dang ngag dang yid kyis byed du ma gnang ba de dag yongs su spang ba dang /_gang dag lus dang ngag dang yid kyis byed du gnang ba de dag la so sor brten par byed pa yin no/_/ji ltar legs par gdams shing rjes su bstan par bya zhe na/_gdams ngag ni [#]mdor
[\[38a.2\]]bsdu na rnam pa brgyad du rig par bya ste/_byang chub sems dpa' dang de bzhin gshegs pa ni gang la 'dams [#]par mdzad pa de la dang por sems btsal te mkhyen to/_/sems btsal nas dbang po btsal te mkhyen to/_/dbang po btsal nas bsam pa btsal te mkhyen to/_/bsam pa btsal
[\[38a.3\]]nas bag la nyal btsal te mkhyen to/_/bag la nyal btsal nas ci rigs par 'jug pa'i sgo spyod pa rnam par sbyong ba'i dmigs pa la 'dzud par mdzad do/_/ci rigs par 'jug pa'i sgor btsud nas legs par ma zin pa rtag par lta ba'i gnyen por [#]dbu ma'i lam ston par mdzad do/_/
[\[38a.4\]]de nas legs par ma zin pa khyad [#]par lta ba'i mtha'i gnyen por [#]dbu ma'i lam ston par mdzad do/_/de nas ma byas pa dang /_ma thob pa dang /_ma reg pa dang /_mngon sum du ma khyab pa la mngon sum du bya'o [#]snyam pa'i mngon pa'i nga rgyal 'dor du 'jug par mdzad pa'o/_/gdams
[\[38a.5\]]ngag rnam pa brgyad po de dag kyang mdor bsdu na gnas gsum gyis bsdu bar rig [#]par bya ste/_sems mi gnas pa gnas par bya ba'i phyir thog mar dmigs pa la legs par gtong ba'i gnas dang /_sems gnas pa la rang gi don thob par bya ba'i phyir thabs kyi [#]lam yang dag par
[\[38a.6\]]bstan pa'i gnas dang /_rang gi don thob pa mthar phyin pa [#]bar ma do'i gnas 'dor du 'jug pa'i gnas kyis te/_de la gdams ngag dang po lnga ni gnas dang por bsdus so/_/bar ma gnyis ni gnas gnyis par bsdus so/_/tha ma ni gnas tha mar bsdus par rig par bya'o/_/rjes su
[\[38a.7\]]bstan pa gang zhe na/_de ni rnam pa lngar rig par bya ste/_kha na ma tho ba dang bcas pa kun du spyod pa dgag pa dang /_kha na ma tho ba med pa kun du spyod pa gnang ba dang /_dgag pa dang gnang ba'i chos rnams la 'khrul par kun du spyod pa bskul ba dang /_yang dang yang du gus par gyur te
[\[38b\]]
[\[38b.1\]]'khrul pa la rnyog pa med pa dang /_mi mthun pa med pa dang /_snum pa'i bsam pa sma dbab pas brtan [#]par byed du gzhug pa dang yang dag par zhugs pa la dgag pa dang /_gnang ba'i chos rnams kyi yon tan yang dag pa dang dgag pa [#]bsnyad pas yang dag par dga' bar bya'o/_/rjes su bstan
[\[38b.2\]]pa lnga po de dag kyang mdor bsdu na dgag pa dang /_gnang ba dang /_bskul ba dang /_sma dbab pa dang /_yang dag par dga' bar bya ba yin no/_/ji ltar legs par gdams shing rjes su bstan pa la gnas par bya zhe na/_gdams ngag rnam pa brgyad dang rjes su bstan pa rnam pa lnga po ji skad
[\[38b.3\]]bstan pas gzhan la gdams shing rjes su bstan par bya ba de dag nyid kyang legs par gnas par bya'o/_/ji ltar thabs kyis yongs su zin pa'i lus dang ngag dang yid kyi las can bya zhe na/_bsdu [#]ba'i dngos po bzhi'i thabs kyis yongs su zin pa'i lus dang ngag dang yid kyis pha rol
[\[38b.4\]]tu phyin pa drug dang /_bsdu [#]ba'i dngos po bzhi dang /_dkon mchog mchod pa dang /_dge ba'i bshes gnyen bsten pa dang /_tshad med pa bsgom pa dang /_byang chub kyi phyogs bsgom pa dang /_byang chub sems dpas[#] thams cad slob pa'i las can du bya'o/_/de la gang dag slob ce na/_mdor
[\[38b.5\]]bsdu na byang chub sems dpas [#]rnam pa bcu po dag slob par byed de/_rigs la gnas pa dang /_zhugs pa dang /_bsam pa ma dag pa dang /_bsam pa dag pa dang /_yongs su ma smin pa dang /_yongs su smin pa dang /_nges par zhugs pa ma yin pa dang /_nges par zhugs pa dang /_skye
[\[38b.6\]]ba gcig gis thogs pa dang /_srid pa tha ma'o[#]/_/de la rigs la gnas pa ni byang chub sems dpa'i rigs yang dag par sgrub pa la gnas la sems ma bskyed [#]pa'o/_/zhugs pa'i rigs la gnas pa de nyid slob slob pa [#]na sems skyed par byed pa'o/_/bsam pa ma dag pa ni zhugs pa de
[\[38b.7\]]nyid ji srid du bsam pa dag pa'i sa la ma zhugs pa'o/_/bsam pa dag pa ni de nyid bsam pa dag pa'i sa la zhugs pa'o/_/yongs su ma smin pa ni bsam pa dag pa de nyid ji srid [#]du mthar thug par 'gro ba'i sa la ma zhugs pa'o/_/[#]yongs su smin pa ni de nyid mthar thug par 'gro ba'i sa
[\[39a\]]
[\[39a.1\]]la zhugs pa'o/_/yongs su smin pa [#]nges par zhugs pa ma yin pa ni yongs su smin pa de nyid ji srid du nges pa dang /_spyod [#]pa nges pa'i sa la ma zhugs pa'o/_/nges par zhugs pa ni de nyid nges pa dang spyod pa nges pa'i sa la zhugs pa'o/_/skye ba gcig gis thogs [#]pa ni
[\[39a.2\]]tshe phyi ma la bla na med pa yang dag par rdzogs pa'i byang chub mngon par rdzogs par 'tshang rgya bar [#]'gyur ba'o/_/srid pa tha ma pa'i tshe 'di nyid la gnas bzhin du bla na med pa yang dag par rdzogs pa'i byang chub mngon par rdzogs par 'tshang [#]rgya bar 'gyur ba gang yin pa'o/_/de ltar gang la slob
[\[39a.3\]]pa dang /_ji ltar slob pa dang /_gang dag slob pa de dag thams cad gcig tu bsdus pa ni byang chub sems dpa'i spyod pa zhes bya ste/_de nyid la bslab pa'i dngos po yin pa'i phyir des ni sgrub pa bstan to/_/byang chub kyi dngos po zhes bya bas ni mthar thug pa bstan no[#]/_/bla na med pa yang dag
[\[39a.4\]]par rdzogs pa'i byang chub kyi dngos po ni rnam pa lngas rig par bya ste/_ngo bo nyid dang /_mthu dang /_thabs dang /_'jug pa dang /_ldog pas so/_/de dag gi rnam par dbye ba ni sngar [#]'bras bu phun sum tshogs pa'i skabs su bshad zin te/_de ni gnas gyur pa yang dag par grub pa chos kyi
[\[39a.5\]]sku'i mtshan nyid yin pa'i phyir de ni mthar thug pa bstan to/_/de la ci'i phyir thos pa dang skyabs su 'gro ba dang bslab pa dang byang chub kyi dngos po de bzhi [#]tshoms gcig tu mdzad ce na/_de tsam gyis thams cad bsdus pa'i phyir te/_thos [#]pas bye brag tu rtogs pa dang /_skyabs su 'gro ba khas
[\[39a.6\]]blangs pa dang /_bslab pas bslabs pa [#]dang /_byang chub kyi [#]mthar thug par bstan pa'i rim pa des chos 'di pa'i dngos po sems bskyed pa nas tha mar 'bras bu mchog thob pa'i bar thams cad bsdus pa'i phyir ro/_/de'i 'og tu dngos po dgu gang zhe na zhes bya ba la/_sems can du
[\[39a.7\]]gdags pa'i dngos po zhes bya bas ni phung po rnams bstan te/_de la phung po ni lnga ste/_gzugs kyi phung po dang /_tshor ba'i phung po dang /_'du shes kyi phung po dang /_'du byed kyi phung po dang /_rnam par shes pa'i phung po'o/_/de dag gi rnam par gzhag pa ni rnam pa drug gis bstan te/_ngo
[\[39b\]]
[\[39b.1\]]bo nyid dang /_don dang /_rab tu dbye ba dang /_go rims dang /_bsdu ba dang /_rten gyis so/_/de la phung po rnams kyi ngo bo nyid ni rnam par gzhag pa gang zhe na/_gzugs kyi phung po'i ngo bo nyid rnam par gzhag pa ni rnam pa bcu gcig ste/_mig la sogs pa reg bya'i mthar thug pa'i
[\[39b.2\]]bar gyi skye mched bcu dang /_chos kyi skye mched du gtogs pa'i gzugs so/_/de yang mdor bsdu na 'byung ba chen po bzhi dang /_'byung ba chen po bzhi dag rgyur byas pa ste/_thams cad kyang gzugs su rung ba'i mtshan nyid yin no/_/tshor ba'i phung po'i ngo bo nyid rnam par gzhag pa gang zhe
[\[39b.3\]]na/_de ni rnam pa drug ste/_mig dang /_rna ba dang /_sna dang /_lce dang /_lus dang /_yid kyi 'dus te reg pa las byung ba'o/_/de yang mdor bsdu na myong ba rnam pa gsum ste/_bde ba dang /_sdug bsngal ba dang /_sdug bsngal ba yang ma yin bde ba yang ma yin pa'o/_/de yang [#]rnam pa gnyis
[\[39b.4\]]te/_lus kyi dang /_sems kyi ste[#]/_gzugs can la brten pa ni lus kyi'o/_/gzugs can ma yin pa la brten pa ni sems kyi ste thams cad dang myong ba'i mtshan nyid yin no/_/'du shes kyi phung po'i ngo bo nyid rnam par gzhag pa gang zhe na/_de yang rnam pa drug ste/_mig dang /_rna ba dang /_
[\[39b.5\]]sna dang /_lce dang /_lus dang /_yid kyi 'dus te reg pa las byung ba'i 'du shes so/_/de dag kyang rnam pa drug ste/_chung ngu dang /_chen por gyur pa dang /_tshad med pa dang /_ci yang med pa dang /_mtshan ma dang bcas pa dang /_mtshan ma med pa'o/_/de la chung ngu ni 'dod pa na spyod pa'i'o/_/
[\[39b.6\]]chen por gyur pa ni gzugs na spyod pa'i'o/_/tshad med pa ni gzugs med pa nam mkha' dang /_rnam shes mtha' yas skye mched na spyod pa'i'o/_/ci yang med pa'i skye mched na spyod pa'i ste/_de dag thams cad ni mtshan ma dang bcas pa yin no/_/mtshan ma med pa ni srid pa'i rtse mo dang
[\[39b.7\]]'jig rten las 'das pa slob pa dang /_mi slob pa'i'o/_/de dag kyang mdor bsdu na rnam pa gnyis te/_'jig rten pa dang /_'jig rten las 'das pa'i ste/_thams cad kyang kun shes par byed pa'i mtshan nyid yin no/_/'du byed kyi phung po'i mtshan nyid rnam par gzhag pa gang zhe
[\[40a\]]
[\[40a.1\]]na/_de yang rnam pa drug ste/_mig dang /_rna ba dang /_sna dang /_lce dang /_lus dang /_yid kyi 'dus te reg pa las byung ba'i sems pa'o/_/de yang yul dang mthun par byed pa dang /_de dang [#]phrad par byed pa'i mtshan nyid yin no/_/rnam par shes pa'i phung
[\[40a.2\]]po'i ngo bo nyid rnam par gzhag pa gang zhe na/_de ni rnam pa brgyad de/_kun gzhi rnam par shes pa dang /_nyon mongs pa can gyi yid dang /_'jug pa'i rnam par shes pa drug go/_/de yang mdor bsdu na dbye ba rnam pa gsum ste/_myong ba'i dbye ba dang /_dmigs pa la mtshan mar 'dzin pa'i
[\[40a.3\]]dbye ba dang /_gnas skabs kyi dbye ba'o/_/de la myong ba'i dbye ba ni rnam pa gsum ste/_bde ba dang /_sdug bsngal ba dang /_sdug bsngal ba yang ma yin bde ba yang ma yin pa'o/_/dmigs pa'i mtshan mar 'dzin pa'i dbye ba ni rnam pa drug ste/_chung ngu dang /_chen por gyur pa dang /_
[\[40a.4\]]tshad med pa dang /_ci yang med pa dang /_mtshan ma dang bcas pa dang /_mtshan ma med pa'o/_/gnas skabs kyi dbye ba yang rnam pa gsum ste/_dge ba dang /_mi dge ba dang /_lung du ma bstan pa'o/_/dbye ba de dag gcig tu bsdus na [#]rnam pa bco brgyad du 'gyur te/_thams cad
[\[40a.5\]]kyang dmigs pa rnam par rig pa'i mtshan nyid yin te/_de ni phung po rnams kyi ngo bo nyid rnam par gzhag pa yin no/_/de la phung po rnams kyi don rnam par gzhag pa gang zhe na/_rnam pa gnyis te/_nges pa'i tshig dang /_dgos pa'o/_/de la nges pa'i tshig ni/_ci'i phyir phung
[\[40a.6\]]po zhes bya zhe na/_phung po'i don bstan pa ste/_de yang dus dang /_rgyu dang /_rnam par grol ba dang /_yul tha dad pa'i gzugs la sogs pa mdor bsdus pa nyid kyi phyir bsdu ba dang /_bsdus pa'i don ni phung po'i don to/_/de la gzugs gang yin pa ci yang rung ste/_'das pa dang /_
[\[40a.7\]]ma 'ongs pa dang /_da ltar byung ba dang /_nang gi dang /_phyi rol gyi dang /_rags pa dang /_cha phra ba dang /_ngan pa dang /_bzang po dang /_thag nye ba dang /_thag ring ba [#]dang /_tshor ba dang /_'du shes dang /_'du byed dang /_rnam par shes pa'i bar yang de bzhin te/_de la 'das pa dang /
[\[40b\]]
[\[40b.1\]]ma 'ongs pa dang /_da ltar byung ba dang zhes bya bas ni dus tha dad pa bstan to/_/nang gi dang phyi rol gyi zhes bya bas ni rgyud [#]tha dad pa bstan to/_/rags pa dang phra ba [#]zhes bya bas [#]ni rnam pa tha dad pa bstan to/_/ngan pa dang bzang po zhes bya bas ni/_'gro ba tha dad pa bstan to/_/thag nye ba dang /_
[\[40b.2\]]thag ring ba zhes bya bas ni yul tha dad pa bstan te/_de dag gcig tu bsdus pas ni rnam pa thams cad bsdus pa yin pa'i phyir bsdus pa'am/_spungs pa'i don ni phung po'i don to/_/dgos pa ci'i phyir na phung po rnam par gzhag pa yongs su bstan ce na/_phung po rnam par gzhag pa'i
[\[40b.3\]]dgos pa bstan pa ste/_phung po de dag ni bdag nyid sna tshogs mang po yin pa'i phyir 'du byed tsam ste/_de las don gzhan pa'i bdag med par yongs su bstan pa'i phyir phung po rnam par gzhag par rig par bya ste/_de ni phung po rnams kyi don rnam par gzhag pa yin no/_/de la phung po
[\[40b.4\]]rnams kyi rab tu dbye ba rnam par gzhag pa gang zhe na/_gzugs kyi phung po'i rab tu dbye ba rnam par gzhag pa ni rnam pa drug ste/_dngos po dang /_mtshan nyid dang /_rnam par shes pa gnas pa dang /_mi gnas pa dang /_rnam par shes pa dben pa dang /_mi dben pa dang /_'du shes kyi
[\[40b.5\]]spyod yul dang mtha'o/_/de la dngos po'i rab tu dbye ba ni gzugs gang yin pa ci yang rung ste/_de thams cad 'byung ba chen po bzhi dag dang /_'byung ba chen po bzhi rgyur byas pa'o/_/mtshan nyid kyi rab tu dbye ba ni rang dang spyi'i mtshan nyid de/_gzugs kyi rang gi mtshan nyid ni mdor bsdu
[\[40b.6\]]na dang ba dang dang ba'i dang ba dang /_yid kyis bzung [#]ba'i gzugs so/_/spyi'i mtshan nyid ni gzugs su rung ba'i mtshan nyid do/_/rnam par shes pa gnas pa dang /_mi gnas pa'i rab tu dbye ba ni mi zad [#]pa'i gzugs gang yin pa de ni rnam par shes pa gnas pa zhes bya ste/_de yang rnam
[\[40b.7\]]par shes pa dang 'dres pa grub [#]pa dang bde ba gcig pa'i don gyis 'jug pa gang yin pa dang /_tshor ba rnams skye ba'i rkyen du gyur pa gang yin pa'o/_/de las bzlog pa gang yin pa de ni ma zin pa ste/_rnam par shes pa mi gnas pa yin par rig par bya'o/_/rnam par shes pa las dben
[\[41a\]]
[\[41a.1\]]pa dang /_mi dben pa'i rab tu dbye ba ni rnam par shes pa las mi dben pa'i gzugs gang yin pa de ni mtshungs pa zhes bya ste/_rnam par shes pa dang mtshungs par don la 'jug pa nyid kyi phyir ro/_/rnam par shes pa las dben pa'i gzugs gang yin pa de ni
[\[41a.2\]]de dag dang mtshungs pa zhes bya ste/_rang gi rgyud [#]dang mtshungs par rjes su 'jug pa nyid kyi phyir ro/_/'du shes kyi spyod yul gyi rab tu dbye ba ni 'du shes gsum po 'di dag ni gzugs la dmigs pa yin te/_gzugs kyi 'du shes dang /_thogs pa'i 'du shes dang /_sna tshogs kyi 'du
[\[41a.3\]]shes so/_/gzugs kyang mtshan nyid gsum ste/_snang ba dang bcas pa'i mtshan nyid dang /_yul gnas pa'i mtshan nyid dang /_rgyas pa'i mtshan nyid dang /_de dag kyang go rims bzhin du 'du shes gsum po dag gi spyod yul du gyur pa yin par blta bar bya'o/_/de la sngon po
[\[41a.4\]]la sogs pa'i kha dog 'dzin par byed pa ni gzugs kyi 'du shes so/_/'gro ba thogs pa 'dzin par byed pa ni thogs pa'i 'du shes so/_/skyes pa dang bud med dang khang khyim dang zhing la sogs par nye bar 'dogs pa [#]'dzin par byed pa ni sna tshogs kyi 'du shes so/_/mtha'i rab tu dbye ba
[\[41a.5\]]ni mdor bsdu na gzugs kyi mtha' rnam pa gnyis te/_khams 'og ma dang bar ma bar mar gtogs pa ste/_'dod pa na spyod pa dang /_gzugs na spyod pa'o/_/de la tshor ba'i phung po'i [#]rab tu dbye ba gang zhe na/_de ni rnam pa lnga ste/_dngos po dang /_mtshan nyid dang /_rab tu skye ba dang /_nye bar
[\[41a.6\]]brtags pa dang /_nges par 'byung ba'o/_/de la dngos po'i rab tu dbye ba ni myong ba nyid dang /_myong ba'i gnas dang /_mthun pa'i chos rnams so/_/mtshan nyid kyi rab tu dbye ba ni rang dang spyi'i mtshan nyid de/_rang gi mtshan nyid de rang gi mtshan nyid bde ba dang /_sdug bsngal ba dang /_sdug
[\[41a.7\]]bsngal ba yang ma yin bde ba yang ma yin pa'i tshor ba'o/_/spyi'i mtshan nyid ni/_bde ba'i tshor ba ni mtshan nyid brgyud pa'i sdug bsngal nyid kyis [#]sdug bsngal ba dang /_sdug bsngal gyi tshor ba ni sdug bsngal gyi sdug bsngal gyis sdug bsngal ba dang /_sdug bsngal yang ma yin bde ba
[\[41b\]]
[\[41b.1\]]yang ma yin pa'i tshor ba ni 'du byed kyi sdug bsngal nyid kyis sdug bsngal ba'i dbang du mdzad nas/_gang ci tshor yang rung ste/_de ni 'dir sdug bsngal ba'o zhes gsungs pa'o/_/rab tu skye ba'i rab tu dbye ba ni reg pa bcu drug la tshor ba rnams rab tu skye bar 'gyur ba ste[#]/_mig dang /_rna ba
[\[41b.2\]]dang /_sna dang /_lce dang /_lus dang /_yid kyi 'dus te reg pa rnams dang /_thogs [#]pa'i 'dus te reg pa dang /_tshig bla dgas kyi 'dus te reg pa dang /_bde ba'i tshor ba dang mthun pa'i 'dus te reg pa dang /_sdug bsngal gyi tshor ba dang /_mthun pa'i 'dus te reg pa dang /_sdug
[\[41b.3\]]bsngal yang ma yin bde ba yang ma yin pa'i tshor ba dang mthun pa'i 'dus te reg pa dang /_rjes su chags pa'i 'dus te reg pa dang /_khong khro ba'i 'dus te reg pa dang /_reg pa'i 'dus te reg pa dang /_ma rig pa'i 'dus te reg pa dang /_rig pa yang ma yin ma rig pa yang ma yin
[\[41b.4\]]pa'i 'dus te reg pa las so/_/bcu drug po de dag kyang yul 'dzin par byed pa nyid la brten nas ni 'dus te reg pa drug po rnams dang /_thogs pa'i 'dus te reg pa rnam par gzhag pa'o/_/yul la rnam par rtog pa nyid la brten nas ni tshig bla dgas kyi 'dus te reg pa rnam par gzhag
[\[41b.5\]]go/_/yul myong bar byed pa nyid la brten nas ni bde ba la sogs pa'i tshor ba dang mthun pa'i 'dus te reg pa gsum rnam par gzhag go/_/kun nas nyon mongs pa dang /_rnam par byang ba nyid la brten nas rjes su chags pa dang /_khong khro ba dang /_ma rig pa dang /_rig pa dang /_rig pa
[\[41b.6\]]yang ma yin/_ma rig pa yang ma yin pa'i 'dus te reg pa rnam par gzhag go/_/nye bar brtags pa'i rab tu dbye ba ni tshor ba nye bar brtags pa rnam pa brgyad de/_rang gi mtshan nyid nye bar brtags pa dang /_tshe 'di la 'byung ba'i rgyu nye bar brtags pa dang /_de 'gog pa nye bar brtags pa
[\[41b.7\]]dang /_tshe phyi ma la 'byung ba'i rgyu nye bar brtags pa dang /_de 'gog pa nye bar brtags pa dang /_de gnyis ka las [#]'byung ba'i rgyu nye bar brtags pa dang /_de gnyis ka las 'byung ba nye bar brtags pa dang /_rnam par byang ba nye bar brtags pas so[#]/_/de dag ni/_mdo las bcom
[\[42a\]]
[\[42a.1\]]ldan 'das nyag gcig dben par gshegs te/_nang du yang dag par 'jog pa la bzhugs pa na thugs la thugs kyi [#]yongs su rtog pa 'di lta bu byung ste/_tshor ba ni gang /_tshor ba kun 'byung ba ni gang /_tshor ba 'gog pa ni gang /_tshor ba kun 'byung bar 'gyur
[\[42a.2\]]ba'i lam ni gang /_tshor ba'i ro myang ba ni gang /_tshor ba'i nyes dmigs ni gang /_tshor ba la nyes par 'byung ba ni gang snyam nas/_de 'di snyam du dgongs te/_tshor ba ni gsum po 'di dag yin te/_bde ba dang /_sdug bsngal ba dang /_sdug bsngal ba yang ma yin/_bde ba yang ma
[\[42a.3\]]yin pa'o/_/reg pa kun 'byung bas tshor ba kun 'byung ngo /_/reg pa 'gags pas tshor ba 'gag go/_/tshor ba la mngon par dga' ba dang /_mngon par brjod pa dang /_lhag par chags pa dang /_lhag par chags shing gnas pa gang yin pa de ni tshor ba kun 'byung bar 'gyur ba'i
[\[42a.4\]]lam yin no/_/tshor ba la mngon par dga' ba med pa dang /_mngon par mi brjod pa dang /_lhag par chags shing mi gnas pa gang yin pa 'di ni tshor ba 'gog par 'gyur ba'i lam yin no/_/tshor ba la brten te bde ba skye ba dang /_yid bde ba skye ba gang yin pa de ni tshor ba'i ro myong ba yin
[\[42a.5\]]no/_/tshor ba mi rtag [#]pa dang /_sdug bsngal ba dang 'gyur ba'i chos can gang yin pa 'di ni tshor ba'i nyes dmigs yin no/_/tshor ba la 'dun pa'i 'dod chags 'dul ba dang /_'dun pa'i 'dod chags spang ba dang /_'dun pa'i 'dod chags las yang dag par 'da' ba gang yin pa 'di
[\[42a.6\]]ni tshor ba las nges par 'byung ba yin no snyam mo zhes gsungs pa dang go rims bzhin du sbyar ro/_/nges par 'byung ba'i rab tu dbye ba ni tshor ba'i dbang po lnga las nges par 'byung ba ste/_yid mi bde ba'i dbang po las nges par 'byung ba ni bsam gtan dang po'o/_/sdug bsngal gyi dbang po las
[\[42a.7\]]nges par 'byung ba ni bsam gtan gnyis pa'o/_/yid [#]bde ba'i dbang po las nges par 'byung ba ni bsam gtan gsum pa'o/_/[#]bde ba'i dbang po las nges par 'byung ba ni bsam gtan bzhi pa'o/_/btang snyoms kyi dbang po las nges par 'byung ba ni mtshan nyid med pa'i dbyings so/_/
[\[42b\]]
[\[42b.1\]]de la 'du shes kyi phung po'i rab tu dbye ba rnam par gzhag pa gang zhe na/_de yang rnam pa lnga ste/_dngos po dang /_mtshan nyid dang /_phyin ci log dang /_phyin ci ma log pa dang /_yongs su gcod pa'o/_/de la dngos po'i rab tu dbye ba ni dmigs pa mtshan mar 'dzin pa dang /_de'i gnas dang
[\[42b.2\]]mthun pa'i chos rnams so/_/mtshan nyid kyi [#]rab tu dbye ba ni rang dang spyi'i mtshan nyid de/_rang gi mtshan nyid ni rnam pa drug ste[#]/_chung ngu dang /_chen por gyur pa dang /_tshad med pa dang /_ci yang med pa dang /_mtshan ma dang bcas pa dang /_mtshan ma med par sngar bstan pa bzhin du blta
[\[42b.3\]]bar bya'o/_/spyi'i mtshan nyid ni kun shes par byed pa'i mtshan nyid do/_/phyin ci log gi rab tu dbye ba ni byis pa mi mkhas pa rig pa dang ldan pa'i tshul bzhin ma yin pa yid la byed pa/_dmigs pa mi rtag pa la rtag pa dang /_sdug bsngal ba la bde ba dang /_mi sdug pa la
[\[42b.4\]]sdug pa dang [#]/_bdag med pa la bdag tu mtshan mar 'dzin pa ste/_de ni 'du shes phyin ci log yin no/_/'du shes phyin ci log de yang khyim pa rnams la ni sems phyin ci log tu 'gyur [#]la/_rab tu byung ba 'di las phyi[#] rol pa dag la ni lta ba phyin ci log tu 'gyur ro/_/rnam grangs
[\[42b.5\]]gzhan yang dngos po bzhi po de dag la log par mtshan mar 'dzin pa gang yin pa de ni 'du shes phyin ci log yin no/_/yul de la de ltar kun du shes pa'i kun du 'dod chags pa gang yin pa de ni sems phyin ci log yin no/_/phyin ci log gi dngos po de nyid la de ltar kun du shes shing
[\[42b.6\]]lhag par chags pa'i mngon par shes pa dang /_'dod pa dang /_ston pa dang /_rnam par 'jog pa gang yin pa de ni lta ba phyin ci log yin no/_/phyin ci ma log pa'i rab tu dbye ba ni mdzangs pa [#]mkhas par rig pa dang ldan pa tshul bzhin yid la byed pa/_dmigs pa mi rtag pa dang /_sdug
[\[42b.7\]]bsngal ba la sdug bsngal ba dang /_mi sdug pa la mi sdug pa dang /_bdag med pa la bdag med do zhes yang dag par mtshan mar 'dzin pa gang yin pa ste/_de ni de'i 'du shes dang /_sems dang /_lta ba phyin ci ma log pa yin no/_/yongs su gcod pa'i rab tu dbye ba ni rnam pa lnga ste/
[\[43a\]]
[\[43a.1\]]yul yongs su gcod pa dang /_myong ba yongs su gcod pa dang /_brda yongs su gcod pa dang /_log par yongs su gcod pa dang /_bden pa'i don yongs su gcod pa'o/_/de la yul yongs su gcod pa ni yul la mtshan ma dang mngon rtags su
[\[43a.2\]]'dzin pa'o/_/myong ba yongs su gcod pa ni yul la nges par 'byung ba'i tshor ba 'dzin pa'o/_/brda yongs su gcod pa ni bdag gam gzhan dag la ming ni 'di zhes bya/_rigs ni 'di zhes bya/_rus ni 'di zhes bya ba la sogs pa'i tha snyad du 'dzin pa'o/_/log par yongs su gcod pa ni
[\[43a.3\]]yul phyin ci log tu 'dzin pa'o/_/bden pa'i don yongs su gcod pa ni [#]yul la phyin ci ma log par 'dzin pa'o/_/de la 'du byed kyi phung po'i rab tu dbye ba rnam par gzhag pa gang zhe na/_de yang rnam pa lnga ste/_yul dang /_gnas skabs dang /_kun nas nyon mongs pa dang /_rnam par
[\[43a.4\]]byang ba dang /_mngon par 'du byed pa'o/_/de la yul gyi rab tu dbye ba ni sems pa'i tshogs drug po rnams 'du byed du rnam par gzhag pa yin no/_/gnas skabs kyi rab tu dbye ba ni skye ba dang /_rga ba la sogs pa sems dang mi ldan pa'i 'du byed rnams kyi [#]rnam par gzhag pa yin no/_/kun
[\[43a.5\]]nas nyon mongs pa'i rab tu dbye ba ni 'du byed kun nas nyon mongs par byed pa'i nyon mongs pa dang /_nye ba'i nyon mongs pa rnams kyi [#]rnam par gzhag pa yin no/_/rnam par byang ba'i rab tu dbye ba ni dad pa [#]la sogs pa rnam par byang ba'i chos rnams kyi rnam par gzhag pa yin no/_/mngon par 'du byed
[\[43a.6\]]pa'i rab tu dbye ba ni rnam pa lnga ste/_yul dang mthun par byed pa dang /_de dang phrad par bya ba dang /_de dang 'bral bar bya ba dang /_kun nas nyon mongs pa dang /_las kun du bslab par bya ba dang /_sems kyis dbang bsgyur [#]bar bya ba'i phyir sems mngon par 'du byed pa rnam pa lngar
[\[43a.7\]]blta bar bya'o zhes sngar bstan pa bzhin no/_/de yang rnam par shes pa'i phung po'i rab tu dbye ba rnam par gzhag pa gang zhe na/_de yang rnam pa lnga ste/_kun nas zhen pa dang /_kun nas nyon mongs pa dang /_gnas dang /_gnas pa dang /_rnam pa sna tshogs so/_/de la kun du zhen
[\[43b\]]
[\[43b.1\]]pa'i rab tu dbye ba ni 'dod pa'i khams na 'dod pa can rnams kyi rnam par shes pa ni phyi rol gyi gzugs la mngon par zhen pa la gzugs la kun du zhen pa kho na zhes bya'o/_/gzugs kyi khams na rnam par dag pa'i lha rnams kyi rnam par shes pa ni nang gi ming dang gzugs la mngon par
[\[43b.2\]]zhen la [#]las de gnyi ga la kun du zhen pa zhes bya'o/_/gzugs med pa'i khams na gzugs med pa'i sems can rnams kyi rnam par shes pa ni nang gi ming la mngon par zhen pa la ming la kun du zhen pa zhes bya'o/_/kun nas nyon mongs pa'i rab tu dbye ba ni byis pa rnams kyi rnam par shes
[\[43b.3\]]pa ni sgo gnyis nas nyon mongs par 'gyur ba ste/_tshe 'di la yul la yongs su spyod pa'i sgo dang /_tshe phyi ma la skye ba dang rga ba la sogs pa sdug bsngal gyi sgo nas so/_/gnas kyi rab tu dbye ba ni rnam par shes pa rjes su 'jug pa'i gnas ni lhan cig 'byung ba'i gnas [#]dbang
[\[43b.4\]]po lnga dang /_de ma thag pa'i gnas yod pa dang /_sa bon gyi gnas kun gzhi rnam par shes pa'o/_/gnas pa'i rab tu dbye ba ni rnam par shes pa gnas bzhi po dag ste/_gzugs la nye bar song ba'i rnam par shes pa gnas pa dang /_tshor ba dang /_'du shes dang /_'du byed rnams
[\[43b.5\]]la nye bar song ba'i rnam par shes pa gnas pa ste/_de ni gzugs can gyi khams na'o/_/gzugs can ma yin pa'i khams na'o/_/gzugs can ma yin pa'i khams ni tshor ba la sogs pa'o/_/rnam pa sna tshogs kyi rab tu dbye ba ni rnam pa nyi shu ste/_mdo las sems 'dod
[\[43b.6\]]chags dang bcas pa dang /_'dod chags dang bral ba dang /_zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba dang /_kun du bsdus pa dang /_rnam par g.yeng ba [#]dang /_zhum pa dang /_rab tu gzung ba dang /_rgod pa dang /_rgod
[\[43b.7\]]pa ma yin pa dang /_nye bar zhi ba dang /_nye bar zhi ba ma yin pa dang /_mnyam par gzhag pa dang /_mnyam par gzhag pa ma yin pa dang /_legs par bsgom pa dang /_legs par bsgom pa ma yin pa dang /_shin tu rnam par grol ba dang /_shin tu rnam par grol ba ma yin pa
[\[44a\]]
[\[44a.1\]]zhes gsungs pa'o/_/yang khams kyi rab tu dbye ba las/_'dod pa na spyod pa rnams ni sems bzhi yod de/_dge ba dang /_mi dge ba dang /_bsgribs la lung du ma bstan pa dang /_ma bsgribs la lung du ma bstan pa'o/_/gzugs dang gzugs med pa na spyod
[\[44a.2\]]pa rnams la ni gsum gsum ste/_mi dge ba ma gtogs pa rnams so/_/zag pa med pa'i sems ni slob pa dang /_mi slob pa'i sems so/_/yang spang bar rab tu dbye ba la 'dod pa na spyod pa rnams la ni bden pa [#]bzhi mthong bas spang bar bya ba bzhi dang /_bsgom pas spang bar bya ba lnga yod do/_/
[\[44a.3\]]gzugs dang gzugs med pa na spyod pa rnams la yang de bzhin du lnga lnga yod do/_/de ni phung po rnams kyi rab tu dbye ba rnam par gzhag pa yin no/_/de la phung po rnams kyi go rims rnam par gzhag pa gang zhe na/_rnam pa lnga ste/_skye ba las gyur pa dang /_gnyen po las gyur pa dang /_'jug
[\[44a.4\]]pa las gyur pa dang /_gnas pa las gyur pa dang /_rnam par gzhag pa las gyur pa'o/_/de la skye ba las gyur pa'i go rims rnam par gzhag pa ni/_mig dang gzugs rnams la brten nas mig gi rnam par shes pa skye ba dang /_yid dang chos rnams la brten nas yid kyi rnam par
[\[44a.5\]]shes pa skye ba'o [#]zhes bya ba'i bar du gsungs pa'i dbang du mdzad pa ste/_de la ni dang por gzugs kyi phung po bstan la/_de'i 'og tu rnam par shes pa'i phung po/_/de'i 'og tu tshor ba'i phung po'o/_/de'i 'og tu 'du shes dang [#]'du byed kyi phung po bstan to/_/gnyen po las gyur pa'i go rims
[\[44a.6\]]rnam par gzhag pa ni phyin ci log bzhi po mi gtsang ba la gtsang bar phyin ci log pa dang /_sdug bsngal ba la bde bar phyin ci log pa dang /_bdag med pa la bdag tu phyin ci log pa dang /_mi rtag pa la rtag par phyin ci log dag gi gnyen por dran pa nye bar gzhag pa bzhi bstan pa'i dbang du
[\[44a.7\]]mdzad pa ste/_de la ni dang por gzugs kyi phung po bstan la/_de'i 'og tu tshor ba'i phung po/_/de'i 'og tu ni rnam par shes pa'i phung po/_/de'i 'og tu 'du shes dang 'du byed kyi phung po bstan [#]to/_/'jug pa las gyur pa'i go rims rnam par gzhag pa ni dbang po dang yul la brten nas yul
[\[44b\]]
[\[44b.1\]]so sor myong ba dang /_yul la mtshan mar 'dzin pa dang /_de nas tshe 'di la yul la yongs su longs spyod pa'i kun nas nyon mongs pa dang /_dge ba dang mi dge ba'i las mngon par 'du byed [#]pas tshe phyi ma la skye ba la sogs pa'i sdug bsngal 'byung ba dang /_kun nas nyon mongs par 'gyur
[\[44b.2\]]ba [#]gang yin pa'i rim gyis 'khor bar 'jug pa'i dbang du mdzad pa ste/_de la ni dang por gzugs kyi phung po bstan la/_de'i 'og tu tshor ba dang /_'du shes dang /_'du byed dang /_rnam par shes pa'i phung po bstan to/_/gnas pa las gyur pa'i go rims rnam par gzhag pa ni/_
[\[44b.3\]]rnam par shes pa'i [#]gnas bzhi po gzugs dang /_tshor ba dang /_'du shes dang /_'du byed rnams dang /_de dag la gnas pa rnam par shes pa nyid kyi dbang du mdzad pa ste/_de la yang dang por gzugs dang /_tshor ba dang /_'du shes dang /_'du byed kyi phung po bstan la/_
[\[44b.4\]]de'i 'og tu rnam par shes pa'i phung po bstan to/_/rnam par gzhag pa las gyur pa'i go rims ni dang por gang zag mthong nas gzugs kyis so sor ngo shes par 'gyur ba dang /_de'i 'og tu tshor bas 'byor pa dang /_rgud pa dang /_bde ba dang /_sdug bsngal ba'o zhes rnam par 'jog
[\[44b.5\]]pa dang /_de'i 'og tu 'du shes kyi ming ni 'di zhes bya/_rigs ni 'di zhes bya/_rus ni 'di zhes bya zhes bya ba la sogs pa rnam par 'jog pa dang /_de'i 'og tu 'du byed kyis/_de lta bu ni byis pa'o/_/de lta bu ni mkhas pa'o zhes bya bar rnam par 'jog pa dang /_de'i 'og tu rnam par
[\[44b.6\]]shes pas/_nang gi sems can du bgrang [#]ba'i bdag rnam par 'jog par byed pa'i dbang du mdzad pa ste/_de la yang dang por gzugs kyi phung po bstan la/_de'i 'og tu tshor ba dang /_'du shes dang /_'du byed dang /_rnam par shes pa'i phung po bstan to/_/rnam par gzhag pa las
[\[44b.7\]]gyur pa'i go rims rnam par gzhag pa'i rnam grangs gzhan yang rnam pa gsum ste/_rags pa'i rim pa dang /_snod la sogs pa'i dpe'i rim pa dang /_kun nas nyon mongs pa skye ba'i rim pa'i dbang du mdzad nas go rims de ltar rnam par gzhag pa yin no/_/de la rags pa'i rim
[\[45a\]]
[\[45a.1\]]pa'i dbang du mdzad pa ni gzugs ni thogs pa dang bcas pa dang /_rnam par shes pa'i tshogs lnga'i gnas yin pa dang /_rnam par shes pa'i tshogs drug gi dmigs pa yin pa'i phyir phung po gzhan bzhi pas ches rags pas dang por bstan to/_/tshor ba ni rgyu ba rags
[\[45a.2\]]pa'i phyir phung po gzhan gsum pas ches rags te/_'di ltar na 'jig rten na nga'i klad par tshor ro/_/klad pa phyed la tshor ro zhes tha snyad du bya ba'i phyir de'i 'og tu bstan to/_/'du shes ni mtshan mar 'dzin pa ste/_'jug pa shin tu rtogs par sla [#]ba'i phyir phung po gzhan gnyis pas ches
[\[45a.3\]]rags pas de'i 'og tu bstan to/_/'du byed rnams ni mngon par 'du byed pa'i mtshan nyid yin pas 'dod chags la sogs pa kun tu 'byung ba gsal bar rtogs pa'i phyir rnam par shes pa pas ches rags pas de'i 'og tu bstan to/_/snod la sogs pa'i rim pa'i dbang du mdzad pa ni
[\[45a.4\]]gzugs kyi phung po ni tshor ba la sogs pa'i gnas yin pas zas bzhag pa'i snod lta bu yin pa'i phyir dang por bstan to/_/tshor ba'i phung po ni sems can gyi lus la phan pa dang gnod pa byed pa zas lta bu yin pa'i phyir de'i 'og tu bstan to/_/'du shes kyi phung po ni bde ba dang /_sdug bsngal ba
[\[45a.5\]]dang /_sdug bsngal ba yang ma yin bde ba yang ma yin pa'i tshor ba la mdza' bshes dang /_dgra bo dang /_tha mal pa lta bur 'dzin pas tshod ma dang 'dra ba'i phyir de'i 'og tu bstan to/_/'du byed kyi phung po ni de'i dbang gis 'dod pa dang mi 'dod pa'i rnam par smin pa mngon par grub par
[\[45a.6\]]byed pas byan po lta bu yin pa'i phyir de'i 'og tu bstan to/_/rnam par shes pa ni de la bdag tu 'dzin cing sdug bsngal dang bde ba la sogs pa rnam par shes par byed pas za ba po lta bu yin pa'i phyir thams cad kyi tha mar bstan to/_/kun nas nyon mongs pa skye ba'i rim pa'i dbang du mdzad pa ni
[\[45a.7\]]gzugs kyi phung po la brten nas thog ma med pa can gyi 'khor ba na skyes pa dang bud med rnams phan tshun kha dog dang dbyibs la mngon par dga' ba las thog mar kun nas nyon mongs pa 'byung bas de'i phyir dang por gzugs kyi phung po bstan to/_/gzugs kyi sgo nas bde ba'i tshor ba la mngon
[\[45b\]]
[\[45b.1\]]par chags pa la kun nas nyon mongs pa 'byung bas de'i 'og tu tshor ba'i phung po bstan to/_/tshor ba'i sgo nas bde ba la sogs pa mtshan mar 'dzin pa'i 'du shes phyin ci log 'byung bas [#]kun nas nyon mongs pa 'byung bas de'i 'og tu 'du shes kyi phung po bstan to/_/'du shes phyin ci log de ni
[\[45b.2\]]'du byed kyi nyon mongs pa la gnas pas de'i 'og tu 'du byed kyi phung po bstan to/_/'du byed kyi las dang nyon mongs pa rnams kyis [#]'gro ba gzhan du rnam par shes pa kun nas nyon mongs par 'gyur bas de'i 'og tu rnam par shes pa'i phung po thams cad kyi 'og tu bstan to/_/de ltar go
[\[45b.3\]]rims bzhin du bstan pa'i skabs 'di nyid kyis grangs kyang bstan te/_phung po rnams ni lnga [#]kho nar zad de mi nyung mi mang bar nges so/_/de ci'i phyir zhe na/_bdag gi nye bar spyad pa'i dngos po dang /_bdag gi dngos po'i dbang du mdzad pa'i phyir te/_de la bdag gi [#]lus la brten pa dang /_
[\[45b.4\]]yul la bde ba dang /_sdug bsngal myong bar byed pa dang /_bdag dang gzhan la ming ni 'di zhes bya/_rigs ni 'di zhes bya/_rus ni 'di zhes bya zhes bya ba la sogs pa [#]rjes su tha snyad 'dogs par byed pa dang /_de gnyis la brten nas chos dang chos ma yin pa nye bar stsogs [#]par byed de/_
[\[45b.5\]]de ltar na de dag gi nye bar spyad pa'i dngos po yin par rig par bya'o/_/phung po tha ma ni bdag gi dngos po nyid yin par rig par [#]bya ste/_'di ltar 'jig rten phal cher rnam par shes pa ni bdag tu 'dzin la/_lhag ma bzhi la ni bdag gir 'dzin pa'i phyir de skad bstan par zad kyi dngos po
[\[45b.6\]]rnam par shes pa'i dngos po'i dbang du mdzad nas phung po'i grangs lnga kho nar nges par bstan te/_de ni phung po rnams kyi go rims rnam par gzhag pa yin no/_/de la phung po rnams kyi [#]bsdu ba rnam par gzhag pa ni gzugs kyi phung po ni [#]phung po du dag dang /_khams du dag dang /_skye mched
[\[45b.7\]]du dag dang /_srid pa'i yan lag du dag dang /_gnas dang gnas ma yin pa du dag dang /_dbang po du dag gis bsdus/_gzugs kyi phung po ji lta ba bzhin du tshor ba dang /_'du shes dang /_'du byed dang /_rnam par shes pa'i phung po'i bar du yang phung po la sogs pa du dag
[\[46a\]]
[\[46a.1\]]gis bsdus she na/_de la gzugs kyi phung po ni phung po gcig kho nas bsdus te/_gzugs kyi phung po nyid kyis so/_/khams dang skye mched bcu bcus bsdus te/_mig dang /_rna ba dang /_sna dang /_lce dang /_lus kyi khams dang /_gzugs dang /_sgra
[\[46a.2\]]dang /_dri dang /_ro dang /_reg bya'i khams rnams dang /_de dag gi skye mched rnams kyis so/_/khams dang skye mched gcig gi phyogs kyis kyang bsdus te/_khams bco brgyad kyi nang nas khams gcig ni chos kyi khams te/_de'i phyogs ni chos kyi khams brgyad las rnam par
[\[46a.3\]]rig byed ma yin pa'i gzugs so/_/skye mched bcu gnyis kyi nang nas skye mched gcig kyang chos kyi skye mched de/_de'i phyogs kyang chos kyi skye mched brgyad las rnam par rig byed ma yin pa'i gzugs kyis so/_/srid pa'i yan lag drug gi phyogs kyis bsdus te 'du byed dang /_ming
[\[46a.4\]]dang gzugs dang /_skye mched drug dang /_srid pa dang /_skye ba dang /_rga shi'i nang nas gzugs kyi phyogs re re bzung bas so/_/gnas dang gnas ma yin pa'i phyogs gcig gis bsdus te/_gzugs kyi rgyu dang [#]'bras bu ma nor ba'i gnas dang nor ba'i gnas ma yin pa'i phyogs
[\[46a.5\]]so/_/dbang po bdun gyis bsdus te/_mig [#]dang /_rna ba dang /_sna dang /_lce dang /_lus dang /_pho dang /_mo'i dbang po rnams kyis so/_/tshor ba'i phung po ni phung po gcig kho nas bsdus te tshor ba'i phung po nyid kyis so/_/khams dang skye mched gcig gis phyogs bsdus te/_khams
[\[46a.6\]]bco brgyad kyi nang nas khams gcig ni chos kyi khams te/_de'i phyogs ni chos kyi khams brgyad las tshor ba'o/_/skye mched bcu gnyis kyi nang nas skye mched gcig kyang chos kyi skye mched de [#]de'i phyogs kyang chos kyi skye mched brgyad las tshor bas so/_/srid pa'i yan lag gcig gis
[\[46a.7\]]bsdus te tshor bas so/_/srid pa'i yan lag gsum gyi phyogs kyis kyang bsdus te/_ming dang /_gzugs dang /_skye ba dang /_rga shi'i nang nas tshor ba'i phyogs re re bzung bas so/_/gnas dang gnas ma yin pa'i phyogs gcig gis bsdus te/_tshor ba'i rgyu 'bras bu ma nor ba'i
[\[46b\]]
[\[46b.1\]]gnas dang /_nor ba'i gnas ma yin pa'i phyogs so/_/dbang po lngas bsdus te/_yid mi bde ba dang /_sdug bsngal ba dang /_yid bde ba dang /_bde ba dang /_btang snyoms kyi [#]ni dbang pos so/_/dbang po gsum gyi [#]phyogs kyis kyang bsdus te/_mi shes pa kun shes pa dang /_
[\[46b.2\]]kun shes pa dang /_kun shes pa dang ldan pa'i dbang po gsum re re yang dbang po dgu dgu yod pa las tshor ba'i dbang por gtogs pa'i phyogs re re bzung bas so/_/'du shes kyi phung po ni phung po gcig kho nar bsdus te/_'du shes kyi phung po nyid kyis so/_/khams dang skye mched
[\[46b.3\]]gcig gis [#]phyogs kyis kyang bsdus te/_khams bco brgyad kyi nang nas khams gcig gi ni chos kyi [#]khams te/_de'i phyogs ni chos kyi khams brgyad las 'du shes so/_/skye mched bcu gnyis kyi nang nas skye mched gcig dang /_chos kyi skye mched de/_de'i phyogs dang chos kyi
[\[46b.4\]]skye mched brgyad las 'du shes kyis so/_/srid pa'i yan lag gsum gyi phyogs kyis [#]bsdus te/_ming dang gzugs dang /_skye ba dang /_rga shi'i nang [#]nas 'du shes kyi phyogs re re bzung bas so/_/gnas dang gnas ma yin pa'i phyogs gcig gis bsdus te/_'du shes kyi
[\[46b.5\]]rgyu dang /_'bras bu la nor ba'i gnas dang /_nor ba'i gnas pa [#]yin pa'i phyogs kyis so/_/dbang po ni gang gis kyang ma bsdus so/_/'du byed kyi phung po ni phung po gcig kho nas bsdus te/_'du byed kyi phung po nyid kyis so/_/khams dang skye mched gcig gi phyogs kyis bsdus te/_
[\[46b.6\]]khams bco brgyad kyi nang nas khams gcig ni chos kyi khams te/_de'i 'og ni brgyad pa las 'du byed do/_/skye mched bcu gnyis kyi nang nas/_skye mched gcig kyang chos kyi skye mched de/_de'i phyogs kyang chos kyi skye mched brgyad las 'du byed kyis so/_/srid pa'i yan lag
[\[46b.7\]]bzhis bsdus te/_ma rig pa dang /_reg pa dang /_sred pa dang /_len pas so/_/srid pa'i yan lag lnga'i phyogs kyis kyang bsdus te/_'du byed dang /_ming dang /_gzugs dang /_srid pa dang /_skye ba dang /_rga shi'i nang nas gzugs la sogs pa ma yin pa 'du byed kyi
[\[47a\]]
[\[47a.1\]]phyogs re re bzung bas so/_/gnas dang gnas ma yin pa'i phyogs gcig gis bsdus te/_'du byed kyi rgyu dang /_'bras bu ma nor ba'i gnas dang /_nor ba'i gnas ma yin pa'i phyogs kyis so/_/dbang po drug gis bsdus te/_dad pa dang /_
[\[47a.2\]]brtson 'grus dang /_dran pa dang /_ting nge 'dzin dang /_shes rab kyi dbang po dang /_srog gi dbang pos so/_/dbang po gsum gyi phyogs kyis kyang bsdus te/_mi shes pa kun shes pa dang /_kun shes pa dang /_kun shes pa dang ldan pa'i dbang po gsum po re re la [#]yang dbang
[\[47a.3\]]po dgu dgu yod pa las/_dad pa la sogs pa [#]lnga'i phyogs re re bzung bas so/_/rnam par shes pa'i phung po ni phung po gcig kho nas bsdus te/_rnam par shes pa'i phung po nyid kyis so/_/khams bdun gyis bsdus te/_rnam par shes pa'i khams drug dang /_yid kyi khams
[\[47a.4\]]kyis so/_/skye mched gcig gis bsdus te/_chos kyi skye mched kyis so/_/srid pa'i yan lag gcig gis bsdus te/_rnam par shes pas so/_/srid pa'i yan lag bzhi'i phyogs kyis kyang bsdus te/_ming dang gzugs dang /_skye mched drug dang /_skye ba dang /_rga shi'i
[\[47a.5\]]nang nas rnam par shes pa'i phyogs re re bzung bas so/_/gnas dang gnas ma yin pa'i phyogs kyis bsdus te/_rnam par shes pa'i rgyu dang /_'bras bu ma nor ba'i gnas dang /_nor ba'i gnas ma yin pa'i phyogs kyis so/_/dbang po gcig gis bsdus te/_yid kyi dbang
[\[47a.6\]]pos so/_/dbang po gsum gyi phyogs kyis bsdus te/_mi shes pa kun shes pa dang /_kun shes pa dang /_kun shes pa dang ldan pa'i dbang po gsum po re re la yang dbang po dgu dgu yod pa las/_yid kyi dbang po'i phyogs re re bzung bas so/_/phung po rnams kyis bsdus
[\[47a.7\]]pa rnam par gzhag pa'i rnam grangs gzhan yang rnam pa bcu yod de/_khams kyis [#]bsdus pa ni phung po de dag nyid dang rang gi sa bon gyis bsdus pa gang yin pa'o/_/mtshan nyid kyis [#]bsdus pa ni phung po de dag nyid rang dang spyi'i mtshan nyid kyis bsdus pa gang yin pa'o/_/rigs
[\[47b\]]
[\[47b.1\]]kyis bsdus pa ni phung po de dag nyid rang gi rigs zad par gyis bsdus pa gang yin pa'o/_/gnas skabs kyis bsdus pa ni phung po de dag nyid bde ba'i tshor ba dang mthun pa la sogs pa'i gnas skabs rnams kyis bsdus pa gang yin pa'o/_/tha mi dad pas bsdus pa
[\[47b.2\]]ni phung po de dag nyid kyis [#]chos re re yang phung po 'khor dang bcas pa thams cad kyis bsdus pa gang yin pa'o/_/dus kyis bsdus pa ni 'das pa dang /_ma 'ongs pa dang /_da ltar byung ba'i phung po de dag nyid dus de nyid kyis bsdus pa gang yin pa'o/_/yul gyis bsdus
[\[47b.3\]]pa ni phung po de dag nyid yul gang du 'jug pa dang /_gnas gang nas 'byung ba'i yul de nyid kyis bsdus pa gang yin pa'o/_/mtha' dag gis bsdus pa ni phung po de dag nyid lnga nyid kyis bsdus pa gang yin pa'o/_/phyogs gcig gis bsdus pa ni phung po de dag nyid rnam
[\[47b.4\]]par phye na/_gcig gi nang na [#]gzhan med pa'i rang rang gi phyogs kyis bsdus pa gang yin pa'o/_/don dam pas bsdus pa ni phung po de dag nyid de bzhin nyid kyi mtshan nyid kyis bsdus pa gang yin pa'o/_/de dag thams cad gcig tu bsdus nas phung po rnams kyi [#]bsdu ba rnam pa
[\[47b.5\]]bcu drug yod de[#]/_de ni phung po rnams kyi bsdu ba rnam par gzhag pa yin no/_/de la phung po rnams kyi rten par gzhag pa ni gzugs kyi phung po ni gnas du dag las brten nas 'jug par 'gyur/_ming gis bsdus pa'i phung po dag ni gnas du dag las brten nas 'jug par 'gyur
[\[47b.6\]]zhe na/_gzugs kyi phung po ni gnas drug la brten nas 'jug par 'gyur te/_rten gyi gnas snod kyi 'jig rten dang /_gnas kyi gnas khang khyim la sogs pa dang /_yo byad kyi gnas yo byad bcu dang /_dbang po'i gnas dgur byas pa'i gzugs dang /_dbang po'i rten gyi
[\[47b.7\]]gnas 'byung ba chen po'i gzugs dang /_mthu las byung ba'i ting nge 'dzin gyi spyod yul gyi gnas bstan du med pa thogs pa med pa'i gzugs la'o/_/ming gis bsdus pa'i phung po dag ni gnas bdun la brten nas 'jug par 'gyur te/_'dod pa dang /_re ba dang /_yul dang /_
[\[48a\]]
[\[48a.1\]]rnam par rtog pa dang /_yang dag par shes pa dang /_dag pa'i sbyor ba dang /_dag pa la'o/_/de la 'dod pa la longs spyod pa rnams kyi gnas skabs ni bzhi'o/_/sdom pa la gnas pa'i sdom brtson pa rnams kyi ni gcig go/_/nyer bsdogs thob
[\[48a.2\]]pa mnyam par gzhag pa rnams kyi yang gcig go/_/dngos gzhi la gnas pa rnams kyi yang gcig go/_/de ltar na gnas bdun po de dag ni gnas skabs bzhir 'gyur te/_de ni phung po rnams kyi rten rnam par gzhag pa yin no/_/phung po rnams kyi rnam par gzhag pa ji skad
[\[48a.3\]]bstan pa de dag ni sems can du ston pa yin pa'i phyir des ni sems can du gdags pa'i dngos po bstan to/_/de'i longs spyod kyi dngos po zhes bya bas ni skye mched rnams kyis bstan te/_de las [#]skye mched ni bcu gnyis te/_mig gi skye mched dang /_gzugs kyi skye mched dang /_rna ba'i
[\[48a.4\]]skye mched dang /_sgra'i skye mched dang /_sna'i skye mched dang /_dri'i skye mched dang /_lce'i skye mched dang /_ro'i skye mched dang /_lus kyi skye mched dang /_reg bya'i skye mched dang /_yid kyi skye mched dang /_chos kyi skye mched do/_/de dag gi [#]rnam par gzhag pa yang rnam pa
[\[48a.5\]]bcu drug gis bstan te/_ngo bo nyid dang /_don dang /_rab tu dbye ba dang /_go rims dang /_bsdu ba dang /_rten gyis so/_/de la skye mched rnams kyi ngo bo nyid rnam par gzhag pa gang zhe na/_mig gi skye mched kyi ngo bo nyid ni mig thob cing ma spangs la/_de ma thag tu lus la 'gog
[\[48a.6\]]pa'i chos can ma yin pa gang yin pa'o/_/mig gi skye mched ji lta ba bzhin du skye mched lhag ma rnams kyang ngo bo nyid las de bzhin du blta bar bya ste/_de ni skye mched rnams kyi ngo bo nyid rnam par gzhag pa yin no/_/de la skye mched rnams kyi don rnam par gzhag pa gang zhe na/_rnam
[\[48a.7\]]pa gnyis te/_nges pa'i tshig dang /_dgos pa'o/_/de la nges pa'i tshig ni ci'i phyir skye mched ces bya zhe na/_skye mched kyi don bstan pa ste/_de ni sems dang sems las byung ba'i chos rnams kyi skye ba'i sgo'i [#]don dang /_rkyen gyi don dang /_thabs kyi don dang /_tshogs
[\[48b\]]
[\[48b.1\]]pa'i dngos po'i don dang /_rten gyi don dang /_de dag snang ba'i gnas kyi don to/_/dgos pa ni ci'i phyir na/_skye mched rnam par gzhag pa yongs su bstan ce na/_skye mched rnam par gzhag pa'i dgos pa bstan pa mtshungs pa de ma thag pa dang /_dmigs pa dang /_bdag
[\[48b.2\]]po'i rkyen rnams [#]pa gsum yongs su bstan par bya ba'i phyir skye mched rnam par gzhag pa ste/_de ni skye mched rnams kyi don rnam par gzhag pa yin no/_/de la skye mched rnams phyi rab tu dbye ba rnam par gzhag pa gang zhe na/_mdor bsdu na rnam pa drug tu blta bar bya ste/_skye ba'i
[\[48b.3\]]sgo'i skye mched mig la sogs pa dag gi [#]skye mched rnams so/_/dag pa'i skye mched ni gang zag rigs la gnas pa rnams kyi skye mched gang dag yin pa'o/_/rang bzhin gyi skye mched ni skye mched bcu gnyis po de dag nyid thog ma med pa'i dus nas skye ba dang /_phyi ma dag rab tu
[\[48b.4\]]grub pa gang yin pa dang /_gang zag rigs la gnas pa dang /_rigs la gnas pa ma yin pa rnams kyi [#]yongs su mya ngan las 'da' ba dang /_yongs su mya ngan las 'da' ba ma yin pa'i chos nyid du grub pa gang yin pa'o/_/yongs su bsgoms pa'i skye mched ni sngon
[\[48b.5\]]dge ba dang /_mi dge ba yongs su bsgoms pa de dag nyid 'khor bar skye ba dang /_'bri ba dang /_bye brag dang /_mya ngan las 'das pa thob [#]pa'i skye mched nyid gang yin pa'o/_/'bras bu bskyed [#]pa'i skye mched ni de dag nyid 'bras bu bskyed nas 'gags pa gang yin
[\[48b.6\]]pa'o/_/'bras bu ma bskyed pa'i skye mched ni de dag nyid 'bras bu ma bskyed la 'gags pa'am ma 'gags pa gang yin pa ste/_de ni skye mched rnams kyi rab tu dbye ba rnam par gzhag pa yin no/_/de la skye mched rnams kyi go rims rnam par gzhag pa gang zhe na/_de ni
[\[48b.7\]]mdor bsdu na rnam pa gnyis te/_gnyis kyi go rims dang /_drug gi go rims so/_/de la gnyis kyi go rims ni nang dang phyi ste/_nang gi rnam par shes pa'i gnas yin la/_gnas de la rnam par shes pa yul gcig pa'i don gyis brten pas dang po [#]bstan la/_
[\[49a\]]
[\[49a.1\]]phyi'i ni dmigs pa yin pas de'i 'og tu bstan to/_/drug gi go rims ni dang por mig dang gzugs bstan pa nas tha mar yid dang chos kyi skye mched bstan pa'i bar gyis te[#]/_de yang mig nas reg bya'i bar ni rgyu rnam pa drug gi go rims de ltar
[\[49a.2\]]bstan te/_mig dang gzugs ni spyod yul ches [#]phal che ba dang /_sna tshogs pa dang yang dang yang 'byung ba'i phyir dang por bstan to/_/lhag ma rnams kyang rim gyis de bzhin pas de'i 'og tu rim gyis bstan te/_de ni rgyu dang po yin no/_/yang 'jig rten gyi tha snyad rjes su
[\[49a.3\]]'jug pa las te/_'jig rten pa rnams ni dang por gcig la gcig lta bar byed pas de'i phyir mig dang /_gzugs dang por bstan to/_/de'i 'og tu kun du smra bar byed pas rna ba dang sgra bstan to/_/de'i 'og tu 'dus shing za ba dang /_lhag par za bar byed pas na sna dang dri dang
[\[49a.4\]]por myong bas sna dang dri bstan to/_/de'i 'og tu lce dang /_ro myong bas lce dang ro bstan to/_/de'i 'og tu [#]nyi ma nub cing nam sros pa nam la shom [#]zhing mal stan la sogs pa'i reg pa la rten par byed pas lus dang reg bya bstan te/_de ni rgyu gnyis pa yin no/_/yang dga' ba'i
[\[49a.5\]]bye brag gi gnas las te/_mig gis ni rgyang ring po nas gzugs mthong bas dga' ba'i bye brag skye bas dang por mig dang gzugs bstan to/_/lhag ma rnams [#]rim gyis de bzhin pas de'i 'og tu rim gyis bstan te/_de ni rgyu gsum pa yin no/_/yang mdzes pa'i bye brag yongs su
[\[49a.6\]]'dzin pa las te/_'dod pa la longs spyod pa rnams kyi mig tshugs dang /_mig sman la sogs pas mdzes par byas pa [#]ni mig go/_/rna cha dang rna rgyan la sogs pas mdzes par byas pa ni rna ba yin no/_/gzhan ni de lta ma yin pas rim bzhin bstan te/_de ni rgyu bzhi pa yin no/_/
[\[49a.7\]]yang bya ba dang /_zas dang /_'khrig pa'i dbang las te/_sems can rnams ni lus dang ngag gi [#]las dge ba dang mi dge ba dag gis thams cad la rtsol bar byed/_yongs su rtsol bar byed pas mig dang /_gzugs dang /_rna ba dang /_sgra bstan to/_/de'i 'og tu kham gyi [#]
[\[49b\]]
[\[49b.1\]]zas dag za bar byed pas sna dang /_dri dang /_lce dang /_ro ston to/_/de'i 'og tu tshim zhing rgyas pa dang 'khrig pa sten [#]par byed pas lus dang reg bya bstan te/_de ni rgyu lnga pa yin no/_/yang las dang bya ba'i bye brag yongs su 'dzin pa las te/_mig gis gzugs dag mthong
[\[49b.2\]]nas 'gro ba la sogs pa la dka' ba byed pas dang por mig dang gzugs bstan to/_/rna bas ni sgra sna tshogs dag nyan [#]pa la sogs par byed de[#]/_snga ma bas las [#]sla bas de'i 'og tu rna ba dang sgra bstan to/_/sna ni dri sna tshogs dag snom pa la sogs par byed de snga ma bas las sla
[\[49b.3\]]bas de'i 'og tu sna dang dri bstan to/_/lce ni ro sna tshogs dag myong [#]ba la sogs par byed de/_snga ma bas las sla bas de'i 'og tu lce dang ro bstan to/_/lus ni reg bya sna tshogs dag reg pa la sogs par byed de/_snga ma bas las sla bas de'i 'og tu lus dang reg bya bstan
[\[49b.4\]]te/_de ni rgyu drug pa yin no/_/yid dang chos ni mig la sogs pa'i drug po de dag gi rnam grangs thams cad dang thams cad du 'gro ba yin pa'i phyir thams cad kyi tha mar bstan par rig par bya ste/_de ni skye mched rnams kyi go rims rnam par gzhag pa yin no/_/de la skye
[\[49b.5\]]mched rnams kyi bsdu ba rnam par gzhag pa gang zhe na/_mig la sogs pa lnga dang /_gzugs la sogs pa lnga dang /_chos kyi skye mched kyi phyogs rnam par rig par byed pa ma yin pa'i gzugs ni gzugs kyi phung por gtogs pas gzugs kyi phung pos phung po dang /_skye mched
[\[49b.6\]]dang /_khams dang /_srid pa'i yan lag dang /_gnas dang gnas ma yin pa dang /_dbang po dag bsdu bar sngar bstan pa kho na bzhin du sbyar ro/_/yid kyi skye mched ni rnam par shes pa'i phung por gtogs pas rnam par shes pa'i phung pos phung po dang /_skye mched dang /_khams
[\[49b.7\]]dang /_srid pa'i yan lag dang /_gnas dang gnas ma yin pa dang /_dbang po dag bsdu ba sngar bstan pa kho na bzhin du sbyar ro/_/chos kyi skye mched kyi phyogs tshor ba dang /_'du shes dang /_'du byed gsum ni tshor ba dang /_'du shes dang /_'du byed kyi phung por gtogs pas
[\[50a\]]
[\[50a.1\]]tshor ba dang /_'du shes dang /_'du byed kyi phung pos phung po dang /_skye mched dang /_khams dang /_srid pa'i yan lag dang /_gnas dang gnas ma yin pa dang /_dbang po du dag bsdus pa sngar bstan pa kho na bzhin du sbyar ro/_/chos kyi skye mched kyi
[\[50a.2\]]phyogs 'dus ma byas pa rnam pa bzhi ni khams su ma gtogs pa yin pas phung po la sogs pa gang gis kyang ma bsdus so/_/gzhan yang bcom ldan 'das kyis mdo sde las zil gyis gnon pa'i skye mched brgyad dang /_zad par gyi skye mched bcu dang /_nam mkha' mtha'
[\[50a.3\]]yas skye mched la sogs pa bzhi dang /_'du shes med pa'i skye mched dang /_'du shes med 'du shes med min skye mched gnyis dang /_reg pa'i skye mched la sogs pa skye mched kyi sgrar bstan pa'i chos gang dag gsungs pa de dag kyang skye mched bcu gnyis po dag gi [#]mtshan
[\[50a.4\]]nyid ji skad smos pa ci rigs par bsdus par rig par bya ste/_de ni skye mched rnams kyi bsdu ba rnam par gzhag pa yin no/_/de la skye mched rnams kyi rten rnam par gzhag pa gang zhe na/_skye mched gzugs can rnams ni gzugs kyi phung por gtogs pas [#]gzugs kyi phung po gnas
[\[50a.5\]]drug la brten nas 'jug par 'gyur ba sngar bstan pa kho na bzhin du sbyar ro/_/skye mched gzugs can ma yin pa rnams kyi [#]ming gis bsdus pa'i phung po bzhir gtogs pas ming gis bsdus pa'i phung po bzhi po dag gnas bdun la brten pas 'jug par 'gyur ba sngar bstan pa kho
[\[50a.6\]]na bzhin du sbyar te/_de ni skye mched rnams kyi rten rnam par gzhag pa yin no/_/skye mched bcu gnyis kyi rnam par gzhag pa ji skad bstan pa de dag gi sgo nas sems can du gdags pa'i dngos pos phyi nang gi longs spyod nyams su myong ba'i phyir/_des ni de'i longs spyod kyi dngos po
[\[50a.7\]]bstan to/_/de 'byung ba'i dngos po zhes bya bas ni khams rnams bstan te/_de la khams ni bco brgyad de/_mig gi [#]khams dang /_gzugs kyi khams dang /_mig gi rnam par shes pa'i khams dang /_rna ba'i khams dang /_sgra'i khams dang /_rna ba'i rnam par shes pa'i khams
[\[50b\]]
[\[50b.1\]]dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par [#]shes pa'i khams dang /_yid kyi
[\[50b.2\]]khams dang /_chos kyi khams dang /_yid kyi rnam par shes pa'i khams so/_/de dag gi rnam par gzhag pa yang rnam pa drug gis bstan to/_/[#]ngo bo nyid dang /_don dang /_rab tu dbye ba dang /_go rims dang /_bsdu ba dang /_rten gyis so/_/de la khams rnams kyi ngo
[\[50b.3\]]bo nyid rnam par gzhag pa gang zhe na/_mig gi khams kyi ngo bo nyid ni mig ma spangs pa'am/_spangs pa [#]srog gi dbang pos yongs su zin pa gang yin pa'o/_/mig gi khams ji lta bu zhe na/_rna ba dang /_sna dang /_lce dang /_lus dang /_yid dang /_de dag gi rnam par shes
[\[50b.4\]]pa rnams dang /_chos kyi khams kyi phyogs 'dus ma byas ma gtogs pa rnams kyang de bzhin no/_/gzugs kyi khams ni [#]ngo bo nyid ni dbang po rnams kyis byung ba'i gzugs gang yin pa de la de'i dbang gis gzugs kyi khams zhes bya'o/_/gzugs kyi khams ji lta ba bzhin
[\[50b.5\]]du sgra dang /_dri dang /_ro dang /_reg bya'i khams rnams kyang de bzhin no/_/chos kyi khams kyi phyogs 'dus ma byas kyi ngo bo nyid ni yongs su g.yo ba'i gzhi dang /_mi skye ba'i gzhi'i ngo bo nyid yin te/_de ni khams rnams kyi ngo bo nyid rnam par gzhag pa yin no/_/de la khams
[\[50b.6\]]rnams kyi don rnam par gzhag pa gang zhe na/_rnam pa gnyis te/_nges pa'i tshig [#]dang /_dgos pa'o/_/de la nges pa'i tshig ni/_ci'i phyir khams zhes bya zhe na/_khams kyi don bstan pa ste/_khams kyi don ni rgyu'i don dang /_sa bon gyi don dang /_rang bzhin gyi don dang /_
[\[50b.7\]]rigs kyi don dang /_cha phra ba'i don dang /_gzhi'i don to/_/dgos pa ni ci'i phyir na/_khams rnam par gzhag pa yongs su bstan zhe [#]na/_khams rnam par gzhag pa'i dgos pa bstan pa ste/_rgyu'i rkyen yongs su bstan par bya ba'i phyir dang /_dbang po dang yul
[\[51a\]]
[\[51a.1\]]dang nye bar spyod pa yongs su bstan par bya ba'i phyir te/_de ni khams rnams kyi don rnam par gzhag pa yin no/_/de la khams rnams kyi rab tu dbye ba rnam par gzhag pa gang zhe na/_mdor bsdu na rnam pa drug tu bsdu bar bya ste/_mtshan nyid 'dzin
[\[51a.2\]]pa'i khams ni mig la sogs pa dag gi khams rnams so/_/dag pa'i khams ni gang zag rigs la gnas pa rnams kyi khams dag pa yin no/_/rang bzhin gyi khams ni khams bco brgyad po ji skad bstan pa de dag nyid thog ma med pa'i [#]dus nas rab tu grub pa gang yin
[\[51a.3\]]pa dang /_gang zag rigs la [#]gnas pa dang /_rigs la gnas pa ma yin pa rnams ni [#]yongs su mya ngan las 'das pa [#]dang /_yongs su mya ngan las 'da' ba ma yin pa'i chos nyid du rab tu grub pa gang yin pa'o/_/yongs su bsgom pa'i khams ni sngon dge ba dang /_
[\[51a.4\]]mi dge ba yongs su bsgom [#]pa de dag 'khor bar skye ba dang /_'bri ba dang /_bye brag dang /_mya ngan las 'das pa thob pa'i rgyu gang yin pa'o/_/'bras bu skye ba'i khams ni de dag nyid 'bras bu bskyed [#]nas 'gags pa gang yin pa'o/_/'bras bu ma bskyed [#]pa'i khams ni de dag
[\[51a.5\]]nyid 'bras bu ma bskyed la/_ma 'gags pa gang yin pa ste/_de ni khams rnams kyi rab tu dbye ba [#]rnam par gzhag pa yin no/_/de la khams rnams kyi go rims rnam par gzhag pa gang zhe na/_de ni mdor bsdu na rnam pa gnyis te/_gsum gyi go rims dang /_drug gi
[\[51a.6\]]go rims so/_/de dag gi [#]rnam par dbye ba ni skye mched kyi skabs su bstan pa bzhin du [#]ci rigs par sbyar te/_de ni khams rnams kyi go rims rnam par gzhag pa yin no/_/de la khams kyi bsdu ba rnam par gzhag pa gang zhe na/_skye mched kyi skabs su bstan pa bzhin ci
[\[51a.7\]]rigs par sbyar ro/_gzhan yang bcom ldan 'das kyis [#]mdo sde las khams drug dang /_khams gsum dang /_'dus byas dang /_'dus ma byas kyi khams gnyis dang /_'jig rten gyi khams dang /_chos kyi khams dang /_sems can gyi khams dang /_gdul ba'i
[\[51b\]]
[\[51b.1\]]khams dang /_gdul ba'i khams kyi thabs la sogs pa khams kyi sgrar bstan pa'i chos gang dag gsungs pa de dag kyang /_khams bco brgyad po dag gi [#]mtshan nyid ji skad smos pas ci rigs par bsdus par rig par bya ste/_de ni khams rnams kyi bsdu ba dang [#]rnam par
[\[51b.2\]]gzhag pa yin no/_/de la khams rnams kyi rten rnam par gzhag pa gang zhe na/_skye mched kyi skabs su bstan pa bzhin ci rigs par sbyar te/_de ni khams kyi rten rnam par gzhag pa yin no/_/khams bco brgyad [#]kyi rnam par gzhag pa ji skad bstan pa de dag las sems can du
[\[51b.3\]]gdags pa'i dngos po la sogs pa 'byung ba'i phyir des ni de 'byung ba'i dngos po bstan to/_/de 'byung ba gnas pa'i dngos po zhes bya ba nas [#]zas rnams bstan te/_de la zas ni bzhi ste/_khams kyi [#]zas dang /_reg pa'i zas dang /_yid la sems pa'i zas dang /_rnam
[\[51b.4\]]par shes pa'i zas so/_/de dag gi rnam par gzhag pa yang rnam pa drug gis bstan te/_ngo bo nyid dang /_don dang /_rab tu dbye ba dang /_go rims dang /_bsdu ba dang /_rten gyis so/_/de la zas rnam par gzhag pa gang zhe na/_kham gyi zas kyi ngo bo nyid
[\[51b.5\]]ni dri dang /_ro dang /_reg bya'i skye mched gsum gyis bsdus pa'i kham gyi zas yongs su 'jug pa'i tshe/_dri dang /_ro dang /_reg bya'i mthu dang /_rnam par smin pa la sogs pa'i stobs kyis rnam par shes pa la phan 'dogs par byed cing /_phan btags pa'i rnam
[\[51b.6\]]par shes pa stobs dang ldan pa des dbang po gzugs can lnga dang /_yid kyi dbang po dang /_dbang po'i rten gyi 'byung ba chen po rnams 'phel zhing /_yangs pa dang /_rgyas par 'gyur ba gang yin pa'o/_/reg pa'i zas kyi ngo bo nyid ni reg pa'i skye mched drug gis bsdus
[\[51b.7\]]pa'i reg pa bde ba'am/_yid bde ba dang [#]/_btang snyoms kyi tshor ba skyed par byed pa da ltar byung ba'i bde ba 'am/_btang snyoms kyi stobs kyis rnam par shes pa la phan 'dogs par byed cing /_phan btags pa'i rnam par shes pa stobs dang ldan pa des dbang po
[\[52a\]]
[\[52a.1\]]gzugs can lnga dang /_yid kyi dbang po dang /_dbang po'i rten gyi 'byung ba chen po rnams 'phel zhing yangs pa dang /_rgyas par 'gyur ba gang yin pa'o/_/yid la sems pa'i zas kyi ngo bo nyid ni chos kyi skye mched kyi phyogs kyis bsdus pa'i sems
[\[52a.2\]]pa yul 'dod pa 'thob pa'i rgyu yang dag pa'i thabs nyon mongs pa can nam/_nyon mongs pa can ma yin pa la brten nas re ba'i yid bde ba ma 'ongs pa'i yul la dmigs pas ma 'ongs pa'i yul 'dod pa thob tu re ba'i yid la sems pa'i stobs kyis rnam par shes pa la phan
[\[52a.3\]]'dogs par byed cing phan btags pa'i rnam par shes pa stobs dang ldan pa des dbang po gzugs can lnga dang yid kyi dbang po'i rten gyi 'byung ba chen po rnams 'phel zhing yangs pa dang rgyas par gyur pa gang yin pa'o/_/rnam par shes pa'i zas kyi ngo bo nyid ni nyid [#]kyi skye mched kyis
[\[52a.4\]]bsdus pa rnam par [#]shes pa zas gsum po rnams kyi [#]da ltar dang /_ma 'ongs pa la dmigs pas phan btags shing stobs dang ldan pa des dbang po gzugs can lnga dang /_yid kyi dbang po dang /_dbang po'i rten gyi 'byung ba chen po rnams 'phel zhing yangs pa dang /_rgyas
[\[52a.5\]]par 'gyur ba gang yin pa ste/_de ni zas rnams kyi ngo bo nyid rnam par gzhag pa yin no/_/de la zas rnams kyi don rnam par gzhag pa gang zhe na/_rnam pa gnyis te/_nges pa'i tshig dang /_dgos pa'o/_/de la nges pa'i tshig ni zas zhes bya zhe na/_zas kyi don bstan
[\[52a.6\]]pa ste/_zas kyi don ni khams gsum na spyod pa'i sems can skyes shing 'byung [#]ba rnams kyi gnas pa sgrub par byed pa'i don to/_/dgos pa ci'i phyir zas rnam par gzhag pa yongs su bstan zhe na/_zas rnam par bzhag pa'i dgos pa bstan pa ste/_gnas pa sgrub
[\[52a.7\]]par byed pa'i chos rnams kyi rab tu dbye ba bstan pa'i phyir te/_de ni zas rnams kyi rab tu dbye ba rnam par gzhag pa yin no/_/de la zas rnams kyi rab tu dbye ba rnam par gzhag pa gang zhe na/_rnam pa bdun te/_khams kyi rab tu dbye ba dang /_rags pa dang cha phra
[\[52b\]]
[\[52b.1\]]ba'i rab [#]tu dbye ba dang /_dngos po'i rab tu dbye ba gang zhe na/[ #]gnas skabs kyi rab tu dbye ba dang /_zas dang zas ma yin pa'i rab tu dbye ba dang /_bya ba byed pa'i rab tu dbye ba dang /_mu bzhir bcad [#]pa'i rab tu dbye ba'o/_/de la khams kyi rab tu dbye ba gang zhe na/_kham
[\[52b.2\]]gyi zas kyis [#]ni 'dod pa na spyod pa'i sems can rnams gnas shing 'tsho ba'o/_/reg pa dang /_yid la sems pa dang /_rnam par shes pa'i zas kyis ni khams gsum na spyod pa'i sems can thams cad gnas shing 'tsho ba'o[#]/_/rags pa dang cha phra ba'i rab tu dbye ba gang
[\[52b.3\]]zhe na/_khams kyi [#]zas rags pa ni dud 'gro dang /_yi dgas dang /_mi btsas pa'i dus tshun chad la gnas pa rnams kyi'o/_/cha phra ba ni sems can mngal na gnas pa mer mer po la sogs pa'i dus rnams dang /_lha'i ris drug po dag gi ste/_de dag ni kham gyi zas
[\[52b.4\]]zos pa'i mod la lus kyi yan lag thams cad du cig car 'ju zhing rim gyis ma yin pas de dag la bshang ba dang /_gci bar gyur pa yang med do/_/nyi tshe ba'i sems can dmyal ba kha cig ma gtogs pa sems can dmyal ba pa rnams la yang kham gyi zas med de/_de
[\[52b.5\]]dag ni rlung cha phra mo rjes su zhugs pa zas kyi tha snyad la ma gtogs pa dang /_las kyi dbang gis gnas shing 'tsho'o/_/reg pa dang /_yid la sems pa dang /_rnam par shes pa'i zas rags pa gang zhe na/_'dod pa na spyod pa rnams kyi'o/_/cha phra ba gang zhe na/_gzugs
[\[52b.6\]]dang gzugs med pa na spyod pa rnams kyi'o/_/dngos po'i rab tu dbye ba gang zhe na/_kham gyi zas kyis ni 'da' [#]gu dang /_snum khur dang /_'bras chan dang /_zan dron dang /_zhun [#]mar dang /_sbrang rtsi dang /_bu ram gyi dbu ba dang /_sha dang /_nya sha dang /_sha skam dang /_lan
[\[52b.7\]]tshwa [#]dang /_'o ma dang /_zho dang /_mar dang /_gzhan yang de lta bu'i yo byad gang dag kham du byas te/_bzar rung ba dag ste/_de'i phyir kham gyi zas zhes bya'o/_/reg pa'i zas kyis ni reg pa'i skye mched drug gis bsdus pa'i reg pa'i tshor [#]ba drug po bde ba dang /_yid bde
[\[53a\]]
[\[53a.1\]]ba dang /_btang snyoms kyi tshor ba skyed par byed pa ltar byung ba dag go/_/yid la sems pa'i zas kyi 'dus te reg pa'i tshogs drug gis bsdus pa'i sems pa'i tshogs drug po ma [#]'ongs pa'i yul 'dod pa las dmigs pa dag go/_/rnam par shes
[\[53a.2\]]pa'i zas kyis ni yid kyi skye mched kyis bsdus pa rnam par shes pa'i tshogs brgyad po zas gsum po rnams kyis da ltar dang ma 'ongs pa las [#]dmigs pas phan btags shing stobs dang ldan pa dag go/_/gnas skabs kyi rab tu dbye ba gang zhe na/_kham gyi zas dus gang gi
[\[53a.3\]]tshe zas nyid du rnam par gzhag ce na/_'jug pa'i tshe kho na zas su rnam par gzhag gi/_za ba'i tshe na ni ma yin no/_/reg pa dang /_yid la sems pa dang /_rnam par shes pa'i zas ni gang gi tshe dbang po dang 'byung ba chen po rnams 'phel zhing yangs pa dang rgyas par 'gyur
[\[53a.4\]]ba'i tshe na zas su rnam par gzhag go/_/zas dang zas ma yin pa'i rab tu dbye ba gang zhe na/_kham gyi zas ni dbang po dang 'byung ba chen po 'phel zhing yangs pa dang rgyas par byed pa ni zas yin la/_de las bzlog [#]pa ni zas ma yin te/_de la kham gang za ba'i tshe na/_yid du 'ong
[\[53a.5\]]bar za ba po'i dbang po tshim par byed pa de ni da dung ma zhu bas dbang po dang 'byung ba chen po rnams 'phel zhing yangs pa dang /_rgyas par mi byed pa'i phyir kham gyi zas zhes [#]brjod par ni mi bya mod kyi/_'on kyang de'i reg pa'i skye mched drug car nas dbang po dang 'byung ba chen po
[\[53a.6\]]rnams 'phel zhing yangs pa dang rgyas par byed pas reg pa'i zas zhes brjod par bya'o/_/kham de 'phrod pas dbang po dang 'byung ba chen po rnams 'phel zhing yangs pa dang /_rgyas par 'gyur bar 'ju ba [#]ni de 'ju ba'i tshe na kham gyi zas yin par brjod par bya'o/_/gal te kham
[\[53a.7\]]de zhu yang dbang po dang 'byung ba chen po rnams 'phel zhing yangs pa dang /_rgyas par mi 'gyur na ni de zhur zin kyang kham gyi zas ma yin par brjod par bya'o/_/kham gang za ba'i tshe na kha ba dang /_tsha ba la sogs pas gnod pa byed pa dang /_'du ba'i tshe phan 'dogs par byed pa de ni
[\[53b\]]
[\[53b.1\]]kham gyi zas yin par brjod par bya'o/_/kham gang za ba'i tshe na zhim la 'ju ba'i tshe na mi 'phrod pa de ni kham gyi [#]zas ma yin par brjod par bya'o/_/kham gang dri dang ro dang reg bya'i skye mched kyis bsdus pa ni legs par zhu bas phan 'dogs pa kham gyi [#]zas yin gyi/_gzugs
[\[53b.2\]]dang sgra'i skye mched ni phan par yang mi 'ju gnod par yang mi 'ju ba'i kham gyi zas yin par brjod par mi bya'o/_/reg pa dang /_yid la sems pa dang /_rnam par shes pa'i zas ni sngar so so'i ngo bo nyid ji skad bstan pa de [#]dag ni dbang po dang /_'byung ba chen po rnams
[\[53b.3\]]'phel zhing yangs pa dang /_rgyas par gyur par [#]zas yin par brjod par bya'o/_/sdug bsngal dang yid mi bde ba'i tshor ba skyed par byed pa'i reg pa dang /_yul 'dod pa thob tu mi re ba dang /_yul mi 'dod pa thob tu dogs pa'i yid la sems pa dang /_zas gsum
[\[53b.4\]]dang bral zhing zas gsum gyi mi mthun pa'i phyogs dang phrad pa'i rnam par shes pa gnod pas nyam [#]thag pa dang /_'chi kha'i rnam par shes pa la sogs pa ni dbang po dang 'byung ba chen po rnams 'phel zhing yangs pa dang /_rgyas par mi 'gyur bas zas ma yin par brjod par
[\[53b.5\]]bya'o/_/bya ba byed pa'i rab tu dbye ba gang zhe na/_kham gyi zas kyis ni yongs su 'ju ba'i tshe dri dang ro dang reg bya'i mthu dang /_rnam par smin pa la sogs pa'i stobs kyi [#]rnam par shes pa la phan 'dogs par byed cing phan btags pa'i rnam par shes pa stobs dang ldan pa
[\[53b.6\]]des dbang po dang 'byung ba chen po rnams 'phel zhing yangs pa dang /_rgyas par byed pas zas kyi bya ba byed do/_/reg pa dang yid la sems pa dang /_rnam par shes pa'i zas kyis ni so so'i stobs kyis rnam par shes pa la phan 'dogs par byed cing phan btags pa'i rnam
[\[53b.7\]]par shes pa stobs dang ldan pa des dbang po dang 'byung ba chen po rnams 'phel zhing yangs pa dang /_rgyas par byed pas zas kyi bya ba byed do/_/de la rnam par shes pa ji ltar na yid kyi dbang po'i zas yin zhe na/_de ltar zas rnam pa gsum gyis [#]nye bar brtags
[\[54a\]]
[\[54a.1\]]pa'i rnam par shes pa de yid kyi dbang po gong nas gong du ches brtas [#]pa dang /_ches stobs dang ldan par skye ba'i rgyur gyur pa'i phyir ro/_/mu bzhir bcad [#]pa'i rab tu dbye ba gang zhe na/_kham gang yin pa de zas kyang yin la/_zas gang
[\[54a.2\]]yin pa de yang kham yin nam zhe na/_mu bzhi ste/_kham yin la zas ma yin pa ni/_kham gang dbang po dang 'byung ba chen po 'phel bar mi 'gyur ba'o/_/zas yin la kham ma yin pa ni reg pa dang /_yid la sems pa dang /_rnam par shes pa gang dbang po
[\[54a.3\]]dang 'byung ba chen po 'phel bar 'gyur ba'o/_/zas kyang yin la kham yang yin pa ni kham gang dbang po dang 'byung ba chen po 'phel bar 'gyur ba'o/_/kham yang ma yin la zas kyang ma yin pa ni reg pa dang /_yid la sems pa dang /_rnam par shes pa gang dbang po
[\[54a.4\]]dang 'byung ba chen po 'phel bar mi 'gyur ba'o/_/reg pa la sogs pa lhag ma rnams la yang mu bzhi de bzhin du ci rigs par brjod par bya ste/_de ni zas rnams kyi rab tu dbye ba rnam par gzhag pa yin no/_/de la [#]zas rnams kyi go rims rnam par gzhag pa gang zhe
[\[54a.5\]]na/_rnam pa lnga'i phyir te/_mang ba'i rim pa dang /_brda phrad pa'i rim pa dang /_phan 'dogs pa'i rim pa dang /_srog gi dbang po 'dzin pa'i rim pa dang /_dran pa nye bar gzhag pa la 'jug pa'i phyir ro/_/de la mang ba'i rim pa ni kham gyi zas ni dri dang /_ro dang /_
[\[54a.6\]]reg bya'i skye mched kyis bsdus pa'i kham du bya ba'i zas sgo mang po sna tshogs nas byung ba dang por bstan to/_/reg pa'i zas ni bde ba dang /_yid bde ba dang /_btang snyoms kyi tshor ba skyed par byed pa'i reg pa'i tshogs nyi tshe las byung bas snga mas kyang nyung ba'i phyir de'i 'og
[\[54a.7\]]tu bstan to/_/yid la sems pa'i zas ni yul 'dod pa thob tu re ba la sems pa'i yid la sems pa 'ba' zhig las byung bas snga ma bas kyang ches nyung ba'i phyir de'i 'og tu bstan to/_/rnam par shes pa'i zas snga ma gsum po dag gis [#]phan btags pa'i rnam
[\[54b\]]
[\[54b.1\]]par shes pa nyi tshe las byung bas snga ma bas kyang ches shin tu nyung ba'i phyir de'i 'og tu bstan to/_/brda phrad par sla ba'i rim pa ni kham gyi zas [#]ni byis pa yan chad kyis kyang gzung ba dang /_'jug pa dang /_rtogs par sla bas dang por bstan to/_/reg pa'i zas ni ngo bo
[\[54b.2\]]nyid dang /_gnas dang /_dmigs pa dang /_grogs dang las la sogs pa snga ma bas [#]brda phrad par dka' bas de'i 'og tu bstan to/_/yid la sems pa'i zas ni ngo bo nyid la sogs pa snga ma bas kyang ches brda phrad par dka' bas de'i 'og tu bstan to/_/rnam par
[\[54b.3\]]shes pa'i zas ni ngo bo nyid la sogs pa snga ma bas kyang ches shin tu brda phrad par dka' bas de'i 'og tu bstan to/_/phan 'dogs pa'i rim pa ni kham gyi zas ni dbang po dang /_'byung ba chen po 'phel ba la phan 'dogs pa'i [#]mthu che bas dang por bstan te/_/reg
[\[54b.4\]]pa'i zas ni snga ma bas phan 'dogs pa'i mthu chung bas de'i 'og tu bstan to/_/yid la sems pa'i zas ni snga ma bas kyang phan 'dogs pa'i mthu ches chung bas de'i 'og tu bstan to/_/rnam par shes pa'i zas ni snga ma bas kyang phan 'dogs pa'i mthu ches shin tu
[\[54b.5\]]chung bas de'i 'og tu bstan to/_/srog gi dbang po 'dzin pa'i rim pa ni kham gyi zas ni de yod na srog gi dbang po re zhig mi 'gags [#]pas dang por bstan to/_/reg pa'i zas ni kham gyi zas med na de yod kyang srog gi dbang po myur du 'gags [#]pas de'i 'og tu bstan to/_/
[\[54b.6\]]yid la sems pa'i zas ni kham dang reg pa'i zas med na de yod kyang srog gi dbang po ches myur du 'gags pas [#]de'i 'og tu bstan to/_/rnam par shes pa'i zas ni kham dang /_reg pa dang /_yid la sems pa'i zas med na gtan med pas srog gi dbang po ches shin tu myur du
[\[54b.7\]]'gags [#]pas de'i 'og tu bstan to/_/dran pa nye bar gzhag pa la 'jug pa'i rim pa ni kham gyi zas ni lus dran pa nye bar gzhag pa la 'jug pa'i sgo yin pas dang por bstan to/_/reg pa'i zas ni tshor ba dran pa nye bar gzhag pa la 'jug pa'i sgo yin pas de'i 'og tu
[\[55a\]]
[\[55a.1\]]bstan to/_/yid la sems pa'i zas ni chos dran pa nye bar gzhag pa la 'jug pa'i sgo yin pas de'i 'og tu bstan to/_/rnam par shes pa'i zas ni sems dran pa nye bar gzhag pa la 'jug pa'i sgo yin pas de'i 'og tu bstan te/_de ni zas
[\[55a.2\]]rnams kyi go rims rnam par gzhag pa yin no/_/de la zas rnams kyi bsdu ba rnam par gzhag pa gang zhe na/_kham gyi zas ni gzugs kyi phung por gtogs pas de [#]ni gzugs kyi phung po'i [#]chos gang dag bsdus pa de dag bsdus so/_/reg pa dang yid la sems pa'i
[\[55a.3\]]zas ni 'du shes [#]kyi phung por gtogs pas de gnyis kyis ni 'du byed kyi phung pos chos gang dag bsdus pa de dag bsdus so/_/rnam par shes pa'i zas ni rnam par shes pa'i phung por gtogs pas des ni rnam par shes pa'i phung pos chos gang dag bsdus pa de dag bsdus
[\[55a.4\]]par blta bar bya'o/_/de la gnyid dang ya nga ba spangs pa dang /_tshangs par spyod pa dang /_snyoms par 'jug pa dag kyang dbang po dang 'byung ba chen po rgyas par byed pa yin na/_ci'i phyir zas yin par rnam par mi gzhag ce na/_rgyas par [#]ni gnyis po 'di dag yin te/_
[\[55a.5\]]don gzhan la phan 'dogs pas rgyas pa dang /_gnod par mi byed pas rgyas pa'o/_/de la gnyid la sogs pa ni rgyas pa phyi ma shos kyis rgyas par byed pa yin gyi/_snga ma shos kyis ma yin te/_de'i phyir de dag zan yin par [#]mi gzhag go/_/ci'i phyir lus gnas
[\[55a.6\]]par byed pa'i srog gi dbang po zas yin par rnam par mi gzhag ce na/_de ni zas med na rgyas par byed pa ma yin pa'i phyir ro/_/gang gi tshe rgyu bdun gyis [#]'du byed rnams gnas par 'gyur te/_bdun gang zhe na/_skye ba dang /_srog gi dbang po dang /_zas dang /_sems
[\[55a.7\]] la dbang ba rnams kyi rdzu 'phrul dang /_rgyu dang rkyen tshogs pa dang /_sngon gyi las kyis [#]'phen pa dang /_bar du gcod pa med pa ste/_rgyu bdun po de dag gis 'du byed rnams gnas par gyur pa dmigs pa de'i tshe ci'i phyir sems can skyes shing 'byung ba rnams [#]zas bzhi po kho nas
[\[55b\]]
[\[55b.1\]]gnas par gsungs te/_zas bzhi ni mang ba'i phyir dang /_brda phrad sla ba'i phyir dang /_phan 'dogs par byed pa'i phyir dang /_srog gi dbang po 'dzin pa'i phyir dang /_dran pa nye bar gzhag pa la 'jug pa'i sgo yin pa'i phyir sems can skyes shing 'byung ba rnams
[\[55b.2\]]zas bzhis gnas pa kho na yin par gsungs te/_de ni zas rnams kyi bsdu ba rnam par gzhag pa yin no/_/de la zas rnams kyi rten rnam par gzhag pa gang zhe na/_kham gyi zas ni gzugs kyi phung por gtogs la reg pa dang yid la sems pa dang /_rnam par shes
[\[55b.3\]]pa'i zas ni ming gis bsdus pa'i phung po yin pas de dag gi rten dang /_sngar gzugs kyi phung po ni gnas drug la [#]brten te 'jug la ming gis bsdus pa'i phung po bzhi po dag ni gnas bdun la brten te 'jug par 'gyur ro zhes bstan pa bzhin du ci rigs par sbyar
[\[55b.4\]]te/_de ni zas rnams kyi rten rnam par gzhag pa yin no/_/de ltar zas rnams kyi rten rnam par gzhag pa ji skad bstan pa de dag gis sems can skyes shing 'byung ba rnams gnas shing tshor [#]bar 'gyur ba'i phyir des ni de 'byung ba'i dngos po bstan to/_/de'i kun nas nyon
[\[55b.5\]]mongs pa dang rnam par byang ba'i dngos po zhes bya bas ni bden pa rnams bstan te/_sdug bsngal 'phags pa'i bden pa dang /_kun 'byung ba dang /_'gog pa dang /_lam 'phags pa'i bden pa'o/_/de dag gi rnam par gzhag pa yang rnam pa drug gis bstan te/_
[\[55b.6\]]ngo bo nyid dang /_don dang /_rab tu dbye ba dang /_go rims dang /_bsdu ba dang /_rten gyis so/_/de la bden pa rnams kyi ngo bo nyid rnam par gzhag pa gang zhe na/_sdug bsngal gyi bden pa zhes bya ba la sogs pas ni bden pa rnams bstan te/_de la bden pa ni
[\[55b.7\]]bzhi ste/_sdug bsngal la [#]'phags pa'i bden pa'i ngo bo nyid ni skye ba'i kun nas [#]nyon mongs pa sdug bsngal brgyad dang gsum gyis bsdus pa gang yin pa'o/_/kun 'byung ba'i bden pa'i ngo bo nyid ni nyon mongs pa'i kun nas nyon mongs pa dang /_las kyi kun nas nyon
[\[56a\]]
[\[56a.1\]]mongs pa dang /_sred pas bsdus pa gang yin pa'o/_/'gog pa'i bden pa'i ngo bo nyid ni sdug bsngal dang /_kun 'byung ba ma lus par spangs pa nyon mongs pa 'gog pa dang /_phung po 'gog pas bsdus pa gang yin pa'o/_/lam gyi bden
[\[56a.2\]]pa'i ngo bo nyid ni sdug bsngal dang /_kun 'byung ba spong ba 'phags pa'i lam yan lag brgyad pa tshogs kyi lam dang /_sbyor ba'i lam dang /_rnam par dag pa'i lam gyis bsdus pa gang yin pa ste/_de ni bden pa rnams kyi ngo bo nyid rnam par gzhag pa yin no/_/de la
[\[56a.3\]]bden pa rnams kyi don rnam par gzhag pa gang zhe na/_rnam pa gnyis te/_nges pa'i tshig dang /_dgos pa'o/_/de la nges pa'i tshig ni ci'i phyir bden pa zhes bya/_ci'i phyir 'phags pa'i bden pa zhes bya/_ci'i phyir sdug bsngal dang /_'gog pa dang /_lam
[\[56a.4\]]zhes bya/_ci'i phyir sdug bsngal bden pa dang /_kun 'byung ba bden pa dang /_'gog pa bden pa dang /_lam bden pa zhes bya zhe na/_bden pa zhes bya ba'i don ni bstan pa dang mi mthun pa med pa'i mtshan nyid kyi don dang /_de mthong na rnam par dag pa'i rgyur [#]'gyur ba'i
[\[56a.5\]]don to/_/ci'i phyir 'phags pa'i bden pa zhes bya zhe na/_'phags pa'i bden pa'i don ni 'phags pa rnams kyi bden pa de dag chos nyid kyi sgo dang /_rtogs pa'i sgo gnyi ga [#]nas de kho na lta bu yin par yang dag pa [#]ji lta ba bzhin [#]mkhyen cing gzigs kyi/_byis pa rnams
[\[56a.6\]]kyi [#]yang dag pa ji lta ba bzhin du mi shes mi mthong bas na/_de'i phyir 'phags pa'i don [#]zhes bya ste/_byis pa rnams la yang de dag chos nyid kyi sgo nas ni don med mod kyi/_rtogs pa'i sgo nas ni ma yin gyi/_'phags pa rnams la ni de gnyi ga'i sgo nas bden pa yin no/_/
[\[56a.7\]]ci'i phyir sdug bsngal dang /_kun 'byung ba dang /_'gog pa dang /_lam zhes bya zhe na/_sdug bsngal gyi don ni nyon mongs pa las 'byung ba'i 'du byed do[#]/_/kun 'byung ba'i don ni sdug bsngal bskyed pa'i don to/_/'gog pa'i don ni de gnyi ga nye bar zhi ba'i don to/_/
[\[56b\]]
[\[56b.1\]]lam gyi don ni don gsum po de dag sgrub pa'i don to/_/ci'i phyir sdug bsngal bden pa dang /_kun 'byung ba bden pa dang /_'gog pa bden pa dang /_lam bden pa zhes bya zhe na/_sdug bsngal yang sdug bsngal ba'i don to/_/[#]lam gyi bar yang lam gyi don
[\[56b.2\]]gyis yang dag pa [#]de bzhin pa ma nor ba ste/_phyin kyi ma log cing ma bslad pa dang /_rang gi mtshan nyid kyis mi slu [#]ba'i phyir ro/_/de la dgos pa ni ci'i phyir bden pa rnam par gzhag pa yongs su bstan zhe na/_kun nas nyon mongs pa dang rnam par byang ba'i phyogs su
[\[56b.3\]]gtogs pa'i rgyu dang 'bras bu rnam par gzhag pa bstan pa'i phyir te/_sdug bsngal gyi bden pa ni kun nas nyon mongs pa'i phyogs su gtogs pa'i 'bras bu yin la/_kun 'byung ba'i bden pa ni de skyed par byed pa'i rgyu yin no/_/'gog pa'i bden pa ni rnam par
[\[56b.4\]]byang ba'i phyogs su gtogs pa'i 'bras bu yin la[#]/_lam gyi bden pa ni de thob par byed pa'i rgyu yin te/_de ni bden pa rnams kyi don rnam par gzhag pa yin no/_/de la bden pa rnams kyi rab tu dbye ba rnam par gzhag pa gang zhe na/_rnam pa drug ste[#]/_ngo bo nyid
[\[56b.5\]]kyi rab tu dbye ba dang /_mngon sum dang rjes su dpag pa'i rab tu dbye ba dang /_mi mthun pa'i phyogs dang gnyen po'i rab tu dbye ba dang /_yid la byed pa'i rab tu dbye ba dang /_mngon par rtogs [#]pa'i rab tu dbye ba dang /_'bras bu thob pa'i rab tu dbye ba'o/_/de
[\[56b.6\]]la ngo bo nyid kyi rab tu dbye ba gang zhe na/_sdug bsngal gyi bden pa'i ngo bo nyid ni skye ba'i kun nas nyon mongs pa sdug bsngal brgyad dang gsum gyis bsdus pa gang yin pa'o zhes bstan pa de la skye ba'i kun nas nyon mongs pa ni gang /_sdug bsngal brgyad ni gang zhe na[#]/_
[\[56b.7\]]skye ba'i kun nas nyon mongs pa zhes bya ba ni nyon mongs pa'i kun nas nyon mongs pa dang /_las kyi kun nas nyon mongs pas [#]khams gsum du skye'o/_/de'i 'og tu rab tu dbye ba ni rnam pa bzhis rnam par gzhag ste/_rab tu dbye ba dang /_sdug bsngal ba
[\[57a\]]
[\[57a.1\]]dang /_ma nyes pa dang /_'jug pas so/_/de la rab tu dbye ba ni rnam pa lnga ste/_khams kyi rab tu dbye ba dang /_'gro ba'i rab tu dbye ba dang /_gnas gzhan gyi [#]rab tu dbye ba dang /_rigs kyi [#]rab tu dbye ba dang /_'jig rten
[\[57a.2\]]na lus kyi rab tu dbye ba'o/_/de la khams kyi rab tu dbye ba ni khams gsum du skye ba rnam pa gsum mo/_/'gro ba'i rab tu dbye ba ni 'gro ba lngar skye ba rnam pa lnga'o/_/gnas gzhan gyi rab tu dbye ba ni 'dod pa'i khams na gnas gzhan sum cu rtsa drug dang [#]/_gzugs
[\[57a.3\]]kyi khams na gnas gzhan bco brgyad dang /_gzugs med pa'i khams na gnas gzhan lnga bcu rtsa brgyad du skye'o/_/rigs kyi rab tu dbye ba ni 'dod pa'i khams na mi rnams la skye ba rnam pa gsum yod de/_rigs ngan par skye ba dang /_rigs btsun pa dang /_
[\[57a.4\]]rigs ngan pa yang ma yin btsun pa [#]yang ma yin par skye ba dang /_'dod pa na spyod pa'i lha rnams la yang skye ba rnam pa gsum yod de/_lha ma yin du skye ba dang /_sa gzhi [#]la brten pa'i nang du skye ba dang /_nam mkha'i gzhal med khang la brten pa'i nang du skye ba'o/_/[#]
[\[57a.5\]]gzugs kyi khams na yang skye ba rnam pa gsum yod de/_so so'i skye bo rnams kyi 'du shes dang bcas par [#]skye ba dang /_'du shes med par skye ba dang /_'phags pa rnams kyi gnas gtsang mar skye ba'o/_/[#]gzugs med pa'i khams na yang skye ba rnam pa gsum
[\[57a.6\]]yod de/_'du shes rgya che ba rnams kyi nang du skye ba dang /_'du shes tshad med pa rnams kyi nang du skye ba dang /_'du shes med 'du shes med min gyi lha rnams kyi nang du skye ba ste[#]/_de dag bsdoms na rigs bcu [#]gnyis su skye ba'o/_/'jig rten na lus kyi rab tu dbye ba
[\[57a.7\]]phyogs bcu'i 'jig rten gyi khams tshad med pa dag na gnas pa rnams kyi skye ba tshad med pa dag yin par rig par bya'o/_de la sdug bsngal ba'i rab tu dbye ba ni yun ring po nas skye ba de dag 'gro zhing 'khor ba rnams kyi yan lag dang nying lag bcad pa mang po nyams su
[\[57b\]]
[\[57b.1\]]myong ba las khrag 'dzag cing 'bab pa dang /_der pha ma dang /_phu nu dang /_bu sring gi phyir sdug bsngal ba dang /_gnyen bshes dang /_nor dang /_longs spyod zad pa mang po nyams su myong ba rnams kyis [#]mchi ma mang po 'dzag cing 'bab pa dang /_de dag tu ma'i nu zho 'thungs
[\[57b.2\]]pa yang rgya mtsho chen po bzhi'i chu bas kyang ches mang ngo zhes gsungs pa dang /_de lta bu dang mthun pa rnams ni skye ba'i sdug bsngal ba'i rab tu dbye ba yin par rig par bya'o/_/de la ma nges pa'i rab tu dbye ba ni skye ba de dag tu 'gro zhing 'khor ba rnams kyi pha dang ma'i mtha'
[\[57b.3\]]thug pa med pa dang /_pha ma dang /_phu nu dang /_bu sring dang /_mkhan po dang /_slob dpon dang /_bla ma dang /_bla ma lta bur ma gyur pa med pa dang /_gang zag gcig gi rus pa'i phung po yang sdud pa zhig yod la bsdus kyang 'jig pa dang /_rul bar mi 'gyur du zin na
[\[57b.4\]]ni ri ngos kyi dpangs tsam mo zhes gsungs pa dang /_de lta bu dang mthun pa rnams ni skye ba'i ma nges pa'i rab tu dbye ba yin par rig par bya'o/_/de la [#]'jug pa'i rab tu dbye ba ni skye ba de dag tu 'gro zhing 'khor ba rnams kyi rten cing 'brel par 'byung ba'i ngo bo nyid dang /_don dang /_
[\[57b.5\]]rab tu dbye ba dang /_go rims dang /_bsdu ba dang /_rten rnam par gzhag pa dag yin par rig par bya'o/_/de la sdug bsngal brgyad gang zhe na/_skye ba'i sdug bsngal dang /_rga ba'i sdug bsngal dang /_na ba'i sdug bsngal dang /_'chi ba'i sdug bsngal dang /_
[\[57b.6\]]mi sdug pa dang phrad pa'i sdug bsngal dang /_sdug pa dang bral ba'i sdug bsngal dang /_'dod pas phongs pa'i sdug bsngal dang /_mdor na nye bar len pa'i phung po lnga sdug bsngal ba'o/_/de la ji ltar na skye ba sdug bsngal ba yin zhe na/_rnam pa lnga ste/_sdug bsngal
[\[57b.7\]]dang ldan pa'i phyir dang /_gnas ngan len dang ldan pa'i phyir dang /_sdug bsngal gyi gnas yin pa'i phyir dang /_nyon mongs pa'i gnas yin pa'i phyir dang /_mi 'dod bzhin du 'bral ba'i chos nyid yin pa'i phyir ro/_/rga ba yang rnam pa lngas sdug bsngal nyid yin te/_
[\[58a\]]
[\[58a.1\]]gzugs bzang ba yongs su nyams pa'i phyir dang /_mthu stobs yongs su nyams pa'i phyir dang /_dbang po yongs su nyams pa'i phyir dang /_yul [#]longs spyod pa yongs su nyams pa'i phyir dang /_tshe yongs su nyams pa'i phyir ro/_/na
[\[58a.2\]]ba yang rnam pa lngas sdug bsngal ba nyid yin te/_lus kyi rang bzhin 'gyur ba'i phyir dang /_sdug bsngal dang yid mi bde ba mngon par 'phel zhing de la shas cher gnas pa'i phyir dang /_yul gyi longs spyod yid du 'ong ba mi 'dod pa'i phyir dang /_yul gyi longs spyod
[\[58a.3\]]yid du 'ong ba mi 'dod bzhin du yongs su spyad dgos pa'i phyir dang /_srog gi dbang po dang bral bar 'gyur ba'i phyir ro/_/'chi ba yang rnam pa lngas sdug bsngal nyid yin te/_longs spyod sdug pa phun sum tshogs pa dang 'bral [#]ba nyid kyi phyir dang /_rtsa 'jing sdug
[\[58a.4\]]pa phun sum tshogs pa dang 'bral ba nyid kyi phyir dang /_'khor phun sum tshogs pa dang 'bral ba nyid kyi phyir dang /_lus sdug pa phun sum tshogs pa dang 'bral ba nyid kyi phyir dang /_'chi ba'i tshe sdug bsngal dang [#]yid mi bde ba rab tu drag po nyams su myong bar
[\[58a.5\]]'gyur ba nyid kyi phyir dang /_mi sdug pa dang phrad pa yang rnam pa lngas sdug bsngal ba [#]nyid yin te/_de dang phrad pas sdug bsngal dang yid mi bde ba nyid kyi phyir dang /_chad pas 'jigs pa'i gnas nyid kyi phyir dang /_nyam nga bzhin du 'chi ba'i 'jigs pa'i gnas nyid
[\[58a.6\]]kyi phyir dang /_chos dang 'gal bas ngan 'gros 'jigs pa'i gnas nyid kyi phyir ro/_/[#]sdug pa dang bral [#]ba yang rnam pa lngas sdug bsngal ba [#]nyid yin te/_de dang bral [#]bas mya ngan skyes pa nyid kyi phyir dang /_smre sngags 'don pa nyid kyi phyir dang /_lus la gnod pa nyid
[\[58a.7\]]kyi phyir dang /_yon tan rnam pa lngas rjes su dran zhing 'dod pas yid yongs su gdung ba nyid kyi phyir dang /_de'i longs spyod mtshan nyid kyi phyir dang /_sdug pa dang bral [#]ba'i sdug bsngal gyi snod nyid kyi [#]ji lta ba bzhin du 'dod pas phongs pa'i sdug bsngal yang rnam pa de lngas
[\[58b\]]
[\[58b.1\]]sdug bsngal ba nyid yin par rig par bya'o/_/mdor na nye bar len pa'i phung po lnga sdug bsngal ba yang rnam pa lngas sdug bsngal nyid yin te/_mngon par grub pa'i sdug bsngal gyi snod nyid yin pa'i phyir dang /_mngon par grub pa la brten pa'i sdug bsngal gyi snod nyid
[\[58b.2\]]yin pa'i phyir dang /_sdug bsngal gyi sdug bsngal gyi snod nyid yin pa'i phyir dang /_'gyur ba'i sdug bsngal gyi snod nyid yin [#]phyir dang /_'du byed kyi sdug bsngal gyi rang bzhin yin pa'i phyir ro/_/de la skye ba'i sdug bsngal zhes bya ba ni skye ba'i tshe na lus dang sems kyi
[\[58b.3\]]sdug bsngal gyi tshor ba 'byung ba la bya'i/_skye ba nyid ni sdug bsngal ma yin te/_sdug bsngal gyi gzhi ni de yin no/_/de bzhin du 'dod pas phongs pa'i sdug bsngal zhes bya ba'i bar yang 'dod pas phongs pa'i sdug bsngal gyi tshor ba 'byung ba la bya'i/_'dod pas phongs pa
[\[58b.4\]]nyid ni sdug bsngal ma yin te/_sdug bsngal gyi gzhi ni de yin no zhes snga ma bzhin du sbyar ro/_/mdor na nye bar len pa'i phung po lnga sdug bsngal ba zhes bya ba ni skye ba la sogs pa de dag gi [#]rnam grangs dag gi sdug bsngal kho na yin te/_sdug bsngal brgyad po de dag kyang skye ba'i kun
[\[58b.5\]]nas nyon mongs pa nyid kyis [#]rab tu phye ba yin par rig par bya'o/_/de la sdug bsngal gsum gang zhe na/_sdug bsngal gyi sdug bsngal dang /_'gyur ba'i sdug bsngal dang /_'du byed kyi sdug bsngal lo/_/skye ba'i sdug bsngal dang /_rga ba'i sdug bsngal dang /_na ba'i sdug
[\[58b.6\]]bsngal dang /_'chi ba'i sdug bsngal dang /_mi sdug pa dang phrad pa'i sdug bsngal zhes smos pa dang po lnga'o/_/'gyur ba'i sdug bsngal gang zhe na/_sdug pa dang bral ba'i sdug bsngal dang /_'dod pas phongs pa'i sdug bsngal zhes smos pa bar ma gnyis so/_/'du
[\[58b.7\]]byed kyi sdug bsngal gang zhe na/_mdor na nye bar len pa'i phung po lnga sdug bsngal ba zhes smos pa tha ma gcig go/_/yang rnam grangs gzhan du na sdug bsngal gyi sdug bsngal ni dang po bdun gyis [#]bstan to/_/'gyur ba'i sdug bsngal la [#]ni bdun po de dag las drug gi gnyen
[\[59a\]]
[\[59a.1\]]po dkar po'i phyogs drug po rga ba'i gnyen po nad med pa dang /_'chi ba'i gnyen po gson pa dang /_mi sdug pa dang phrad pa'i gnyen po sdug pa dang /_sdug pa dang bral ba'i gnyen por mi sdug pa dang bral ba dang /_'dod pas phongs pa'i gnyen po 'dod pa
[\[59a.2\]]phun sum tshogs pa gang yin pa rnams dang /_'dod chags la sogs pa'i [#]nyon mongs pa rnams so/_/'du byed kyi sdug bsngal ni snga ma bzhin te/_de yang mdor bsdu na sdug bsngal gyi sdug bsngal dang /_'gyur ba'i sdug bsngal sngar bstan pa'i rten du gyur pa phung po ma
[\[59a.3\]]gtogs pa de las gzhan pa'i phung po sdug bsngal yang ma yin/_bde ba yang ma yin pa [#]de dag ni 'du byed kyi sdug bsngal zhes bya ste/_sdug bsngal gsum po de dag kyang skye ba'i kun nas nyon mongs pa nyid kyi rab tu dbye ba yin par rig par bya'o/_/sdug bsngal gyi bden
[\[59a.4\]]pa'i ngo bo nyid rab tu dbye ba ji skad bstan pa de yang mdor bsdu na rnam pa brgyad de/_shin tu rgyas la bsrabs pa dang /_shin tu rgyas la bsrabs pa yang ma yin ma bsrabs pa yang ma yin pa dang /_bar ma ma bsrabs pa dang /_bsrabs la ma bsrabs pa dang /_ches
[\[59a.5\]]bsrabs la ma bsrabs pa dang /_shin tu ches bsrabs la ma bsrabs pa dang /_sdug bsngal ma yin la sdug bsngal du snang zhing bsrabs pa chen por nye bar gnas pa'o/_/de la dang po [#]ni 'dod pa na spyod pa dge ba'i rtsa ba ma bsags pa rnams kyi sdug bsngal
[\[59a.6\]]gang yin pa'o/_/gnyis pa ni 'dod pa na spyod pa thar pa'i cha dang mthun pa'i dge ba'i rtsa ba bskyed pa rnams kyi sdug bsngal gang yin pa'o/_/gsum pa ni 'dod pa na spyod pa 'jig rten pa'i lam gyis 'dod chags dang bral ba nyid dang bral bar bya ba'i phyir dge ba'i rtsa ba bsags
[\[59a.7\]]pa rnams kyi sdug bsngal gang yin pa'o/_/bzhi pa ni gzugs kyi khams su skyes pa thar pa'i cha dang mthun pa rnam par spangs pa rnams kyi sdug bsngal gang yin pa'o/_/lnga pa ni gzugs med pa'i khams su skyes pa thar pa'i cha dang mthun pa rnams [#]par spangs pa rnams
[\[59b\]]
[\[59b.1\]]kyi [#]sdug bsngal gang yin pa'o/_/drug pa ni slob pa bzhi mthong ba rnams kyi sdug bsngal gang yin pa'o/_/bdun pa ni mi slob pa phung po'i lhag ma dang bcas pa rnams kyi srog gi dbang po'i rkyen gyis [#]ming dang gzugs gang yin pa'o/_/brgyad pa ni byang chub sems dpa' pha
[\[59b.2\]]rol tu phyin pa thob pa bsams [#]bzhin du srid par skye ba rnams kyi sdug bsngal gang yin pa ste/_de ni sdug bsngal gyi bden pa'i ngo bo nyid kyi rab tu dbye ba yin no/_/kun 'byung ba'i bden pa'i ngo bo nyid ni nyon mongs pa'i kun nas nyon mongs pa dang /_las kyi kun nas
[\[59b.3\]]nyon mongs pa sred pas bsdus pa gang yin pa'o zhes bstan pa de la nyon mongs pa'i kun nas nyon mongs pa ni gang /_las kyi kun nas nyon mongs pa ni gang /_sred pa ni gang zhe na/_nyon mongs pa'i kun nas nyon mongs pa zhes bya ba ni nyon mongs pa dang nye ba'i nyon mongs pa rnams
[\[59b.4\]]so/_/de dag gi [#]rab tu dbye ba ni rnam pa dgus rnam par gzhag ste/_ngo bo nyid dang /_rab tu dbye ba dang /_rgyu dang /_gnas skabs dang /_sgo dang /_che ba dang /_phyin ci log dang /_rnam grangs dang /_nyes dmigs kyis so/_/de la ngo bo nyid gang zhe na/_chos gang skye ba na bdag
[\[59b.5\]]nyid rab tu ma zhi ba'i mtshan nyid du skye la/_de la skyes pas 'du byed kyi rgyud kyang rab tu ma zhi ba [#]zhi ba kho nar 'jug pa'o/_/rab tu dbye ba gang zhe na/_nyon mongs pa drug dang /_nye ba'i nyon mongs pa mang po dag gi mtshan nyid rab tu dbye ba'o/_/rgyu gang zhe na/_rnam pa drug ste/_rten dang /_
[\[59b.6\]]dmigs pa dang /_'du 'dzi dang /_bshad pa dang /_goms pa dang /_yid la byed pa las nyon mongs pa skyes [#]pa'o/_/gnas skabs gang zhe na/_rnam pa bdun te/_bag la nyal dang /_kun nas dkris pa dang /_kun [#]brtags pa dang /_lhan cig skyes pa dang /_chung ngu dang /_
[\[59b.7\]]'bring dang /_chen po'i gnas skabs so/_/sgo gang zhe na/_rnam pa gnyis te/_kun nas dkris pa dang /_bag la nyal gyi sgo'o/_/che ba gang zhe na/_rnam [#]pa drug te/_ltung ba dang /_skye ba dang /_rgyud [#]dang /_gzhi dang /_las kun nas slong ba dang /_mthar gyur pa'o/_/phyin ci log gang
[\[60a\]]
[\[60a.1\]]zhe na/_rnam pa bdun te/_phyin ci log bzhi dang /_de dag la 'du shes dang /_lta ba dang /_sems phyin ci log tu gyur pa'o/_/rnam grangs gang zhe na/_rnam grangs mang po 'di lta ste/_kun nas [#]sbyor ba dang /_'chi [#]ba dang /_bag la nyal ba dang /_nye ba'i kun
[\[60a.2\]]nas nyon mongs pa dang /_kun nas dkris pa zhes bya ba la sogs pa dag go/_/nyes dmigs gang zhe na/_nyes dmigs rnam pa du ma 'di lta ste/_sems kun nas nyon mongs par byed pa dang /_dmigs pa la phyin ci log par byed pa dang /_bag la nyal ba brtan [#]par byed pa dang /_rgyu
[\[60a.3\]]mthun pa'i 'du byed kyi rgyun 'jug par byed pa zhes bya ba la sogs pa dag go/_/las kyi kun nas nyon mongs pa zhes bya ba ni lus dang ngag dang yid kyi mngon par 'du byed pa rnams so/_/de dag gi rab tu dbye ba yang rnam pa dgus rnam par gzhag ste/_ngo bo nyid dang /_rab tu dbye ba dang /_rgyu [#]dang /_
[\[60a.4\]]gnas skabs dang /_sgo dang /_che ba dang /_phyin ci log dang /_rnam grangs dang /_nyes dmigs kyis so/_/de la ngo bo nyid gang zhe na/_chos gang skye ba na mngon par 'du byed pa'i mtshan nyid kyang skye la/_de skyes pas lus dang ngag gi mngon par 'du byed pa yang 'jug pa'o/_/rab tu dbye
[\[60a.5\]]ba gang zhe na/_rnam pa gnyis te/_dge ba bcu dang /_mi dge ba [#]bcu'i las kyi lam yang dag par blangs te 'jug pa'i gang zag gi mtshan nyid kyi rab tu dbye ba dang /_las kyi lam de nyid kyi rab tu dbye ba'o/_/rgyu gang zhe na/_rnam pa bcu gnyis te/_chags pa dang /_zhe sdang dang /_gti mug
[\[60a.6\]]dang /_bdag dang /_gzhan dang /_gzhan [#]gyi rjes su 'jug pa dang /_zang zing dang /_'jigs pa dang /_gnod pa bya ba'i phyir dang /_rtse zhing dga' ba dang /_chos su shes pa dang /_'dir sa bcad gcig chad 'dug kyang ma dpe ma rnyed/[ # ]log par lta ba'i gnas skabs gang zhe na/_rnam pa lnga ste/_chung ngu
[\[60a.7\]]dang /_'bring dang /_chen po dang /_byung [#]ba dang /_bag chags kyi gnas skabs so/_/sgo gang zhe na/_rnam pa gnyis te/_'bras bu 'byin pa'i sgo nas dang /_gnod pa byed pa dang phan 'dogs pa'i sgo'o/_/che ba gang zhe na/_rnam pa drug ste/_mngon par 'du byed pa dang /[ # ]mngon par 'du byed pa med pa [#]
[\[60b\]]
[\[60b.1\]]dang /_ngo bo nyid dang /_gzhi dang /_mi mthun pa'i phyogs gcig tu nges pa dang /_mi mthun pa'i phyogs sel ba'o/_/phyin ci log gang zhe na/_rnam pa gsum ste/_bya ba phyin ci log dang /_'dzin pa phyin ci log dang /_dga' ba phyin ci log go/_/rnam grangs gang zhe na/_las byas pa dang /_
[\[60b.2\]]ma byas pa dang /_bsags pa dang /_ma bsags pa zhes bya ba la sogs pa dag go/_/nyes dmigs gang zhe na/_rnam pa bdun te/_bdag la gnod pa dang /_gzhan la gnod pa dang /_gnyi ga la gnod pa dang /_tshe 'di'i kha na ma tho ba bskyed [#]pa dang /_tshe phyi ma'i kha na ma tho ba bskyed
[\[60b.3\]]pa dang /_de las skyes pa'i sems las byung ba sdug bsngal ba dang /_yid mi bde ba nyams su myong bar 'gyur ro/_/sred pa gang zhe na/_rnam pa bzhi ste/_bdag tu sred pa dang /_rtag par sred pa dang /_bde bar sred pa dang /_gtsang bar sred pa'o/_/de la bdag tu sred pa la [#]
[\[60b.4\]]brten nas ni lus la chags pa dang ldan pa'i sred pa 'byung ngo [#]/_/rtag par sred pa la [#]brten nas ni yang 'byung ba'i [#]sred pa 'byung ngo /_/bde bar sred pa la [#]brten nas ni dga' ba'i 'dod chags dang ldan pa'i sred pa 'byung ngo /_/gtsang bar sred pa la [#]brten nas ni de dang der mngon par
[\[60b.5\]]dga' ba'i sred pa 'byung ste/_sred pa rnam pa bzhi de dag las dang po ni sred pa'i bag la nyal gyi rnam pa yin la/_tha ma gsum ni sred pa'i kun nas dkris pa'i rnam pa yin par rig par bya'o/_/de la lus [#]chags pa dang ldan pa'i sred pa gang zhe na/_lus la chags shing sbyor bar byed pa gang
[\[60b.6\]]yin pa'o/_/yang 'byung ba'i sred pa gang zhe na/_phyi ma'i lus kyi khyad par 'dod pa gang yin pa'o/_/dga' ba'i 'dod chags dang ldan pa'i sred pa gang zhe na/_gzugs la sogs pa yul yid du 'ong ba thob pa rnams la yid mi bde zhing lhag par chags pa dang ldan pa gang yin pa'o/_/de
[\[60b.7\]]dang der mngon par dga' ba'i sred pa gang zhe na/_gzugs la sogs pa yul yid du 'ong ba ma thob pa rnams la kun du sbyor bar 'dod pa dang ldan pa gang yin pa'o/_/sred pa'i kun nas dkris pa'i rnam pa gsum po de dag kyang mdor bsdu na rnam pa gnyis te/_yang 'byung ba'i sred pa la sred pa dang /
[\[61a\]]
[\[61a.1\]]de'i longs spyod kyi yul la sred pa'o/_/de la yang 'byung ba'i sred pa ni 'byung ba'i sred pa yin no/_/dga' ba'i 'dod chags dang ldan pa'i sred pa dang /_de dang der mngon par dga' ba'i sred pa gnyis ni de'i longs spyod kyi yul la sred pa ste/_de yang
[\[61a.2\]]yul thob pa dang /_ma thob pa la sred pa go rims [#]bzhin no/_/sred pa rnam pa bzhi po de dag gis [#]bsdus pa'i nyon mongs pa'i kun nas nyon mongs pa dang /_las kyi kun nas nyon mongs pa ji skad bstan pa de dag ni kun nas [#]'byung ba'i bden pa'i ngo bo nyid yin par rig
[\[61a.3\]]par bya'o/_/de la bcom ldan 'das kyis ma mo'i mtshan nyid kyi tshul gyis yang 'byung ba'i las dang nyon mongs pa sdug bsngal skyed par byed pa gang dag yin pa de dag kun 'byung ba'i [#]bden pa yin par gsungs pa na[#]/_ci'i phyir mdo sde'i tshul gyis lus la chags pa dang
[\[61a.4\]]ldan pa'i sred pa kho na kun 'byung ba'i bden pa yin par gsungs she na/_de ni gtso bo yin pa'i phyir te/_'di ltar sred pa'i bag la nyal de ni nyon mongs pa kun nas slong bar byed pa dang /_las kun nas slong bar byed pa dang /_sred pa'i kun nas dkris pa rnam pa gsum
[\[61a.5\]]po yang 'byung [#]ba'i sred pa dang /_dga' ba'i 'dod chags dang ldan pa'i sred pa dang /_de dang der mngon par dga' ba'i sred pa kun nas slong ba dngos po la khyab [#]par byed pa dang /_de skye ba nas [#]gnod pa rnam pa mang po rgyas par byed pas de ni gtso bo yin pa'i phyir te/_
[\[61a.6\]]de ni kun 'byung ba'i bden pa'i ngo bo nyid kyi rab tu dbye ba yin no/_/'gog pa'i bden pa'i ngo bo nyid ni sdug bsngal dang /_kun 'byung ba ma lus par spangs pa'i [#]nyon mongs pa'i 'gog pa dang /_phung po 'gog pas bsdus pa gang yin pa'o zhes bstan pa de la/_
[\[61a.7\]]sdug bsngal dang /_kun 'byung ba ma lus par spangs pa ni gang /_nyon mongs pa 'gog pa ni gang /_phung po 'gog pa ni gang zhe na/_sdug bsngal dang kun 'byung ba ma lus par spangs pa zhes bya ba ni de gnyis kyi sa bon 'phags pa'i lam gyis so sor brtags te bkag
[\[61b\]]
[\[61b.1\]]pa'o/_/nyon mongs pa 'gog pa zhes bya ba ni phung po'i lhag ma dang bcas pa'i mya ngan las 'das pa'i dbyings te/_sred pa zad pa dang 'dod chags dang bral ba zhes bya ba yin no/_/phung po 'gog pa zhes bya ba ni phung po lhag ma med pa'i mya ngan las 'das pa'i
[\[61b.2\]]dbyings te/_'gog pa dang mya ngan las 'das pa zhes bya ba yin no/_/'gog pa'i bden pa'i ngo bo nyid de yang rab tu dbye na [#]rnam pa bcu gnyis te/_mtshan nyid dang /_zab pa dang /_brdar btags [#]pa dang /_don dam pa dang /_yongs su ma rdzogs pa dang /_
[\[61b.3\]]yongs su rdzogs pa dang /_rgyan med pa dang /_rgyan dang bcas pa dang /_lhag ma dang bcas pa dang /_lhag ma med pa dang /_khyad par du 'phags pa dang /_rnam grangs so/_/de la mtshan nyid gang zhe na/_de bzhin nyid dang /_lam dang /_nyon mongs pa mi 'byung ba
[\[61b.4\]]ste gang du 'gog pa dang /_gang gis 'gog pa dang /_gang 'gog pa'o/_/zab pa gang zhe na/_'gog pa de 'du byed rnams zad pa las gzhan zhes kyang mi bya/_gzhan ma yin pa zhes kyang mi bya/_/gzhan dang gzhan ma yin pa zhes kyang mi bya/_gzhan yang ma yin gzhan ma
[\[61b.5\]]yin pa yang ma yin zhes kyang mi bya'o/_/brdar btags [#]pa gang zhe na/_'jig rten pa'i lam gyis sa bon nyams smad pas 'gog pa ste/_de ni mya ngan las 'das pa ni ma yin gyi de'i yan lag gis mya ngan las 'das pa zhes bya'o/_/don dam pa gang zhe na/_'phags pa'i shes
[\[61b.6\]]rab kyis [#]sa bon kun tu bcom pas 'gog pa gang yin pa'o/_/yongs su ma rdzogs pa gang zhe na/_slob pa rnams kyi 'gog pa gang yin pa'o/_/yongs su rdzogs pa gang zhe na/_mi slob pa rnams kyi 'gog pa gang yin pa'o/_/rgyan med pa gang zhe na/_dgra bcom
[\[61b.7\]]pa shes rab kyis [#]rnam par grol ba rnams kyi 'gog pa gang yin pa'o/_/rgyan dang bcas pa gang zhe na/_dgra bcom pa gnyi ga'i cha las rnam par grol ba rig pa gsum dang /_mngon par shes pa drug dang ldan pa rnams kyi 'gog pa gang yin pa'o/_/lhag ma dang
[\[62a\]]
[\[62a.1\]]bcas pa gang zhe na/_phung po'i lhag ma dang bcas pa'i 'gog pa [#]gang yin pa'o/_/lhag ma med pa gang zhe na/_phung po'i lhag ma med pa'i 'gog pa gang yin pa'o/_/khyad par du 'phags pa gang zhe na/_sangs rgyas dang byang chub sems dpa' rnams kyis mi
[\[62a.2\]]gnas pa'i mya ngan las 'das pas bsdus [#]pa'i 'gog pa gang yin pa'o/_/rnam grangs gang zhe na/_ma lus par spangs pa dang /_nges par spangs pa dang /_byang bar gyur pa dang /_zad pa dang /_'dod chags dang bral ba dang /_'gog pa dang /_rnam par zhi ba dang /_nub pa
[\[62a.3\]]zhes bya ba la sogs pa'o/_/rab tu dbye ba rnam pa bcu gnyis su [#]'gyur ba'i gnas kyi snod nyid du 'gyur ba'i phyir ro/_/sbyor ba'i lam gang zhe na/_tshogs kyi lam gang yin pa de nyid sbyor ba'i lam yang yin mod kyi sbyor ba'i lam yin la tshogs kyi lam ma yin pa yang yod de/_
[\[62a.4\]]tshogs bsags pa'i gong du nges par 'byed pa'i cha dang mthun pa'i dge ba'i rtsa ba bzhi po dro bar gyur pa dang /_rtse mo dang /_bden pa'i rjes su mthun pa'i bzod pa dang /_'jig rten pa'i chos kyi mchog rnams so/_/[#]rnam par dag pa'i lam gang zhe na/_de ni rnam pa gsum
[\[62a.5\]]ste/_mthong ba'i lam dang /_bsgom pa'i lam dang /_mthar thug pa'i lam mo/_/de la mthong ba'i lam [#]gang zhe na/_'jig rten pa'i chos kyi mchog gi mjug thogs kho nar skad cig ma bcu drug po la bden pa mngon par rtogs [#]pa'i shes pa gang yin pa'o/_/bsgom
[\[62a.6\]]pa'i lam gang zhe na/_mthong ba'i lam ma thob pa'i gong du bsgom pa'i lam rnam par dbye ba bcu gcig po dag ste/_zhi gnas bsgom pa dang /_lhag mthong bsgom pa dang /_'jig rten pa'i lam bsgom pa dang /_'jig rten las 'das pa'i lam bsgom pa dang /_lam
[\[62a.7\]]chung ngu bsgom pa dang /_lam 'bring po bsgom pa dang /_lam chen po bsgom pa dang /_sbyor ba'i lam bsgom pa dang /_bar chad med pa'i lam bsgom pa dang /_rnam par grol ba'i lam bsgom pa dang /_khyad par gyi lam bsgom pa'o/_/mthar thug pa'i lam gang zhe na/
[\[62b\]]
[\[62b.1\]]gnas ngan len thams cad rgyun bcad pa dang /_phrad pa'i thob pa rnams kyi rgyun bcad pa dang /_bral ba'i thob pa rnams thob pa'i phyir rdo rje lta bu'i ting nge 'dzin la brten nas de ma thag tu gnas ma lus par gyur te/_zad pa dang mi zad pa [#]skye ba shes pa dang /_mi slob pa'i chos bcu
[\[62b.2\]]thob pa'i shes pa gang yin pa'o/_/lam gyi bden pa'i ngo bo nyid de yang rab tu dbye na rnam pa bcu gcig ste/_dngos po la yongs su rtog [#]pa'i lam dang /_rtsol ba las byung ba'i lam dang /_ting nge 'dzin yongs su sbyong bar byed pa'i lam dang /_mngon par rtogs pa la sbyor ba'i lam dang /_
[\[62b.3\]]mngon par rtogs pa dang 'dres [#]pa'i lam dang /_mngon par rtogs pa'i lam dang /_rnam par dag par nges par 'byin pa'i lam dang /_gnas dang dbang po [#]tha dad pa'i lam dang /_bslab pa gsum yongs su sbyong ba'i lam dang /_yon tan thams cad sgrub par byed pa'i lam
[\[62b.4\]]dang /_lam sdud pa'i lam mo/_/de dag kyang dran pa nye bar gzhag pa dang /_yang dag par spong pa dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang /_lam bzhi dang /_chos kyi gnas
[\[62b.5\]]bzhi dang /_zhi gnas dang /_lhag mthong dang /_dbang po gsum dang go rims bzhin no/_/de ni lam gyi bden pa'i ngo bo nyid kyi rab tu dbye ba yin no/_/[#]de dag ni ngo bo nyid kyi rab tu dbye ba rnam par gzhag pa yin no/_/de la rnam pa'i rab tu dbye ba gang zhe na/_bden pa
[\[62b.6\]]bzhi po dag gi mtshan nyid rnam pa bzhi bzhis so sor rig par bya'o/_/[#]de la sdug bsngal gyi bden pa'i mtshan nyid ni rnam pa bzhi po [#]mi rtag pa'i rnam pa dang /_sdug bsngal ba'i rnam pa dang /_stong pa'i rnam pa dang /_bdag med pa'i rnam pas so sor
[\[62b.7\]]rig par bya'o/_/rnam pa bzhi po de dag gi rnam par gzhag pa ni/_sdug bsngal gyi bden pa la rnam pa bcus yongs su rtog par byed pa na/_rnam pa bzhi po de dag gi rjes su 'jug par 'gyur te/_bcu gang zhe na/_'gyur ba'i rnam pa dang /_'jig
[\[63a\]]
[\[63a.1\]]pa'i rnam pa dang /_bral ba'i rnam pa dang /_chos nyid kyi rnam pa dang /_nye ba'i rnam pa dang /_kun tu sbyor ba dang 'ching ba'i rnam pa dang /_mi sdug pa'i rnam pa dang /_grub pa dang bde ba med pa'i rnam pa dang /_dmigs su
[\[63a.2\]]med pa'i rnam pa dang /_rang dbang med pa'i rnam pas so/_/de la mi rtag pa'i rnam pa ni rnam pa dang po lngas bsdus so/_/sdug bsngal gyi rnam pa ni rnam pa bar ma gsum gyis bsdus so/_/stong pa'i rnam pa ni rnam pa tha ltag [#]gcig pus bsdus so/_/
[\[63a.3\]]bdag med pa'i rnam pa ni rnam pa tha mas bsdus so/_/de la 'gyur ba'i [#]rnam pa gang zhe na/_'gyur ba rnam pa bco lnga dang /_'gyur ba'i [#]rnam pa brgyad kyis 'du byed rnams 'gyur ba ste/_'gyur ba'i [#]rnam pa bco lnga gang zhe na/_gnas skabs las gyur pa
[\[63a.4\]]dang /_kha dog las gyur pa dang /_dbyibs las gyur pa dang /_'byor pa dang rgud pa las gyur pa dang /_yan lag dang nying lag tshang ba dang ma tshang ba las gyur pa dang /_yongs su ngal ba las gyur pa dang /_gzhan gyis [#]gnod pa byas pa las gyur
[\[63a.5\]]pa dang /_grang ba dang dro ba las gyur pa dang /_spyod lam las gyur pa dang /_rig pa las gyur pa dang /_kun nas nyon mongs pa las gyur pa dang /_na ba las gyur pa dang /_'chi ba las gyur pa dang /_rnam par bsngos pa la sogs pa las gyur
[\[63a.6\]]pa dang /_thams cad kyi [#]thams cad du mi snang zhing yongs su zad pa las gyur pa'i 'gyur ba'o/_/'gyur ba'i rgyu rnam pa brgyad gang zhe na/_dus kyis [#]yongs su 'gyur ba dang /_gzhan gyis gnod pa byas pa dang /_longs spyod pa dang /_dus tshigs 'gyur ba dang /_
[\[63a.7\]]mes tshig pa dang /_chus khyer ba dang /_rlung gis skams pa dang /_rkyen gzhan dang phrad pa ste/_'gyur ba rnam pa bco lnga dang /_'gyur ba'i rgyu rnam pa brgyad kyis 'du byed rnams 'gyur ba ni/_'gyur ba'i rnam pas bsdus pa'i mi rtag pa'i rnam pa yin no/_/
[\[63b\]]
[\[63b.1\]]'jig pa'i rnam pa gang zhe na/_'du byed rnams skad cig skad cig la rkyen gyi dbang gis 'byung zhing byung nas kyang 'jig pa'i rkyen med par rang gi ngang gis 'jig pa gang yin pa ste/_de ni 'jig pa'i rnam pas bsdus pa'i mi rtag pa'i rnam pa yin no/_/bral ba'i rnam pa gang
[\[63b.2\]]zhe na/_phyi nang gi dngos po sngon rje dpon la sogs pa dang /_longs spyod yod cing bdog pa las de dang bral bar 'gyur ba ste/_de ni 'bral ba'i rnam pas bsdus pa'i mi rtag pa'i rnam pa yin no/_/chos nyid kyi rnam pa gang zhe na/_'gyur ba'i mi rtag pa dang /_
[\[63b.3\]]'jig pa'i mi rtag pa dang /_bral ba'i mi rtag pa de dag da ltar byung ba'i dus su nye bar ma gyur du zin kyang ma 'ongs pa'i dus su de lta bur 'gyur ba'i chos nyid yin pas te[#]/_de ni chos nyid kyi rnam pas bsdus pa'i mi rtag pa yin no/_/nye ba'i rnam pa gang zhe na/_'gyur ba'i mi rtag pa dang /_
[\[63b.4\]]'jig pa'i mi rtag pa dang /_bral ba'i mi rtag pa de dag da ltar mngon sum du nye bar gyur pa ste/_de ni nye ba'i rnam pas bsdus pa'i mi rtag pa'i rnam pa yin no/_/de ltar [#]na mi rtag pa'i rnam pa ni 'gyur ba'i rnam pa dang /_'jig pa'i rnam
[\[63b.5\]]pa dang /_bral ba'i rnam pa dang /_chos nyid kyi rnam pa dang /_nye ba'i rnam pa lngas bsdus pa yin no/_/kun du sbyor ba dang 'ching ba'i rnam pa gang zhe na/_bde ba dang mthun pa'i 'du byed rnams dang /_bde ba'i tshor ba 'gyur ba'i sdug bsngal nyid kyis sdug
[\[63b.6\]]bsngal ba gang yin pa ste/_de dag ni sred [#]pa'i kun du sbyor ba'i gnas yin la/_sred pa'i kun du sbyor ba yang skye ba [#]dang /_rga ba dang /_na ba dang /_'chi ba la sogs pa dang /_'dod chags dang /_zhe sdang dang /_gti mug gi 'ching ba'i gnas
[\[63b.7\]]yin pa'i phyir ro/_/mi sdug pa'i rnam pa gang zhe na/_sdug bsngal dang mthun pa'i 'du byed rnams dang /_sdug bsngal gyi tshor ba sdug bsngal gyi sdug bsngal ba nyid kyis sdug bsngal ba gang yin pa ste/_de dag ni zag pa dang bcas pa [#]dang /_nye bar len
[\[64a\]]
[\[64a.1\]]pa dang bcas pa dang /_yid mi bde ba dang ldan pa dang /_gnas ngan len dang ldan pa dang /_sdug bsngal nyid las rnam par grol ba dang /_mi rtag pa dang /_'gog pa'i chos can yin pa'i phyir ro/_/grub pa dang bde ba med
[\[64a.2\]]pa'i rnam pa gang zhe na/_sdug bsngal yang ma yin bde ba yang ma yin pa dang /_'dun pa'i 'du byed rnams dang /_sdug bsngal ba yang ma yin [#]bde ba yang ma yin pa'i tshor ba 'du byed kyi sdug bsngal nyid kyis [#]sdug bsngal ba gang yin pa ste/_de dag ni zag pa
[\[64a.3\]]dang bcas pa dang /_nye bar len pa dang bcas pa dang /_gnas ngan len dang ldan pa dang /_bde ba dang sdug bsngal gyi sa bon dang ldan pa dang /_sdug bsngal gyi sdug bsngal dang /_'gyur ba'i sdug bsngal las rnam par ma grol ba dang /_mi rtag pa dang 'gog
[\[64a.4\]]pa'i chos can yin pa'i phyir ro/_/de ltar na sdug bsngal ba'i rnam pa ni kun du sbyor ba dang /_'ching ba'i rnam pa dang /_mi rtag pa'i rnam pa dang /_grub pa dang bde ba med pa'i rnam pa gsum gyis bsdus pa yin no/_/dmigs su med pa'i rnam pa gang zhe na/_dbang
[\[64a.5\]]po tsam dang /_yul tsam dang /_de las byung ba'i tshor ba tsam dang /_sems tsam zhig snang bar zad kyi de dag las bdag dang bdag gi zhes bya ba dmigs su med pas 'du byed thams cad stong pa dang /_bdag med pa dang [#]/_de ltar na stong pa'i rnam pa ste/_dmigs
[\[64a.6\]]su med pa'i rnam pas bsdus pa yin no/_/rang dbang med pa'i rnam pa gang zhe na/_rang gi mtshan nyid dang /_mi rtag pa'i mtshan nyid dang /_sdug bsngal gyi mtshan nyid dang ldan pa'i 'du byed thams cad ni rten cing 'brel par 'byung ba'i phyir rang dbang med pa yin la/_
[\[64a.7\]]rang dbang med pa gang dag yin pa de dag ni bdag med pa ste/_de ltar na bdag med pa'i rnam pa ni rang dbang med pa'i rnam pas bsdus pa yin no/_/de ltar na sdug bsngal gyi bden pa'i mtshan nyid ni rnam par gzhag [#]pa bzhi po rnam pa bcus bsdus pa de dag gis so sor
[\[64b\]]
[\[64b.1\]]rig par bya'o/_/de la kun 'byung ba'i bden pa'i mtshan nyid ni rnam pa bzhi po rgyu dang /_kun 'byung ba dang /_rab tu skye ba dang /_rkyen gyi rnam pas so sor rig par bya ste/_de la rgyu ni srid pa ste/_sdug bsngal 'phen par byed pa yin pa'i phyir ro/_/kun 'byung ba ni
[\[64b.2\]]'phangs nas mngon par 'grub par byed cing sdug bsngal kun 'byung bar byed pa'i phyir ro/_/rab tu skye ba ni sdug bsngal mngon par grub pa ste srid pa de las rab tu skyes pa'i phyir ro/_/rkyen ni sred pa de ma 'ongs pa'i sdug bsngal gyi [#]sa bon yongs su 'dzin pa dang /_rim
[\[64b.3\]]gyis sdug bsngal yang dag par grub par byed pa'i phyir ro/_/rnam grangs gzhan dang sred pa de ni len pa'i rgyur gyur pa yin pa dang /_len pa dang len pa'i rgyu las byung ba'i sred pa kun 'byung bar byed pa gang yin pa dang /_srid pa sngon du btang ba'i skye ba'i rab tu
[\[64b.4\]]skyes par byed pa yin pa dang /_skye ba'i rkyen gyis rga ba dang /_na ba dang /_'chi [#]ba dang /_mya ngan la sogs pa mngon par 'grub [#]par byed pa'i phyir rgyu dang /_kun 'byung ba dang /_rab tu skye ba dang /_rkyen zhes bya [#]ste go rims bzhin no/_/rnam grangs gzhan yang
[\[64b.5\]]sred pa'i bag la nyal la sogs pa nyon mongs pa'i bag la nyal lus la zhen pa gang yin pa de ni phyi ma la yang srid pa mngon par 'grub [#]pa'i rgyu yin no/_/rgyu de las skyes pa'i srid pa'i kun nas dkris pa rnam pa gsum ni kun 'byung ba dang /_rab tu skye ba dang /_
[\[64b.6\]]rkyen yin te/_de yang 'byung ba'i sred pa yang dag par 'grub par byed pa'i phyir kun 'byung ba yin no/_/yang 'byung ba'i [#]sred pa yang de yang dag pa'i 'dod chags dang ldan pa'i sred pa rab tu skye bar byed pa yin no/_/dga' ba'i 'dod chags dang ldan pa'i sred pa
[\[64b.7\]]skyes pa de ni de dang der mngon par dga' ba'i sred pa'i rkyen yin te/_de ltar sred pa'i bag la nyal gyi rnam pa dang /_sred pa'i kun nas dkris pa rnam pa gsum la brten nas phyi ma la yang 'byung ba'i sred pa mngon par grub pa [#]'byung bar 'gyur bas na/_de'i [#]phyir
[\[65a\]]
[\[65a.1\]]rgyu dang /_kun 'byung ba dang /_rab tu skye ba dang /_rkyen zhes bya bar gsungs so/_/de ltar na kun 'byung ba'i bden pa'i mtshan nyid ni rnam pa bzhi po de dag gis so sor rig par bya'o/_/de la 'gog pa'i bden pa'i mtshan nyid ni rnam pa bzhi po
[\[65a.2\]]'gog pa dang /_zhi ba dang /_gya nom pa dang /_nges par 'byung ba'i rnam pas so sor rig pa dang /_de la 'gog pa ni kun 'byung ba'i bden pa ma lus par zad pa'i phyir ro/_/zhi ba ni sdug bsngal gyi bden pa ma lus par zad pa'i phyir ro/_/gya nom pa ni de mchog dang /_
[\[65a.3\]]gco bo dang /_bla na med pa yin pa'i phyir ro/_/nges par 'byung ba ni 'gyur ba med pa'i sgo nas rtag pa'i phyir te/_de ltar na 'gog pa'i bden pa'i mtshan nyid rnam pa bzhi po de dag gis so sor rig par bya'o/_/de la lam gyi bden pa'i mtshan nyid ni rnam pa bzhi po lam dang /_
[\[65a.4\]]rigs pa dang /_sgrub pa dang /_nges par 'byin pa'i rnam pas so sor rig par bya ste/_de la lam ni shes bya yongs su tshol ba'i don to/_/rigs pa ni yang dag pa yongs su tshol ba'i don to/_/sgrub pa ni sgo bzhis rjes su 'jug pa'i don to[#]/_/nges par 'byin pa [#]ni
[\[65a.5\]]mya ngan las 'da' bar [#]'gro ba'i phyir bgrod pa gcig pa'i don to/_/de ltar na lam gyi [#]bden pa'i mtshan nyid ni rnam pa bzhi po de dag gis so sor rig par bya ste/_de ni rnam pa'i rab tu dbye ba rnam par gzhag pa yin no/_/de la mngon sum dang rjes su dpag pa'i rab tu
[\[65a.6\]]dbye ba gang zhe na/_bden pa bzhi la bzod pa brgyad dang shes pa brgyad las chos shes pa'i phyogs su gtogs pa'i bzod pa bzhi dang /_shes pa bzhi ni khams 'di pa yin pas mngon sum gyi rab tu dbye ba yin no/_/rjes su dpag [#]pa'i shes pa'i phyogs su gtogs
[\[65a.7\]]pa'i bzod pa bzhi dang /_shes pa bzhi ni khams gong ma [#]yin pas rjes su dpag [#]pa'i rab tu dbye ba yin no/_/de la bden pa bzhi la bzod pa brgyad dang shes pa brgyad gang zhe na/_sdug bsngal la chos shes pa'i bzod pa dang /_sdug bsngal la chos shes pa dang /_sdug
[\[65b\]]
[\[65b.1\]]bsngal la rjes su rtogs [#]pa'i bzod pa dang /_sdug bsngal la rjes su rtogs pa'i shes pa dang /_kun 'byung ba la chos shes pa'i bzod pa dang /_kun 'byung ba la chos shes pa dang /_kun 'byung ba la rjes su rtogs pa'i shes pa'i bzod pa dang /_kun 'byung ba la rjes su
[\[65b.2\]]rtogs pa'i shes pa dang /_'gog pa la chos shes pa'i bzod pa dang /_'gog pa la chos shes pa dang /_'gog pa la rjes su rtogs pa'i shes pa'i bzod pa dang /_'gog pa la rjes su rtogs pa'i shes pa dang /_lam la chos shes pa'i bzod pa dang /_lam la
[\[65b.3\]]chos shes pa dang /_lam la rjes su rtogs pa'i shes pa'i bzod pa dang /_lam la rjes su rtogs [#]pa'i shes pa'o/_/de la bzod pa zhes bya ba ni bar chad med pa'i lam ste/_bden pa la bzod cing nyon mongs pa spong bar byed pa yin no/_/shes pa zhes bya ba ni rnam par
[\[65b.4\]]grol ba'i lam ste/_bden pa la nges shing rnam par grol ba mngon sum du byed pa yin no/_/de dag gi rim pa ji lta bu zhe na/_sngar rnam pa'i rab tu dbye ba'i skabs su rnal 'byor pas bden pa bzhi'i mtshan nyid rnam pa bzhi bzhis so sor rig pa'i dus na bdag nyid kyi phung po
[\[65b.5\]]lkog tu ma gyur pa rnams la bden par shes pa gang yin pa dang /_khams mi 'dra ba'i phung po lkog tu gyur pa rnams la rjes su dpag [#]pa'i sgo nas shes pa gang yin pa de ni phyis chos shes pa dang /_rjes su rtogs pa'i shes pa dag skye ba'i sa bon lta bu yin te/_de nyid la
[\[65b.6\]]brten nas bden pa rnams la zhugs pa na mya ngan las 'das pa la mngon par dga' ba'i bar du gcod par byed pa nga'o snyam pa'i nga rgyal rags pa gang yin pa de kun du spyod pa'i sgo nas spong bar 'gyur zhing dmigs par bya ba dang /_dmigs par byed pas mnyam zhing
[\[65b.7\]]mtshungs pa'i ye shes skye bar 'gyur te/_ye shes bzod pa chung ngu dang ldan par gyur pa ni dro bar gyur pa zhes bya/_bzod pa 'bring dang ldan par gyur pa ni rtse mo zhes bya/_bzod pa chen po dang ldan par gyur pa ni bden pa'i rjes su mthun pa'i bzod pa zhes bya'o/_/de thams cad
[\[66a\]]
[\[66a.1\]]kyi tha ma rnam par mi rtog pa'i sems de'i mjug thogs su sngar dpyad pa'i bden pa rnams la bdag nyid rtsol bar byed pa'i skad cig [#]gang yin pa de ni 'jig rten pa'i chos kyi mchog yin te/_de yan chad 'jig rten las 'das pa'i sems kho nas [#]skye
[\[66a.2\]]bar 'gyur gyi/_'jig rten pa'i sems mi skye ba dang /_de ni 'jig rten pa'i 'du byed rnams kyi mtshams dang mthar thug pa yin pas na de'i phyir 'jig rten pa'i chos kyi mchog ces bya'o/_/de ltar nges par 'byed pa'i cha dang mthun pa'i dge ba'i rtsa ba skyes pa de dag gi rjes su
[\[66a.3\]]sngar dpyad pa'i bden pa rnams la rtsol bar byed cing mthong ba'i lam bskyed [#]pa'i gnas skabs su bzod pa brgyad dang /_shes pa brgyad 'byung bar rig par bya'o/_/de la sdug bsngal la chos shes pa'i bzod pa zhes bya ba ni 'dod par gtogs pa'i sdug bsngal gyi bden pa'i
[\[66a.4\]]chos dang chos shes pa'i sa la nges pa'i shes pa skyed pa po'i blo'i bye brag ste/_bden pa la bzod pas na de'i phyir bzod pa zhes bya'o/_/sdug bsngal la chos shes pa zhes [#]bya ba ni 'dod par gtogs pa'i sdug bsngal gyi bden pa'i chos dang /_chos shes pa'i sa la nges pa'i shes
[\[66a.5\]]pa dri ma med pa gang yin pa'o/_/chos shes pa'i sa zhes bya ba ni sa gang la brten nas chos shes pa'i nges pa'i shes pas 'di skye ba'i sa drug ste/_mi lcogs pa med pa dang /_bsam gtan khyad par can dang /_bsam gtan bzhi po rnams so/_/sdug bsngal la rjes su rtogs
[\[66a.6\]]pa'i shes pa'i bzod pa zhes bya ba ni de ltar 'dod par gtogs pa'i sdug bsngal gyi chos shes pa'i 'og tu gzugs dang gzugs med par gtogs pa'i sdug bsngal gyi bden pa rjes su rtogs pa'i shes pa bzod pa dang /_rjes su rtogs pa'i shes pa'i sa la nges pa'i [#]shes pa
[\[66a.7\]]bskyed pa'i blo'i bye brag ste/_de yang bden pa la bzod pas na de'i phyir bzod pa zhes bya ba'o[#]/_/sdug bsngal la [#]rjes su rtogs pa'i shes pa zhes bya ba ni gzugs dang gzugs med par gtogs pa'i sdug bsngal gyi bden pa rjes su rtogs pa dang /_rjes su rtogs par shes pa'i
[\[66b\]]
[\[66b.1\]]sa la nges pa'i shes pa dri ma med pa gang yin pa'o/_/rjes su rtogs par shes pa'i sa zhes bya ba ni sa gang la brten nas rjes su rtogs par shes pa'i nges pa'i shes pa 'di skye ba'i sa dgu ste/_chos shes pa'i sa drug dang /_gzugs med pa bzhi las srid pa'i rtse mo la
[\[66b.2\]]gtogs pa gsum mo/_/de la sdug bsngal la chos shes pa'i bzod pa skye ba na sdug bsngal mthong bas spang bar bya ba'i nyon mongs pa 'dod par gtogs pa rnams kyi thob pa nas bzung ste 'gag la/_sdug bsngal la chos shes pa yang de dag gi mya ngan las 'das pa'i
[\[66b.3\]]sa thob pa nas bzung [#]ste skye'o/_/sdug bsngal la rjes su rtogs pa'i shes pa'i bzod pa skye ba na sdug bsngal mthong bas spang bar bya ba'i nyon mongs pa gzugs dang /_gzugs med par gtogs pa rnams kyi thob pa nas bzung [#]ste 'gag la/_sdug bsngal la rjes su
[\[66b.4\]]rtogs pa'i shes pa yang de dag gi mya ngan las 'das pa'i sa thob pa nas bzung [#]ste skye'o/_/de ltar na sems bzhi po de dag gis khams gsum pa'i sdug bsngal gyi bden pa mngon par rtogs par 'gyur ro/_/ji ltar sdug bsngal gyi bden pa sems bzhis [#]mngon par
[\[66b.5\]]rtogs pa de bzhin du kun 'byung ba dang /_'gog pa dang lam gyi bden pa rnams kyang sems bzhi bzhis mngon par rtogs par khong du chud par bya'o/_/de ltar bzod pa brgyad dang shes pa brgyad kyi sems bcu drug gis khams gsum gyi nyon mongs pa spang bar bya ba brgyad cu
[\[66b.6\]]rtsa brgyad spangs nas bden pa bzhi mngon par rtogs te/_rgyun du zhugs pa'i 'bras bu yang thob par 'gyur ro/_/de ni mngon sum dang rjes su dpag pa'i rab tu dbye ba rnam par gzhag pa yin no/_/de la mi mthun pa'i phyogs dang gnyen po'i rab tu dbye ba gang zhe na/_bden
[\[66b.7\]]pa bzhi mthong bas spang bar bya ba dang /_bsgom pas spang bar bya ba khams gsum pa'i nyon mongs pa dgu bcu rtsa brgyad ni mi mthun pa'i phyogs kyi rab tu dbye ba yin no/_/mthong ba'i lam dang /_bsgom pa'i lam gyis bar chad med pa'i lam dang /_rnam par grol ba'i
[\[67a\]]
[\[67a.1\]]lam rnams ni gnyen po'i rab tu dbye ba yin no/_/de la bden pa bzhi mthong bas spang bar bya ba dang /_bsgom pas spang bar bya ba khams gsum pa'i nyon mongs pa dgu bcu rtsa brgyad gang zhe na/_nyon mongs pa'i rtsa ba rnam pa drug ste/_'dod chags dang /_
[\[67a.2\]]khong khro ba dang /_nga rgyal dang /_ma rig pa dang /_lta ba dang /_the tshom dang /_drug po de dag las 'dod chags rnam pa gnyis te/_'dod pa'i 'dod chags dang /_srid pa'i 'dod chags so/_/lta ba rnam pa lnga ste/_'jig tshogs la lta ba dang /_mthar 'dzin par lta ba dang /_log
[\[67a.3\]]par lta ba dang /_lta ba mchog tu 'dzin pa dang /_tshul khrims dang brtul zhugs mchog tu 'dzin pa ste/_de ltar phye na rnam pa bcu gcig tu 'gyur ro/_/de la 'dod pa'i khams na mthong bas spang bar bya ba'i nyon mongs pa sum cu rtsa gnyis dang /_bsgom pas spang bar bya ba bzhi ste/_
[\[67a.4\]]spyir sum cu rtsa drug yod do/_/gzugs kyi khams na mthong bas spang bar bya ba'i nyon mongs pa nyi shu rtsa brgyad dang /_bsgom [#]pas spang bar bya ba gsum ste/_spyir sum cu rtsa gcig yod do/_/gzugs med pa'i khams na yang de dang 'dra bar [#]sum cu rtsa gcig ste/_de dag gcig
[\[67a.5\]]tu bsdus na [#]dgu bcu rtsa brgyad du 'gyur te[#]/_de dag las brgyad cu rtsa brgyad ni mthong bas spang bar bya'o/_/bcu ni bsgom pas spang bar bya'o/_/de la 'dod par gtogs pa'i mthong bas spang bar bya ba sum cu rtsa gnyis gang zhe na/_'dod pa na sdug bsngal mthong bas spang bar bya ba
[\[67a.6\]]bcu ste/_'dod pa'i 'dod chags dang /_khong khro ba dang /_nga rgyal dang /_ma rig pa dang /_lta ba lnga dang /_the tshom mo/_/kun 'byung ba mthong bas spang bar bya ba bdun te/_de dag gi nang nas 'jig tshogs la lta ba dang /_mthar 'dzin par lta ba dang /_tshul khrims dang /_brtul
[\[67a.7\]]zhugs [#]mchog tu 'dzin pa ma gtogs pa rnams so/_/'gog pa mthong bas spang bar bya ba yang bdun te[#]/_de dag nyid do/_/lam mthong bas spang bar bya ba yang brgyad de/_bdun po de dag nyid dang /_tshul khrims dang /_brtul zhugs [#]mchog tu 'dzin pa ste/_de dag bsdoms na
[\[67b\]]
[\[67b.1\]]sum cu rtsa gnyis su 'gyur ro/_/bsgom pas spang bar bya ba bzhi gang zhe na/_lta ba rnams dang /_the tshom ma gtogs pa rnams te/_de ltar de dag ni [#]'dod par gtogs pa'i nyon mongs pa sum cu rtsa drug yin no/_/gzugs su gtogs pa'i mthong bas spang bar bya ba nyi shu
[\[67b.2\]]rtsa brgyad gang zhe na/_gzugs na sdug bsngal mthong ba'i [#]spang bar bya ba dgu ste/_snga ma las khong khro ba ma gtogs pa rnams so/_/kun 'byung ba mthong bas spang bar bya ba drug ste/_de yang snga ma las khong khro ba ma gtogs pa rnams so/_/'gog pa'i
[\[67b.3\]]mthong bas spang bar bya ba yang drug ste/_de dag nyid do/_/lam mthong bas spang bar bya ba bdun te/_de yang snga ma las khong khro ba ma gtogs pa rnams te/_de dag bsdoms pas [#]nyi shu rtsa brgyad du 'gyur ro/_/bsgom pas spang bar bya ba gsum gang zhe na/_
[\[67b.4\]]snga ma las khong khro ba ma gtogs pa rnams te[#]/_de ltar de dag ni gzugs su [#]gtogs pa'i nyon mongs pa sum cu rtsa gcig yin no/_/gzugs med par gtogs pa'i nyon mongs pa sum cu rtsa gcig kyang de bzhin te/_de dag ni bden pa bzhi mthong bas
[\[67b.5\]]spang bar bya ba dang /_bsgom pas spang bar bya ba khams gsum pa'i nyon mongs pa dgu bcu rtsa brgyad yin no/_/de la mthong ba'i lam dang bsgom pa'i lam gyi bar chad med pa'i lam dang rnam par grol ba'i lam rnams gang zhe na/_de la re zhig 'dod pa'i
[\[67b.6\]]khams kyi bar chad med pa'i lam ni sngar mngon sum gyi rab tu dbye ba'i skabs su chos shes pa'i bzod pa brgyad bstan pa rnams so/_/rnam par grol ba'i lam ni chos shes pa brgyad bstan pa rnams te/_de dag gis [#]'dod par gtogs pa'i mthong bas
[\[67b.7\]]spang bar bya ba'i nyon mongs pa sum cu rtsa gnyis spong bar byed do/_/gzugs dang gzugs med pa'i khams kyi bar chad med pa'i lam sngar [#]rjes su gtogs pa'i shes pa'i bzod pa brgyad bstan pa rnams so/_/rnam par grol ba'i lam ni rjes
[\[68a\]]
[\[68a.1\]]su rtogs [#]pa'i shes pa brgyad bstan pa rnams te/_de dag gis gzugs dang gzugs med par gtogs pa'i mthong bas spang bar bya ba'i [#]nyon mongs pa lnga bcu rtsa drug spong bar byed do/_/de la skad cig ma bco lnga ni mthong ba'i lam
[\[68a.2\]]ste/_rgyun du zhugs pa'i 'bras bu mngon du bya ba'i phyir zhugs pa'i gnas skabs yin no/_/skad cig ma bcu drug pa ni bsgom pa'i lam ste/_rgyun du zhugs pa'i gnas skabs yin no/_/de la bsgom pa'i lam gyi bar chad med pa'i lam dang /_rnam par grol
[\[68a.3\]]ba'i lam gang zhe na/_de la re zhig 'dod par gtogs pa'i 'dod chags dang /_khong khro ba dang /_nga rgyal dang /_ma rig pa 'dam du sbam [#]pa'i tshul du bsdus nas rim pa dgur phye [#]ste/_chen po'i chen po dang /_chen po'i 'bring dang /_chen po'i chung ngu dang /_'bring po'i [#]
[\[68a.4\]]chen po dang /_'bring po'i 'bring po dang /_'bring po'i chung ngu dang /_chung ngu'i chen po dang /_chung ngu'i 'bring dang /_chung ngu'i chung ngu'o/_/de dag gi gnyen po bar chad med pa'i lam dang /_rnam par grol ba'i lam yang de bzhin du rim pa dgu dgur rig par
[\[68a.5\]]bya'o/_/de la nyon mongs pa'i rnam pa chen po'i chen po'i gnyen po bar chad med pa'i lam dang /_rnam par grol ba'i lam gyi rnam pa chung ngu'i chung ngu ste/_de bzhin du nyon mongs pa'i rnam pa [#]chung ngu'i chung ngu'i gnyen par ni lam chen po'i chen po'i bar du'o/_/de la 'dod pa'i
[\[68a.6\]]khams kyi bsgom pas spang bar bya ba'i nyon mongs pa'i rnam pa dgu la [#]rnam pa drug spangs nas/_lan cig phyir 'ong bar 'gyur ro/_/dgu pa spangs na phyir mi 'ong bar 'gyur ro/_/gzugs dang gzugs med par gtogs pa'i bar chad med pa'i lam dang /_rnam par grol
[\[68a.7\]]ba'i lam ni gzugs kyi khams na bsam gtan bzhi dang gzugs med pa bzhi ste/_spyir sa brgyad yod pa'i sa re re la yang srid pa'i 'dod chags dang /_nga rgyal dang ma rig pa snga ma bzhin du rnam pa dgu dgur phye ste/_de dag gi gnyen po bar chad med pa'i lam dang /_rnam par
[\[68b\]]
[\[68b.1\]]grol ba'i lam yang rnam pa dgu dgur khong du chud par bya'o/_/de ltar nyon mongs pa rnams mthar gyis spangs par gnas te/_srid pa'i rtse mo'i nyon mongs pa'i rnam pa chung ngu'i chung ngu spangs nas dgra bcom par 'gyur te/_de ni mi mthun pa'i phyogs dang /_gnyen po'i
[\[68b.2\]]rab tu dbye ba rnam par gzhag pa yin no/_/de la yid la byed pa'i rab tu dbye ba gang zhe na/_'phags pa'i bden pa bzhi po dag la brtsams nas dgra bcom pa nyid thob kyi bar du yid la byed pa bdun rim [#]gyis 'byung bar 'gyur te/_bdun gang zhe na/_mtshan nyid so
[\[68b.3\]]sor rig pa'i yid la byed pa dang /_mos pa las byung ba'i yid la byed pa dang /_rab tu dben pa'i yid la byed pa dang /_spyod pa'i yid la byed pa dang /_dga' ba sdud pa'i yid la byed pa dang /_sbyor ba mthar thug pa'i [#]yid la byed pa dang /_sbyor ba mthar thug pa'i
[\[68b.4\]]'bras bu yid la byed pa'o/_/de la mtshan nyid so sor rig pa'i yid la byed pa gang zhe na/_dang po'i rnam pa'i rab tu dbye bas bden pa bzhi po dag gi mtshan nyid rnam pa bzhi bzhis so sor rig par byed pa'i yid la byed pa yin no/_/mos pa las byung ba'i yid la byed pa gang zhe
[\[68b.5\]]na/_de ltar mtshan nyid so sor rig pa'i yid la byed pa thob pa yan chad nas 'jig rten pa'i chos kyi mchog gi rab tu dbye ba bden pa bzhi po dag la thos pa dang bsam pa las byung ba'i yid la byed pa dang /_ma 'dres par gcig tu bsgom [#]pa'i rnam pas mos par [#]byed pa'i
[\[68b.6\]]yid la byed pa yin no/_/rab tu dben pa'i yid la byed pa gang zhe na/_mngon sum dang rjes su dpag pa'i rab tu dbye ba'i bzod pa brgyad dang /_shes pa brgyad kyis bden pa bzhi mngon par rtogs nas mthong bas spang bar bya ba'i nyon mongs pa rnams [#]spangs te/_rgyun
[\[68b.7\]]tu zhugs pa'i sa thob pa'i yid la byed pa yin no/_/dpyod pa'i yid la byed pa [#]gang zhe na/_bsgom pa'i lam thams cad la nyon mongs pa spangs pa dang /_ma spangs pa la so sor brtags shing dpyad nas lam ji ltar thob pa goms par byed pa'i yid la byed pa yin no/_/
[\[69a\]]
[\[69a.1\]]dga' ba sdud pa'i yid la byed pa gang zhe na/_dpyod pa'i yid la byed pa [#]de nyid kyi gnas skabs na lam ji ltar thob pa goms par byas nas de'i 'og tu dus dus su kun du skyo [#]bar 'gyur ba'i chos rnams la sems skyo bar byed pa dang /_dus dus su mngon par dga'
[\[69a.2\]]bar 'gyur ba'i chos rnams la sems mngon par dga' bar byed pa'i yid la byed pa yin no/_/sbyor ba mthar thug pa'i yid la byed pa gang zhe na/_de ltar dga' ba sdud pa'i yid la byed pa de kun du brten zhing [#]goms par byas/_lan mang du byas pa'i rgyus bsgom pas spang bar
[\[69a.3\]]bya ba'i nyon mongs pa ma lus par spang bar bya ba'i phyir thams cad kyi tha mar slob pa'i rdo rje lta bu'i ting nge 'dzin skyes par gyur pa'i yid la byed pa yin no/_/sbyor ba [#]mthar thug pa'i 'bras bu yid la byed pa gang zhe na/_rdo rje lta bu'i ting nge 'dzin skyes ma thag tu nyon mongs pa'i phyogs su
[\[69a.4\]]gyur pa gnas ngan len gyi sa bon thams cad yang dag par bcom pa'i phyir sems shin tu rnam [#]par grol ba dang /_rigs yongs su dag pa thob pa dang /_zad pa dang mi skye ba shes pa skyes pa'i dgra bcom pa nyid thob par 'gyur ba'i yid la byed pa yin te/_de ni yid la byed pa'i
[\[69a.5\]]rab tu dbye ba rnam par gzhag pa yin no/_/de la mngon par rtogs pa'i rab tu dbye ba gang zhe na/_bden pa mngon par rtogs pa'i mtshan nyid dang /_rnam par bstan pa ste/_de la bden pa mngon par rtogs pa'i mtshan nyid gang zhe na/_rnam par grol ba'i lam gyis bsdus pa'i shes
[\[69a.6\]]pa rnams dang /_mthong ba'i lam gyi gnas skabs na bden pa rnams la nges pa'i shes rab lhan cig 'byung ba dang [#]rgyu dang bcas pa dang /_de ni re zhig mtshan nyid yin no/_/bden pa mngon par rtogs pa la rnam pa du yod ce na/_rnam pa drug ste/_bsam pa mngon par rtogs pa dang /_dad
[\[69a.7\]]pa mngon par rtogs pa dang /_tshul khrims mngon par rtogs pa dang /_mngon par rtogs pa'i shes pa bden pa mngon par rtogs pa dang /_mngon par rtogs pa'i mtha' las byung ba'i bden pa mngon par rtogs pa dang /_mthar thug pa'i mngon par rtogs pa'o/_/de la bsam
[\[69b\]]
[\[69b.1\]]pa mngon par rtogs pa gang zhe na/_bden pa rnams la nges par sems pa bsam pa las byung ba'i shes rab chen po'i ngo bo nyid dang /_de dang ldan pa'i byang chub kyi phyogs dang mthun pa'i chos kyi ngo bo nyid yin no/_/dad pa mngon par rtogs pa gang zhe na/_'jig rten pa dang /_'jig
[\[69b.2\]]rten las 'das pa'i dad pa chen po thos pa las byung ba'i shes rab nges pa dkon mchog la dmigs pa'i ngo bo nyid dang /_de dang ldan pa'i byang chub kyi phyogs dang mthun pa'i chos kyi ngo bo nyid yin no/_/tshul khrims mngon par rtogs pa gang zhe na/_ngan song ba'i las mi byed cing nges
[\[69b.3\]]par sdom pa thob pa 'phags pa dgyes pa'i tshul khrims kyi ngo bo nyid dang /_de dang ldan pa'i byang chub kyi phyogs dang mthun pa'i chos kyi ngo bo nyid yin no/_/mngon par rtogs pa'i shes pa bden pa mngon par rtogs pa gang zhe na/_rnam par ma bzhag pa'i bden pa la dmigs pa'i shes rab kyi
[\[69b.4\]]ngo bo nyid dang /_de dang ldan pa'i byang chub kyi phyogs dang mthun pa'i chos kyi ngo bo nyid yin te/_de ni sngon sbyor ba'i lam la tshogs shin tu bsags pa'i tshe sems yongs su sbyangs pa legs par byas pa na/_'jig rten pa'i nges par 'byed pa'i [#]cha dang mthun pa'i dge ba'i rtsa ba mthar
[\[69b.5\]]thug pa'i rjes la so so'i [#]bdag nyid la sems can gyi brda bstsal [#]ba'i chos la dmigs shing mthong bas spang bar bya ba'i nyon mongs pa'i phyogs dang mthun pa'i gnas ngan len chung ngu dang bral ba'i sems dang po skye ba dang /_de'i rjes la so so'i bdag nyid la chos kyi brda bstsal [#]ba'i chos
[\[69b.6\]]la dmigs shing mthong bas spang bar bya ba'i nyon mongs pa'i phyogs dang mthun pa'i gnas ngan len 'bring dang bral ba'i sems gnyis pa skye ba dang /_de'i rjes la sems can thams cad chos thams cad kyi brda bstsal [#]ba'i chos la dmigs shing mthong bas spang bar bya ba'i nyon mongs pa'i
[\[69b.7\]]phyogs dang mthun pa'i gnas ngan len thams cad dang bral ba'i sems gsum pa skye ba gang yin pa ste/_sems gsum po de dag las dang po gnyis ni chos shes pa dang mtshungs par ldan pa yin la/_tha ma gsum pa gcig pu ni rjes su rtogs pa'i shes pa dang mtshungs par
[\[70a\]]
[\[70a.1\]]ldan pa yin te/_de dag kyang zhi gnas dang /_lhag mthong zung du 'brel pas 'jug pa'i lam yin no/_/de ltar zhi gnas dang /_lhag mthong gi phyogs dang mthun pa'i sems gsum po de dag gis mthong bas spang bar bya ba'i nyon mongs pa nye bar zhi [#]ba
[\[70a.2\]]mngon du byed pa dang /_nyon mongs pa dang phung po thams cad zhi bar byed pa 'jig rten las 'das pa'i lam thob pa gang yin pa de ni mngon par rtogs pa'i shes pa bden pa mthong bar rtogs pa zhes bya'o/_/mngon par rtogs pa'i mtha' las byung ba'i shes pa bden pa mngon par rtogs
[\[70a.3\]]pa gang zhe na/_rnam par gzhag pa la bden pa'i dmigs pa'i shes rab kyi ngo bo [#]nyid dang /_de dang ldan pa'i byang chub kyi phyogs dang mthun pa'i chos kyi ngo bo nyid yin te/_de yang sems gsum pa'i mjug [#]thogs su mthong ba'i lam las langs pas mngon du byas nas nga sngon 'jig rten pa'i
[\[70a.4\]]shes pas dpyad nas rnam par gzhag pa'i bden pas 'og ma pa sa 'og ma'i dbang gis byung ba dang /_sa 'og ma pa sa gong ma'i dbang gis byung ba rnams la chos shes pa dang /_rjes su rtogs pa'i shas [#]pa dang 'dra ba kun rdzob shes pa dang /_'jig rten dang 'jig rten las 'das pa'i
[\[70a.5\]]rjes la thob pa'i shes pas bden pa re re la yang go rims bzhin du 'dod pa'i shes pa dang /_mngon par rtogs pa nges pa'i shes pa gnyis gnyis byung [#]ste/_de ltar mngon par rtogs pa'i snga ma las langs pa las gong ma'am [#]gong ma'i bden pa dag la shes pa gnyis gnyis 'byung ba
[\[70a.6\]]gang yin pa de ni mngon par rtogs pa'i rjes las thob pa'i shes pa yin pas na/_de'i phyir mngon par rtogs pa'i mtha' las byung ba'i shes pa bden pa mngon par rtogs pa zhes bya'o/_/de la shes pa snga ma ni brda bstsal [#]ba'i chos la dmigs pa'i phyir rnam par rtog [#]pa med pa dang /_rnam par
[\[70a.7\]]ma bzhag pa'i bden pa la dmigs pa yin no/_/shes pa [#]phyi ma ni brda ma bstsal [#]ba'i chos la dmigs pa'i phyir rnam par rtog [#]pa dang bcas pa dang /_rnam par bzhag pa'i bden pa dmigs pa yin no/_/yang snga mas ni mthong bas spang [#]bar bya ba'i nyon mongs pa'i bag la nyal
[\[70b\]]
[\[70b.1\]]gnas pa [#]spong bar byed do/_/phyi mas ni dmigs pa yid la byed pas de dag nyid kyis [#]'jug pa spong bar byed do/_/[#]yang snga mas ni bsgom pa'i lam la 'jig rten las 'das pa'i lam gyis spong bar byed do/_/phyi mas ni 'jig rten pa dang 'jig rten las 'das pa'i lam
[\[70b.2\]]gyis [#]spong bar byed do/_/mthar thug pa'i mngon par rtogs pa gang zhe na/_zad pa dang mi skye ba shes pa'i ngo bo nyid dang de dang ldan pa'i byang chub kyi phyogs dang /_mthun pa'i chos kyi ngo bo nyid yin te/_de yang bsgom pas spang bar bya ba dag spangs pa la zad pa shes pa dang mi skye ba'i [#]
[\[70b.3\]]shes pa gcig tu 'jig rten las 'das pa dang /_'jig rten pa dang 'jig rten las 'das pa'i tshe 'di la nyon mongs pa thams cad nges par spangs pa dang /_phyi ma la yang phung po thams cad nges par 'gags pas na de'i phyir mthar thug pa'i mngon par rtogs pa zhes bya'o/_/de la
[\[70b.4\]]'jig rten las 'das pa'i zad pa shes pa gang zhe na/_zad pa la rnam par mi rtog pa'i shes pa gang yin pa'o/_/'jig rten pa dang 'jig rten las 'das pa'i zad pa shes pa gang zhe na/_zad pa la rnam par rtog pa dang bcas pa'i shes pa gang yin pa'o/_/'jig rten las 'das pa'i mi skye
[\[70b.5\]]ba shes pa gang zhe na/_phung po 'gags pa de nyid kyi rgyu'i don gyis phyi mar phung po mi skye ba las rnam par mi rtog pa'i shes pa gang yin pa'o/_/'jig rten pa dang 'jig rten las 'das pa'i mi skye ba shes pa gang zhe na/_phyi mar phung po mi skye ba la rnam par rtog pa dang bcas pa'i shes pa gang
[\[70b.6\]]yin pa ste/_de ni mngon par rtogs pa'i rab tu dbye ba rnam par gzhag pa yin no/_/de la 'bras bu thob pa'i rab tu dbye ba gang zhe na/_bden pa bzhi mngon par rtogs pa'i 'bras bu 'phags pa'i gang zag brgyad rnam par gzhag pa ste/_rgyun du zhugs pa'i 'bras bu mngon sum du bya
[\[70b.7\]]ba'i phyir zhugs [#]pa dang /_rgyun du zhugs pa dang /_lan cig phyir 'ong ba'i 'bras bu mngon [#]sum du bya ba'i phyir zhugs pa dang /_lan cig phyir 'ong ba dang /_phyir mi 'ong ba'i 'bras bu mngon sum du bya ba'i phyir zhugs pa dang /_phyir mi 'ong ba dang /_dgra bcom pa nyid kyi 'bras bu mngon sum
[\[71a\]]
[\[71a.1\]]du bya ba'i phyir zhugs pa dang /_dgra bcom pa'o/_/de la rgyun du zhugs pa'i 'bras bu mngon sum du bya ba'i phyir zhugs pa gang zhe na/_mthong ba'i lam gyis skad cig ma bco lnga mngon par rtogs pa ste/_de yan chad 'phags pa'i gang zag ces bya'o/_/rgyun du zhugs pa
[\[71a.2\]]gang zhe na/_bsgom pa'i lam du gtogs [#]pa lam la rjes su rtogs pa'i shes pa zhes bya ba skad cig ma bcu drug pa mngon par rtogs pa ste/_mya ngan las 'das pa'i rgyun gyi lam du zhugs pas rgyun du zhugs pa zhes bya'o/_/de ni rnam pa gnyis te/_de ltar thogs na srid pa lan bdun pa dang /_
[\[71a.3\]]rigs nas rigs su skye ba'o/_/de la re zhig thogs na srid pa lan bdun pa zhes bya ba ni mi rnams kyi nang du de las gzhan pa'i srid pa bdun pa dang /_srid pa'i bar ma bdun dang /_'dod pa na spyod pa'i lha rnams kyi nang du yang de las gzhan pa'i srid pa bdun dang /_srid pa bar ma bdun nying
[\[71a.4\]]mtshams sbyor bar byed de/_de ltar srid pa nyi shu rtsa brgyad kyi bar du nying mtshams sbyar [#]nas yongs su mya ngan las 'das pa'i [#]ngang tshul can gang yin pa'o/_/de yang thams cad ni de ltar ma yin pas de ltar thogs na zhes bya ba gsungs te/_thams cad kyi tha shal ba dang sbyar [#]ro/_/rigs
[\[71a.5\]]nas rigs su skye ba zhes bya ba ni rnam pa gnyis te/_lha'i rigs nas rigs su skye ba dang /_mi'i rigs nas rigs su skye ba'o/_/de la lha'i rigs nas rigs su skye ba ni 'dod pa na spyod pa'i lha rnams kyi nang du skye ba gnyis sam gsum du 'khor nas lha'i rigs de nyid dam
[\[71a.6\]]gzhan du yongs su mya ngan las [#]'da' ba gang yin pa'o/_/mi'i rigs nas rigs su skye ba ni mi rnams kyi nang du skye ba gnyis sam gsum du 'khor nas gling de nyid dam gzhan du yongs su mya ngan las 'da' ba gang yin pa'o/_/lan cig phyir 'ong ba'i 'bras bu mngon sum du
[\[71a.7\]]bya ba'i phyir zhugs pa gang zhe na/_rgyun du zhugs pa'i 'bras bu la gnas pa de nyid kyis 'dod pa'i khams kyi bsgom pas spang bar bya ba'i nyon mongs pa rnam pa dgu las rnam pa gcig nas rnam pa lnga'i bar du spangs pa gang yin pa'o/_/lan cig phyir 'ong ba gang zhe na/
[\[71b\]]
[\[71b.1\]]zhugs pa de nyid kyis 'dod pa'i khams kyi bsgom pas spang bar bya ba'i nyon mongs pa rnam pa drug spangs pa ste/_'dod pa na spyod pa'i lha rnams kyi nang du song nas mi'i 'jig rten du lan cig phyir 'ong ba'i phyir [#]lan cig phyir 'ong ba zhes bya'o/_/de ni bar chad gcig pa zhes bya ste/_
[\[71b.2\]]mya ngan las 'das pa la tshe gcig gis chod pa'i phyir dang /_phyir mi 'ong ba'i 'bras bu la nyon mongs pa'i rnam pa gcig gis chod pa'i phyir ro/_/de yang rgyu gsum gyis na bar chad gcig [#]pa yin te/_'dod pa'i khams kyi bsgom pas spang bar bya ba'i nyon mongs pa'i rnam pa bdun
[\[71b.3\]]nam [#]brgyad spangs pa'i phyir dang /_de'i gnyen po zag pa med pa'i dbang po thob pa'i phyir dang /_tshe gcig lus pa'i phyir ro/_/phyir mi 'ong ba'i 'bras bu mngon sum du bya ba'i phyir zhugs pa gang zhe na/_lan cig phyir 'ong ba'i 'bras bu la gnas pa de nyid kyis 'dod pa'i khams
[\[71b.4\]]kyi bsgom pas spang bar bya ba'i nyon mongs pa rnam pa bdun nam brgyad spangs pa gang yin pa de nyid yin no/_/phyir mi 'ong ba gang zhe na/_zhugs pa de nyid kyi [#]'dod pa'i khams kyi bsgom pas spang bar bya ba'i nyon mongs pa'i rnam pa dgu [#]spangs pa ste/_'dod pa'i khams su phyir
[\[71b.5\]]mi 'ong bas phyir mi 'ong ba zhes bya'o/_/de ni rnam pa gsum ste/_gzugs su nye bar 'gro ba dang /_gzugs med par nye bar 'gro ba dang /_tshe 'di la yongs su mya ngan las 'da' ba'o/_/de la gzugs su nye bar 'gro ba zhes bya ba ni 'dod pa'i 'dod chags dang bral ba
[\[71b.6\]]gzugs kyi khams su skye ba'i rim gyis yongs su mya ngan las 'da' ba'o/_/de ni rnam pa lnga ste/_bar ma dor yongs su mya ngan las 'da' ba dang /_skyes nas yongs su mya ngan las 'da' ba dang /_mngon par 'du byed pa dang bcas par [#]yongs su mya ngan las 'da' ba dang /_mngon par
[\[71b.7\]]'du byed pa med par yongs su mya ngan las 'da' ba dang /_gong du 'pho ba'o/_/de la bar ma dor yongs su mya ngan las 'da' ba zhes bya ba ni/_gzugs kyi khams kyi lha'i rigs gang yang rung ba nas shi 'phos nas gzugs kyi khams kyi lha'i ris gang yang rung ba'i bar ma do'i skye
[\[72a\]]
[\[72a.1\]]ba'i [#]srid pa la gnas pa ste/_skye ba'i srid pa mngon par ma grub pa'i skabs su phung po'i lhag ma med pa'i mya ngan las 'da' ba'i dbyings su yongs su mya ngan las 'da' ba'i ngang tshul gang yin pa'o/_/de yang rnam pa gsum ste/_shi 'phos ma thag kho nar bar ma do'i srid
[\[72a.2\]]pa mngon par grub pa'i tshe bar ma do'i srid pa mngon par grub par byed cing mngon par grub pa dang /_dus mnyam pa kho nar yongs su mya ngan las 'da' ste[#]/_dper na sbur ma'i me stag byung ma thag kho nar 'chi ba lta bu dang /_bar ma do'i srid pa mngon par 'grub par byed cing bar ma do'i
[\[72a.3\]]srid pa mngon par 'grub pa de la gnas pa'i dus gzhan gyis yongs su mya ngan las 'da' zhing skye ba'i srid pa ga la ba der ni da rung mi gzhol ba dper na lcags kyi thu lum mam [#]lcags glebs pa mer bsregs shing rab tu 'bar ba dag lcags kyi tho ba dag gis brdungs pa na/_lcags kyi tsha
[\[72a.4\]]tsha gnam du yar nas phyir ma log pa'i skabs kho nar 'chi ba lta bu dang /_bar ma do'i srid pa mngon par 'grub par byed cing [#]mngon par grub nas kyang skye ba'i srid pa ga la ba der gzhol bar byed la/_gzhol nas kyang skye ba'i srid pa cung zad ma skyes pa'i skabs kho nar yongs su mya ngan las [#]
[\[72a.5\]]'da' ba dper na lcags kyi tsha tsha de nyid gnam du yar nas phyir log ste sa la cung zad ma lhung ba'i skabs kho nar 'chi ba lta bu dag go/_/skyes nas yongs su mya ngan las 'da' ba zhes bya ba ni/_gzugs kyi khams kyi lha'i ris gang yang rung bar skyes ma thag kho nar phung po'i lhag ma dang bcas
[\[72a.6\]]pa'i mya ngan las 'da' bas yongs su mya ngan las 'da' ba'i ngang tshul can gang yin pa'o/_/de yang rnam pa gsum ste/_skyes nas yongs su mya ngan las 'da' ba de nyid dang /_de'i khyad par gnyis po mngon par 'du byed pa dang bcas pa dang /_mngon par 'du byed pa med par yongs su
[\[72a.7\]]mya ngan las 'da' ba ste/_de dag thams cad kyang skyes nas yongs su mya ngan las 'da' ba dag yin pa'i phyir ro/_/mngon par 'du byed pa dang bcas par [#]yongs su mya ngan las 'da' ba zhes bya ba ni mngon par 'du byed pa dang /_'bad pa dang /_ngal bas lam mngon du byas shing der
[\[72b\]]
[\[72b.1\]]skyes nas yongs su mya ngan las 'da' ba'i ngang tshul can gang yin pa'o/_/mngon par 'du byed pa med par yongs su mya ngan las 'da' ba zhes bya ba ni mngon par 'du byed pa med pa dang /_'bad pa med pa dang /_ngal ba med pas lam mngon du byas shing der skyes nas yongs su mya ngan
[\[72b.2\]]las 'das pa [#]gang yin pa'o/_/gong du 'pho ba gang zhe na/_gzugs kyi khams kyi lha'i ris gang du skyes pa de ni [#]yongs su mya ngan las mi 'da' ba'i bar gang du 'gro ba'i rim gyis yongs su mya ngan las 'da' ba'i ngang tshul can gang yin pa'o/_/de ni rgyu dang 'bras bu'i sgo nas
[\[72b.3\]]rnam pa gnyis te/_rgyu'i sgo nas ni bsam gtan spel ba dang /_bsam gtan ma spel ba gnyis so/_/'bras bu'i sgo nas ni 'og min gyi bar du 'gro ba dang /_srid pa'i rtse mo'i bar du 'gro ba gnyis so/_/de la gang gis bsam gtan spel ba de ni 'og min gyi bar du song nas der yongs
[\[72b.4\]]su mya ngan las [#]'da' ba'i ngang tshul can yin no/_/gang gis bsam gtan ma spel ba de ni srid pa'i rtse mo'i bar du song nas der yongs su mya ngan las 'da' ba'i ngang tshul can yin no/_/de'i gong du 'pho ba bsam gtan spel bas 'og min gyi bar du 'gro ba de yang rnam pa gsum ste/_
[\[72b.5\]]'phar ba dang /_khyad par du 'phar ba dang /_gnas thams cad du 'chi 'pho ba'o/_/de la 'phar ba zhes bya ba ni sngar 'dod pa'i khams 'dir bsam gtan bzhi pa thob pa [#]zag pa dang bcas pa dang zag pa med pa'i bsam gtan spel mar bsgoms pas [#]bsam gtan gnyis pa dang
[\[72b.6\]]gsum pa dang bzhi pa las nyams la bsam gtan dang po las ni ma nyams bsam gtan dang po'i ro myong [#]ste/_tshangs ris su skyes nas/_bsam gtan gnyis pa dang /_gsum par mi skye bar sngon goms pa'i dbang gis bsam gtan bzhi pa'i so so'i skye bo'i gnas dang gnas gtsang
[\[72b.7\]]ma'i zag pa dang bcas pa dang zag pa med pa spel mar bsgoms te/_tshangs ris nas shi 'phos nas gnas bar ma dag tu mi skye ba thal byung 'og min du skye ba gang yin pa'o/_/phyed du 'phar zhes bya ba ni de nyid tshangs ris nas shi 'phos nas gnas gtsang ma lnga las dang po'am
[\[73a\]]
[\[73a.1\]]gnyis pa'am gsum pa'am bzhi pa gang yang rung ba cig tu skyes la de nas shi 'phos nas 'og min du skye ba gang yin pa'o/_/gnas thams cad [#]'chi 'pho ba zhes bya ba ni de nyid kyis bsam gtan gnyis pa dang /_gsum pa dang /_bzhi pa thams cad mthar
[\[73a.2\]]gyis bskyed de spel nas/_tshangs ris nas 'og min gyi bar gyi [#]gnas rnams las tshangs chen ma gtogs pa thams cad du skyes shing shi [#]'phos nas tha mar 'og min du skye ba gang yin pa'o/_/'phags pa ni tshangs chen du mi skye ste/_lta ba'i gnas yin pa'i phyir dang gtso bo gcig tu zad pa'i
[\[73a.3\]]phyir ro/_/bsam gtan spel ba zhes bya ba ni bsam gtan bzhi pa spel bar byed pa ste/_bsam gtan de ni thams cad pa las su rung ba dang mngon par shes pa'i sla ba'i lam rnams kyi nang na mchog yin pa'i phyir ro/_/de yang 'di ltar spel bar byed de/_dgra bcom pa'am phyir mi
[\[73a.4\]]'ong ba'ang rung dang por zag pa med pa'i bsam gtan bzhi rgyun dang ldan pa la snyoms par 'jug cing de las langs nas bsam gtan bzhi pa de nyid kyi zag pa dang bcas pa rgyun dang ldan pa la yun ring du snyoms par 'jug la/_de las langs nas yang bsam gtan bzhi pa de nyid
[\[73a.5\]]kyi zag pa med la [#]rgyun dang ldan pa la'ang [#]yun ring du snyoms par 'jug go/_/tshul de bzhin du snyoms par 'jug pa las khad kyi khad kyis rgyun je chung je chung du phri [#]nas gang gi [#]tshe zag pa med pa'i skad cig ma gnyis la snyoms par 'jug cing /_de las langs nas zag pa dang
[\[73a.6\]]bcas pa'i skad cig ma gnyis la snyoms par 'jug pa de las langs nas yang zag pa med pa'i skad cig ma gnyis la snyoms par 'jug ste/_zag pa med pa dang /_zag pa dang bcas pa'i skad cig ma re re spel ba ni sangs rgyas bcom ldan 'das ma gtogs pa gzhan gyis
[\[73a.7\]]mi nus pas/_de'i phyir dgra bcom pa dang /_phyir mi 'ong ba dag ni rgyun chags su [#]yun ring po nas bzung ste skad cig ma gnyis gnyis spel ba'i mthar thug pa la snyoms par 'jug pa rdzogs pa yin par blta'o/_/de la rgyun chags gsum las dang po gnyis ni bar chad
[\[73b\]]
[\[73b.1\]]med pa'i lam lta bu yin la/_gsum pa ni rnam par grol ba'i lam lta bu yin te/_zag pa dang bcas pa gang yin pa de'i dbang gis ni de dag tu skye'o/_/de la gong du 'pho ba bsam gtan ma spel ba srid pa'i rtse mo'i bar du 'gro ba gang [#]zhe na/_tshangs ris su skyes pa [#]de nyid kyis
[\[73b.2\]]bsam gtan dang po nas gnyis pa dang gsum pa dang bsam gtan bzhi pa'i so so'i skye bo'i gnas gsum pa'i snyoms par 'jug pa rnams kyis ro myong [#]bar byed cing gnas de dag thams cad du skye [#]la/_gnas gtsang ma rnams su mi 'jug par gzugs med par skye ba'i rim
[\[73b.3\]]gyis srid pa'i rtse mor song nas yongs su mya ngan las 'da' ba ste/_'di ni zhi gnas spyad pa yin no/_/snga ma ni lhag mthong spyad pa yin no/_/gong du 'pho ba de dag bar skabs su yang yongs su mya ngan las [#]'da' bar rung bar blta'o/_/'og min dang srid pa'i rtse mo'i mthar thug pa nyid
[\[73b.4\]]ni de phan chad 'gro ba med de/_dper na rgyun du zhugs pa re ltar thogs na srid pa lan bdun pa nyid bzhin te/_de ni re zhig gzugs su nye bar 'gro ba'i phyir mi 'ong ba lnga yin no/_/mdo las/_skyes bu dam pa'i 'gro ba bdun/_/zhes bstan pa ni bar ma dor yongs su mya ngan las 'da' ba
[\[73b.5\]]gsum dang /_skyes nas yongs su mya ngan las 'da' [#]ba gsum dang /_gong du 'pho ba rnams ma phye bar gcig tu bsdus pa la bya'o/_/de la gzugs med par nye bar 'gro ba zhes bya ba ni/_phyir mi 'ong ba gzugs kyi 'dod chags dang bral ba 'dod pa'i khams 'di nas shi 'phos nas gzugs
[\[73b.6\]]med pa dag gi nang du skye ba gang yin pa ste/_de yang gzugs su nye bar 'gro ba lnga las bar ma dor yongs su mya ngan las 'da' ba ma gtogs pa bzhi po dag gi khyad par yin no/_/de la tshe 'di la yongs su mya ngan las 'da' ba zhes bya ba ni phyir mi 'ong ba 'dod pa'i khams su tshe [#]'di la
[\[73b.7\]]yongs su mya ngan las 'da' [#]zhing khams gong ma gnyis su mi skye ba gang yin pa ste/_de ni gzugs su nye bar 'gro ba lnga dang gzugs med par nye bar 'gro ba bzhi po gang yang ma yin mod kyi/_'on kyang mngon par 'du byed pa dang bcas pa mngon par 'du byed pa med pas mya ngan las
[\[74a\]]
[\[74a.1\]]'da' ba ni yin no/_/phyir mi 'ong ba de dag las gang la las 'gog pa'i snyoms par 'jug pa thob pa de ni mya ngan las 'das pa dang 'dra ba'i chos lus kyis mngon sum du byed pa'i phyir lus kyis [#]mngon par 'du byed pa zhes bya'o/_/ji ltar lus kyis mngon
[\[74a.2\]]par 'du byed ce na/_sems med pas lus la brten te [#]skye ba'i phyir ro/_/dgra bcom pa nyid kyi 'bras bu mngon sum du bya ba'i phyir zhugs pa gang zhe na/_phyir mi 'ong ba de nyid kyis bsam gtan dang po [#]bsgom pas spang bar bya ba'i nyon mongs pa'i rnam pa dgu las rnam pa gcig spangs
[\[74a.3\]]pa nas bzung ste/_srid pa'i rtse mo'i rnam pa dgu las rnam pa brgyad kyi bar spangs pa gang yin pa'o/_/de srid pa'i rtse mo'i rnam pa dgu po spong bar byed pa'i bar chad med pa'i lam la gnas pa na yang dgra bcom pa nyid kyi 'bras bu mngon sum du bya ba'i phyir zhugs pa yin te/_bar chad
[\[74a.4\]]med pa'i lam de ni rdo rje lta bu'i [#]ting nge 'dzin zhes bya'o/_/dgra bcom pa gang zhe na/_zhugs pa de nyid kyi srid pa'i rtse mo'i nyon mongs pa'i rnam pa dgu pa spong bar byed pa'i bar chad med pa'i lam rdo rje lta bu'i ting nge 'dzin gyi mjug thogs su nyon mongs pa rnam pa dgu pa ma lus par spangs
[\[74a.5\]]pa'i rnam par grol ba'i lam tha ma thob pa yin te/_zad pa shes pa dang /_mi skye ba shes pa dang mi slob pa'i chos thob pa yin la/_de nyid kyi phyir de gzhan [#]gyi don byed par 'os pa'i phyir dang /_'dod chags dang bcas pa thams cad kyis mchod par 'os pa'i phyir dgra bcom pa zhes
[\[74a.6\]]bya'o/_/de ni rnam pa drug ste/_yongs su nyams pa'i chos can dang /_'chi bar sems pa'i chos can dang /_rjes su srung ba'i [#]chos can dang /_gnas pa las mi bskyod[#] pa dang /_rtogs pa'i skal ba can dang /_mi g.yo ba'i chos can no/_/[#]de la yongs su nyams pa'i chos can gang zhe
[\[74a.7\]]na/_dgra bcom pa dbang po rtul po gal te na 'bras bu thob pa las yongs su nyams par 'gyur ba'i ngang tshul can gang yin pa'o/_/'chi bar sems pa'i chos can gang zhe na/_dgra bcom pa dbang po rtul po gal te bdag tshe 'di la 'bras bu thob pa las yongs su nyams par
[\[74b\]]
[\[74b.1\]]gyur na ma legs kyi myur du phung po lhag ma med pa'i dbyings su yongs su [#]mya ngan las 'da' bar bya'o snyam du sems pa'i ngang tshul can gang yin pa'o/_/rjes su srung [#]ba'i chos can gang zhe na/_dgra bcom pa dbang po rtul po ci nas kyang tshe 'di la 'bras bu thob pa las yongs su
[\[74b.2\]]mi nyams par bya'o snyam nas 'bad pa dang bcas pas [#]rjes su srung bar byed pa'i ngang tshul can gang yin pa'o/_/gnas pa las mi bskyod pa gang zhe na/_dgra bcom pa dbang po rtul po yongs su nyams par 'gyur ba'i rkyen stobs dang ldan pa med na rjes su ma bsrungs [#]kyang rnam par 'gyur
[\[74b.3\]]ba'i skal ba can yin zhing nyams par mi 'gyur ba dang /_mngon par brtson pa med na 'phel bar yang mi 'gyur ba'i ngang tshul can gang yin pa'o/_/rtogs pa'i skal ba can gang zhe na/_dgra bcom pa dbang po rtul po mi g.yo bar rtogs par 'gyur ba'i ngang tshul can gang yin
[\[74b.4\]]pa'o/_/mi g.yo ba'i chos can gang zhe na/_dgra bcom pa dbang po [#]yongs su nyams par mi 'gyur ba'i ngang tshul can gang yin pa'o/_/de dag kyang yongs su nyams pa'i chos can yang gdon mi za bar yongs su nyams par 'gyur ba ma yin la/_rtogs pa'i skal ba can gyi
[\[74b.5\]]bar du yang rtogs par 'gyur ba kho nar nges pa [#]ni ma yin gyi srid pa'i phyir de skad ces bshad do/_/de ltar 'bras bu la gnas pa bzhi po de dag ni dge sbyong gi tshul gyi 'bras bu zhes bya ste/_dge sbyong gi tshul zhes bya ba ni zag pa med pa'i lam mo/_/de'i 'bras bu ni bzhi po de [#]
[\[74b.6\]]dag yin pas dge sbyong gi tshul gyi [#]'bras bu'o/_/'bras bu de dag kyang 'dus byas dang 'dus ma byas yin te/_rnam par grol ba'i lam ni 'dus byas yin la/_bral ba ni 'dus ma byas yin no/_/de la ci'i phyir 'bras bu rnam pa bzhir rnam par gzhag ce na/_bcom ldan
[\[74b.7\]]'das kyis spong ba'i lam gyi gnas skabs gang la rgyu lnga srid pa de la 'bras bur rnam par gzhag go/_/lnga gang zhe na/_lam lnga ma btang ba dang /_lam gzhan thob pa dang /_spangs pa bsdus pa dang /_shes pa brgyad thob pa dang /_rnam pa bcu drug thob pa'o/_/de la
[\[75a\]]
[\[75a.1\]]lam lnga ma btang ba ni zhugs pa bzhi'i lam btang ba'o/_/lam gzhan thob pa ni 'bras bu la gnas pa bzhi'i lam thob pa'o/_/spangs pa bsdus pa ni 'bras bu bzhi'i gnas skabs na nyon mongs pa spangs pa thams cad kyi thob pa [#]gcig rnyed pa'o/_/
[\[75a.2\]]shes pa brgyad thob pa ni 'bras bu bzhi'i gnas skabs na chos shes pa bzhi dang /_rjes su rtogs pa'i shes pa thob pa bzhi rnyed pa'o/_/rnam pa bcu drug thob pa ni 'bras bu bzhi'i gnas skabs na bden pa bzhi la mi rtag [#]pa'i rnam pa la sogs pa bcu drug thob pa ste/_rgyu lnga
[\[75a.3\]]po de dag ni 'bras bu bzhi po re re la yang lnga lnga yod do/_/de la 'bras bu bzhi la gnas pa'i gang zag ji skad bstan pa de dag ni rigs kyi sgo nas rnam pa drug tu 'gyur te/_so so'i skye bo dbang po rtul po dang rnon po'i rigs can gang yin pa de gnyis mthong ba'i lam la sems kyi skad
[\[75a.4\]]cig bco lnga po rnams la dad pas rjes su 'brang ba dang /_chos kyi rjes su 'brang ba zhes bya ba gnyis su 'gyur ro/_/de gnyis bsgom pa'i lam sems kyi skad cig ma bcu drug pa nas bzung [#]ste/_srid pa'i rtse mo'i nyon mongs pa'i rnam pa dgu pa spong ba'i bar chad med pa'i lam gyi bar
[\[75a.5\]]la dad pas mos pa dang /_mthong bas thob pa zhes bya ba gnyis su 'gyur ro/_/de gnyis mi slob pa'i lam la zad pa shes pa nas bzung ste/_sems kyi skad cig ma tha ma mya ngan las 'das pa'i bar [#]dus kyi rnam par grol ba dang /_dus dang [#]mi sbyor bar rnam par grol ba zhes bya ba gnyis
[\[75a.6\]]su 'gyur te/_dgra bcom pa rnam pa drug bstan pa dang po lnga dang /_tha ma gcig dang /_go rims bzhin no/_/de ni 'bras bu thob pa'i rab tu dbye ba rnam par gzhag pa yin te/_bden pa rnams kyi rab tu dbye ba rnam par gzhag pa bshad zin to//_//[#]de la bden pa rnams kyi
[\[75a.7\]]go rims rnam par gzhag pa gang zhe na/_yongs su shes par bya ba dang /_spang bar bya ba dang /_mngon sum du bya ba dang /_bsgom par bya ba yin pa'i phyir bden pa bzhi po dag gi go rims sdug bsngal dang /_kun 'byung ba dang /_'gog pa dang /_lam zhes bya ba de ltar rnam par
[\[75b\]]
[\[75b.1\]]gzhag go/_/de la ci'i phyir sdug bsngal gyi bden pa yongs su shes par bya zhe na/_sdug bsngal gyi bden pa ni phyin ci log bzhi po rtag pa dang bde ba dang gtsang ba dang bdag tu phyin ci log pa'i gnas yin la/_sdug bsngal gyi bden pa'i mtshan nyid ni mi rtag pa dang /_sdug bsngal
[\[75b.2\]]ba dang /_stong pa dang bdag med par [#]so sor rig na phyin ci log bzhi spong bar 'gyur bas de'i phyir de ni dang por yongs su shes par bya ba yin no/_/gang gi tshe bden pa bzhi po thams cad kyang yongs su shes par bya ba dag yin pa'i tshe ci'i phyir sdug bsngal gyi bden pa 'ba' zhig
[\[75b.3\]]yongs su shes par bya zhes gsungs she na/_sdug bsngal gyi bden pa ni rang gi mtshan nyid dang /_spyi'i mtshan nyid kyis yongs su shes par bya ba yin gyi/_de las gzhan pa'i bden pa gsum ni rang gi mtshan nyid kho na ste/_kun 'byung ba'i bden pa la rgyu la sogs pa'i rnam
[\[75b.4\]]pa dag gis [#]yongs su shes par bya ba de yang de'i rang gi mtshan nyid yongs su shes par bya ba yin la/_'gog pa'i bden pa la 'gog pa la sogs pa'i rnam pa dag gis yongs su shes par bya ba de yang de'i rang gi mtshan nyid yin/_lam gyi bden pa la lam la sogs pa'i
[\[75b.5\]]rnam pa dag gis yongs su shes par bya ba de yang de'i rang gi mtshan nyid yin pas de'i phyir mtshan nyid gnyis kyis mi rtag pa dang /_sdug bsngal ba dang /_stong pa dang /_bdag med pa'i rnam par yongs su shes par bya dgos pa'i sdug bsngal gyi bden pa 'ba' zhig yongs su shes par bya
[\[75b.6\]]zhes gsungs so/_/ci'i phyir kun 'byung gi bden pa spang bar bya zhe na/_kun 'byung gi bden pa ni sdug bsngal gyi bden pas bsdus pa yin pa'i phyir sdug bsngal gyi bden pa yongs su shes su zin kyang da dung kun 'byung ba'i bden pa dang rjes su 'brel ba'i phyir/_kun 'byung ba'i
[\[75b.7\]]bden pa ni de'i 'og tu spang bar bya ba yin no/_/gang gi tshe sdug bsngal gyi bden pa yang spang bar bya ba yin pa de'i tshe ci'i phyir kun 'byung ba'i bden pa 'ba' zhig spang bar bya zhes gsungs she na/_sdug bsngal gyi bden pa spong ba ni kun 'byung ba'i bden pa spang bas rab tu phye ba yin te/
[\[76a\]]
[\[76a.1\]]de'i phyir kun 'byung ba'i bden pa 'ba' zhig spang bar bya zhes gsungs so/_/ci'i phyir lam gyi bden pa bsgom par [#]bya zhe na/_mngon sum du byas pa [#]ni mngon sum du bya ba'i don yin pas de mngon du byas na 'gog pa mi skrag cing dga' ba yongs su 'dzin pa'i phyir 'gog
[\[76a.2\]]pa'i bden pa ni de'i 'og tu mngon sum [#]du bya ba yin no/_/ci'i phyir lam gyi bden pa bsgom par bya zhe na/_ji skad smos pa'i don gsum po dag bsgrub [#]pa'i phyir lam goms par bya ba rtogs pas na lam gyi bden pa ni de'i 'og tu bsgom par bya ba yin no/_/go rims kyi [#]rnam grangs
[\[76a.3\]]gzhan yang gang gis sdug bsngal bar gyur pa de ni dang por bstan to/_/ji ltar sdug bsngal bar gyur pa de ni gnyis pa yin no/_/nag po'i phyogs gtugs nas yang gang gis bde bar gyur pa de ni gsum pa yin no/_/ji ltar bde bar gyur pa de ni bzhi pa yin te/_dper na nad
[\[76a.4\]]dang /_de'i rgyu dang /_nad med pa dang /_sman lta bu yin no/_/rnam grangs gzhan yang 'jig rten pa'i sdug bsngal 'byung ba'i go rims bzhin du bden pa rnams kyi go rims gzhag par bya ste/_'jig rten pa dag ni dang por sdug bsngal gang yang rung ba zhig gis thebs pa na de la rtogs [#]
[\[76a.5\]]par byed do/_/de'i 'og tu de dag las byung ba la'o/_/de'i 'og tu de las thar pa la'o/_/de'i 'og tu de las thar pa'i thabs rtogs par byed pa'i phyir ro/_/de'i bden pa rnams kyi go rims rnam par gzhag pa yin no/_/de la bden pa rnams kyi bsdu ba rnam par gzhag pa gang zhe
[\[76a.6\]]na/_bden pa bzhi las sdug bsngal dang /_kun 'byung ba dang /_lam gsum ni 'dus byas yin la/_'gog pa ni 'dus ma byas yin pas sngar phung po dang /_khams dang /_skye mched dang /_srid pa'i yan lag dang /_gnas dang gnas ma yin pa dang /_dbang po rnams la 'dus byas pa
[\[76a.7\]]dang 'dus ma byas kyi phyogs gang gis bsdus pa kho na bzhin du blta bar bya'o/_/de ni bden pa rnams kyi bsdu ba rnam par gzhag pa yin no/_/de la bden pa rnams kyi rten rnam par gzhag pa gang zhe na/_sdug bsngal ba dang /_kun 'byung ba dang /_lam gyi [#]phung po lngas bsdus pa
[\[76b\]]
[\[76b.1\]]yin pas sngar phung po lnga'i rten ji skad bstan pa la brten par ci rigs par sbyar ro/_/'gog pa ni ci la yang mi rten [#]mi gnas par brjod par bya ste/_de [#]ni bden pa rnams kyi rten rnam par gzhag pa yin no/_/de ltar bden pa rnams kyi rten rnam par gzhag pa ji skad bstan pa de
[\[76b.2\]]dag gis sems can skyes shing 'byung ba rnams kun nas nyon mongs pa dang rnam par byang bar 'gyur ba'i phyir des ni de'i kun nas nyon mongs pa dang rnam par byang ba'i dngos po bstan to/_/de'i sna tshogs kyi dngos po zhes bya bas ni rten cing 'brel par 'byung ba bstan te/_rten cing 'brel
[\[76b.3\]]par 'byung ba zhes bya ba ni gzhan gyi dbang gi ngo bo nyid kyi chos kun nas nyon mongs pa dang /_rnam par byang ba'i phyogs su gtogs pa gang yin pa'o/_/de yang rnam pa drug gis rnam par gzhag ste/_ngo bo nyid dang /_don dang /_rab tu dbye ba dang /_go rims dang /_bsdu ba dang /_rten gyis
[\[76b.4\]]so/_/de la rten cing 'brel par 'byung [#]ba'i ngo bo nyid rnam par gzhag pa gang zhe na/_nang dang phyi rol gyi rten cing 'brel par 'byung ba dgu dang /_rkyen dang /_'bras bu rab tu dbye ba gang yin pa'o/_/de la rten cing 'brel par 'byung ba'i don rnam par gzhag pa gang zhe na/_rnam par [#]
[\[76b.5\]]gnyis te/_nges pa'i tshig dang /_dngos po'o/_/de la nges pa'i tshig ni 'di lta ste/_'di yod pas 'di 'byung la/_'di skyes pa'i phyir 'di skye ba ste zhes bya ba'i don 'di'i dbang du byas nas de nges pa'i tshig tu blta bar bya'o/_/de'i don gang zhe na/_sems can med pa'i don
[\[76b.6\]]dang /_mi rtag pa'i don dang /_ring por [#]mi thogs par nye bar gnas pa'i don dang /_gzhan gyi dbang gi don dang /_byed pa med pa'i don dang /_rgyu dang 'bras bu rgyun mi chad pa'i don dang /_rgyu dang 'bras bu mthun par 'jug pa'i don dang /_las bdag gir bya ba'i don ni rten cing
[\[76b.7\]]'brel par 'byung ba'i don to/_/dgos pa gang zhe na/_rgyu dang rkyen rnams kyis [#]rang gi kun nas nyon mongs pa dang /_rnam par byang ba'i don yongs su bstan pa'i phyir ro[#]/_/de la rten cing 'brel par 'byung ba'i rab tu dbye ba rnam par gzhag pa gang zhe na/_rnam pa gsum ste/
[\[77a\]]
[\[77a.1\]]nang gi rten cing 'brel par 'byung ba'i ngo bo nyid kyi rab tu dbye ba dang /_phyi rol gyi rten cing 'brel par 'byung ba'i ngo bo nyid kyi rab tu dbye ba dang /_de gnyis ka'i rgyu dang rkyen dang 'bras bu'i rab tu dbye ba rnam par gzhag pa'o/_/de la nang gi rten cing 'brel par 'byung ba'i
[\[77a.2\]]ngo bo nyid kyi rab tu dbye ba rnam par gzhag pa gang zhe na/_rnam pa gnyis te/_rgyu 'brel pa dang /_rkyen 'brel pa'o/_/de la nang gi rten cing 'brel par 'byung ba'i rgyu 'brel pa gang zhe na/_'di lta ste/_ma rig pa'i rkyen gyis 'du byed [#]rnams/_'du byed kyi rkyen gyis rnam par shes pa[#]/_rnam
[\[77a.3\]]par shes pa'i rkyen gyis ming dang gzugs/_ming [#]dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen [#]gyis skye ba/_
[\[77a.4\]]skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung ste/_de ltar ni sdug bsngal gyi phung po 'ba' zhig pa 'di 'byung bar 'gyur ro zhes gsungs pa'o/_/nang gi rten cing 'brel par 'byung ba'i
[\[77a.5\]]rkyen 'brel [#]pa gang zhe na/_khams drug [#]po sa'i khams dang /_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams 'dus pa'o/_/de la phyi rol gyi rten cing 'brel par 'byung ba'i ngo bo nyid kyi [#]rab tu dbye ba rnam par gzhag pa
[\[77a.6\]]gang zhe na/_de yang rnam pa gnyis te/_rgyu dang 'brel pa dang /_rkyen dang 'brel pa'o/_/de la phyi rol gyi rten cing 'brel par 'byung ba'i rgyu 'brel pa gang zhe na/_'di lta ste/_sa bon las myu gu/_myu gu las 'dab ma/_'dab ma las sdong bu/_sdong bu las sbu bu/_sbu bu [#]las
[\[77a.7\]]snying po/_/snying po las me tog_/me tog las 'bras bu'o zhes gsungs so/_/phyi rol gyi rten cing 'brel par 'byung ba'i rkyen 'brel pa gang zhe na/_khams drug po sa'i khams dang /_chu'i khams dang /_me'i khams dang /_rlung gi khams dang /_nam mkha'i
[\[77b\]]
[\[77b.1\]]khams dang /_dus kyi khams rnams bsdus pa'o/_/de la gnyis ka'i rgyu dang rkyen dang 'bras bu'i rab tu dbye ba rnam par gzhag pa gang zhe na/_rnam pa bzhir rig par bya ste/_mtshan nyid dang /_gnas dang /_rab tu dbye ba dang /_rnam par gzhag pa'o/_/de la mtshan nyid gang zhe na/_snga ma yod
[\[77b.2\]]pa gang yin pa gang la brten nas gang phrad na chos gang skye ba'am/_'thob pa'am/_'grub par 'gyur ba'am/_'grub pa'am/_gnas pa'am/_byed par 'gyur ba de ni rgyu dang /_rkyen dang 'bras bu'i mtshan nyid yin te/_de la snga na [#]yod pa ni rgyu'i mtshan nyid do/_/gang la brten nas zhes bya ba dang /_
[\[77b.3\]]gang la phrad na zhes bya ba ni/_rkyen gyi mtshan nyid do/_/chos gang skye ba'am zhes bya ba la sogs pa ni 'bras bu'i mtshan nyid de/_de la rgyu ni phan pa'i don/_rkyen ni gnas par bya ba'i don/_'bras bu ni 'grub pa'i don to/_/de la snga na yod pa ci zhig_/ci la brten nas/_ci dang phrad na/_chos
[\[77b.4\]]ci zhig skye bar 'gyur zhe na/_rang gi sa bon ni snga na yod pa ste/_sa bon gyi gnas ma gtogs pa de las gzhan pa'i gnas gzugs can dang /_gzugs can ma yin pa la yang brten la/_las la yang brten nas grogs dang dmigs pa dang yang phrad na 'dod pa dang /_gzugs dang /_
[\[77b.5\]]gzugs med pa dang ldan pa dang /[ #]ldan pa ma yin pa'i chos rnams skye [#]bar 'gyur te[#]/_de yang ci rigs par sbyar ro/_/snga na [#]yod pa ci zhig_/ci la brten nas/_ci dang phrad na/_chos ci zhig thob par 'gyur zhe na/_nyan thos dang /_rang sangs rgyas dang /_de bzhin gshegs pa'i
[\[77b.6\]]rigs ni snga na [#]yod pa ste/_nang gi yan lag gi stobs la brten nas/_phyi rol gyi yan lag gi stobs dang phrad na nyon mongs pa dang bral ba mya ngan las 'das pa thob par 'gyur ro/_/snga na yod pa ci zhig_/ci la brten nas/_ci dang phrad na/_chos ci zhig 'grub par 'gyur zhe na/_
[\[77b.7\]]shes bya la mos shing 'dod pa'i snga na yod pa ste/_dam bca' ba dang /_gtan tshigs dang /_dpe la brten nas phyir rgol ba dang mi mthun pa med pa'i 'khor dang phrad na bsgrub par bya ba'i don 'grub par 'gyur ro/_/snga na yod pa ci zhig_/ci la brten nas/_ci dang phrad na/
[\[78a\]]
[\[78a.1\]]chos ci zhig 'grub ce na/_bzo shes pa ni snga na yod pa ste/_de dang [#]mthun pa'i brtson pa la brten nas bzo'i las kyi gnas dang mthun pa'i cha byad yo byad [#]dang phrad na bzo'i las kyi gnas de dang de dag 'grub par 'gyur ro/_/snga na yod pa ci zhig_/ci la
[\[78a.2\]]brten nas/_ci dang phrad na/_chos ci zhig gnas par 'gyur zhe na/_sred pa ni snga na yod pa ste/_zas la brten pa'i lus la brten nas/_zas rnam bzhi dang phrad na sems can 'byung ba rnams gnas shing 'tsho ba la brta [#]bar 'gyur ro/_/snga na yod pa ci zhig_/ci la brten
[\[78a.3\]]nas/_ci dang phrad na[#]/_chos ci zhig byed par 'gyur zhe na/_rang gi sa bon ni snga na yod pa ste/_skye ba la brten na [#]skye ba'i rkyen dang phrad na [#]rang gi chos kyi rang gi byed pa yod cing rang gi las byed de/_'di lta ste/_mig ni lta bar byed pa dang /_dbang po lhag ma rnams kyang rang rang gi bya ba
[\[78a.4\]]byed pa dang /_sa ni brtan [#]par byed pa dang /_de lta bu dang mthun pa'i phyi rol gyi dngos po rnams kyang rang rang gi bya ba byed par rig par bya ste/_de ni rgyu dang rkyen dang /_'bras bu'i mtshan nyid yin no/_/de la rgyu dang rkyen dang 'bras bu'i [#]gnas gang zhe na/_bco lnga ste/_tshig dang /_myong ba
[\[78a.5\]]dang /_bag chags dang /_rlan dang bcas pa'i sa bon dang /_phrad nas 'gag pa dang /_yul dang /_dbang po dang /_byed pa dang /_skyes bu'i byed pa dang /_de kho na la lta ba dang /_mthun pa dang /_mthu sna tshogs dang /_tshogs pa dang /_bar du gcod pa dang /_bar du gcod pa ma yin
[\[78a.6\]]pa'o/_/de la tshig ni rtog pas kun nas bslang ba'i ngag go/_/myong ba ni bde ba dang sdug bsngal la sogs pa nyams su myong ba'o/_/bag chags ni dge ba dang mi dge ba'i las kyis bsgos pa'i 'du byed kyi bag chags so/_/rlan dang bcas pa'i sa bon ni srid pa
[\[78a.7\]]dang bcas pa'i las dang chu'i rlan dang bcas pa'i lo tog gi sa bon no/_/phrad nas 'gag pa ni 'gags ma thag pa'i rkyen no/_/yul ni dmigs pa'o/_/dbang po ni bdag po'o/_/byed pa ni 'du byed rnams dang rang rang gi las byed pa'o/_/skyes bu'i byed pa ni bya ba sgrub [#]pa'i phyir
[\[78b\]]
[\[78b.1\]]skyes bu'i rtsol ba'o/_/de kho na la lta ba'i 'jig rten pa dang /_'jig rten las 'das pa'i yang dag pa'i lta ba'o/_/mthun pa ni rigs mthun pa'o/_/mthu sna tshogs ni 'du byed rnams kyi so so'i nus pa tha dad pa'o/_/tshogs pa ni lhan cig 'byung ba'o/_/bar du gcod pa ni skye ba la
[\[78b.2\]]sogs pa la bar chad byed pa'o/_/bar du gcod pa ma yin pa ni skye ba la sogs pa la bar chad mi byed pa ste/_de dag ni rgyu dang rkyen dang [#]'bras bu'i gnas yin no/_/de la rgyu dang rkyen dang 'bras bu'i rab tu dbye ba gang zhe na/_rgyu bcu dang rkyen bzhi dang /_'bras bu lnga ste/_de la rgyu bcu gang zhe na/_rjes
[\[78b.3\]]su tha snyad 'dogs pa'i rgyu dang /_ltos [#]pa'i rgyu dang /_'phen pa'i rgyu dang /_mngon par 'grub pa'i rgyu dang /_yongs su 'dzin pa'i rgyu dang /_'dren pa'i rgyu dang /_so sor nges pa'i rgyu dang /_lhan cig byed pa'i rgyu dang /_mi mthun pa'i rgyu dang /_mi mthun pa med pa'i rgyu'o/_/de la rjes su tha snyad
[\[78b.4\]]'dogs pa'i rgyu gang zhe na/_chos thams cad kyi ming dang ming sngon du 'gro ba'i 'du shes dang /_'du shes sngon du 'gro ba'i brjod pa gang yin pa de ni chos [#]de dang de dag gis [#]rjes su tha snyad 'dogs pa'i rgyu yin no/_/ltos pa'i rgyu gang zhe na/_gzhi gang las ltos shing rgyu gang gis
[\[78b.5\]]dngos po gang la 'dod pa dang len par 'gyur ba de ni de'i ltos pa'i rgyu yin no/_/'phen pa'i rgyu gang zhe na/_sa bon ni rang gi 'bras bu tha ma'i bar gyis 'phen pa'i rgyu yin no/_/mngon par 'grub pa'i rgyu gang zhe na/_sa bon de nyid ni rang gi 'bras bu mngon par 'grub pa'i rgyu yin no/_/
[\[78b.6\]]yongs su 'dzin pa'i rgyu gang zhe na/_sa bon ma gtogs pa de las gzhan pa'i rkyen rnams ni yongs su 'dzin pa'i rgyu yin no/_/'dren pa'i rgyu gang zhe na/_sa bon las grub pa'i 'bras bu de ni sa bon gyis 'phangs pa'i 'bras bu phyi ma'i rgyu yin no/_/so sor nges pa'i rgyu gang zhe na/_chos rnam pa
[\[78b.7\]]sna tshogs rnam pa tha dad pa'i rang rang gi rgyu ni so sor nges pa'i rgyu yin no/_/lhan cig byed pa'i rgyu gang zhe na/_ltos pa'i rgyu dang /_'phen pa'i rgyu dang /_mngon par 'grub pa'i rgyu dang /_yongs su 'dzin pa'i rgyu dang /_'dren pa'i rgyu dang /_so sor nges pa'i rgyu gang yin pa de dag thams cad
[\[79a\]]
[\[79a.1\]]gcig tu bsdus pa ni lhan cig byed pa'i rgyu yin no/_/mi mthun pa'i rgyu gang zhe na/_skye ba la sogs pa la bar du gcod pa'i rgyu mi mthun pa'i rgyu yin no/_/mi mthun pa med pa'i rgyu gang zhe na/_skye ba la sogs pa la bar du gcod pa med pa'i rgyu ni mi mthun
[\[79a.2\]]pa med pa'i rgyu yin no/_/rgyu bcu po de dag ni 'jig rten pa'i lo tog la sogs pa lung du ma bstan pa'i dngos po thams cad dang /_kun nas nyon mongs pa dang /_rnam par byang ba'i phyogs kyi dngos po thams cad phyin ci ma log par 'gyur ba'i rgyu [#]yin te/_de la rgyu bcu po de dag gis
[\[79a.3\]]'jig rten pa'i dngos po thams cad ni ji ltar 'byung bar 'gyur/_kun nas nyon mongs pa ni ji ltar 'gyur/_rnam par byang ba ni ji ltar 'gyur zhe na/_'di ltar 'jig rten na 'bru'i grangs su gtogs pa'i lo tog gang dag gis 'jig rten 'di 'tsho bar byed pa gang yin pa de
[\[79a.4\]]dag gi ming dang /_'du shes dang tshig tu brjod pa rnam pa sna tshogs 'di lta ste/_nas dang /_'bras dang /_sA [#]lu dang /_gro dang /_til dang /_sran ma la sogs pa zhes bya ba la sogs pa 'di ni de dag gi tha snyad du khyer te shog_/thogs shig_/zhog cig ces bya ba la sogs
[\[79a.5\]]pa'i rjes su tha snyad 'dogs pa'i rgyu yin no/_/bkres pa dang /_skom pa dang /_nyam chung ba dang /_lus gnas par bya ba la ltos pa dang /_kham gyi zas kyi myang bar [#]bya ba la ltos nas/_nas la sogs pa de dag 'dod pa dang /_tshol ba dang /_len pa dang /_longs spyod par
[\[79a.6\]]byed pa 'di ni de dag gi [#]ltos pa'i rgyu yin no/_/nas la sogs pa'i rang rang gi [#]sa bon gang dang gang la lo tog gang dang gang 'byung ba'i sa bon de ni de'i 'phen pa'i rgyu yin no/_/sa bon de ni myu gu de'i mngon par 'grub pa'i rgyu yin no/_/sa dang char pa la sogs pa'i rkyen las myu gu 'byung bar
[\[79a.7\]]'gyur ba de ni de'i yongs su 'dzin pa'i rgyu yin no/_/myu gu dang sdong bu dang lo ma gcig nas gcig tu brgyud pa'i rgyun de ni lo tog de 'grub pa dang yongs su smin pa'i 'dren pa'i rgyu yin no/_/nas kyi sa bon las kyang nas kyi myu gu dang nas kyi lo tog 'byung bar 'gyur gyi gzhan ma yin la/
[\[79b\]]
[\[79b.1\]]'bru gzhan dag las kyang de bzhin pa de ni de dag gi so sor nges pa'i rgyu yin no/_/ltos pa'i rgyu nas bzung ste/_so sor nges pa'i rgyu la thug pa'i bar gyi rgyu drug po de dag thams cad gcig tu bsdus pa ni lo tog de 'grub pa'i lhan cig byed pa'i rgyu yin no/_/ser ba dang lo tog la gnod pa 'byung
[\[79b.2\]]ba la sogs pa bar du gcod pa rnams ni de'i mi mthun pa'i rgyu yin no/_/de dag med de bar du gcod pa med pa [#]ni mi mthun pa med pa'i rgyu yin te/_de ltar rgyu bcu po de dag ni 'bru bsdus pa rnams la ji lta ba bzhin du de las gzhan pa'i 'jig rten pa'i dngos po dag la yang ci rigs par sbyar bar rig
[\[79b.3\]]par bya'o/_/de la kun nas nyon mongs par ji ltar 'gyur zhe na/_'di ltar rten cing 'brel par 'byung ba thams cad kyi ming dang 'du shes dang /_tshig tu brjod pa 'di lta ste/_ma rig pa dang /_'du byed rnams dang /_rnam par shes pa dang /_ming dang gzugs nas/_rgyas par rga shi dang /_
[\[79b.4\]]mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa zhes bya ba'i bar de ni re zhig kun nas nyon mongs pa'i tha snyad ma rig pa'i rkyen gyis 'du byed rnams zhes bya ba nas skye ba'i rkyen gyis rga shi zhes bya ba la sogs pa'i rjes su tha snyad 'dogs pa'i rgyu
[\[79b.5\]]yin no/_/bde ba la sogs pa'i yul myong ba la ltos nas srid pa'i yan lag 'di dag 'jug pa de ni/_kun nas nyon mongs pa de'i ltos pa'i rgyu yin no/_/tshe 'di la skyes shing 'byung ba'i ma rig pa la sogs pa'i chos rnams kyi sa bon gang dag yin pa de dag ni skye ba gzhan gyi skye ba dang rga shi
[\[79b.6\]]'phen pa'i rgyu yin no/_/ma rig pa la sogs pa'i rang gi sa bon ni mngon par 'grub pa'i rgyu yin no/_/skyes bu dam pa ma yin pa la brten pa dang /_dam pa'i chos ma yin pa thos [#]pa dang /_tshul bzhin ma yin pa yid la byed pa dang /_sngon goms pa'i 'phen pa ni ma rig pa la sogs pa
[\[79b.7\]]dag 'byung ba'i yongs su 'dzin pa'i rgyu yin no/_/ma rig pa la sogs pa sred pa la thug pa de dag ni phyi ma phyi ma 'dren cing gcig nas gcig tu brgyud pa tshe gzhan gyi skye ba [#]rga shi de'i 'dren pa'i rgyu yin no/_/ma rig pa la sogs pa mthar thug pa rang gi sa bon rnams dang bcas pa gzhan dag
[\[80a\]]
[\[80a.1\]]sems can dmyal bar skye bar 'gyur ba dang /_gzhan dag dud 'gro dang /_yi dgas dang /_mi dang /_lhar skye bar 'gyur ba de ni kun nas nyon mongs pa'i so sor nges pa'i rgyu yin no/_/ltos pa'i [#]rgyu nas bzung ste/_so sor nges pa'i rgyu la thug pa'i bar gyi [#]rgyu
[\[80a.2\]]drug po de dag thams cad gcig tu bsdus pa ni kun nas nyon mongs pa'i lhan cig byed pa'i rgyu yin no/_/kun nas nyon mongs pa de'i mi mthun pa'i rgyu ni rigs dang ldan pa dang /_sangs rgyas rnams 'byung ba dang /_dam pa'i chos bstan pa dang /_skyes bu dam pa la brten pa dang /_
[\[80a.3\]]dam pa'i chos nyan pa dang /_tshul bzhin yid la byed pa dang /_chos kyi rjes su mthun pa'i chos sgrub pa dang /_byang chub kyi phyogs kyi chos thams cad do/_/mi mthun pa med pa'i rgyu ni ji skad bstan pa'i chos 'di dag nyid med pa dang bral ba nyid de/_de ltar rgyu bcu po de dag
[\[80a.4\]]gis sems can thams cad kyi kun nas nyon mongs pa thams cad rig par bya'o/_/de la rnam par byang bar [#]ji ltar 'gyur zhe na/_rnam par byang ba'i chos thams cad dang 'gog pa mya ngan las 'das pa la ming dang /_'du shes dang tshig tu brjod pa gang yin pa 'di lta ste/_
[\[80a.5\]]dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang /_ma rig pa 'gags pas 'du byed 'gag ces bya ba nas/_skye ba 'gags pas rga shi 'gag
[\[80a.6\]]ces bya ba'i bar de dag dang /_de lta bu dang mthun pa rnams ni rnam par byang ba'i rjes su tha snyad 'dogs pa'i rgyu yin no/_/'du byed kyi nyes dmigs la ltos nas rnam par byang ba'i tshol ba dang /_rnam par byang ba yongs su 'dzin pa dang rnam par byang ba yongs su grub pa gang yin pa de ni de'i
[\[80a.7\]]ltos pa'i rgyu yin no/_/gang zag rigs la gnas pa'i rigs dang ldan pa phung po'i lhag ma dang bcas pa dang lhag ma med pa'i mya ngan las 'das pa'i dbyings 'thob pa'i sngon du 'gro ba gang yin pa de ni rnam par byang ba'i 'phen pa'i rgyu yin no/_/rigs kyis bsdus pa'i zag pa med pa byang
[\[80b\]]
[\[80b.1\]]chub kyi [#]phyogs kyi chos kyi sa bon de dag ni byang chub kyi phyogs kyi chos de dag gi mngon par 'grub pa'i rgyu yin no/_/skyes bu dam pa la brten pa dang /_dam pa'i chos mnyan pa dang /_tshul bzhin yid la byed pa [#]dang /_sngon dbang po yongs su smin par byas pa ni rnam par byang ba'i yongs su
[\[80b.2\]]'dzin pa'i rgyu yin no/_/byang chub kyi phyogs kyi chos kyi [#]rang gi sa bon las mngon par 'grub pa de ni phung po'i lhag ma dang bcas pa dang lhag ma med pa'i mya ngan las 'das pa'i dbyings kyi rim gyis [#]'dren pa'i rgyu yin no/_/nyan [#]thos kyi rigs gang yin pa de ni nyan thos kyi theg pas yongs
[\[80b.3\]]su mya ngan las 'da' bar 'gyur ba dang /_rang sangs rgyas kyi theg pas yongs su mya ngan las 'da' bar 'gyur ba dang /_theg pa chen po'i rigs ni theg pa chen pos yongs su mya ngan las 'da' bar 'gyur ba de ni rnam par byang ba'i so so'i nges pa'i rgyu yin no/_/ltos pa'i rgyu nas
[\[80b.4\]]bzung ste/_so sor nges pa'i rgyu la thug pa'i bar gyi [#]rgyu drug po de dag thams cad gcig tu bsdus pa ni rnam par byang ba'i [#]lhan cig byed pa'i rgyu yin no/_/rigs dang mi ldan pa dang rang sangs rgyas rnams mi 'byung ba dang /_mi khom par skyes pa dang /_skyes bu dam pa ma yin pa la brten
[\[80b.5\]]pa dang [#]/_dam pa'i chos ma yin pa mnyan [#]pa dang /_tshul bzhin ma yin pa yid la byed pa dang /_log par sgrub pa ni rnam par byang ba'i mi mthun pa'i rgyu yin no/_/mi mthun pa'i rgyu de nyid med pa dang bral ba nyid gang yin pa de ni mi mthun pa [#]med pa'i rgyu yin no/_/de ltar rgyu bcu po dag gis kun
[\[80b.6\]]nas nyon mongs par 'gyur la bcu po nyid kyis rnam par byang bar 'gyur te/_'das pa'i dus na byung ba dang ma 'ongs pa'i dus na 'byung bar 'gyur ba'i kun nas nyon mongs pa'am rnam par byang ba'i rgyu gzhan ni 'di las gong na [#]yang med la [#]'di las lhag pa yang med do/_/rgyu bcu po de dag
[\[80b.7\]]kyang mdor bsdu na rgyu gnyis kyis bsdus te/_bskyed [#]pa'i rgyu dang /_thabs kyi rgyu'o/_/de la 'phen pa'i rgyu dang /_mngon par 'grub pa'i rgyu gnyis ni bskyed pa'i [#]rgyu yin no/_/rgyu lhag ma brgyad ni thabs kyi rgyu yin par rig par bya ste/_de ni rgyu'i rab tu dbye ba yin no/_/de la rkyen bzhi
[\[81a\]]
[\[81a.1\]]gang zhe na/_rgyu'i [#]rkyen dang /_de ma thag pa'i rkyen dang /_dmigs pa'i rkyen dang /_bdag po'i rkyen no[#]/_/de la rgyu'i rkyen gang zhe na/_sa bon thams cad pa kun gzhi'i rnam par shes pa gang yin pa'o/_/phyi rol gyi dngos po dag la yang 'phen pa'i rgyu dang mngon
[\[81a.2\]]par 'grub pa'i rgyur grags pa thams cad ni rgyu'i rkyen yin no/_/de ma thag pa'i rkyen gang zhe na/_sems dang sems las byung ba'i chos gang dag gi mjug thogs su sems dang sems las byung ba'i chos gang dag byung ba de dag ni de dag gi de ma thag pa'i rkyen zhes [#]bya'o/_/rnam par
[\[81a.3\]]shes pa drug po 'gags ma thag pa gang yin pa de dag gi [#]rnam par shes pa drug po gang dag de'i mjug thogs su skye ba ni [#]de ma thag pa'i rkyen yin te/_de dag ni 'gags so/_/[#]yid las yid ces bya ba dang /_yid kyi skye mched ces bya ba dang /_yid kyi khams zhes bya bar yang btags
[\[81a.4\]]so/_/dmigs pa'i rkyen gang zhe na/_gzugs la sogs pa yul lnga po dag ni rnam par shes pa'i tshogs lnga po dag ni dmigs pa'i rkyen yin no/_/nang dang phyi rol gyi skye mched bcu gnyis po thams cad ni yid kyi rnam par shes pa'i dmigs pa'i rkyen yin no/_/bdag po'i rkyen gang zhe na/_mig
[\[81a.5\]]la sogs pa'i skye mched lhan cig 'byung ba rnams ni mig gi rnam par shes pa la sogs pa'i bdag po'i rkyen yin no/_/rnam par shes pa rnams dmigs pa la gtod par byed pa'i yid la byed pa la [#]yang rnam par shes pa rnams kyi bdag po'i rkyen yin no/_/sems dang sems las byung ba'i chos
[\[81a.6\]]lhan cig byung ba rnams kyang gcig gi bdag po'i rkyen gcig yin pas bdag po'i rkyen yin no/_/dge ba dang mi dge ba'i las sngon byas pa rnams dang phyis 'bras bu 'dod pa dang mi 'dod pa rnam par smin par 'gyur ba'i bdag po'i rkyen yin no/_/zhing dang lud dang chu la sogs pa ni lo tog mngon
[\[81a.7\]]par 'grub pa'i bdag po'i rkyen yin no/_/bzo shes pa dang bzo'i las dang de dag ni 'jig rten pa'i bzo dang las kyi gnas de dang de dag mngon par 'grub pa'i bdag po'i rkyen yin no/_/de la rgyu'i rkyen ni rgyu yang yin rkyen yang yin te skyed pa'i rgyu yin no/_/de las gzhan pa'i rkyen gsum po
[\[81b\]]
[\[81b.1\]]dag ni rkyen kho na yin gyi rgyu ni ma yin te/_thabs kyi rgyu yin no/_/de la yang bdag po'i [#]rkyen ni gtso cher thabs kyi rgyu thams cad yin no/_/de ma thag pa'i rkyen dang dmigs pa'i rkyen ni yongs su 'dzin pa'i rgyus bsdus pa'i sgo nas thabs kyi rgyu yin par rig par bya ste de ni rkyen gyi rab tu dbye ba yin
[\[81b.2\]]no/_/de la 'bras bu lnga gang zhe na/_rnam par smin pa'i 'bras bu dang /_rgyu mthun pa'i 'bras bu dang /_bral ba'i 'bras bu dang /_skyes bu byed pa'i 'bras bu dang /_bdag po'i 'bras bu'o/_/de la rnam par smin pa'i 'bras bu gang zhe na/_mi dge ba'i chos rnams kyi rnam par smin pa ngan song
[\[81b.3\]]rnams su rnam par smin par 'gyur ba dang /_dge ba zag pa dang bcas pa rnams kyi rnam par smin pa bde 'gro rnams su rnam par smin par 'gyur ba gang yin pa de ni rnam par smin pa'i 'bras bu'o/_/rgyu mthun pa'i 'bras bu gang zhe na/_mi dge ba la goms pas mi dge ba la dga' zhing mi dge ba mang bar
[\[81b.4\]]gnas pa dang /_dge ba la goms pas dge ba la dga' zhing dge ba mang bar gnas pa dang /_sngon gyi las dang mthun par phyis rjes su 'jug pa gang yin pa de ni rgyu mthun pa'i 'bras bu'o/_/bral ba'i 'bras bu gang zhe na/_'phags pa'i lam yan lag brgyad pas nyon mongs pa 'gog pa
[\[81b.5\]]gang yin pa de ni bral ba'i 'bras bu'o/_/skyes bu byed pa'i 'bras bu gang zhe na/_la la chos 'di nyid la bzo dang las kyi gnas kyi [#]gnas gang yang rung ba la brten nas skyes bu'i byed pas yang na zhing rmed dam/_yang na tshong byed dam/_yang na rgyal po'i zha 'bring byed dam/_yi ge dang
[\[81b.6\]]rtsis dang shod 'god dang bgrang ba dang lag rtsis kyi [#]lo tog la sogs pa dang /_rnyed pa la sogs pa'i 'bras bu mngon par 'grub pa gang yin pa de ni skyes bu byed pa'i 'bras bu'o/_/bdag po'i 'bras bu gang zhe na/_mig gi rnam par shes pa ni mig gi dbang po'i 'bras bu'o/_/yid
[\[81b.7\]]kyi rnam par shes pa'i bar yang yid kyi dbang po'i bar gyi [#]bdag po'i 'bras bu'o/_/de bzhin du srog dang ma bral ba ni srog gi dbang po'i bdag po'i 'bras bu'o/_/de bzhin du dbang po nyi shu rtsa gnyis po thams cad kyi so so'i dbang gis 'bras bu gang 'grub pa de ni [#]bdag po'i 'bras
[\[82a\]]
[\[82a.1\]]bu yin par rig par bya ste/_de ni 'bras bu'i rab tu dbye ba yin no/_/de la rgyu dang rkyen dang 'bras bu rnam par gzhag pa gang zhe na/_rgyu'i gnas [#]la brten nas rjes su tha snyad 'dogs par byed de/_de ci'i phyir zhe na/_'di ltar 'dod pa dang gzugs dang gzugs
[\[82a.2\].]med pa dang ldan pa dang ldan pa ma yin pa'i chos rnams la ming rnam par gzhag pa sngar byung nas 'du shes 'jug go/_/'du shes sngar byung nas tshig 'byung ngo /_/tshig gis ni ji ltar mthong ba dang thos pa dang bye brag phyed pa dang rnam par shes pa bzhin du rjes su tha snyad 'dogs pa'i
[\[82a.3\]]phyir te/_de bas na tshig la brten nas rjes su tha snyad 'dogs pa'i rgyu 'dogs so/_/de la rgyu'i gnas myong ba la brten nas ltos pa'i rgyu 'dogs par byed de/[ #]ci'i phyir zhe na/_'di ltar 'dod pa dang ldan pa'i bde ba 'dod pa gang yin pa de ni de la ltos nas 'dod pa rnams rnyed pa'am/_kun
[\[82a.4\]]rdzogs [#]pa'am/_so sor bsten [#]pa yongs su tshol ba dang /_gzugs dang gzugs med pa dang ldan pa'i bde ba 'dod pa gang yin pa de ni de la ltos nas de'i rkyen rnyed pa'am/_so sor bsten pa yongs su tshol ba dang ldan pa ma yin pa'i bde ba [#]'dod pa gang yin pa de yang de la ltos nas de'i rkyen rnyed pa 'am[#]/_
[\[82a.5\]]so sor bsten pa yongs su tshol ba dang /_sdug bsngal mi 'dod pa gang yin pa de yang de la ltos nas de'i rkyen rnams spong ba'am/_de spong ba'i rkyen rnams rnyed pa'am/_so sor bsten [#]pa'am/_yongs su tshol ba'i phyir te/_de bas na myong ba la brten nas ltos pa'i rgyu 'dogs so/_/de la rgyu'i gnas
[\[82a.6\]]bag chags la brten nas 'phen pa'i rgyu 'dogs par byed de/_de ci'i phyir zhe na/_'di ltar dge ba dang /_mi dge ba'i las kyis yongs su bsgos pa'i 'du byed rnams kyi khams gsum du sdug pa dang mi sdug pa'i 'gro ba rnams su sdug pa dang mi sdug pa'i lus rnams 'phen par byed pa dang /_de nyid
[\[82a.7\]]kyi dbang gis phyi rol gyi dngos po rnams kyang phun sum tshogs pa dang rgud [#]par 'gyur ba'i phyir te/_de bas na bag chags la brten nas 'phen pa'i rgyu 'dogs so/_/de la rgyu'i gnas rlan dang bcas pa'i sa bon la brten nas mngon par 'grub pa'i rgyu 'dogs par byed de/_de ci'i phyir zhe na/
[\[82b\]]
[\[82b.1\]]'di ltar 'dod pa dang gzugs dang gzugs med pa dang ldan pa'i chos rnams rang rang gi sa bon las 'byung bar 'gyur ba dang /_sred pa ni sa bon gyi rlan ces bya ste/_des sa bon brlan [#]nas lus 'phangs pa rnams mngon par 'grub par 'gyur ba'i phyir te/_skye ba'i rgyu ni las yin
[\[82b.2\]]la/_mngon par 'grub pa'i rgyu ni sred pa yin no zhes ji skad gsungs pa lta bu'o/_/de bas na rlan dang bcas pa'i sa bon la brten nas mngon par 'grub pa'i rgyu 'dogs so/_/de la rgyu'i gnas phrad nas 'gags [#]pa dang yul dang dbang po dang byed pa dang skyes bu'i byed pa dang de kho na la lta
[\[82b.3\]]ba la brten nas yongs su 'dzin pa'i rgyu 'dogs par byed de/_de ci'i phyir zhe na/_'di ltar 'dod pa dang /_gzugs dang gzugs med pa dang ldan pa chos rnams kyi nang nas 'du byed rnams kyis 'jug pa 'byung ba ni phrad nas 'gags [#]pa dang yul dang dbang po dang byed pa dang skyes bu'i byed pas
[\[82b.4\]]yongs su zin pa las 'byung ba de kho na la [#]lta bas yongs su zin pa'i chos de las gzhan pa ldan pa ma yin pa rnams kyang 'byung bar 'gyur ba'i phyir te/_de bas na phrad nas 'gags [#]pa dang yul dang dbang po dang byed pa dang skyes bu'i byed pa dang de kho na la lta ba la brten nas yongs su 'dzin pa'i rgyu
[\[82b.5\]]'dogs so/_/de la rgyu'i gnas mthun pa la brten nas 'dren pa'i rgyu 'dogs par byed de/_de ci'i phyir zhe na/_'di ltar 'dod pa dang ldan pa'i dge ba'i chos rnams ni 'dod pa dang ldan pa'i dge ba'i chos khyad par can rnams dang gzugs dang gzugs med pa dang [#]ldan pa dang ldan
[\[82b.6\]]pa ma yin pa'i chos rnams 'dren pa dang /_de bzhin du gzugs dang ldan pa'i dge ba'i chos rnams kyang gzugs dang ldan pa'i dge ba'i chos khyad par can rnams dang gzugs med pa dang ldan pa dang /_ldan pa ma yin pa'i chos rnams 'dren pa dang /_de bzhin du gzugs med pa dang ldan pa'i
[\[82b.7\]]dge ba'i chos rnams kyang gzugs med pa dang ldan pa'i dge ba'i chos khyad par can rnams dang ldan pa ma yin pa'i chos rnams 'dren pa dang /_de bzhin du ldan pa ma yin pa'i dge ba'i chos rnams kyang ldan pa ma yin pa'i dge ba'i chos khyad par can rnams dang 'dus ma byas pa mngon sum
[\[83a\]]
[\[83a.1\]]du bya ba la [#]'dren pa de bzhin du mi dge ba'i chos rnams kyang mi dge ba'i chos khyad par can rnams 'dren pa dang /_de bzhin du lung ma bstan pa'i chos rnams kyang lung du ma bstan pa'i chos khyad par can rnams dang lung du ma bstan pa'i kun gzhi'i rnam par shes pa dge ba dang mi
[\[83a.2\]]dge ba'i sa bon can gyis dge ba dang mi dge ba'i chos rnams kyang 'dren pa'i phyir te/_de dag ni de dag dang ci rigs par mthun pa'i phyir ro/_/de bas na mthun pa la brten nas 'dren pa'i chos so/_/de la rgyu'i gnas mthu sna tshogs la brten nas so sor nges pa'i rgyu 'dogs par byed
[\[83a.3\]]de/_de ci'i phyir zhe na/_'di ltar 'dod pa dang gzugs dang gzugs med pa dang ldan pa dang ldan pa ma yin pa'i chos ngo bo nyid rnam pa sna tshogs pa rnams ni ngo bo nyid kyi khyad par rnam pa sna tshogs mthu rnam pa sna tshogs can las byung ba'i phyir te/_de bas na mthu sna tshogs la brten
[\[83a.4\]]nas so sor nges pa'i rgyu 'dogs so/_/de la rgyu'i gnas tshogs pa la brten nas lhan cig byed pa'i rgyu 'dogs par byed de[#]/_de ci'i phyir zhe na/_'di ltar 'dod pa dang gzugs dang gzugs med pa dang ldan pa dang ldan pa ma yin pa'i chos rnams rang [#]skye ba'i tshogs pa dang phrad
[\[83a.5\]]nas skye ba dang skye ba'i tshogs pa ji lta ba bzhin du 'thob pa dang 'grub par 'gyur ba dang grub [#]pa dang gnas pa dang byed pa'i tshogs pa dang phrad na byed par 'gyur ba'i phyir te/_de bas na tshogs pa la brten nas lhan cig byed pa'i rgyu 'dogs so/_/de la rgyu'i gnas bar du gcod pa la
[\[83a.6\]]brten nas mi mthun pa'i rgyu 'dogs par byed de/_de ci'i phyir zhe na/_'di ltar 'dod pa dang gzugs dang gzugs med pa dang ldan pa dang ldan pa ma yin pa'i chos rnams skye ba la gal te bar du gcod pa nye bar gnas par gyur na skye bar mi 'gyur ba dang /_de bzhin du 'thob pa dang grub par
[\[83a.7\]]'gyur ba dang /_grub pa dang gnas pa dang byed pa la yang de de dang 'dra ba'i phyir te/_de bas na bar du gcod pa la brten nas mi mthun pa'i rgyu 'dogs so/_/de la rgyu'i gnas bar du gcod pa ma yin [#]pa la brten nas mi mthun pa med pa'i rgyu 'dogs par byed de/_de ci'i phyir zhe na/
[\[83b\]]
[\[83b.1\]]'di ltar 'dod pa dang gzugs dang gzugs med pa dang ldan pa dang ldan pa ma yin pa'i chos rnams skye ba la gal te bar du gcod pa ma yin pa [#]nye bar gnas par gyur na [#]de dag skye ba dang /_de bzhin du 'thob pa dang grub par 'gyur ba dang grub [#]pa dang /_gnas pa dang byed pa la yang
[\[83b.2\]]de dang 'dra ba'i phyir te/_de bas na bar du gcod pa ma yin pa la brten nas de mi mthun pa med pa'i rgyu 'dogs te/_de ni rgyu'i rnam par gzhag pa yin no/_/de la rkyen gyi rnam par bzhag pa gang zhe na/_rkyen gyi [#]gnas bag chags dang rlan dang bcas pa'i sa bon la brten nas rgyu'i
[\[83b.3\]]rkyen 'dogs par byed do/_/rkyen gyi gnas phrad nas 'gags [#]pa la brten nas de ma thag pa'i rkyen 'dogs par byed do/_/rkyen gyi gnas yul la brten nas dmigs pa'i rkyen 'dogs par byed do/_/rkyen gyi gnas dbang po la sogs pa de las gzhan pa rnams la
[\[83b.4\]]brten nas bdag po'i rkyen 'dogs par byed de/_de ni rkyen gyi rnam par gzhag pa yin no/_/de la 'bras bu'i rnam par gzhag pa gang zhe na/_'bras bu'i gnas bag chags la brten nas rnam par smin pa'i 'bras bu 'dogs par byed do/_/[#]'bras bu'i gnas mthun pa la brten nas/_
[\[83b.5\]]rgyu mthun pa'i 'bras bu 'dogs par byed do/_/'bras bu'i gnas de kho na [#]lta ba la brten nas bral ba'i 'bras bu 'dogs par byed do/_/'bras bu'i gnas skyes bu'i byed pa la brten nas/_skyes bu'i byed pa'i 'bras bu 'dogs par byed do/_/'bras bu'i gnas de la [#]gzhan rnams la [#]
[\[83b.6\]]brten nas bdag po'i 'bras bu 'dogs par byed do/_/de ni 'bras bu'i rnam par gzhag pa yin te/_rten cing 'brel par 'byung ba'i rab tu dbye ba rnam par gzhag pa bshad zin to//_//de la rten cing 'brel par 'byung ba'i go rims rnam par gzhag pa gang zhe na/_srid pa'i yan
[\[83b.7\]]lag bcu gnyis kyi go rims bstan pa ste/_thog ma kho nar shes bya'i dngos po la rmongs pa ni ma rig pa'o/_/rmongs pa de nyid la log par mngon par 'du byed pa ni 'du byed rnams so/_/log par mngon par 'du byed pas sems phyin ci log tu 'gyur ba ni rnam par shes pa'o/_/sems
[\[84a\]]
[\[84a.1\]]phyin ci log tu gyur pas nying mtshams sbyor ba ni ming dang gzugs so/_/nying [#]mtshams sbyor bas dbang po yongs su rdzogs par 'gyur ba ni skye mched drug go/_/dbang po yongs su rdzogs pa las yul la [#]yongs su longs spyod par byed pa ni reg pa'o/_/yul la yongs
[\[84a.2\]]su longs spyad pa las lhag par zhen par 'gyur ba ni tshor ba'o/_/lhag par zhen pa las de 'dod par 'gyur ba ni sred pa'o/_/'dod nas yongs su tshol bas nyon mongs pa [#]bsogs par 'gyur ba ni len pa'o/_/nyon mongs pa bsags pas yang srid pa sdug pa dang mi sdug pa'i las kun
[\[84a.3\]]nas ldang ba ni srid pa'o/_/las bsags pa kun nas ldang ba ni 'gro ba lnga'i 'khor bar [#]sdug bsngal mngon pa ni skye ba'o/_/sdug bsngal mngon par 'grub par byas pas lus yongs su 'gyur ba'i rgyu las byung ba'i sdug bsngal 'byung ba ni rga shi'o/_/yul yongs su 'gyur ba'i rgyu las
[\[84a.4\]]byung ba'i sdug bsngal 'byung ba ni mya ngan dang smre sngags 'don pa [#]dang /_sdug bsngal ba dang /_yid mi bde ba dang /_'khrug pa dag yin te/_de lta bas na bcom ldan 'das kyis yan lag bcu gnyis po de dag go rims kyis [#]bstan to/_/go rims kyi [#]rnam grangs gzhan yang rten cing 'brel
[\[84a.5\]]par 'byung ba'i yan lag bcu gnyis las [#]brtsams pa'i rkyen rnam pa gnyis yod de/_lus kyi rkyen dang /_yul la nye bar spyod pa'i rkyen no[#]/_/de la lus kyi rkyen ni yan lag dang po drug gis bsdus te/_thog mar lus la bdag tu 'dzin pa la sogs pas rmongs pa ni ma rig pa'o/_/de
[\[84a.6\]]nas las rnams kyi 'bras bu rnam par smin pa sdug bsngal bar ma shes nas las byed pa ni 'du byed rnams so/_/las byas nas kyang de nyid la shas cher rjes su rtogs [#]pa ni rnam par shes pa'o/_/de na [#]grogs rnam par shes pa de dang ldan pa'i las kyi [#]phyi ma la dbang po 'grub pas bsdus
[\[84a.7\]]pa'i ming dang gzugs kyi sdug bsngal dang /_dbang po yongs su rdzogs pas bsdus pa'i skye mched drug gi sdug bsngal dang /_yul la longs spyod pas bsdus pas reg pa'i sdug bsngal rnam pa gsum mngon par 'grub ste/_de ni [#]lus kyi rkyen gyi dbang du byas pa'i go rims yin
[\[84b\]]
[\[84b.1\]]no/_/de la yul la [#]nye bar spyod pa'i rkyen ni yan lag lhag ma drug gis bsdus te/_de ltar lus mngon par grub nas tshe 'di la yang reg pa'i rkyen gyis tshor ba la sred pa bskyed pa ni tshor ba dang sred pa yin no/_/de nas btsal [#]ba'i sgo nas rnyed pa dang /_bkur sti'i sgo nas tshul
[\[84b.2\]]khrims dang brtul zhugs [#]kyi sgo dang thar pa'i sgo nas 'dod pa yongs su tshol ba'am/_lus yongs su tshol ba'am/_thar pa yongs su tshol ba yang rung ste/_yul la yongs su longs spyod pa'i rkyen dang ldan pa yongs su tshol bar byed pa ni len pa'o/_/log par yongs su tshol bar byed pa nyon
[\[84b.3\]]mongs pa rnams dang de sngon du 'gro ba'i las rnams byas shing bsags pa ni srid pa'o/_/srid pa'i dbang gis 'gro ba lnga'i 'khor bar lus mngon par 'grub pa ni skye ba'o/_/skyes nas rgas shing 'chi bar 'gyur ba ni rga shi ste de ni yul la nye bar spyod pa'i rkyen gyi dbang du byas pa'i go rims
[\[84b.4\]]yin no/_/go rims kyi [#]rnam grangs gzhan yang sems can gyi tshogs gsum yod de/_'jig rten las 'das pa'i rnam par dag pa 'dod pa rnams dang /_'jig rten pa'i rnam par dag pa 'dod pa rnams dang /_yul lhur 'dzin pa rnams so/_/de la dang po rnams ni dkar po'i phyogs rten cing
[\[84b.5\]]'brel par 'byung ba'i 'gog par byed cing nag po'i phyogs 'phel bar mi byed pas de dag la ni go rims rnam par gzhag tu yang med do/_/gnyis pa rnams la ni bden pa rnams yang dag pa ji lta ba bzhin du mi shes pa ni ma rig pa yin no/_/dran pa la nye bar gnas shing bsod nams dang mi
[\[84b.6\]]g.yo ba zag pa dang bcas pa bsgom pa las byung ba'i las byed pa ni 'du byed rnams so/_/dran pa la nye bar gnas pa ma yin du zin kyang bsod nams ma yin pa las 'gyod pas yongs su bsgom [#]pa'am/_'gyod pa med pa'i lam mchog [#]tu dgag pas yongs su bsgom [#]pa'i sems kyis shas [#]
[\[84b.7\]]cher gnas pa ni rnam par shes pa'o/_/des na snga ma bzhin du phyi ma la skye ba'i gnas tha ma dang 'bring dang khyad par du 'phags pa dag tu mthar gyis ming dang gzugs dang skye mched drug dang reg pas bsdus pa'i sdug bsngal rnam pa gsum mngon par grub [#]par 'gyur ro/_/sems can
[\[85a\]]
[\[85a.1\]]gsum pa da ltar byung ba'i yul longs spyod pas byung ba'i tshor ba la gnas pa rnams kyis ni snga ma bzhin du yan lag drug po gzhan sred pa nas rga shi la thug [#]pa rnams rim gyis [#]'byung bar blta bar bya ste/_de ni rten cing 'brel par 'byung ba'i go rims rnam par gzhag
[\[85a.2\]]pa yin no/_/de la rten cing 'brel par 'byung ba'i bsdu ba rnam par gzhag pa gang zhe na/_sngar phung po rnams kyi bsdu ba bshad pa'i skabs su srid pa'i yan lag rnams kyi phung po dang /_khams dang /_skye mched dang /_gnas dang /_gnas ma yin pa dang /_dbang po dag bsdu bar bstan pa kho na bzhin
[\[85a.3\]]ci rigs par sbyar te/_de ni rten cing 'brel par 'byung ba'i bsdu ba rnam par gzhag pa yin no/_/de la rten cing 'brel par 'byung ba'i rten rnam par gzhag pa gang zhe na/_rten cing 'brel par 'byung ba gzugs can ni gzugs kyi phung por gtogs la gzugs can ma yin pa ni ming gi phung por
[\[85a.4\]]gtogs [#]pas sngar phung po gzugs can dang gzugs can ma yin pa rnams kyi rten rnam par gzhag pa ji skad bstan pa bzhin ci rigs par sbyar te/_de ni rten cing 'brel par 'byung ba'i rten rnam par gzhag pa yin no/_/de ltar rten cing 'brel par 'byung ba'i rnam par gzhag pa
[\[85a.5\]]rnam pa drug po de dag gis sems can du btags pa dang de'i longs spyod kyi dngos po sna tshogs su snang bas na/_de'i phyir des ni de'i sna tshogs kyi dngos po bstan to/_/ston pa'i dngos po dang bstan par bya ba'i dngos po dang 'khor gyi dngos po zhes bya ba'i dngos po gsum gyis dkon
[\[85a.6\]]mchog gsum po sangs rgyas dkon mchog dang /_chos dkon mchog dang /_dge 'dun dkon mchog bstan te go rims bzhin no/_/de la dkon mchog ces bya ba ni rin po che dang 'dra bar dkon pa dang rin che ba dang dga' bar byed pa dang phan 'dogs pa dang mi ma yin pa la sogs pa gnod par byed pa'i
[\[85a.7\]]gnyen por gyur pa'i phyir dkon mchog ces bya'o/_/de la dkon pa ni dper na yid bzhin gyi nor bu rin po che ni dngos rgyal ba'i sku gdung las 'gyur bas klu'i rgyal po rgya [#]mtsho dang klu'i rgyal po dbang bsgyur [#]la sogs pa sems can chen po sngon bsags pa kha cig la bdog gi/_sems can
[\[85b\]]
[\[85b.1\]]tshogs ma bsags pa rnams kyis 'phral gyi skyes bu byed pas btsal [#]du mi rnyed pas dkon pa yin no/_/de bzhin du sangs rgyas dkon mchog ni byang chub sems dpa' srid pa dang longs spyod la ma chags pa lus dang srog la mi lta ba rgyun mi 'chad par byang chub kyi phyogs la zhugs pa
[\[85b.2\]]rnams kyis bskal pa grangs med pa gsum gyis thob par bya ba yin gyi skye bo phal ba rnams kyis [#]rang gi rigs dang /[ #]dang po sems bskyed [#]pa tsam gyis mi thob pas/_de'i phyir sangs rgyas 'byung ba ni u dum wA [#]ra'i me tog dang 'dra bar dkon pa yin no/_/sangs rgyas 'byung ba dkon
[\[85b.3\]]pas na chos dang dge 'dun dkon mchog kyang sangs rgyas 'byung ba la rag las pa'i phyir dkon pa yin no/_/rin che ba ni dper na yid bzhin gyi nor bu rin po che ni de bzhin gshegs pa'i sngon gyi smon lam gyi dbang dang bdag po'i bsod nams kyi stobs kyis thob pa'i phyir 'dzam bu'i gling
[\[85b.4\]]dang 'dra/_rin thang dpag tu med pas na rin po che yin no/_/de bzhin du sangs rgyas dkon mchog ni 'dod dgu mthar phyin pa'i gnas thob pa rnams kyi [#]bsod nams dang ye shes kyi tshogs gnyis kas thob pa yin la/_chos dkon mchog ni 'dus byas thams cad yongs su btang bas thob
[\[85b.5\]]pa yin/_dge 'dun dkon mchog ni 'khor ba'i 'bras bu 'grub pa las khyad par du gyur pa'i phyir 'phags pa'i nor bdun gyi dbyig dang 'dra [#]bar rin thang gdab tu med pas na rin che ba yin no/_/dga' bar byed pas ni dper na yid bzhin gyi nor bu rin po che ni gzi byin mtha' yas pa yin
[\[85b.6\]]pas mthong ba dang thos pa dang rjes su dran na dga' bar byed pa'i phyir dga' ba'i rgyur 'gyur bas dga' bar byed pa yin no/_/de bzhin du sangs rgyas dkon mchog ni 'od dang gzi brjid dang sku mdog dang dpal gyis tshangs pa dang bdud dang lha dang mi zil gyis mnan te mdzes shing lham me lhan ne lhang
[\[85b.7\]]nger bzhugs pa yin la/_chos dkon mchog ni bag chags dang bcas pa'i nyon mongs pa thams cad spangs pas mya ngan las 'das pa'i grong khyer dang 'dra ba yin/_dge 'dun dkon mchog ni mchod par 'os pa dang bsod nams kyi zhing yin pas mthong ba dang thos pa dang rjes su dran na dga' bar
[\[86a\]]
[\[86a.1\]]byed pa'i phyir dga' bar 'gyur bas dga' bar byed pa yin no/_/phan 'dogs pa ni dper na yid bzhin gyi nor bu rin po che ni nad sel ba dang /_dbul ba 'dor ba la sogs pa'i sgo nas gzhan la phan 'dogs pa yin no/_/de bzhin du dkon mchog gsum yang bsu [#]ba dang /_
[\[86a.2\]]bskyal ba dang /_yongs su shes par bya ba rnams kyis sems can rnams la phan 'dogs pa'i phyir te/_ji skad du/_khyod la bsu [#]bas dpal du byed/_/bsnyen bkur byas na bde bar byed/_/kun du tshol bas blo gros byed/_/yongs su shes byed [#]rnam par sbyor/_/zhes bya ba brjod pa lta bu'o/_/
[\[86a.3\]]mi ma yin pa la sogs pa gnod pa byed pa'i gnyen por gyur pa ni yid bzhin gyi nor bu rin po che ni klu'i rgyal po la sogs pa su'i lus sam mgul lam gtsug gi nor bu la btags na/_de'i lus dang phyogs der nam mkha' lding [#]la sogs pa mi ma yin pa gnod par [#]byed pa gang gis kyang glags
[\[86a.4\]]mi rnyed pas/_mi ma yin pa la sogs pa gnod pa byed pa'i gnyen por gyur pa yin no/_/de bzhin du dkon mchog gsum yang rnam pa las rjes su dran par byas na de la mi ma yin pa la sogs pa thams cad zhi bar 'gyur te/_ji skad du mdo chen po rgyal mtshan mchog ces bya ba las/_tshong pa dag
[\[86a.5\]]'di lta ste/_dper na sngon lha dang lha ma yin g.yul nye bar gyur pa na lha'i dbang po brgya byin gyis sum cu rtsa gsum pa'i lha rnams la smras pa/_grogs po dag gal te khyed cag lha dang lha ma yin gyi g.yul du zhugs pa na 'jigs pa'am/_bag tsha ba'am/_spu zing zhes byed pa skye bar 'gyur
[\[86a.6\]]na/_de'i tshe khyod kyis nga'i rgyal mtshan mchog rnam par rgyal byed yang dag par rjes su dran par gyis shig[# ]/gal te [#]mi dran na yang lha'i bu dbang ldan gyi rgyal mtshan mchog yang dag par rjes su dran par gyis shig_/gal te lha'i bu dbang ldan gyi [#]mi dran na yang lha'i bu chu [#]lha'i rgyal mtshan
[\[86a.7\]]mchog rnam par rgyal byed yang dag par rjes su dran par gyis shig dang /_de'i tshe 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro zhes smras so/_/tshong [#]pa dag de bzhin du gal te khyed cag kyang dgon par song na 'jigs pa'am[#]/
[\[86b\]]
[\[86b.1\]]bag tsha ba'am/_spu zing zhes [#]byed pa skye bar gyur na/_de'i tshe khyed kyis nga rnam pa las yang dag par rjes su dran par gyis shig_/gal te nga mi dran na yang nga'i chos rnam pa [#]yang dag par rjes su dran par gyis shig_/gal te chos mi dran na yang nga'i dge 'dun rnam pa yang dag par rjes su
[\[86b.2\]]dran par gyis shig dang /_de'i tshe 'jigs pa'am/_bag tsha ba'am/_spu zing zhes byed pa 'byung bar 'gyur ba gang yin pa de med par 'gyur ro zhes gsungs pa lta bu'o/_/de ltar na dkon pa dang rin che ba dang dga' bar byed pa dang phan 'dogs pa dang /_mi ma yin pa la sogs pa gnod pa byed
[\[86b.3\]]pa'i gnyen por gyur pa'i phyir rin po che dang 'dra bas na dkon mchog ces bya'o/_/gsum zhes bya ba ni dkon mchog gsum po sangs rgyas dkon mchog dang /_chos dkon mchog dang /_dge 'dun dkon mchog go/_/de la sangs rgyas dkon mchog gang zhe na/_shes bya thams cad la chags
[\[86b.4\]]pa med cing thogs pa med par mkhyen pa'i mthu brnyes pas gnas gyur pa ni sangs rgyas dkon mchog ste/_de ni zag pa dang bcas pa'i chos thams cad kyi sa bon dang bral ba zag pa med pa'i chos thams cad kyi sa bon rgyas pa mthu stobs mtha' yas yongs su gzung [#]ba'i phyir yid bzhin gyi
[\[86b.5\]]nor bu rin po che ltar lhun gyis grub pas sems can ma lus pa'i don mdzad par spyod pa yin no/_/chos dkon mchog gang zhe na/_rnam pa gsum ste/_bstan pa'i chos gsung rab tu gtogs pa yan lag bcu gnyis dang /_sgrub [#]pa'i chos 'phags pa'i lam yan lag brgyad pa 'khor dang
[\[86b.6\]]bcas pa dang /_don dam pa'i chos mya ngan las 'das pa'o/_/dge 'dun dkon mchog gang zhe na/_'phags pa'i gang zag brgyad dang /_byang chub sems dpa' sa bcu la rim par gnas pa rnams so/_/de la sangs rgyas dang chos dang dge 'dun dkon mchog rnams kyi khyad
[\[86b.7\]]par ni rnam pa drug gis rig par bya ste/_mtshan nyid dang /_phrin las dang /_mos pa dang /_sgrub pa dang /_rjes su dran pa dang /_bsod nams 'phel bas so/_/de la mtshan nyid las gyur pa'i khyad par ni sangs rgyas dkon mchog ni rang mngon par rdzogs par byang chub pa'i mtshan
[\[87a\]]
[\[87a.1\]]nyid do/_/chos dkon mchog ni mngon par rdzogs par byang chub pa'i 'bras bu'i mtshan nyid do/_/dge 'dun dkon mchog ni gzhan gyi man ngag gis yang dag par sgrub pa'i mtshan nyid do/_/phrin [#]las gyur pa'i khyad par ni sangs rgyas dkon mchog ni lung legs
[\[87a.2\]]par 'bogs [#]pa'i phrin las can no/_/chos dkon mchog ni nyon mongs pa dang sdug bsngal spong ba la dmigs pa'i phrin las can no/_/dge 'dun dkon mchog ni spro ba [#]mngon par 'phel [#]bar byed pa'i phrin las can no/_/mos pa las gyur pa'i [#]sangs rgyas dkon mchog ni bsnyen bkur [#]la
[\[87a.3\]]gus pas zhen par bya'o/_/chos dkon mchog ni mngon du bya ba la [#]gus pas zhen par bya'o/_/dge 'dun dkon mchog la ni chos mthun pa'i dngos pos lhan cig 'grogs pa la gus pas zhen par bya'o/_/sgrub pa las gyur pa'i khyad par ni sangs rgyas dkon mchog la ni mchod pa dang rim gro
[\[87a.4\]]nye bar bsdus pas bsgrub par bya'o/_/chos dkon mchog la ni rnal 'byor gyi sbyor ba goms par bya bas bsgrub par bya'o/_/dge 'dun dkon mchog la ni chos dang zang zing gi longs spyod thun mong gis bsgrub par bya'o/_/rjes su dran pa las gyur pa'i khyad par ni sangs rgyas dkon mchog ni
[\[87a.5\]]'di ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa bde bar gshegs pa 'jig rten mkhyen pa skyes bu 'dul ba'i [#]kha lo sgyur ba bla na med pa lha dang mi rnams kyi ston pa sangs rgyas bcom ldan 'das yin no zhes rnam pa
[\[87a.6\]]gzhan dag gis rjes su dran par bya'o/_/chos dkon mchog ni legs par gsungs pa yang dag par mthong ba nad med pa dus chad pa med pa nye bar ston pa 'di mthong ba la don yod pa mkhas pa rnams kyis rang gis rig par bya ba yin no zhes rnam pa gzhan gyis rjes su dran par bya'o/_/dge 'dun
[\[87a.7\]]dkon mchog ni legs par zhugs pa rig [#]par zhugs pa drang por zhugs pa mthun par zhugs pa chos kyi rjes su mthun par spyod pa yin no zhes rnam pa gzhan dag gis rjes su dran par bya'o/_/bsod nams 'phel ba las gyur pa'i khyad par ni sangs rgyas dkon mchog la ni sems can
[\[87b\]]
[\[87b.1\]]gcig gi [#]dbang du byas pa'i bsod nams mchog 'phel bar 'gyur ro/_/chos dkon mchog la ni chos kyi dbang du byas pa'i bsod nams mchog 'phel bar 'gyur ro[#]/_/dge 'dun dkon mchog la ni sems can mang po'i dbang du byas pa'i bsod nams mchog 'phel bar 'gyur ro/_/
[\[87b.2\]]de ltar na ston pa'i dngos po dang bstan pa'i dngos po dang /_'khor gyi dngos pos [#]ni dkon mchog gsum po sangs rgyas dang chos dang dge 'dun dkon mchog bstan pa yin no/_/de'i 'og tu dngos po nyi shu rtsa dgu gang zhe na zhes bya ba la sogs pa ni kun nas nyon mongs pa dang rnam par byang
[\[87b.3\]]ba'i phyogs kyi dngos po bsdus pa ston to/_/de la re zhig kun nas nyon mongs pa'i phyogs las brtsams te zhes bya ba la sogs pa [#]ni kun nas nyon mongs pa'i phyogs kyi dngos po bsdu ba [#]ston to/_/de ni rnam pa gsum ste/_kun nas nyon mongs pa'i ngo bo nyid rnam par gzhag pa dang /_de'i
[\[87b.4\]]'jug pa rnam par gzhag pa dang /_de'i rgyu rnam par gzhag pa'o/_/de la kun nas nyon mongs pa'i ngo bo nyid rnam par gzhag pa ni 'du byed bsdu ba'i dngos po zhes bya bas bstan te/_nye bar len pa dang bcas pa'i phung po lnga po sdug bsngal gyi bden pas bsdus pa nyid gang yin pa'o/_/de'i
[\[87b.5\]]'jug pa'i rnam par gzhag pa ni de'i go rims rjes su 'jug pa'i dngos po zhes bya bas bstan te/_phung po'i go rims rnam pa lnga sngar bstan pa de dag nyid kyis kun nas nyon mongs pa'i dngos po de 'khor [#]bar 'jug pa gang yin pa'o/_/de'i rgyu rnam par gzhag pa ni gang zag la mngon
[\[87b.6\]]par zhen pa dang /_chos la mngon par zhen pa'i dbang gis rnam pa gnyis te/_de dag nyid la gang zag gi ming du byas nas phyi mar 'byung ba'i rgyu'i dngos po dang /_chos kyi ming du byas nas phyi mar 'byung ba'i rgyu'i dngos po zhes bya ba gnyis kyis bstan to/_/[#]bdag dang chos su nye bar
[\[87b.7\]]'dogs pa las kun nas nyon mongs par 'gyur zhing 'khor bar 'jug pa gang yin pa'o/_/de'i 'og tu rnam par byang ba'i phyogs las brtsams te zhes bya ba la sogs pas ni rnam par byang ba'i phyogs kyi dngos po bsdu ba ston to//_//[#]de ni rnam pa bzhi ste/_gnyen po bsgom pa rnam par
[\[88a\]]
[\[88a.1\]]gzhag pa dang /_de'i 'bras bu rnam par gzhag pa dang /_de la sbyor ba'i rgyu rnam par gzhag pa dang /_de'i mi mthun pa'i phyogs rnam par gzhag pa'o/_/de la gnyen po bsgom pa rnam par gzhag pa ni kun nas nyon mongs pa'i phyogs kyi gnyen po byang chub kyi
[\[88a.2\]]phyogs kyi chos rnams bsgom pa rnam par gzhag pa'o/_/de'i 'bras bu rnam par gzhag pa ni gnyen po bsgoms pa'i 'bras bu ye shes dang spangs pa rnam par gzhag pa'o/_/de la sbyor ba'i rgyu rnam par gzhag pa ni gnyen po bsgom pa de la sbyor ba'i rgyu legs par gsungs pa'i chos
[\[88a.3\]]'dul ba 'di la 'jig rten pa'i yang dag pa'i lta ba rnam par gzhag pa'o/_/de'i mi mthun pa'i phyogs rnam par gzhag pa ni de la sbyor ba'i rgyu de [#]mi mthun pa'i phyogs ni mi bsgom pas yongs su nyams pa rnam par gzhag pa ste de dag kyang go rims bzhin du dkyus kyi tshig rnams kyis ston
[\[88a.4\]]to/_/de la re zhig gnyen por bsgom pa rnam par gzhag pa ni kun nas nyon mongs pa'i phyogs kyi gnyen po byang chub kyi phyogs kyi chos rnams kyi bsgom pa rnam par gzhag pa'o zhes bya ba de la byang chub kyi phyogs kyi chos rnams gang zhe na/_dran pa nye bar gzhag pa bzhi dang /_yang dag
[\[88a.5\]]par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa'o/_/de dag ni byang chub kyi phyogs dang mthun pa zhes bya ste/_de la byang chub ces bya ba ni zad pa shes pa dang /_mi
[\[88a.6\]]skye ba shes pa'i gang zag gi bye brag gis nyan thos kyi byang chub dang /_rang sangs rgyas kyi byang chub dang /_bla na med pa yang dag par rdzogs pa'i byang chub ste/_zad pa dang mi skye ba shes pa de gnyis kyi [#]go rims bzhin du ma rig pa ma lus par [#]spangs pa'i phyir dang /_rang gi don yang dag
[\[88a.7\]]pa ji lta ba [#]bzhin du byas pa nyid kyi phyir dang /_spang byar med pa nyid rtogs pa'i [#]byang chub ces bya'o[#]/_/de dang mthun pa'i phyir ming gi sgo nas byang chub kyi phyogs dang mthun pa'i chos rnams zhes [#]bya ste/_de dang mthun pa yang de thob pa'i lam yin pa'i phyir te/_de dag ni dngos po la
[\[88b\]]
[\[88b.1\]]yongs su rtogs [#]pa'i lam dang rtsol ba las byung ba'i lam dang /_ting nge 'dzin yongs su sbyong bar byed pa'i lam dang /_mngon par rtogs par bya ba la sbyor ba'i lam dang /_mngon par rtogs pa dang /_'dres pa'i lam dang /_mngon par rtogs pa'i lam dang /_rnam par dag par nges
[\[88b.2\]]par 'byin pa'i lam yin te go rims bzhin no/_/de la dang [#]po dran pa nye bar gzhag pa dag la ni dmigs pa la sems nye bar gtod par rig par bya'o/_/de'i 'og tu dmigs pa de nyid la sems gnas par bya ba'i phyir yang dag par spong ba rnams kyis rtsom par rig par bya'o/_/de'i
[\[88b.3\]]'og tu ting nge 'dzin thob pa'i ting nge 'dzin yongs su rdzogs par bya ba'i phyir rdzu 'phrul gyi rkang pa la sbyor bar rig par bya'o/_/de'i 'og tu ting nge 'dzin yongs su rdzogs pa'i mtshan ma dang /_gnas ngan len thams cad dang bral ba'i phyir dbang po rnams dang /_stobs rnams kyi [#]sbyor ba'i
[\[88b.4\]]lam yang dag par rtsom par rig par bya'o/_/[#]de la dbang po rnams kyis ni sbyor ba chung ngu yang dag par rtsom par byed do/_/stobs rnams kyis chen po'o/_/de'i 'og tu sbyor ba yang dag par brtsams pa'i byang chub kyi yan lag rnams kyis yang dag pa'i mtha' rtogs par [#]rig par bya'o/_/de'i 'og tu
[\[88b.5\]]yang dag pa'i mtha' rtogs pa ni [#]'di lta ste/_sgrib pa thams cad las rnam par thar par bya ba'i [#]phyir lam gyi yan lag rnams kyis bla na med pa yang dag par rdzogs pa'i byang chub kyi bar du rjes su thob par rig par bya'o/_/de la dran pa nye bar gzhag pa bzhi ni dmigs pa la [#]nye bar gtod pa'i
[\[88b.6\]]dngos po zhes bya bas bstan to/_/de ni dngos po la yongs su rtogs pa'i lam bstan to/_/de la dran pa nye bar gzhag pa bzhi gang zhe na/_lus dran pa nye bar gzhag pa dang /_tshor ba dran pa nye bar gzhag pa dang /_sems dran pa nye bar gzhag pa dang /_chos dran pa nye bar gzhag pa'o/_/[#]de
[\[88b.7\]]la ci'i phyir dang po kho nar dran pa nye bar gzhag pa bzhi rnam par gzhag pa [#]yongs su bstan zhe [#]na/_rnal 'byor pas rigs yang dag par bsgrubs te sems bskyed [#]pa'i gong du tshogs kyi lam bsgrubs [#]nas thar pa'i cha dang mthun pa'i dge ba'i rtsa ba skyed par byed pa na/_dang po kho nar phyin ci log
[\[89a\]]
[\[89a.1\]]bzhi spangs pa dang /_bden pa bzhi la 'jug pa dang /_lus la sogs pa dang bral bar bya ba'i phyir dran pa nye bar gzhag pa bzhi rnam par gzhag pa yongs su bstan to/_/de la ji ltar phyin ci log bzhi spong bar 'gyur zhe na/_bcom ldan 'das kyis
[\[89a.2\]]dran pa nye bar gzhag pa bzhis ni phyin ci log bzhi'i gnyen por rnam par gzhag pa yin no/_/de la lus dran pa nye bar gzhag pa ni mi gtsang ba la gtsang bar phyin ci log pa'i gnyen por rnam par gzhag pa yin te/_'di ltar lus dran pa nye bar gzhag pa bsgoms [#]pa las mi sdug
[\[89a.3\]]pa dang ldan pa'i dur khrod rnam pa bzhi po kha dog dang dbyibs dang reg pa dang nye bar spyad pa mi sdug pa bstan pas des de dag lan mang du yid la byed pa na/_mi gtsang ba la gtsang bar phyin ci log pa gang yin pa de spong ba'i phyir ro/_/tshor ba dran pa nye bar gzhag pa ni sdug bsngal la bde
[\[89a.4\]]bar phyin ci log pa'i gnyen por rnam par gzhag pa yin te/_'di ltar tshor ba dag la tshor ba'i rjes su lta zhing gnas pa gang cung zad ci tshor yang rung ste de dag de la sdug bsngal lo zhes yang dag pa ji lta ba bzhin du rab tu shes pas na/_de'i phyir/_de'i sdug bsngal la bde bar phyin ci log pa gang
[\[89a.5\]]yin pa de spong bar 'gyur ba yin pa'i phyir ro/_/sems dran pa nye bar gzhag pa ni mi rtag pa la rtag par phyin ci log pa'i gnyen por rnam par gzhag pa yin te/_'di ltar de'i sems 'dod chags dang bcas pa la sogs pa'i rab tu dbye bas nyin mo dang mtshan mo dang skad cig dang thang cig dang
[\[89a.6\]]yud tsam de dang de dag 'das par 'gyur ba'i phyir/_sems rnam pa du mas rnam pa sna tshogs mang po mthong nas dmigs pa las rtag par phyin ci log pa gang yin pa de spong bar 'gyur ba'i phyir/_chos dran pa nye bar gzhag pa ni bdag med pa la bdag tu phyin ci log pa'i gnyen por rnam par gzhag
[\[89a.7\]]pa yin te/_'di ltar de la bdag tu lta ba la sogs pa'i nyon mongs pa gang yin pa rnams [#]ni yod pa la bdag med par lta ba la sogs pa'i dge ba'i chos de dag ni med pa'i phyir phung po rnams la bdag tu lta bar 'gyur bas des de [#]dag rang dang spyi'i mtshan nyid kyi sgo nas chos la chos kyi rjes
[\[89b\]]
[\[89b.1\]]su lta zhing yang dag pa ji lta ba bzhin du mthong na bdag med pa la bdag tu phyin ci log pa gang yin pa de [#]spong bar 'gyur ba'i phyir ro/_/de la ji ltar na bden pa bzhi la 'jug par 'gyur zhe na/_lus kyi gnas ngan len dang bcas pa'i phung po'i 'du byed kyi mtshan nyid yin [#]pas de la yongs su
[\[89b.2\]]brtags pas sdug bsngal gyi bden pa la 'jug go/_/tshor ba ni sred pa'i rgyu yin [#]pas de la yongs su brtags pas kun 'byung ba'i bden pa la 'jug go/_/sems ni mngon par zhen pa'i gzhi yin pas de la yongs su brtags na bdag chad par dogs [#]pa'i 'jigs pa med pa'i 'gog pa'i
[\[89b.3\]]bden pa la 'jug go/_/chos ni kun nas nyon mongs pa dang rnam par byang ba'i ngo bo nyid yin pas de la yongs su brtags pas lam [#]rmongs par byed pa'i phyir lam gyi bden pa la 'jug pa'o/_/de la ji ltar na lus la sogs pa dang bral bar 'gyur zhe na/_dran pa nye bar gzhag pa bzhi'i dmigs
[\[89b.4\]]pa dang /_yid la byed pa thob pa ste gnyen po bsgom pa'i dus na nyan thos dang rang sangs rgyas rnams ni lus dang tshor ba dang sems dang chos rnams dang bral bar 'gyur la/_byang chub sems dpa' rnams ni bral [#]bar yang mi 'gyur bar mi gnas pa'i [#]mya ngan las 'da' bar [#]'gyur ba'i phyir ro/_/
[\[89b.5\]]yang rnam grangs gzhan yang 'jig rten pa [#]ni phal cher 'di ltar zhugs pa yin te/_phung po rnams la phung po tsam dang chos tsam du yang dag pa ji lta ba bzhin du rab tu mi [#]shes pas 'di ltar bdag ni lus la brten pa yin te/_de la brten nas tshor ba bde ba dang sdug bsngal ba myong bar 'gyur ba [#]
[\[89b.6\]]de myong ba na chos dang chos ma yin pa dag gis kun nas nyon mongs pa dang rnam par byang bar 'gyur ro zhes de ltar zhugs pa yin pas de la bdag nyid kyi lus kyi dngos po la kun du rmongs pa bsal bar bya ba'i phyir ni lus [#]dran pa nye bar gzhag pa rnam par gzhag go/_/bdag de nyid kyi
[\[89b.7\]]myong ba'i dngos po kun du rmongs pa bsal bar bya ba'i phyir ni tshor ba dran pa nye bar gzhag pa rnam par gzhag go/_/de dag sems dang yid dang rnam par shes pa gang kho na la bdag tu 'dzin pas kun du rmongs par 'gyur ba'i bdag gi gzhi la kun du rmongs pa bsal bar bya ba'i phyir ni
[\[90a\]]
[\[90a.1\]]sems dran pa nye bar gzhag pa rnam par gzhag go/_/sems de kho na'i kun nas nyon mongs pa dang /_rnam par byang ba'i dngos po la kun du rmongs pa bsal bar bya ba'i phyir ni chos dran pa nye bar gzhag pa rnam par gzhag pa yin no/_/rnam grangs gzhan
[\[90a.2\]]yang gang la las byed pa dang /_gang gi [#]don du byed pa dang /_gang zhig las byed pa dang /_gang gis byed pa de dag thams cad gcig tu bsdus nas dran pa nye bar gzhag pa bzhi rnam par gzhag pa yin te/_de [#]gang la las byed [#]ce na/_lus kyis byed do/_/[#]gang gi don byed ce na/_
[\[90a.3\]]tshor ba'i don du byed do/_/gang zhig las byed ce na sems kyis byed do/_/gang gis byed ce na/_dge ba dang mi dge ba'i chos rnams kyis byed do/_/rnam grangs gzhan yang gang la kun nas nyon mongs pa dang rnam par byang bar 'gyur ba dang /_gang las dang /_gang zhig dang /_
[\[90a.4\]]gang gis kun nas nyon mongs pa dang rnam par byang bar 'gyur ba de dag thams cad gcig tu bsdus nas dran pa nye bar gzhag pa bzhi rnam par gzhag pa yin te/_de la gang la zhe na/_lus la kun nas nyon mongs pa dang rnam par byang bar 'gyur ro/_/gang las she na/_tshor ba dag
[\[90a.5\]]las so/_/gang zhig ce na/_sems so/_/gang gis she na/_chos kyi [#]kun nas nyon mongs pa dang rnam par byang bar 'gyur ro/_/de la dran pa nye bar gzhag pa bzhi ni dmigs pa dang /_ngo bo nyid dang /_grogs dang /_bsgom [#]pa dang /_bsgoms [#]pa'i 'bras bus rig par bya
[\[90a.6\]]ste/_de la dmigs pa gang zhe na/_lus dang /_tshor ba dang sems dang chos te/_de yang bdag gi gnas kyi dngos po dang bdag gi longs spyod kyi dngos po dang bdag gi [#]dngos po dang /_bdag kun nas nyon mongs pa dang rnam par byang ba'i dngos po yin no/_/ngo bo nyid gang zhe na/_
[\[90a.7\]]shes rab dang /_dran pa'o/_/grogs gang zhe na/_/de dag dang mtshungs par ldan pa sems dang sems las byung ba'i chos rnams so/_/bsgom pa gang zhe na/_nang gi lus la sogs pa la lus la sogs pa'i rjes su lta zhing dran pa nye bar 'jog pa'o/_/bsgoms [#]
[\[90b\]]
[\[90b.1\]]pa'i 'bras bu gang zhe na/_phyin ci log bzhi spong ba dang /_bden pa bzhi la 'jug pa dang /_lus la sogs pa dang bral ba'o/_/de dag kyang mdo sde las de nang dang [#]phyi rol gyi lus dang tshor ba dang sems dang chos la chos kyi rjes su lta zhing dran pa nye bar gzhag ste/_gnas pa yin
[\[90b.2\]]zhes gsungs pas bstan te/_de lus dang /_tshor ba dang /_sems dang /_chos la zhes gsungs pas ni dmigs pa bstan to/_/rjes su lta dang dran pas zhes gsungs pas ni ngo bo nyid bstan to/_/de nyid kyis [#]gnas skabs kyi [#]grogs bstan to/_/dran pa nye bar gzhag
[\[90b.3\]]ste zhes gsungs pas [#]ni bsgom pa bstan to/_/gnas pa yin zhes gsungs pas ni bsgoms [#]pa'i 'bras bu bstan to/_/de la lus dang tshor ba dang sems dang chos ni gang /_de la rjes su lta ba ni gang /_dran pa ni gang /_dran pa nye bar gzhag pa ni gang /_gnas pa ni
[\[90b.4\]]gang zhe na/_lus ni rnam pa sum cu rtsa lnga yod do/_/nang gi dang /_phyi rol [#]dang /_dbang pos zin pa dang /_dbang pos zin pa ma yin pa dang /_sems can du bgrang ba dang /_sems can du [#]bgrang ba ma yin pa dang /_gnas ngan len dang ldan pa dang /_shin tu sbyangs pa dang ldan pa
[\[90b.5\]]dang /_'byung ba'i lus dang /_'byung ba las gyur pa'i lus dang /_ming gi lus dang /_gzugs kyi lus dang /_sems can dmyal ba dang /_dud 'gro'i skye gnas pa [#]dang /_yi dgas kyi yul pa [#]dang /_mi'i dang /_lha'i dang /_rnam par shes pa dang bcas [#]pa dang /_rnam
[\[90b.6\]]par shes pa med pa dang /_nang gi lus dang /_phyi'i lus dang /_yongs su gyur pa dang /_yongs su ma gyur pa dang /_bud med kyi lus dang /_skyes pa'i lus dang /_ma ning gi lus dang /_mdza' bshes kyi lus dang /_dgra bo'i lus dang /_tha mal pa'i lus dang /_lus ngan pa
[\[90b.7\]]dang /_lus 'bring dang /_lus bzang po dang /_gzhon nu'i lus dang /_lang tsho'i lus dang /_rgan po'i lus te/_de ni re zhig lus kyi rab tu dbye ba yin no/_/de la tshor ba gang zhe na/_'di lta ste/_bde ba dang /_sdug bsngal ba dang /_sdug bsngal yang ma yin bde ba yang ma yin par
[\[91a\]]
[\[91a.1\]]tshor ba ste/_de dag kyang lus kyi dang /_sems kyi'o/_/zang zing dang bcas pa dang /_/zang zing med pa dang /_zhen pa la brten pa dang /_nges par 'byung ba la brten pa ste/_de dag ni tshor ba nyi shu rtsa gcig rnam pa dgur 'gyur ro/_/de la sems gang zhe na/_'di
[\[91a.2\]]lta ste/_sems 'dod chags dang bcas pa dang /_'dod chags dang bral ba dang /_zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba dang /_kun du bsdus pa dang /_rnam par g.yeng ba dang /_zhum pa dang /_rab tu gzung [#]ba
[\[91a.3\]]dang /_rgod pa dang /_rgod pa ma yin pa dang /_nye bar zhi ba dang /_nye bar zhi ba ma yin pa dang /_mnyam par bzhag pa dang /_mnyam par bzhag pa ma yin pa dang /_legs par bsgoms [#]pa dang /_legs par bsgoms [#]pa ma yin pa dang /_sems shin tu rnam par grol ba dang /_sems
[\[91a.4\]]shin tu rnam par grol ba ma yin pa ste/_de dag ni sems rnam pa nyi shu yin no/_/de la chos rnams gang zhe na/_'di lta ste/_'dod chags dang /_'dod chags 'dul ba dang /_zhe sdang dang /_zhe sdang 'dul ba dang /_gti mug dang /_gti mug 'dul ba dang /_kun du bsdus pa dang /_
[\[91a.5\]]rnam par g.yeng ba [#]dang /_zhum pa dang /_rab tu 'dzin pa dang /_rgod pa dang /_rgod pa ma yin pa dang /_nye bar zhi ba dang /_nye bar zhi ba ma yin pa dang /_legs par mnyam par bzhag pa dang /_legs par mnyam par bzhag pa ma yin pa dang /_lam legs par bsgoms pa dang /_
[\[91a.6\]]lam legs par bsgoms pa ma yin pa dang /_shin tu rnam par grol ba dang /_shin tu rnam par ma grol ba ste/_de dag ni nag po dang dkar po'i phyogs rnam par gzhag pa kun nas nyon mongs pa dang /_rnam par byang ba'i phyogs kyi chos nyi shu yin par rig par bya ste/_de dag ni dmigs
[\[91a.7\]]pa ma [#]yin no/_/de dag la rjes su lta ba gang zhe na/_shes rab rnam pa gsum ste/_lus dang /_tshor ba dang /_sems chos kyi dbang du byas nas/_thos pa las byung ba dang /_bsam [#]pa las byung ba dang /_bsgom pa las byung ba'i shes rab gang yin pa ste/_shes rab des lus dang /_tshor ba dang /_sems
[\[91b\]]
[\[91b.1\]]dang /_chos thams cad la rnam pa thams cad du yang dag pa kho nar nye bar rtogs [#]par byed cing kun du rtogs [#]par byed rjes su 'jug par byed rjes su rtogs [#]par byed rnam par rtog pa'i gzugs brnyan gyi lus la sogs pa dang rang bzhin gyi gzugs kyi lus la sogs pa la mnyam
[\[91b.2\]]pa nyid du lta [#]ba gang yin pa'o/_/de la dran pa gang zhe na/_ting nge 'dzin yang dag par sdud par byed pa'i dran pa ste/_des lus dang /_tshor ba dang /_sems dang /_chos kyi dbang du byas nas/_chos gang dag gzung ba'i chos de dag kho na'i don bsam pa gang [#]yin pa dang /_gang dag
[\[91b.3\]]bsgoms pas mngon sum du byas pa'i tshig 'bru dang don dang mngon sum du byas pa de sems kyis mi brjed [#]pa gang yin pa ste/_de ltar rjes su lta ba'i shes rab dang ting nge 'dzin yang dag par sdud pa'i dran pa de ni ngo bo nyid yin no/_/de ltar ngo bo nyid bstan pa'i gnas skabs
[\[91b.4\]]de nyid kyis de dag dang mtshungs par ldan pa'i sems dang [#]sems las byung ba'i grogs rnams kyang bstan pa yin te/_de dag ni mtshungs par ldan pa las dran pa nye bar gzhag pa yin no/_/de la dran pa nye bar gzhag pa gang zhe na/_bdag gi nang gi lus la sogs pa'i chos de dag legs
[\[91b.5\]]par bzung ngam/_'on te ma bzung shes rab kyis de dang de dag la legs par brtags sam/_'on te ma brtags/_rnam par grol bas de dang de dag la legs par reg par [#]byas sam/_'on te ma byas zhes dran pa nye bar gzhag pa yin no/_/gzhan yang dran pa kun bsrung ba dang yul gyi [#]kun
[\[91b.6\]]nas nyon mongs pa med pa dang /_dmigs pa nye bar gtod pa'i rgyu gsum po de dag gis dran pa legs par nye bar gzhag pa gang yin pa de ni dran pa nye bar gzhag pa zhes bya ste/_de yang las dang po pa sbyor ba'i gnas skabs na ni las la mi sdug pa'i rnam par rjes su lta/_tshor ba la sdug
[\[91b.7\]]bsngal ba'i rnam par rjes su lta/_sems la mi rtag pa'i rnam par rjes su lta/_chos la bdag med pa'i rnam par rjes su lta zhing gnas so/_/de'i 'og tu yid la byed pa thob pa'i gnas skabs na ni lus dang tshor ba dang sems dang chos la de bzhin nyid kyi lus dang tshor ba dang sems dang
[\[92a\]]
[\[92a.1\]]chos kyi rjes su lta zhing gnas so/_/de la ji ltar nang gi lus la lus kyi rjes su lta zhing gnas pa yin/_ji ltar na phyi rol gyi lus la lus kyi rjes su lta zhing gnas pa yin/_ji ltar na nang dang [#]phyi rol gyi lus la lus kyi rjes su lta zhing gnas pa yin/_ji ltar
[\[92a.2\]]na nang gi tshor ba dang sems dang chos la chos kyi rjes su lta zhing gnas pa yin/_ji ltar na phyi rol gyi tshor ba dang sems dang chos la chos kyi rjes su lta zhing gnas pa yin/_ji ltar na nang dang phyi rol gyi tshor ba dang sems dang chos la chos kyi rjes su lta zhing gnas pa yin zhe na/_gang gi
[\[92a.3\]]tshe sems can bgrang ba nang gi so sor rang gi lus la lus kyi rjes su lta zhing gnas pa de ni nang gi lus la lus kyi rjes su lta zhing gnas pa yin no/_/gang gi tshe sems can du bgrang ba ma yin pa'i phyi rol gyi gzugs la dmigs par byed pa ni phyi rol gyi lus la lus kyi rjes su lta zhing
[\[92a.4\]]gnas pa yin no/_/gang gi tshe sems can du bgrang ba'i phyi rol gzhan gyi [#]gzugs la dmigs par byed pa de ni nang dang [#]phyi rol gyi lus la lus kyi rjes su lta zhing gnas pa yin no/_/de la sems can du bgrang ba nang gi so sor rang rang gi gzugs la [#]brten te skyes pa'i tshor ba dang /_sems
[\[92a.5\]]dang chos gang dag la dmigs par byed pa de dag ni nang gi tshor ba dang sems dang chos rnams la chos kyi rjes su lta zhing gnas pa yin no/_/sems can du bgrang ba ma yin pa'i phyi rol gyi gzugs la [#]brten te skyes pa'i tshor ba dang sems dang chos gang dag yin pa de dag la dmigs par byed pa de dag
[\[92a.6\]]ni phyi rol gyi tshor ba dang sems dang chos rnams la chos kyi rjes su lta zhing gnas pa yin no/_/sems can du bgrang ba phyi rol gzhan gyi gzugs la [#]brten te skyes pa'i tshor ba dang sems dang chos gang dag yin pa de dag la [#]dmigs par byed pa de ni nang dang phyi rol gyi tshor ba dang sems dang chos rnams la
[\[92a.7\]]chos kyi rjes su lta zhing gnas pa yin no/_/rnam grangs gzhan yang dbang pos zin pa'i gzugs la dmigs par byed pa ni nang gi lus la lus kyi rjes su lta zhing gnas pa yin no/_/dbang pos ma zin pa zin pa ma yin zhing ma zin [#]pa'i gzugs la dmigs par byed pa ni phyi rol gyi lus la lus
[\[92b\]]
[\[92b.1\]]kyi rjes su lta zhing gnas pa yin no/_/dbang pos ma zin pa kho na yin la/_zin cing zin par 'gyur ba'i nang gi gzugs la dmigs par byed pa ni nang dang phyi rol gyi lus la lus kyi rjes su lta zhing gnas pa yin no/_/de bzhin du gzugs gsum po de dag la brten te/_skyes pa'i
[\[92b.2\]]tshor ba dang sems dang chos gang dag yin pa de dag la ci rigs par dmigs par byed pa ni de ltar rjes su lta zhing gnas pa yin no zhes snga ma bzhin du rig par bya ba yin no/_/rnam grangs gzhan yang mnyam par gzhag pa'i sa'i gzugs shin tu sbyangs pa dang ldan pa la dmigs par
[\[92b.3\]]byed pa gang yin pa de ni nang gi lus la lus kyi rjes su lta zhing gnas pa yin no/_/nang gi rang kho na'i gzugs mnyam par gzhag pa'i sa pa [#]ma yin pa gnas ngan len dang ldan pa la dmigs par byed pa gang yin pa de ni phyi rol gyi lus la lus kyi rjes su lta zhing gnas pa yin no/_/
[\[92b.4\]]gzhan gyi gzugs shin tu sbyangs pa dang ldan pa dang gnas ngan len dang ldan pa la dmigs par byed pa gang yin pa de ni nang dang phyi rol gyi lus la lus kyi rjes su lta zhing gnas pa yin no/_/de bzhin du de dag la [#]brten te skyes pa'i tshor ba [#]dang sems dang chos gang dag yin pa de dag la
[\[92b.5\]]yang ci rigs par sbyar ro[#]/_/rnam grangs gzhan yang gang gi tshe nang gi rnam par shes pa dang bcas pa'i lus la dmigs par byed pa ni nang gi lus la lus kyi rjes su lta zhing gnas pa yin no/_/sems can du bgrang ba'i gzugs rnam par shes pa med pa rnam par bsngos [#]pa la sogs
[\[92b.6\]]pa'i gnas skabs su gyur pa la dmigs par byed pa de ni phyi rol gyi lus la lus kyi rjes su lta zhing gnas pa yin no/_/rnam par shes pa med pa'i gzugs 'das pa'i dus na rnam par shes pa dang bcas pa dang /_rnam par shes pa dang bcas pa'i gzugs ma 'ongs pa'i [#]dus na/_rnam par
[\[92b.7\]]shes pa med par gyur na chos mtshungs pa nyid dang chos mnyam pa nyid dang dmigs pa de ni nang dang phyi rol gyi lus la lus kyi rjes su lta zhing gnas pa yin no/_/de bzhin du de dag la [#]brten te skyes pa'i tshor ba dang sems dang chos gang dag yin pa de [#]dag la yang ci rigs par sbyar ro/_/rnam
[\[93a\]]
[\[93a.1\]]grangs gzhan yang bdag nyid kyi skra dang spu dang sen mo la sogs pa'i rnam pa dag gis dmigs par byed pa ni nang gi lus la lus kyi rjes su lta zhing gnas pa yin no/_/gzhan dag gi nang gi lus la skra dang spu dang sen mo la sogs pa'i rnam pa dag gis dmigs par byed
[\[93a.2\]]pa ni phyi rol gyi lus la lus kyi rjes su lta zhing gnas pa yin no/_/bdag nyid kyi phyi rol gyi lus rnam par bsngos [#]pa la sogs pa'i rnam pa dag gis nyams [#]pa dang gzhan dag gi phyi rol gyi lus rnam par bsngos [#]pa la sogs pa'i rnam pa dag gis nyams yang [#]rung ma nyams yang [#]rung ba la chos
[\[93a.3\]]nyid mtshungs par dmigs par byed pa'i nang dang phyi rol gyi lus la lus kyi rjes su lta zhing gnas pa yin no/_/de dag la [#]brten te skyes pa'i tshor ba dang chos gang dag [#]yin pa de dag la yang de bzhin du ci rigs par sbyar ro[#]/_/de la dran pa nye bar gzhag pa zhes bya ba'i don gang zhe na/_gang
[\[93a.4\]]la dran pa nye bar 'jog par byed pa dang /_gang gis dran pa nye bar 'jog par byed pa de ni dran pa nye bar gzhag pa zhes bya'o/_/de la gang la dran pa nye bar 'jog par byed ce na/_dmigs pa la'o/_/gang gis dran pa nye bar 'jog par byed [#]ce na/_rjes su lta ba'i shes rab dang ting nge
[\[93a.5\]]'dzin yang dag par sdud par byed pa'i dran pas so/_/gzhan yang lus dang tshor ba dang sems dang chos rnams kyi dbang gis [#]dge ba zag pa dang bcas pa dang zag pa med pa'i lam yang dag par skyes pa gang yin pa de ni dran pa nye bar gzhag pa yin te/_de yang thos pa las byung ba dang
[\[93a.6\]]bsam [#]pa las byung ba dang bsgom [#]pa las byung ba ste/_de la thos pa dang bsam pa las byung ba ni zag pa dang bcas pa kho na yin no/_/bsgom pa las byung ba ni zag pa dang bcas pa yang yod/_zag pa med pa yang yod de de ni bsgom pa yin no/_/de la gnas pa gang zhe na/_yid la byed pa thob [#]
[\[93a.7\]]pa'i gnas skabs na phyin ci log bzhi spangs pa dang bden pa bzhi la zhugs pa dang lus la sogs pa dang bral bar gnas pa gang yin pa ste de ni bsgoms pa'i 'bras bu yin no/_/de ltar dran pa nye bar gzhag pa bzhi po de dag ni dngos po la yongs su rtogs [#]pa'i lam yin pas na
[\[93b\]]
[\[93b.1\]]de'i phyir dmigs pa la nye bar gtod pa'i dngos po zhes bya ste/_de tsam gyis na dmigs pa la sems nye bar gtad pa dang phyin ci log rags pa dag bsal ba dang /_bden pa bzhi la zhugs pa dang mi mthun pa'i phyogs dang gnyen po rnam pa thams cad du shes pa yin no/_/yang dag
[\[93b.2\]]par [#]spong ba bzhi ni de nyid la sogs pa'i dngos po zhes bya bas bstan te/_des ni rtsol ba las byung ba'i lam bstan to/_/de la yang dag pa'i spong ba bzhi gang zhe na/_sdig pa mi dge ba'i chos ma skyes pa rnams mi skyed pa dang /_sdig pa mi dge ba'i chos skyes pa rnams spang ba'i phyir/_/
[\[93b.3\]]'dun [#]pa skyed par byed/_'bad par byed/_brtson 'grus rtsom [#]par byed cing sems rab tu 'dzin par byed/_rab tu 'jog par byed pa dang /_dge ba'i chos ma skyes pa rnams bskyed pa dang /_dge ba'i chos skyes pa rnams gnas pa dang /_mi brjed pa dang bsgom pa
[\[93b.4\]]yongs su rdzogs par bya ba'i phyir 'dun [#]pa skyed par byed 'bad par byed brtson 'grus rtsom par byed cing sems rab tu 'dzin par byed rab tu 'jog par byed pa'o/_/de la rim pa ji lta bu zhe na/_de de ltar dran pa nye bar gzhag pa bzhi po dag la yongs su sbyang ba byas shing phyin ci log rags [#]pa dag bsal
[\[93b.5\]]te mi mthun pa dang gnyen po'i chos rnams yongs su shes pa na dmigs pa de nyid la sems gnas par bya ba dang /_mi mthun pa'i phyogs bsal zhing gnyen po bskyed [#]pa'i phyir yang dag par spong ba bzhis rtsol [#]bar rig par bya'o/_/de la yang dag pa'i rtsol ba bzhi yang dmigs
[\[93b.6\]]pa dang /_ngo bo nyid dang /_grogs dang /_bsgom pa dang /_bsgoms [#]pa'i 'bras bus rig par bya ste/_de la dmigs pa gang zhe na/_mi mthun pa'i phyogs dang /_gnyen po skyes pa dang ma skyes pa'o/_/ngo bo nyid gang zhe na/_brtson 'grus so/_/grogs gang zhe na/_de dang
[\[93b.7\]]mtshungs [#]par ldan pa sems dang sems las byung ba'i chos rnams so/_/bsgom pa gang zhe na/_'dun pa skyed par byed[#]/_'bad par byed[#]/_brtson 'grus rtsom [#]par byed cing sems rab tu 'dzin par byed rab tu 'jog par byed pa'o/_/bsgoms pa'i 'bras bu gang zhe
[\[94a\]]
[\[94a.1\]]na/_mi mthun pa'i phyogs ma lus par [#]'gags pa dang /_gnyen po thob pa dang [#]/_de la sdig pa mi dge ba'i chos rnams ni gang /_de dag ma skyes pa ni gang /_skyes pa ni gang zhe na/_sdig pa mi dge ba'i chos rnams zhes [#]bya ba ni 'dod pa na spyod pa'i lus dang
[\[94a.2\]]ngag dang yid kyi las nyon mongs pa can rnams te/_lus dang /_ngag dang yid kyis [#]nyes par spyad pa gang dag yin pa dang /_de dag kun nas slong bar byed pa'i nyon mongs pa gang dag yin pa rnams so/_/de dag ma skyes pa gang zhe na/_gang dag phrad par ma gyur cing mngon du ma gyur pa
[\[94a.3\]]dag go/_/skyes pa rnams gang zhe na/_gang phrad par gyur cing mngon du phrad pa dag go/_/yang de bzhin nyid kyi dmigs pa la nye bar gtad pa'i sems la mtshan ma dang gnas ngan len gyi snang bar gyur pa thams cad dang nang du yang dag par ma skyes pa rnams ni sdig pa mi dge ba'i
[\[94a.4\]]chos ma skyes pa rnams zhes bya'o/_/de las bzlog pa ni [#]sdig pa mi dge ba'i chos skyes pa rnams zhes bya'o/_/de la sdig pa mi dge ba'i chos ma skyes pa rnams mi skyed pa'i phyir 'dun pa skyed par byed pa ni gang /_skyes pa rnams spang ba'i phyir 'dun pa skyed [#]par byed pa ni gang zhe na/_
[\[94a.5\]]gang gi tshe sdig pa mi dge ba'i chos ma skyes pa rnams dang po nas mi skyed pa'i phyir spro ba skyes [#]par byed smon lam 'debs par byed cing dang du len par mi 'dod pa gang yin pa de ni ma skyes pa rnams mi skyed pa'i phyir 'dun pa [#]yin no/_/skyes pa rnams dang du mi len cing spong bar byed pa
[\[94a.6\]]gang yin pa de ni skyes pa rnams spang ba'i phyir 'dun pa yin no/_/de las ma skyes pa rnams mi skyed pa dang skyes [#]pa rnams spang ba'i 'bad pa byed pa ni gang /_brtson 'grus rtsom par byed pa ni gang zhe na/_sdig pa mi dge ba'i chos de dag kyang 'das pa dang ma 'ongs pa dang da ltar
[\[94a.7\]]byung ba'i dngos po la dmigs te skye la/_gang dag 'das pa dang ma 'ongs pa'i dngos pos dmigs te skyes pa de dag ni lkog tu gyur pa'i yul la dmigs pa yin/_gang dag da ltar byung ba'i yul la dmigs pa yin [#]te/_skye ba de dag ni mngon sum gyi yul la dmigs pa yin
[\[94b\]]
[\[94b.1\]]te/_de la lkog tu [#]gyur pa'i yul la dmigs pa'i sdig pa mi dge ba'i chos ma skyes pa rnams mi skyed pa dang /_skyes pa rnams spang ba'i phyir ni 'bad par byed pa yin no/_/mngon sum gyi yul la dmigs pa'i sdig pa mi dge ba'i chos ma skyes pa rnams mi skyed pa dang skyes pa
[\[94b.2\]]rnams spang ba'i phyir ni brtson 'grus rtsom par byed pa yin no/_/gzhan yang kun nas dkris pa chung ngu dang 'bring po ma skyes pa rnams mi skyed pa dang /_skyes pa rnams spang ba'i phyir ni 'bad par byed pa yin no/_/kun nas dkris pa chen po ma skyes pa rnams mi skyed pa dang skyes pa
[\[94b.3\]]rnams spang ba'i phyir ni brtson 'grus rtsom par byed pa yin no/_/gzhan yang sdig pa mi dge ba'i chos gang dag kun du rtog pa'i dbang po kho nas skye la yul [#]stobs kyis ma yin pa 'di lta ste/_gnas pa na gang dag 'das pa dang ma 'ongs pa'i dmigs pa la skye ba de dag ma skyes pa
[\[94b.4\]]mi skyed pa dang /_skyes pa rnams spang [#]ba'i phyir ni 'bad par byed pa yin no/_/sdig pa mi dge ba'i chos gang dag kun du rtog pa'i dbang dang yul gyi stobs kyis kyang skyes pa 'di lta ste/_rgyu ba na gang dag da ltar byung ba'i dmigs pa las skye ba de dag ma skyes pa rnams mi skyed pa
[\[94b.5\]]dang /_skyes pa rnams spang ba'i phyir ni brtson 'grus rtsom par byed pa yin no/_/de la sdig pa mi dge ba'i chos ma skyes pa rnams mi skyed pa dang /_skyes pa rnams spang ba'i phyir ni 'dun pa skyed par byed 'bad par byed brtson 'grus rtsom par byed pa na/_sems rab tu 'dzin
[\[94b.6\]]par byed pa ni gang /_rab tu 'jog par byed pa ni gang zhe na/_gang gi tshe sdig pa mi dge ba'i chos [#]ma skyes pa rnams mi skyed pa dang /_skyes pa rnams spang ba'i phyir 'dun pa skyed par byed 'bad par byed brtson 'grus rtsom par byed cing sems de nyid [#]zhi gnas bsgom pa dang rtse gcig
[\[94b.7\]]tu byed pa'i tshe nang du mngon du bsdu [#]na zhum pa'am zhum du dogs na mthong ba de'i tshe na/_rab tu 'dzin pa'i mtshan ma dang bar 'gyur ba gang yang rung bas rab tu 'dzin par byed cing rab tu dga' bar byed pa de ni sems rab tu 'dzin par byed pa yin no/_/de ltar rab tu 'dzin
[\[95a\]]
[\[95a.1\]]par byed pa'i dus na sems rgod dam rgod du dogs par mthong ba de'i tshe na sems nang du mngon par sdud par byed cing zhi gnas la rab tu 'jog par byed pa de ni rab tu 'jog par byed pa yin no/_/de la [#]dge ba'i chos rnams ni gang /_de dag ma skyes pa ni gang
[\[95a.2\]]skyes pa ni gang zhe na/_dge ba'i chos rnams zhes bya ba ni/_gang dag sdig pa mi dge ba'i chos de dag gi gnyen por gyur pa'i chos rnams te/_nyes par spyad pa'i gnyen por gyur pa dang /_sgrib pa'i gnyen por gyur pa dang /_kun du sbyor ba'i gnyen por gyur pa rnams so/_/
[\[95a.3\]]de dag ma skyes pa gang zhe na/_gang dag phrad par ma gyur cing mngon sum du ma gyur pa dag go/_/skyes pa rnams gang zhe na/_gang dag phrad par gyur cing mngon sum du gyur pa dag go/_/yang de bzhin nyid kyi dmigs pa la nye bar gtad pa'i sems la mtshan ma med pa dang
[\[95a.4\]]shin tu sbyangs pa mi snang bar gyur pa thams cad dang nang du yang dag par ma skyes pa rnams ni dge ba'i chos ma skyes pa rnams zhes bya'o/_/de las bzlog pa ni dge ba'i chos skyes pa rnams zhes bya'o/_/de la dge ba'i chos ma skyes pa rnams bskyed [#]pa'i phyir 'dun pa skyed par byed
[\[95a.5\]]pa ni gang /_skyes pa rnams gnas pa dang mi brjed pa dang bsgom pa yongs su rdzogs par bya ba'i phyir 'dun pa skyed pa byed pa ni gang zhe na/_dge ba'i chos gang dag phrad par ma gyur cing mngon sum du ma gyur pa de dag thob par bya ba dang /_mngon sum du bya ba'i phyir spro ba skyed par byed
[\[95a.6\]]sems kyis smon par byed cing de shas cher thob par 'dod pa dang /_mngon sum du bya bar 'dod pa la nye bar gnas pa de [#]ni dge ba'i chos ma skyes pa rnams bskyed pa'i phyir 'dun pa skyed par byed pa yin no/_/dge ba'i chos skyes pa rnams gnas pa dang /_mi brjed pa dang /_bsgom pa
[\[95a.7\]]yongs su rdzogs par byed pa'i [#]phyir 'dun pa skyed [#]par byed ces bya ba la/_dge ba'i chos thob pa dang mi 'bral zhing thob pa yongs su mi nyams par bya ba'i dbang du mdzad nas gnas par bya ba'i phyir zhes bya ba gsungs so/_/mngon sum du gyur pa nyid gsal bar bya ba'i dbang du mdzad
[\[95b\]]
[\[95b.1\]]nas/_mi brjed par bya ba'i phyir zhes bya ba gsungs so/_/dge ba'i chos thob pa dang mngon sum du gyur pa de dag nyid kun du brten [#]pa'i rgyus yongs su grub pa dang /_mthar phyin par bya ba'i dbang du mdzad nas/_bsgom pa yongs su rdzogs par bya ba'i phyir zhes bya ba gsungs te/_de la [#]
[\[95b.2\]]yang spro ba skyed par byed sems kyis smon par byed cing de shas cher gnas par 'dod pa dang /_mi brjed par 'dod pa dang /_/bsgom pa yongs su rdzogs par 'dod pa la nye bar gnas pa de ni dge ba'i chos skyes pa rnams gnas pa dang /_mi brjed pa dang bsgom pa yongs su rdzogs par
[\[95b.3\]]bya ba'i phyir 'dun pa skyed par byed pa yin no/_/de la dge ba'i chos ma skyes pa rnams bskyed [#]pa dang /_skyes pa rnams gnas pa dang /_mi brjed pa dang /_/bsgom pa yongs su rdzogs par bya ba'i phyir 'bad par byed pa ni gang /_brtson 'grus rtsom par byed pa ni gang zhe na/_dge ba'i chos thob
[\[95b.4\]]pa rnams mngon du bsgom pa'i phyir ni 'bad par byed pa yin no/_/dge ba'i chos ma thob pa rnams thob par bya ba'i phyir ni brtson 'grus rtsom par byed pa yin no/_/gzhan yang dge ba'i chos skyes pa rnams gnas pa dang mi brjed [#]par bya ba'i phyir ni 'bad par byed pa yin no/_/bsgom pa
[\[95b.5\]]yongs su rdzogs par bya ba'i phyir ni brtson 'grus rtsom par byed pa yin no/_/gzhan yang dge ba chung ngu dang 'bring ma skyes pa rnams skyed pa dang /_skyes pa rnams gnas pa dang /_mi brjed pa dang /_bsgom pa [#]yongs su rdzogs par bya ba'i phyir ni 'bad par byed pa yin no/_/dge ba'i
[\[95b.6\]]chos chen po ma skyes pa rnams bskyed [#]pa dang /_skyes pa rnams gnas pa dang /_mi brjed pa dang /_bsgom pa yongs su rdzogs par bya ba'i phyir ni/_brtson 'grus rtsom par byed pa yin no/_/de la dge ba'i chos ma skyes pa rnams bskyed [#]pa dang /_skyes pa rnams gnas pa dang /_mi brjed pa dang /_
[\[95b.7\]]bsgom pa yongs su rdzogs par bya ba'i phyir 'dun pa skyed par byed/_'bad par byed/_brtson 'grus rtsom par byed pa na sems rab tu 'dzin par byed pa ni gang /_rab tu 'jog par byed pa ni gang zhe na/_gang gi tshe dge ba'i chos ma skyes pa rnams bskyed pa dang /_skyes pa rnams gnas pa
[\[96a\]]
[\[96a.1\]]dang /_mi brjed pa dang /_bsgom pa yongs su rdzogs par bya ba'i phyir 'dun pa skyed par byed/_'bad par byed/_brtson 'grus rtsom par byed cing sems zhi gnas bsgom pa dang rtse gcig tu byed pa'i tshe nang du mngon par bsdus pa na zhum pa'am zhum du dogs par mthong
[\[96a.2\]]ba'i tshe na rab tu 'dzin pa'i mtshan ma dang bar 'gyur ba [#]gang yang rung bas rab tu 'dzin par byed cing rab tu dga' bar byed [#]de ni sems rab tu 'dzin par byed pa yin no/_/de ltar rab tu 'dzin pa'i dus na sems rgod dam rgod du dogs par mthong ba de [#]ni de'i tshe na sems nang du mngon par sdud
[\[96a.3\]]par byed cing /_zhi gnas la rab tu 'jog par byed pa de ni rab tu 'jog par byed pa yin no/_/yang dag pa'i [#]spong ba bzhi po de dag las dang po ni spang bas spong ba yin te/_sdig pa mi dge ba'i chos ma skyes pa gang yin pa de dag ni kun du mi spyad pa'i sgo nas spang bar bya ba yin pas spong [#]
[\[96a.4\]]bas spong ba zhes bya'o/_/gnyis pa ni bsdams pas yongs su spang ba yin te/_sdig pa mi dge ba'i chos skyes pa gang yin pa de dag ni bsdam par bya zhing dang du mi blang bar bya ba yin pas bsdams [#]pas spong ba zhes bya'o/_/gsum pa ni bsgom pas spong ba yin te/_dge ba'i chos ma skyes
[\[96a.5\]]pa rnams bskyed pa'i phyir [#]dge ba'i chos rnams la kun du brten [#]par byed cing sgom [#]par byed na ma thob pa thob par 'gyur zhing /_thob pa yang mngon du byed par 'gyur ba'i phyir ro/_/bzhi pa ni rjes su bsrung bas spong ba yin te dge ba'i chos thob cing mngon sum du byas pa dag la bag med
[\[96a.6\]]pa spangs te/_bag yod pas brtan [#]par byed pa gang yin pa de ni dge ba'i chos rnams gnas pa dang /_mi brjed pa dang /_bsgom pa yongs su rdzogs par 'gyur ba'i phyir te/_de ni re zhig yang dag pa'i spong ba rnams kyi rnam par dbye ba rgyas pa yin no/_/don mdor bsdu ba gang zhe na/_
[\[96a.7\]]nag po dang dkar po'i phyogs kyi dngos po btang ba dang blang ba'i bsam pa phun sum tshogs pa dang sbyor ba phun sum tshogs pa yongs su bstan pa yin no/_/de la bsam pa phun sum tshogs pa ni 'dun pa skyed par byed ces bya bas bstan to/_/sbyor ba phun sum tshogs pa ni [#]
[\[96b\]]
[\[96b.1\]]'bad par byed/_brtson 'grus rtsom par byed cing sems rab tu 'dzin par byed/_rab tu 'jog par byed ces bya ba dag gis bstan te/_rnal 'byor pas [#]bya ba ni 'di tsam du zad de spang bar bya ba'i dngos po gang yin pa spang bar bya ba dang /_thob par bya ba'i dngos po
[\[96b.2\]]gang yin pa thob par bya ba'i phyir dang po kho nar 'bad pas spro ba bskyed [#]par bya ba dang /_kun nas dkris pa spang bar bya ba'i phyir brtson 'grus kyis brtson 'grus rtsom [#]par bya ba dang /_bag la nyal spang bar bya ba'i phyir sems rab tu 'dzin pas dus dus su zhi gnas dang rab tu 'dzin pa
[\[96b.3\]]dang btang snyoms kyi mtshan ma dag bsgom par bya ba dang kun nas dkris pa dang bag la nyal gnyi ga spang bar bya ba'i phyir rab tu 'jog par byed pas gnyen po'i phyogs kyi dge ba gang dag yin pa de dag yang dag par bsgrub par bya ba ste/_de dag thams cad yang dag pa'i spong ba bzhi po dag gis
[\[96b.4\]]yongs su bstan pas na de ni mdor bsdus pa yin no/_/de ltar yang dag pa'i spong ba bzhi po de dag ni rtsol ba las byung ba'i lam yin pas na de'i phyir de nyid la rtsol [#]ba'i dngos po zhes bya ste/_de tsam gyis na mi mthun pa'i phyogs ma lus par 'gags pa dang /_gnyen po thob pa dang
[\[96b.5\]]'phel ba yin pas [#]de bzhin nyid kyi dmigs pa la nye bar gtad pa'i sems la mtshan ma dang /_gnas ngan len mi snang zhing nang du yang dag par mi skye ba yin no/_/rdzu 'phrul gyi rkang pa bzhi ni sems gnas pa'i dngos po zhes bya bas bstan te/_des ni ting nge 'dzin yongs su sbyor bar
[\[96b.6\]]byed pa'i lam bstan to/_/de la rdzu 'phrul gyi rkang pa bzhi gang zhe na/_'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_brtson 'grus kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_sems kyi ting nge 'dzin spong ba'i
[\[96b.7\]]'du byed dang ldan pa'i rdzu 'phrul gyi rkang pa dang /_dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa'o/_/de la rig [#]pa ji lta bu zhe na/_de de ltar yang dag pa'i spong ba bzhi po dag gis mi mthun pa'i phyogs ma lus par spangs pa dang /_gnyen po thob cing
[\[97a\]]
[\[97a.1\]]'phel bas de bzhin nyid kyi dmigs pa la nye bar gtad pa'i sems la mtshan ma dang gnas ngan len mi snang zhing nang yang dag par mi skye ba na de'i 'og tu ting nge 'dzin thob pa'i ting nge 'dzin yongs su rdzogs par bya ba'i phyir rdzu 'phrul gyi rkang pa la sbyor bar rig par bya'o/_/
[\[97a.2\]]de la rdzu 'phrul gyi rkang pa bzhi yang dmigs pa dang /_ngo bo nyid dang /_grogs dang /_bsgom pa dang /_bsgoms [#]pa'i 'bras bus rig par bya ste/_de la dmigs pa gang zhe na/_ting nge 'dzin 'grub pa'i bya ba'o/_/ngo bo nyid gang zhe na/_ting nge 'dzin to/_/grogs gang zhe na/_
[\[97a.3\]]'dun pa dang /_brtson 'grus dang /_sems dang /_dpyod pa dang /_de dag dang mtshungs par ldan pa'i sems dang sems las byung ba'i chos rnams so/_/bsgom pa gang zhe na/_spong ba'i 'du byed brgyad goms par byed pa'o/_/bsgoms pa'i 'bras bu gang zhe na/_de ltar
[\[97a.4\]]ting nge 'dzin legs par yongs su sbyang ba byas nas chos mngon par shes par bya ba gang dang gang mngon du bya bar 'dod pa de dang de la sems mngon par gtod pa de rang rang gi gnas kyi chos rnams la mngon du gyur pa'i skal ba can du 'gyur ro/_/de la ting nge 'dzin ni bzhi ste/_
[\[97a.5\]]'dun pa'i ting nge 'dzin dang /_brtson 'grus kyi ting nge 'dzin dang /_sems kyi ting nge 'dzin dang /_dpyod pa'i ting nge 'dzin to/_/de la 'dun pa'i ting nge 'dzin gang zhe na/_'dun pa'i dbang du byas nas ting nge 'dzin thob pa gang yin pa'o/_/brtson 'grus dang sems dang
[\[97a.6\]]dpyod pa'i ting nge 'dzin gang zhe na/_brtson 'grus dang sems dang dpyod pa'i dbang du byas nas ting nge 'dzin thob pa gang yin pa'o/_/yang gus par sbyor ba la brten nas sems rtse gcig pa nyid la reg pa gang yin pa de ni 'dun pa'i ting nge 'dzin to/_/rgyun du sbyor
[\[97a.7\]]ba la brten nas sems rtse gcig pa nyid la reg pa gang yin pa de ni brtson 'grus kyi ting nge 'dzin to/_/sngon ting nge 'dzin bsgoms [#]pa la brten nas sems rtse [#]gcig pa nyid la reg pa gang yin pa de ni sems kyi ting nge 'dzin to/_/chos rab tu rnam par 'byed pa la brten nas sems
[\[97b\]]
[\[97b.1\]]rtse gcig pa nyid la reg pa gang yin pa de ni dpyod pa'i ting nge 'dzin to/_/yang 'dun pa skyed par byed pa na sems rtse gcig pa nyid la reg pa gang yin pa de ni 'dun pa'i ting nge 'dzin to/_/'bad par byed brtson 'grus rtsom par byed pa na sems rtse gcig pa nyid la reg pa gang yin pa
[\[97b.2\]]de ni brtson 'grus kyi ting nge 'dzin to/_/sems rab tu 'jog par byed pa [#]na sems rtse gcig pa nyid la reg pa gang yin pa de ni sems kyi ting nge 'dzin to/_/sems rab tu 'dzin par byed pa na sems rtse gcig pa nyid la reg pa gang yin pa de ni dpyod pa'i ting nge 'dzin to/_/de la 'dun
[\[97b.3\]]pa'i dbang du bya ba'i ting nge 'dzin gang zhe na/_gang gi tshe de re zhig 'dun pa [#]kho na nyi tshe skyed par byed cing 'dun pa skyes nas sdig pa mi dge ba'i chos de dag la ngo bo nyid dang gzhi dang nyes dmigs dang gnyen po'i sgo nas legs pa kho nar nges par rtogs [#]par byed cing dran pa rtse gcig tu
[\[97b.4\]]'jog par byed pa dang /_de bzhin du dge ba'i chos rnams la yang ngo bo nyid dang gzhi dang phan yon [#]dang nges par 'byung ba'i sgo nas legs pa kho nar nges par rtogs [#]par byed cing dran pa rtse gcig tu byed pa dang /_de lan mang du byas pas kun nas dkris pa'i rgyu ba thag ring du byed pa'i tshul
[\[97b.5\]]gyis rtse gcig pa nyid la reg par byed cing da dung sdig pa mi dge ba'i chos rnams kyi bag la nyal [#]yang dag par 'joms par mi byed pa gang yin pa de ni de'i 'dun pa'i dbang du byas pa'i ting nge 'dzin zhes bya'o/_/brtson 'grus kyi dbang du byas pa'i ting nge 'dzin gang zhe na/_'das pa
[\[97b.6\]]dang ma 'ongs pa dang da ltar byung ba'i dmigs pa sdig pa mi dge ba'i chos dang mthun pa nyon mongs pa'i kun nas dkris pa [#]chung ngu dang 'bring dang chen po dang mthun pa ma skyes pa mi bskyed [#]pa dang skyes pa spong [#]ba'i phyir 'bad par byed/_brtson 'grus rtsom par byed pa'i tshe dmigs pa de
[\[97b.7\]]la dpyod pas na dmigs pa de'i ngo bo nyid bzhi [#]dang nyes dmigs dang gnyen po'i sgo nas legs pa kho nar nges par rtogs [#]par byed cing dran pa rtse gcig tu 'jog par byed pa dang /_de la lan mang du gnas par byed pa la kun nas dkris pa'i rgyu [#]thag ring du byed pa'i tshul gyis sems rtse
[\[98a\]]
[\[98a.1\]]gcig pa nyid skye bar 'gyur zhing da dung sdig pa mi dge ba'i chos rnams kyi bag la nyal yang dag par 'joms par mi byed pa gang yin pa de ni de'i brtson 'grus kyi dbang du byas pa'i ting nge 'dzin zhes [#]bya'o/_/sems kyi dbang du byas pa'i ting nge 'dzin gang zhe na/_
[\[98a.2\]]sems bying ba rab tu 'dzin par byed cing sems rab tu bzung nas ting nge 'dzin du byed pa dang dus dus su lhag par btang snyoms su byed pa dang /_sdig pa mi dge ba'i chos rnams dang mthun pa'i chos dang dge ba dang mi dge ba'i chos dang dge ba dang mi dge ba'i chos dang mthun pa'i chos
[\[98a.3\]]gang yin pa [#]dag la ngo bo nyid gzhi dang nyes dmigs dang phan yon dang gnyen po dang nges par 'byung ba'i sgo nas legs pa kho nar nges par rtogs [#]par byed cing dran pa rtse gcig tu 'jog par byed pa dang /_de la lan mang du [#]gnas par byed pa la kun nas dkris pa'i rgyu ba thag ring du byed pa'i
[\[98a.4\]]tshul gyis sems rtse gcig pa nyid skye bar 'gyur zhing da dung sdig pa mi dge ba'i chos rnams kyi bag la nyal yang dag par 'joms par ni mi byed pa gang yin pa de ni de'i sems kyi dbang du byas pa'i ting nge 'dzin zhes bya'o/_/dpyod pa'i dbang du byas pa'i ting nge 'dzin gang zhe na/_tshul
[\[98a.5\]]bzhin ma yin pa yid la byed pa'i sdig pa mi dge ba'i chos dang mthun pa'i chos gang dag yin pa de dag nyid ni tshul bzhin yid la byed pa'i dge ba'i chos dang mthun pa'i chos rnams yin pas na de ltar de'i kun nas dkris pa thag ring du byas pa rnams dang /_kun nas dkris pa'i gnyen po
[\[98a.6\]]ting nge 'dzin la sogs pa dge ba'i chos skyes pa rnams la sdig pa mi dge ba'i chos de dag kun du mi 'byung bas na de 'di snyam du sems te/_ci sdig pa mi dge ba'i chos rnams yod cing med pa ma yin pa la myong bar mi 'gyur ram/_'on te med cing yod pa ma yin pas myong bar mi 'gyur
[\[98a.7\]]ba dag gis yongs su dpyad par bya'o snyam nas de dpyod pa'i yid la byed pa'i dbang du byas te/_spangs pa dang ma spangs pa la dpyod par byed de legs pa kho nar nges par rtogs [#]par byed cing dran pa rtse gcig tu 'jog par byed pa dang /_de la lan mang du gnas par byed pas sems
[\[98b\]]
[\[98b.1\]]rtse gcig pa nyid la reg par 'gyur te/_des na bdag gis sems ni kun nas dkris pa tsam las rnam par grol bar zad kyi bag la nyal thams cad kyi thams cad las ni ma yin no zhes bya ba dang /_bdag gis [#]kun nas dkris pa de dag gi gnyen po ting nge 'dzin la sogs pa dge ba'i
[\[98b.2\]]chos rnams thob cing bsgom pa tsam du zad kyi/_bag la nyal gyi gnyen po rnams ni ma yin no zhes yang dag pa ji lta ba bzhin du rab tu shes shing mngon pa'i nga rgyal med pa gang yin pa de ni de'i dpyod pa'i dbang du byas pa'i ting nge 'dzin zhes bya'o/_/de la ting nge 'dzin rnam pa bzhi po de dag
[\[98b.3\]]gi dbang du byas te kun nas dkris pa rnams thag ring du byas pa na sdig pa mi dge ba'i chos rnams kyi bag la nyal rnam pa thams cad kyi thams cad du yang dag par gzhom pa dang /_de'i gnyen po dge ba'i chos rnams la yang dag par bsgrub pa'i phyir yang rgya cher 'dun pa skyed par byed/_'bad par
[\[98b.4\]]byed/_brtson 'grus rtsom par byed cing yang dag par [#]spong ba bzhi po dag gis rab tu brtson par byed de/_de ltar rab tu brtson zhing de ltar gyur pa de la spong ba'i chos 'du byed brgyad 'byung bar 'gyur te/_de dag gis de'i bag la nyal yang dag par 'joms pa dang ting nge 'dzin yongs su
[\[98b.5\]]rdzogs par 'gyur zhing sems las su rung bar 'gyur ro/_/spong ba'i 'du byed brgyad gang zhe na/_'dun pa dang /_rtsol ba dang /_dad pa dang /_shin tu sbyangs pa dang /_dran pa dang /_shes bzhin dang /_sems [#]dang /_btang snyoms so/_/de la 'dun pa ni nam zhig na bdag gi ting
[\[98b.6\]]nge 'dzin yongs su rdzogs par 'gyur zhing sdig pa mi dge ba'i chos rnams kyi bag la nyal spong bar 'gyur zhig gu snyam du sems pa'o/_/rtsol ba ni gnyen po bsgom pa la sbyor ba mi gtong ba nyid gang yin pa'o/_/dad pa ni sbyor ba ma btang bar gnas pa'i gong du rtogs par bya
[\[98b.7\]]ba dang /_dad cing mngon par yid ches [#]pa gang yin pa'o/_/shin tu sbyangs pa ni dad pa dang dang ba sngon du btang ba'i mchog tu dga' ba dang dga' ba ste/_yid dga' bar 'gyur ba'i rim gyis sdig pa mi dge ba'i chos kyi phyogs kyi gnas ngan len spangs shing sbyangs pa gang yin
[\[99a\]]
[\[99a.1\]]pa'o/_/dran pa ni zhi gnas kyi phyogs kyi sems gnas pa dgu yang dag par 'dzin par byed pa gang yin pa'o/_/shes bzhin ni lhag mthong gi phyogs kyi shes rab kyi spyod pa bzhi dang bzhi'i rab tu dbye ba rnam pa drug gang yin pa'o/_/sems pa ni sems
[\[99a.2\]]mngon par 'du byed pa ste/_spangs pa dang ma spangs pa la dpyod par byed pa'i sems mngon par 'du byed pa gang yin pa dang /_zhi gnas dang lhag mthong dang rjes su mthun pa'i lus kyi las dang ngag gi las kun nas slong bar [#]byed pa gang yin pa'o/_/btang snyoms ni 'das
[\[99a.3\]]pa dang ma 'ongs pa dang da ltar byung ba'i sdig pa mi dge ba'i chos dang mthun pa dag la dpyod [#]pa'i sems kun nas nyon mongs pa med cing sems mnyam pa nyid du byed pa gang yin pa'o/_/spong ba'i 'du byed brgyad po de dag ni bag la nyal yang dag par 'joms pa'i sbyor ba bzhi
[\[99a.4\]]'dun pa dang /_brtson 'grus dang /_dad pa dang /_thabs yin te/_de la 'dun pa ni 'dun pa'i sbyor ba yin/_rtsol ba ni brtson 'grus kyi sbyor ba yin/_dad pa ni dang ba'i sbyor ba yin/_shin tu sbyangs pa dang dran pa dang shes bzhin dang sems pa dang btang snyoms ni thabs kyi
[\[99a.5\]]sbyor ba yin no/_/spong ba'i 'du byed brgyad po de dag ni yan lag bzhis bsdus pa yang yin te/_bsgom pa'i yan lag dang /_khyad par nyon mongs pa'i yan lag dang /_nye ba'i nyon mongs pa'i [#]rjes su bsrung [#]ba rtogs pa'i yan lag dang /_nye ba'i nyon mongs pa rnam
[\[99a.6\]]par dag pa'i phyir sdud pa'i yan lag gis so/_/de la bsgom pa'i yan lag ni 'dun pa dang /_rtsol [#]ba ste/_'di ltar 'dun pa dang /_rtsol ba gnyis la brten nas rdzu 'phrul gyi rkang pa sgom par byed pa'i phyir ro/_/khyad par rtogs pa'i yan lag ni dang ba dang shin tu sbyangs pa
[\[99a.7\]]ste/_'di ltar dad pas ni khyad par rtogs nas gong ma'i rnam par thar pa la mngon par dad par byed la/_shin tu sbyangs pas [#]ni lus dang sems kyi gnas ngan len shin tu sbyong bar byed pa'i phyir ro/_/nye ba'i nyon mongs pa rjes su bsrung ba rtogs pa'i yan lag ni dran pa dang /
[\[99b\]]
[\[99b.1\]]shes bzhin te/_'di ltar dran pas [#]ni zhi gnas dang lhag mthong gi nye ba'i nyon mongs pa ma byung ba srung bar byed la/_shes bzhin gyis ni byung ba rtogs par byed pa'i phyir ro/_/nye ba'i nyon mongs pa rnam par dag pa'i phyir sdud pa'i yan lag gi sems pa dang /_btang snyoms te/_'di ltar
[\[99b.2\]]sems pas ni sems zhum pa'i phyir 'dzin par byed la/_btang snyoms kyis ni rgod pa nang du sdud par byed pa'i phyir ro/_/spong ba'i 'du byed brgyad po de dag ni nyes pa lnga spong ba'i phyir 'du byed pa yin pas de'i phyir spang [#]ba'i 'du byed ces bya'o/_/[#]nyes pa lnga gang zhe na/_le lo dang /_gdams [#]
[\[99b.3\]]ngag brjed pa dang /_bying ba dang rgod pa dang /_bying ba dang rgod pa rab tu zhi bar bya ba'i dus na mngon par 'du mi byed pa dang /_bying ba dang rgod pa rab tu zhi ba'i tshe na mngon par 'du byed pa'o/_/de dag spang [#]ba'i phyir spong ba'i 'du byed brgyad ji ltar rnam par gzhag ce na/_le lo spang ba'i phyir
[\[99b.4\]]ni spong ba'i 'du byed bzhi rnam par gzhag ste/_'dun pa dang /_rtsol ba dang /_dad pa dang /_shin tu sbyangs pa'o/_/de dag kyang gnas dang de la gnas pa dang rgyu dang 'bras bu yin te[#]/_'dun pa ni rtsol ba'i gnas yin no/_/rtsol ba ni 'dun pa de la gnas pa yin no/_/dad pa ni gnas 'dun
[\[99b.5\]]pa'i rgyu yin no/_/shin tu sbyangs pa ni gnas pa rtsol ba de'i 'bras bu yin no/_/nyes pa de'i lhag ma bzhi spang [#]ba'i phyir ni spong ba'i 'du byed lhag ma bzhi go rims bzhin du rnam par gzhag ste/_dran pa ni dmigs pa ma brjod [#]pa yin la/_shes bzhin ni dran pa ma brjed par gyur na bying ba
[\[99b.6\]]dang rgod pa rtogs pa yin/_sems pa ni rtogs nas de dang bral ba'i phyogs mngon par 'du byed pa yin/_btang snyoms ni bying ba dang rgod pa de nye bar zhi bar 'gyur ba na rnal [#]du 'jog pa yin pa'i phyir ro/_/de ltar 'dun pa la sogs pa'i ting nge 'dzin snga ma gang dag yin pa dang spong ba'i
[\[99b.7\]]'du byed 'di dag gang dag [#]yin pa de dag thams cad gcig tu bsdus te bag la nyal spangs shing ting nge 'dzin yongs su grub pa ni 'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa zhes bya ba dang /_brtson 'grus dang /_sems dang /_dpyod pa'i ting nge
[\[100a\]]
[\[100a.1\]]'dzin spong ba'i 'du byed dang ldan pa'i rdzu 'phrul gyi rkang pa zhes bya ste/_nyes pa lnga spong ba'i 'du byed brgyad bsgoms [#]pa'i rgyu las byung ba ni 'dun pa dang /_brtson 'grus dang /_sems dang /_dpyod pa'i ting nge 'dzin yin la/_ting nge 'dzin bzhi po de dag nyid rdzu
[\[100a.2\]]'phrul gyi rkang pa bzhi yin par rig par bya'o/_/de la ci'i phyir rdzu 'phrul gyi rkang pa zhes bya zhe na/_'di lta ste/_dper na gang la rkang pa yod pa des 'gro ba dang ldog pa dang pha rol gnas par nus pa de bzhin du gang la nyes pa lnga spong ba'i 'du byed brgyad kyi chos de dag kyang [#]yod la/_de
[\[100a.3\]]dag bsgoms [#]pa'i rgyu las byung ba 'dun pa la sogs pa'i ting nge 'dzin bzhi po de dag kyang yongs su rdzogs par yod cing de de ltar sems yongs su dag pa dang /_yongs su byang ba dang /_nyon mongs pa med pa dang /_nye ba'i nyon mongs pa dang bral ba dang /_drang por gyur pa dang /_
[\[100a.4\]]las su rung bar gnas pa dang /_mi g.yo ba thob par gyur na 'jig rten las 'das pa'i chos rnams thob par bya ba dang /_ldog pa dang /_pha rol gnon par nus te/_de 'di ltar 'jig rten las 'das pa'i chos de dag gi rdzu 'phrul dam pa dang 'byor ba dam pa yin pas na/_
[\[100a.5\]]de thob par bya ba'i gzhir gyur pa'i ting nge 'dzin bzhi [#]po de dag ni rdzu 'phrul gyi rkang pa zhes bya'o/_/de ltar rdzu 'phrul gyi rkang pa bzhi po de dag ni yongs su sbyong bar byed pa'i lam yin pas na sems gnas pa'i dngos po zhes bya ste/_de tsam gyis na nyon mongs pa'i dngos po
[\[100a.6\]]bag la nyal yang dag par bcom pa dang /_de'i gnyen po ting nge 'dzin yongs su rdzogs pa thob pa dang /_thar pa'i cha dang mthun pa'i dge ba'i rtsa ba rnams bskyed zin pa dang /_nges par 'byed pa'i cha dang mthun pa'i dge ba'i rtsa ba rnams la sbyor ba'i lam rtsom par rig par
[\[100a.7\]]bya'o/_/de'i 'og tu dngos po bcu bzhis ni sems gnas pa'i dngos po rdzu 'phrul gyi rkang pa bzhis ting nge 'dzin yongs su sbyong bar byed pa'i lam bstan pa de gnyis kyi gnas skabs rgya cher ston to/_/de dag gi bsdus pa'i don ni rnam pa bzhi ste/_sa dang /_dmigs pa dang /_
[\[100b\]]
[\[100b.1\]]ngo bo nyid dang /_de'i yan lag go/_/de las ni bsam gtan bzhi'o/_/dmigs pa ni dmigs pa bzhi'o/_/ngo bo nyid ni 'phags pa'i bden pa bzhi shes pa'o/_/de'i yan lag ni 'phags pa'i bden pa bzhi shes pa de'i yan lag brgyad de/_sbyor ba'i yan lag dang /_rnam
[\[100b.2\]]pa'i yan lag dang /_yid la byed pa'i yan lag dang /_mi mthun pa'i phyogs kyi yan lag dang /_gnyen po'i yan lag dang /_gnyen po'i gnas kyi yan lag dang [#]/_gnyen po'i bsgom pa las mi nyams pa'i thabs kyi yan lag ste dngos po gcig dang /_bzhi dang /_re re dang /_go
[\[100b.3\]]rims bzhin no/_/de la re zhig sa gang na sems gnas pa'i sa pa'i dngos po de yod [#]ce na/_de'i phyir tshe 'di la bde bar gnas pa'i dngos po zhes bya ba gsungs te/_sa ni bsam gtan bzhi po dag ste/_de dag ni sems gnas pa'i dngos po de yod do zhes bya bar sbyar ro/_/de ni
[\[100b.4\]]mtshon pa tsam du zad kyi 'dod pa'i khams dang mi lcogs pa med pa dang nyer bsdogs rnams dang gzugs med pa bzhin yang sems gnas pa'i dngos po de yod par rig par bya'o/_/de la bsam gtan bzhi gang zhe na/_de 'dod pa dag las dben pa sdig pa mi dge ba'i chos
[\[100b.5\]]rnams las dben pa rtog pa dang bcas pa dpyod pa dang bcas pa dben pa las skyes pa'i dga' ba dang bde ba can bsam gtan dang po bsgrubs te gnas so zhes bya ba dang /_de rtog pa dang dpyod pa dang bral zhing nang yongs su dang ste sems kyi rgyud gcig tu gyur pas rtog pa med
[\[100b.6\]]pa dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa bsgrubs te gnas so zhes bya ba dang /_de dga' ba'i 'dod chags dang bral bas btang snyoms la gnas shing dran pa dang shes bzhin can yin te bde ba lus kyis myong [#]la 'phags pa
[\[100b.7\]]rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/_dga' ba med pa'i bsam gtan gsum pa bsgrubs te gnas so zhes bya ba dang /_de bde ba spangs te snga nas sdug bsngal yang spangs shing yid bde ba dang yid mi bde ba yang nus pas bde
[\[101a\]]
[\[101a.1\]]ba yang ma yin sdug bsngal yang ma yin pa btang snyoms dang dran pa yongs su dag pa bsam gtan bzhi pa bsgrubs te gnas so zhes bya ba'o/_/de la bsam gtan dang po'i skabs na 'dod pa dag ces bya ba [#]ni rnam pa gnyis te/_nyon mongs pa'i 'dod
[\[101a.2\]]pa dang /_dngos po'i 'dod pa'o/_/'dod pa dag las dben pa zhes bya ba yang rnam pa gnyis te/_mtshungs par ldan pa'i [#]dben pa dang /_dmigs pa'i dben pa'o/_/sdig pa mi dge ba'i chos rnams las dben pa zhes bya ba ni 'dod pa'i rgyu las byung ba nye ba'i nyon mongs
[\[101a.3\]]pa mi dge ba'i chos 'di lta ste/_lus kyis nyes par spyad pa dang /_ngag gis nyes par spyad pa dang /_yid kyis nyes par spyad pa dang /_mtshon 'byin pa dang /_dbyig pa 'byin pa dang /_'thab [#]mo dang mtshang 'dru ba dang /_rtsod pa dang /_'gyed [#]pa dang /_g.yo byed pa dang /_
[\[101a.4\]]slu ba dang /_snying rje med pa dang /_brdzun du smra ba dang /_kun 'byung ba gang yin pa dag ste/_de dag spang ba'i [#]phyir sdig pa mi dge ba'i chos rnams las dben pa zhes bya'o/_/de la ci'i phyir 'dod pa dag las dben pa zhes gsungs nas sdig pa mi dge ba'i chos rnams
[\[101a.5\]]las dben pa zhes gsungs she na/_'dod pa rnams kyi [#]rang gi mtshan nyid bstan pa'i phyir 'dod pa dag ces [#]gsungs la/_'dod pa rnams kyi nyes dmigs kyi mtshan nyid bstan pa'i phyir/_sdig pa mi dge ba'i chos rnams zhes gsungs so/_/de la nyes dmigs kyi mtshan nyid ni
[\[101a.6\]]'di yin te/_'dod pa rnams kyi [#]nyes par spyod pa kun nas bslangs nas 'og tu ltung bar byed pa'i phyir sdig pa yin no/_/dge ba skye ba dang mi mthun pa'i phyir mi dge ba yin no/_/rnam grangs gzhan yang nyon mongs pa'i kun nas [#]nyon mongs pa spang ba [#]yongs su bstan pa'i phyir dang /_
[\[101a.7\]]sngon bsags pa'i las kyi kun nas nyon mongs pa spang ba [#]yongs su bstan pa'i phyir 'dod pa dag las dben pa sdig pa mi dge ba'i chos rnams las dben pa zhes gsungs so/_/rnam grangs gzhan yang khyim na gnas pa rnams kyi [#]dngos po la yongs su longs spyod pa'i sgo
[\[101b\]]
[\[101b.1\]]nas 'dod pa spang bar yongs su bstan pa'i phyir dang /_rab tu byung ba rnams kyi rnam par rtog pa'i sgo nas de spang ba [#]yongs su bstan pa'i phyir 'dod pa dag las dben pa [#]sdig pa mi dge ba'i chos rnams las dben pa zhes gsungs so/_/rnam grangs gzhan yang 'dod pa'i rnam
[\[101b.2\]]par rtog pa spang ba [#]yongs su bstan pa'i phyir dang /_gnod sems dang rnam par 'tshe ba'i rnam par rtog pa spang ba [#]yongs su bstan pa'i phyir/_'dod pa dag [#]las dben pa sdig pa mi dge ba'i chos rnams las dben pa zhes gsungs so/_/rnam grangs gzhan yang phyi rol pa'i drang srong
[\[101b.3\]]rnams 'khor ba thob pa'i rtags mngon du bstan pa'i phyir dang /_de dag bsam gtan las yongs su nyams pa rnams kyi dmod pa 'dor ba yongs su bstan pa'i phyir/_'dod pa dag dang sdig pa mi dge ba'i chos rnams zhes gsungs so/_/rtog pa dang bcas dpyod pa dang bcas
[\[101b.4\]]pa zhes bya ba ni rtog pa dang dpyod pa dag las skyon du mi lta ba'i phyir/_'dod pa'i gnyen pos rang gi sa'i rtog pa [#]dang dpyod pa dge ba dag dang ldan pas na rtog pa dang bcas pa dpyod pa dang bcas pa zhes gsungs so/_/dben pa las zhes bya ba ni 'dod pa las dben pa sbyor ba mthar
[\[101b.5\]]thug pa'i yid la byed pa las so/_/skyes pa zhes bya ba ni rgyu de dang rkyen des de'i mjug thogs kho nar yang dag par skyes par [#]bya ste/_de'i phyir dben pa las skyes pa zhes bya ba gsungs so/_/dga' ba dang bde ba can zhes bya ba ni 'dod pa dang [#]re ba'i don thob cing dga' ba la skyon du mi
[\[101b.6\]]lta ba'i phyir dang gnas ngan len thams cad dang bral zhing sems dang lus las su rung ba rgya chen po dang ldan pas na dga' ba dang bde ba can zhes bya'o/_/bsam gtan zhes bya ba ni dmigs pa la yang dag par nye bar gtod pa dang dran pa rtse gcig tu 'dod [#]pa'i phyir bsam gtan
[\[101b.7\]]zhes bya'o/_/dang po zhes bya ba ni dang po'i 'dod pa'i khams nas bskyod pa'i go rims bzhin du bgrang ba'i [#]phyir dang po zhes bya'o/_/bsgrubs te zhes bya ba ni sbyor ba mthar thug pa'i 'bras bu yin pa'i phyir bsgrubs te zhes bya ba'o[#]/_/gnas so zhes bya ba ni [#]phyir rgol ba
[\[102a\]]
[\[102a.1\]]lan mang du bsgrubs pas ci 'dod pa bzhin thob pa dang dka' [#]ba med par thob [#]pa dang tshegs med par thob pa'i phyir bsam gtan gyi [#]snyoms par 'jug pa des mtshan mo dang nyin mo dang nyin mtshan bdun gyi bar ram/_ji srid kyi bar du 'da' bar byed
[\[102a.2\]]pas na gnas so zhes bya ba gsungs pas so/_/bsam gtan gnyis pa'i skabs nas de rtog pa dang dpyod pa dang bral zhing nang yongs su dang ste zhes bya ba ni/_rtog pa dang bcas dpyod pa dang bcas pa'i ting nge 'dzin gyi mtshan ma dag las sems rnam par bzlog nas rtog pa
[\[102a.3\]]med pa dang dpyod pa med pa'i ting nge 'dzin gyi mtshan ma dag la legs par gtod cing /_dmigs pa mi rtag par dpyod pa las rnam par phral te/_dmigs pa la brtan par dpyod pa la dang gcig [#]gis sems zhi ba dang dang bar 'jug par byed cing rnam par 'jog par byed
[\[102a.4\]]pas na/_de'i phyir rtog pa dang dpyod pa dang bral zhing nang yongs su dang ste zhes bya ba gsungs so/_/sems kyi rgyud gcig tu gyur pas zhes bya bas ni de bsgom pa goms [#]par bya ba'i phyir rtog pa dang dpyod pa med pa'i ting nge 'dzin de nyid la rtog pa dang dpyod pas bar du
[\[102a.5\]]gcod pa'i skabs su chad pa'i gnas skabs las yang dag par 'das te/_bar du gcod pa med pa dang skabs su 'chad pa med pa'i gnas skabs thob pas na de'i phyir [#]rgyud gcig tu gyur pas zhes bya ba gsungs so/_/rtog pa med pa dpyod pa med pa zhes bya ba ni rtog pa dang
[\[102a.6\]]dpyod pa dag rnam pa thams cad kyi thams cad du spang [#]ba'i phyir rtog pa med pa [#]dpyod pa med pa zhes bya'o/_/ting nge 'dzin las zhes bya ba ni sbyor ba mthar thug [#]pa'i yid la byed pa'i ting nge 'dzin las so/_/skyes pa zhes bya ba ni rgyu de dang rkyen des de'i mjug thogs kho nar yang dag
[\[102a.7\]]par skyes pa la bya ste/_de'i phyir ting nge 'dzin las skyes pa zhes bya ba gsungs so/_/dga' ba dang bde ba can zhes bya ba ni/_'dod pa dang bde ba'i don thob cing dga' ba la skyon du mi lta ba yang dag par rab tu dga' ba dang ldan zhing yid bde ba dang ldan pa'i phyir dang /_bsam
[\[102b\]]
[\[102b.1\]]gtan dang po'i rtog pa dang dpyod pa dang nyon mongs pa'i phyogs gnas ngan len thams cad dang bral bas de'i gnyen po sems dang lus shin tu sbyangs shing las su rung ba'i bde ba dang ldan pa'i phyir dga' ba dang bde ba can zhes bya'o/_/bsam gtan gnyis pa bsgrubs [#]te gnas so
[\[102b.2\]]zhes bya ba la/_gnyis zhes [#]bya ba ni go rims bzhin du bgrangs pa'i phyir ro/_/lhag ma thams cad ni snga ma bzhin du rig par bya'o/_/bsam gtan gsum pa'i gnas [#]skabs nas de dga' ba'i 'dod chags dang bral bas zhes bya ba ni dga' ba'i mtshan ma dag la skyon du lta ba'i phyir
[\[102b.3\]]te/_de'i phyir de dga' ba'i 'dod chags dang bral bas zhes bya ba gsungs so/_/btang snyoms la gnas shing zhes bya ba ni dga' ba med pa bsam gtan gsum pa la sems gtod par byed pa de'i tshe na/_de'i sems kun du 'khrug par byed pa'i skyon rnam [#]pa gnyis so/_/bsam gtan
[\[102b.4\]]gnyis pa la rtog pa dang dpyod pa dang da ltar gyi dga' ba dag dang bral bas na [#]de'i phyir btang snyoms la gnas shing zhes bya ba gsungs te/_sems kun du 'khrug par byed pa'i chos de gnyis ni sems rgyun du btang snyoms su gzhag pa la gegs [#]byed pa yin pas na sems kun du
[\[102b.5\]]'khrug par byed pa zhes bya'o/_/de la bsam gtan dang po la ni rtog pa dang dpyod pa yod pas des na rgyun du btang snyoms la 'jug par mi 'gyur ro/_/bsam gtan gnyis pa la ni dga' ba yod pas des na der yang rgyun du btang snyoms la 'jug par mi 'gyur te/_de lta bas na bsam gtan dang po dang
[\[102b.6\]]bsam gtan gnyis pa de dag la btang snyoms shas cher med pas/_de'i phyir bsam gtan gsum pa la snyoms par zhugs pa'i bsam gtan pa de ni btang snyoms la gnas pa zhes bya'o/_/dran pa dang shes bzhin can yin te zhes bya bas ni btang snyoms la gnas pa na ji lta ji ltar
[\[102b.7\]]dga' ba dang ldan pa'i 'du shes yid la byed pa de dag kun 'byung bar mi 'gyur ba de lta de ltar dran pa nye bar gzhag ste gnas pa med do/_/gal te bsam gtan gsum pa la legs par goms par ma byas par brjed [#]ngas pa'i phyir brgya lam [#]brgya lam na dga' ba dang ldan
[\[103a\]]
[\[103a.1\]]pa'i 'du shes yid la byed pa de dag kun du 'byung bar byed na myur ba myur ba kho nar de dag la shes rab kyis [#]so sor rtogs [#]par byed legs par [#]kho nar rab tu shes par byed cing 'byung ngo cog [#]dang du mi len par spong bar byed/_sel bar byed byang bar byed cing
[\[103a.2\]]sems btang snyoms su byed pas na de'i phyir dran pa dang shes bzhin can yin te zhes bya ba gsungs so/_/bde ba lus kyis myong la zhes bya ba ni de de'i tshe na gzugs kyi [#]lus dang yid kyi lus tshor ba'i bde ba dang shin tu sbyangs pa'i bde ba so sor myong bar byed pas na de'i phyir
[\[103a.3\]]bde ba lus kyis [#]myong zhes bya ba gsungs so/_/'phags pa rnams kyis [#]gang de dran pa dang ldan pa bde ba la gnas pa btang snyoms pa'o zhes brjod pa ste zhes bya ba ni/_bsam gtan gsum pa'i 'og ma dag la ni bde ba de lta bu yang med la[#]/_bsam gtan gsum pa'i
[\[103a.4\]]gong ma dag la ni btang snyoms yod kyang bde ba de lta bu yang med de/_de ltar 'og ma dag la bde ba dang btang snyoms pa dang gong ma dag la bde ba med pa'i phyir bsam gtan gsum pa 'di ni de dag gi gnas yin pas na 'phags pa rnams kyang de la dmigs te gnas pa'i gang
[\[103a.5\]]zag [#]yin pa de ni dbang du mdzad nas gang des [#]dran pa dang ldan pa bde ba la gnas pa btang snyoms pa'o zhes brjod de/_'phags pa rnams zhes bya ba ni sangs rgyas dang sangs rgyas kyi nyan thos rnams so/_/dga' ba med pa zhes bya ba de ltar [#]btang snyoms la gnas te des
[\[103a.6\]]de'i tshe dran pa dang shes bzhin dang kun du brten zhing goms par byas/_lan mang du byas pa'i rgyus dga' ba dang ldan pa'i tshor ba sems dga' bar byed pa de spong bar byed cing dga' ba'i gnyen po dga' ba med pa zhi ba dang rab tu zhi ba'i tshor ba sems pa skye bar [#]'gyur bas na
[\[103a.7\]]de'i phyir dga' ba med pa zhes bya ba gsungs so/_/bsam gtan gsum pa bsgrubs te gnas so zhes bya ba ni snga ma bzhin du rig par bya'o/_/bsam gtan bzhi pa'i skabs nas de bde ba yang spangs te zhes bya ba'i gnyen po rigs 'dra ba'i phyir spong ba'i gnyen po ma bstan
[\[103b\]]
[\[103b.1\]]par de'i gnyen pos byas pa bde ba spangs pa gang yin pa de nyid bstan te/_de'i gnyen po yang gang zhe na/_'di lta ste/_btang snyoms dang dran pa dang shes bzhin no/_/de la brten zhing [#]goms par byas lan mang du byas pas bsam gtan gsum pa'i las bskyed cing bsam gtan
[\[103b.2\]]gsum pa'i sa pa'i bde ba gang yin pa de spong bar byed pas na de'i phyir de bde ba yang spangs te zhes bya ba gsungs [#]so/_/snga nas [#]sdug bsngal yang spangs shing yid bde ba dang [#]yid mi bde ba yang nub pas zhes bya ba ni/_de'i tshe na bsam gtan pa des bde ba dang sdug bsngal las yang dag
[\[103b.3\]]par 'das pa rjes su thob pa des sngon spangs pa gang yin pa dang /_da ltar spong bar byed pa gang yin pa de dag gcig tu bsdus pas na/_de'i phyir snga nas sdug bsngal yang spangs shing yid bde ba dang yid mi bde ba yang [#]nub pas zhes bya ba gsungs so/_/de la bsam gtan bzhi pa
[\[103b.4\]]la snyoms par 'jug pa'i tshe na ni bde ba spangs so/_/bsam gtan gnyis pa la snyoms par 'jug pa'i tshe na ni sdug bsngal spangs so/_/bsam gtan gsum pa la snyoms par 'jug pa'i tshe na ni yid bde ba nub po[#]/_/bsam gtan dang po la snyoms par 'jug pa'i tshe na ni
[\[103b.5\]]yid mi bde ba nub po/_/bde ba yang ma yin sdug bsngal yang ma yin [#]zhes bya ba ni des re zhig bde ba dang sdug bsngal spang ba'i [#]phyir de la lhag ma'i tshor ba bde ba yang ma yin/_sdug bsngal yang ma yin pa nyi tshe yod pas na de'i phyir bde ba yang ma yin sdug bsngal yang ma yin pa
[\[103b.6\]]zhes gsungs so/_/btang snyoms dang dran pa yongs su dag pa zhes bya ba ni des de'i tshe na bsam gtan dang po yan chad kyi sa 'og ma'i skyon 'di lta ste/_rtog pa dang dpyod pa dang dga' ba dang dbugs rngub pa dang dbugs dbyung ba thams cad spangs par gyur cing /_de
[\[103b.7\]]dag spangs pa'i phyir de la btang snyoms dang dran pa gang yod pa de yongs su dag pa dang yongs su byang bar 'gyur te/_des na bsam gtan bzhi pa la snyoms par zhugs pa de'i sems de mi g.yo bar gnas shing g.yo ba thams cad dang bral bas na de'i phyir btang snyoms
[\[104a\]]
[\[104a.1\]]dang dran pa yongs su dag pa zhes bya ba gsungs so/_/bsam gtan bzhi pa bsgrubs te gnas so zhes bya ba ni snga ma bzhin du rig par bya'o/_/bsam gtan bzhi po de dag ni rnam pa bzhis rig par bya ste/_kun nas nyon mongs pa dang /_rnam par byang ba
[\[104a.2\]]dang /_rnam par gzhag pa dang /_rnam par dag pas so/_/de la kun nas nyon mongs pas ji ltar rig par bya zhe na/_lung du ma [#]bstan pa'i rtsa ba bzhi po sred pa dang /_lta ba dang /_nga rgyal dang /_ma rig pa ste/_sred pas ni kun nas nyon mongs pa'i kun nas nyon mongs so/_/
[\[104a.3\]]lta bas ni lta ba'i shas che ba'i bsam gtan pa nyid kyis kun nas nyon mongs so/_/nga rgyal gyis ni nga rgyal gyi shas che ba'i bsam gtan pa nyid kyis kun nas nyon mongs so/_/ma rig pas ni the tshom gyi [#]shas che ba'i bsam gtan nyid kyis nyon mongs te/_de ltar sems kun nas
[\[104a.4\]]nyon mongs pa dag la gzugs na spyod pa'i nyon mongs pa dang nye ba'i nyon mongs pa rnams byung ba na de'i phyir des ni kun nas [#]nyon mongs pa bstan to/_/rnam par byang bas ji ltar rig par bya zhe na/_dag pa'i bsam gtan ni dge ba'i phyir rnam par byang ba zhes bya ste/_de'i phyir des
[\[104a.5\]]ni rnam par byang ba bstan to/_/rnam par gzhag pas ji ltar rig par bya zhe na/_de ni rnam pa bzhi ste/_grangs dang mi mthun pa'i phyogs dang /_yan lag rnam par gzhag pa dang /_snyoms par 'jug pa rnam par gzhag pa dang /_tshad rnam par gzhag pa dang /_ming du
[\[104a.6\]]gdags pa rnam par gzhag pa'o/_/de la grangs rnam par gzhag pa ni ci'i phyir bsam gtan bzhi po kho nar zad de ches mang ba yang ma yin la ches nyung ba yang ma yin zhe na/_bde ba dang sdug bsngal las shin tu 'das shing yongs su rdzogs pa'i phyir te/_'di ltar bsam gtan
[\[104a.7\]]dang po nas mthar gyis bzhi pa'i bar du bde ba dang /_sdug bsngal las shin tu 'das shing yongs su rdzogs pa'i phyir ro/_/mi mthun pa'i phyogs rnam par gzhag pa ni bsam gtan dang po'i mi mthun pa'i phyogs gang zhe na lnga ste/_'dod pa'i 'dod chags dang gnod sems
[\[104b\]]
[\[104b.1\]]dang /_rnam par 'tshe ba'i [#]rnam par rtog [#]pa dang /_yid mi bde ba dang /_'chal ba'i tshul khrims dang /_rnam par g.yeng ba'o/_/bsam gtan gnyis pa'i mi mthun pa'i phyogs gang zhe na/_de yang lnga ste/_bsam gtan dang po'i 'dod chags dang /_rtog pa dang dpyod pa dang /_sdug
[\[104b.2\]]bsngal dang /_rgod pa dang /_ting nge 'dzin ma rdzogs pa'o/_/bsam gtan gsum pa'i mi mthun pa'i phyogs gang zhe na/_bzhi ste/_bsam gtan gnyis pa'i 'dod chags dang /_yid bde ba dang /_dga' ba dang /_ting nge 'dzin ma rdzogs pa'o/_/bsam gtan bzhi pa'i
[\[104b.3\]]mi mthun pa'i phyogs gang zhe na/_de yang lnga ste/_dbugs rngub pa dang /_dbugs dbyung ba dang /_bsam gtan gsum pa'i 'dod chags dang /[ #]bde ba la sogs pa dang /_ting nge 'dzin ma rdzogs pa'o/_/yan lag rnam par gzhag pa ni bsam gtan dang po'i
[\[104b.4\]]yan lag du zhe na/_lnga ste/_rtog pa dang /_dpyod pa dang /_dga' ba dang /_bde ba dang /_sems rtse gcig pa nyid do/_/bsam gtan gnyis pa'i yan lag du zhe na/_bzhi ste/_nang yongs su dang ba dang /_dga' ba dang /_bde ba dang /_sems rtse gcig pa nyid do/_/bsam
[\[104b.5\]]gtan gsum pa'i yan lag du zhe na/_de yang lnga ste/_dran pa dang /_shes bzhin dang /_btang snyoms dang /_bde ba dang /_sems rtse gcig pa nyid do/_/bsam gtan bzhi pa'i yan lag du zhe na/_de yang bzhi ste/_btang snyoms yongs su dag pa dang /_dran pa yongs
[\[104b.6\]]su dag pa dang /_sdug bsngal yang ma yin bde ba yang ma yin pa dang /_sems rtse gcig pa nyid do/_/ci'i phyir bsam gtan bzhi po de dag yan lag lnga pa dang bzhi par rnam par gzhag ce na/_gnas pa'i rten dang gnas pa la phan pa dang gnas pa'i ngo bo nyid
[\[104b.7\]]yin pa'i phyir te/_de la bsam gtan dang po'i yan lag lnga las rtog pa dang /_dpyod pa dang /_bsam gtan gnyis pa'i yan lag bzhi las nang yongs su dang ba dang /_bsam gtan gsum pa'i yan lag lnga las dran pa dang /_shes bzhin dang /_btang snyoms dang /_
[\[105a\]]
[\[105a.1\]]bsam gtan bzhi pa'i yan lag bzhi las btang snyoms dag pa dang dran pa yongs su dag pa ni bsam gtan bzhi po rang rang gi gnas pa'i rten yin no/_/bsam gtan dang po'i dga' ba dang bde ba dang /_gnyis pa'i dga' ba dang bde ba dang /_gsum
[\[105a.2\]]pa'i bde ba dang /_bzhi pa'i sdug bsngal yang ma yin bde ba yang ma yin pa ni rang rang gi gnas pa la phan pa yin no/_/bsam gtan bzhi par sems rtse gcig pa bzhi ni rang rang gi gnas pa'i ngo bo nyid yin par rig par bya'o/_/rnam grangs gzhan yang dmigs pa
[\[105a.3\]]yid la byed pa dang /_dmigs pa yongs su spyod pa dang /_dmigs pa la mi 'phro ba'i phyir ro/_/rnam grangs gzhan yang [#]phan 'dogs pa'i rten dang /_lhag pa'i sems kyi rten dang /_lhag pa'i shes rab kyi rten yin pa'i phyir ro/_/rnam grangs gzhan yang mi mthun pa'i
[\[105a.4\]]phyogs nye ba'i nyon mongs pa can mi gnas pa rnam pa gsum po nyon mongs pa can gyi gnas pa dang /_sdug bsngal ba'i gnas pa dang /_kun du rmongs pa'i gnas pa'i gnyen po'i phyir ro/_/rnam grangs gzhan yang bsam gtan pa rnams kyi 'dod pa la longs spyod
[\[105a.5\]]pa dang chos mthun pa yin par lta bar byed do/_/'dod pa la longs spyod pa rnams kyi [#]yang dag par bya ba ni [#]gsum po 'di dag yin te/_longs spyod legs par yongs su tshol ba dang /_yongs su btsal [#]ba rnams la legs par longs spyod pa dang /_de la dbang sgyur
[\[105a.6\]]ba la rang dbang yod pa'o/_/de bzhin du bsam gtan pa rnams kyi yan lag kyang legs par [#]bya ba gsum la brten nas rnam par gzhag go/_/rnam grangs gzhan yang bsam gtan pa rnams kyi yan lag ni dka' thub drag po'i gnyen po rnam pa gsum du rnam par gzhag ste[#]/_
[\[105a.7\]]gnyen po ma yin pa'i gnyen po dang /_lus dang sems la gnod pa'i gnyen po dang /_sems phyi rol du 'phro ba nye bar ma zhi ba'i gnyen po'o/_/rnam grangs de dag la bsam gtan bzhi po dang /_ngag gi yan lag lnga dang bzhi dum bu gsum gsum du bcad pa'i tshul ni snga ma
[\[105b\]]
[\[105b.1\]]bzhin du rig par bya'o/_/snyoms par 'jug pa'i [#]rnam par gzhag pa ni yid la byed pa bdun gyis bsam gtan rnams la snyoms par 'jug pa ste/_mtshan nyid so sor rig pa'i [#]yid la byed pa dang /_mos pa las byung ba'i yid la byed pa dang /_rab tu dben pa'i yid la byed pa dang /_
[\[105b.2\]]dpyod pa'i yid la byed pa dang /_dga' ba sdud pa'i yid la byed pa dang /_sbyor ba mthar thug pa'i yid la byed pa dang /_sbyor ba mthar thug pa'i 'bras bu'i [#]yid la byed pa dag gis so/_/de la bsam gtan dang po la yid la byed pa bdun gyis ji ltar snyoms par 'jug ce na/_
[\[105b.3\]]mnyam par gzhag pa'i sa pa'i yid la byed pa gang gis 'dod pa rnams la rags pa'i mtshan nyid dang /_bsam gtan dang po la zhi ba'i mtshan nyid du so sor rig par byed pa de ni de'i mtshan nyid so sor rig pa'i yid la byed pa yin te/_de ni [#]thob pa dang bcas pa dang 'dres [#]pa yin par
[\[105b.4\]]rig par bya'o/_/des de ltar 'dod pa rnams la rags pa'i mtshan nyid dang bsam gtan dang po la zhi ba'i mtshan nyid du so sor rig nas/_bsam gtan dang po la yongs su tshol ba dang rags pa zhi ba'i mtshan nyid ji lta ba bzhin gyi [#]thos pa dang bsam pa las yang dag par 'das
[\[105b.5\]]nas gcig tu bsgom [#]pa'i rnam pas mos par byed cing /_mtshan ma de nyid la dmigs pa'i zhi gnas dang lhag mthong sgom par byed de/_sgom par byed pas na ji ltar yongs su tshol ba dang rags pa[#]/_zhi ba'i mtshan nyid de dag la yang dang [#]yang du zhi bar byed pa de ni de'i mos
[\[105b.6\]]pa las byung ba'i yid la byed pa yin no/_/de kun du bsten zhing goms [#]par byas pa lan mang du byas pa'i rgyus dang po kho na nyon mongs pa chen po spong ba'i lam skye bar 'gyur zhing /_lam de dang ldan pa'i yid la byed pa de ni rab tu dben pa'i yid la byed pa zhes bya'o/_/des
[\[105b.7\]]dang por 'dod pa na spyod pa'i nyon mongs pa spangs pa dang /_de'i phyogs kyi gnas ngan len dang bral ba'i phyir de'i 'og tu spong ba la dga' ba dang /_rab tu dben pa la dga' bar 'gyur zhing spong ba de la phan yon du mthong ba dang /_rab tu dben pa las skyes pa'i dga' ba dang
[\[106a\]]
[\[106a.1\]]bde ba chung ngu la reg nas 'di lta ste/_rmugs pa dang gnyid dang rgod pa spang ba'i phyir dus su rab tu dang bar 'gyur ba'i yid la byed pas yang dag par rab tu dga' bar byed pa [#]kun du skyo bar 'gyur ba'i yid la byed pas kun du [#]skyo bar byed pa de ni de'i dga' ba
[\[106a.2\]]sdud pa'i yid la byed pa zhes bya'o/_/de ltar spong ba'i dga' ba dang bsgom pa'i dga' ba la yang dag par rab tu brtson pa na rgyu'am gnas kyang rung ste/_de la dge ba'i phyogs la sbyor ba la gegs [#]byed par 'dod pa dang ldan pa'i nyon mongs pa'i kun nas dkris pa kun du
[\[106a.3\]]'byung bar mi 'gyur ba na de 'di snyam du sems te/_ci bdag [#]la 'dod pa rnams la 'dod pa la 'dun pa yin bzhin du mi myong ngam 'on te med pas mi myong snyam du sems te/_de yongs su dpyod par 'dod pas rab tu dang bar 'gyur ba'i mtshan ma sdu gu [#]gang yang rung ba yid la byed
[\[106a.4\]]de de'i bag la nyal thams cad kyi thams cad du spang ba'i phyir mtshan ma de yid la byed pa na bsten pa la gzhol ba dang /_'bab pa dang bab pa'i sems 'byung bar 'gyur zhing btang snyoms su mi gnas la/_yid byung ba dang smod pa dang phyir ldog pa dang /_mi mthun par mi
[\[106a.5\]]gnas na 'di snyam du sems te/_bdag gi sems ni 'di lta ste/_'dod pa rnams las yang dag par 'dod chags dang bral zhing rnam par grol ba ma yin no snyam nas/_de [#]bag la nyal de'i lhag ma lus pa rgya cher spang ba'i phyir bdag gi sems mngon par 'du byed pas mngon
[\[106a.6\]]par zin pa dang chu bzhin du bcus pa dang /_chos nyid kyis mngon par zin pa des spong ba ci la dga' ba dang /_bsgom pa la dga' ba la [#]rgya cher gnas par bya'o snyam pa de ni de'i dpyod pa'i yid la byed pa zhes bya'o/_/de de ltar spong ba la dga' ba dang bsgom pa la dga' [#]
[\[106a.7\]]la rgya cher gnas shing zhi gnas dang /_lhag mthong bsgom pa la rab tu brtson par byed pa na yang dang yang du dpyod par byed cing de'i gnyen po sgom par byed de/_dus dus su spangs pa dang ma spangs pa gnyis la dpyod par byed pa na/_'dod pa na spyod pa'i nyon mongs pa
[\[106b\]]
[\[106b.1\]]thams cad las re zhig tsam gyi [#]tshul gyis sems 'bral bar byed cing /_sa bon gtan bcom pa ma yin la de'i tshe na bsam gtan dang po la sbyor ba'i lam gyi mthar thug pa nyon mongs pa thams cad kyi gnyen por gyur pa'i yid la byed pa gang yin pa skyes pa de [#]ni de'i sbyor
[\[106b.2\]]ba mthar thug pa'i yid la byed pa zhes bya'o/_/de'i mjug thogs kho nar rgyu de dang rkyen des bsam gtan dang po'i dngos gzhi la snyoms par 'jug cing /_bsam gtan gyi dngos gzhi dang ldan pa'i yid la byed pa skyes pa de [#]ni de'i sbyor ba mthar thug pa'i 'bras bu yid la byed pa zhes
[\[106b.3\]]bya'o/_/de la rab tu dben pa'i yid la byed pa dang dga' ba sdud pa'i yid la byed pa skyes par gyur pa'i tshe na ni dben pa las skyes pa'i dga' ba dang bde bas lus yongs su tshim par byed do/_/sbyor ba mthar thug pa'i yid la byed pa skyes par 'gyur ba'i tshe na ni [#]lan 'ga' ni bde ba'i dngos po chung ngu'i
[\[106b.4\]]tshul gyis khyab par byed do/_/lan 'ga' lan 'ga' ni bde ba'i dngos po shin tu mang po dang shin tu rgya chen po'i tshul gyis khyab par byed do/_/sbyor ba mthar thug pa'i 'bras bu'i yid la byed pa skyes par gyur pa'i tshe na ni 'di lta ste lus thams cad dben pa las [#]skyes pa'i dga' ba dang bde bas khyab pa
[\[106b.5\]]dang khyab par bya ba cung zad kyang med de/_de'i tshe na ni 'dod pa dag las dben pa sdig pa mi dge ba'i chos rnams las dben pa/_rtog pa dang bcas dpyod pa dang bcas pa dben pa las skyes pa'i dga' ba dang bde ba can bsam gtan dang po'i [#]yan lag lngas [#]bsgrubs te gnas pa
[\[106b.6\]]dang /_'dod pa na spyod pa'i gnyen po'i [#]lam bsgoms pa'i 'bras bu la gnas pa dang 'dod pa rnams las 'dod chags dang bral ba thob pa zhes bya'o/_/ji ltar yid la byed pa bdun gyis bsam gtan dang po la snyoms par 'jug pa de bzhin du bsam gtan gnyis pa dang gsum
[\[106b.7\]]pa dang [#]bzhi pa dang gzugs med pa rnams la yang yid la byed pa bdun gyis snyoms par 'jug par ci rigs par rig par bya ste/_de la yang mtshan nyid so sor rig [#]pa'i yid la byed pas ni spang bar bya ba gang yin pa de yang yongs su shes par byed thob par bya ba gang yin pa de yang [#]
[\[107a\]]
[\[107a.1\]]yongs su shes par byed cing /_spang bar bya ba spang ba [#]dang /_thob par bya [#]ba thob par bya ba'i phyir sems gtod par yang byed do/_/mos pa las byung ba'i yid la byed pa ni spang bar bya ba dang thob par bya ba spang zhing thob par bya ba'i phyir yang dag par sbyor ba rtsom [#]
[\[107a.2\]]par byed do[#]/_/rab tu dben pa'i yid la byed pas ni nyon mongs pa chen po spong bar byed do/_/dga' ba sdud par byed pas ni nyon mongs pa'i rnam pa 'bring [#]spong bar byed do/_/dpyod pa'i yid la byed pas ni thob pa la mngon pa'i nga rgyal med pas [#]sems 'jog par byed do/_/sbyor
[\[107a.3\]]ba mthar thug pa'i yid la byed pas ni nyon mongs pa'i rnam pa chung ngu spong bar byed do/_/sbyor ba mthar thug pa'i 'bras bu'i yid la byed pas ni yid la byed pa'i rnam pa de dag bsgoms pa'i 'bras bu nyams su myong bar byed do/_/gzhan yang mtshan nyid so sor rig [#]pa'i yid la
[\[107a.4\]]byed pa dang /_mos pa las byung ba'i yid la byed pa gang yin pa de ni sun 'byin pa'i [#]gnyen po dang ldan te [#]rjes su mthun pa'i yid la byed pa yin no/_/rab tu dben pa'i yid la byed pa dang sbyor ba mthar thug pa'i [#]yid la byed pa gang yin pa de ni spong ba'i gnyen po dang ldan pa ste/_
[\[107a.5\]]gnyen po yid la byed pa yin no/_/dga' ba sdud pa'i yid la byed pa gang yin pa de ni kun 'dzin pa gnyen po dang ldan pa ste/_dang bar gyur pa'i yid la byed pa yin no/_/dpyod pa'i yid la byed pa gang yin pa de ni thag bsrings pa gnyen po dang ldan pa ste/_so sor rtog pa'i
[\[107a.6\]]yid la byed pa yin no/_/sbyor ba mthar thug pa'i 'bras bu'i yid la byed pa gang yin pa de ni de dag gi 'bras bu yin no/_/tshad rnam par gzhag pa ni bsam gtan chung ngu dang 'bring dang chen po yongs su bsgoms [#]pa'i 'bras bu ni bsam gtan dang po'i skye ba gsum mo/_/
[\[107a.7\]]bsam gtan gnyis pa dang gsum pa dang bzhi pa'i so so [#]skye bo'i gnas rnam pa chung ngu dang 'bring dang /_chen por yongs su bsgoms pa'i 'byus [#]bu ni bsam gtan gnyis pa dang /_gsum pa dang /_bzhi pa'i so so [#]skye bo'i gnas skabs kyi [#]skye ba gsum mo/_/gnas gtsang ma lnga po
[\[107b\]]
[\[107b.1\]]dag chung ngu dang 'bring dang /_chen po dang shin tu che ba dang /_shin tu ches che bar yongs su bsgoms pas gnas gtsang ma lngar rim bzhin du skye ba lnga'o/_/ming du btags pa rnam par gzhag pa ni bsam gtan bzhi po [#]dag gis bsdus pa'i ting nge 'dzin ji snyed la sangs rgyas dang
[\[107b.2\]]byang chub sems dpa' rnams snyoms par 'jug pa [#]de dag gi ming yang nyan thos dang rang sangs rgyas rnams kyis mi shes pa de snyed kyi ming du btags pa rnam par gzhag pa yod pa ste/_de'i phyir de dag gis ni rnam par gzhag pa bstan to/_/rnam par gzhag [#]pas ji ltar rig [#]par bya zhe na/_
[\[107b.3\]]rab kyi mthar phyin pa'i bsam gtan dang po nas bzhi pa'i bar dag gis rnam par dag pa zhes bya'o/_/de ltar bsam gtan bzhi po [#]de dag ni bsam gtan zhes kyang bya/_ting nge 'dzin zhes kyang bya/_zhi gnas zhes kyang bya/_rtse gcig pa zhes kyang bya/_tshe 'di la bde bar gnas pa zhes kyang
[\[107b.4\]]bya bas de'i phyir tshe 'di la bde bar gnas pa'i dngos po zhes bya ste/_sa de dag na sems gnas pa'i dngos po de yod pas na des [#]nis bstan to/_/sa de dag na sems gnas pa'i dngos po de dmigs pa gang la dmigs te skye zhe na/_de'i phyir sdug bsngal thams cad las yang dag par
[\[107b.5\]]'da' ba'i thabs kyis dmigs pa'i dngos po zhes bya ba gsungs te[#]/_dmigs pa ni dmigs pa bzhi po dag ste/_sa de dag na dmigs pa de dag la dmigs nas sems gnas pa'i dngos po de [#]skye'o zhes bya bar sbyar ro/_/de la dmigs pa bzhi gang zhe na/_khyab pa'i dmigs pa dang /_
[\[107b.6\]]spyad pa rnam par sbyong ba'i dmigs pa dang /_mkhas pa'i dmigs pa dang /_nyon mongs pa rnam par sbyong ba'i dmigs pa'o/_/de la khyab pa'i dmigs pa gang zhe na/_de yang rnam pa bzhi ste/_rnam par rtog pa dang bcas pa'i gzugs brnyan dang /_rnam par rtog pa med pa'i gzugs
[\[107b.7\]]brnyan dang /_dngos po'i mtha' dang /_dgos pa yongs su bsdus pa'o/_/spyad pa rnam par sbyong ba'i dmigs pa gang zhe na/_de ni rnam pa lnga ste/_mi sdug pa dang /_byams pa dang /_rkyen 'di pa nyid kyis rten cing 'brel par 'byung ba dang /_khams rab tu dbye ba dang /_dbugs rngub pa [#]
[\[108a\]]
[\[108a.1\]]dang /_dbugs dbyung [#]ba dran pa'o/_/mkhas pa'i dmigs pa gang zhe na/_de yang rnam pa lnga ste/_phung po la mkhas pa dang /_khams la mkhas pa dang /_skye mched la mkhas pa dang /_rten cing 'brel par 'byung ba la [#]mkhas pa dang /_gnas dang gnas ma
[\[108a.2\]]yin pa la mkhas pa'o/_/nyon mongs pa rnam par gcod [#]pa'i dmigs pa gang zhe na/_de ni rnam pa gnyis te/_'jig rten pa'i dang /_'jig rten las 'das pa'i'o/_/de la 'jig rten pa'i ni rnam pa gnyis te/_sa 'og ma rnams kyi [#]zhi ba nyid gang yin pa'o/_/'jig rten las
[\[108a.3\]]'das pa'i ni rnam pa bzhi ste/_sdug bsngal 'phags pa'i bden pa dang /_kun 'byung ba dang /_'gog pa dang /_lam 'phags pa'i bden pa'o/_/de ltar dmigs pa bzhi po de dag ni 'jig rten dang 'jig rten las 'das pa'i lam gyi 'dod chags dang bral bar gyur pa'i thabs
[\[108a.4\]]kyis dmigs pa yin pas na/_de'i phyir sdug bsngal thams cad las yang dag par 'da' ba'i thabs kyis dmigs pa'i dngos po zhes bya'o/_/de dag na sems gnas pa'i dngos po de dmigs pa de dag la dmigs te skye ba nas/_des ni [#]dmigs pa bstan to/_/sa de dag na
[\[108a.5\]]dmigs pa de dag la dmigs te skye ba sems gnas pa'i dngos po de'i ngo bo nyid gang zhe na/_'phags pa'i bden pa bzhi shes pa ste/_de yang ji lta bu zhe na/_rnal 'byor pa dang po dran pa nye bar gzhag pa bzhi bsgom pa na 'phags pa'i bden pa bzhi la zhugs [#]pa/_de nyid yang dag
[\[108a.6\]]pa'i spong ba bzhis brtan [#]par byas pa des rdzu 'phrul gyi rkang pa bzhi bsgoms pas ting nge 'dzin yongs su rdzogs par 'gyur ba gang yin pa de'i ngo bo nyid ni 'phags pa'i bden pa bzhi shes pa yin pas na/_de'i phyir sems gnas pa'i dngos po de'i ngo bo nyid ni 'phags pa'i bden pa
[\[108a.7\]]bzhi shes pa yin par rig par bya'o/_/de la 'phags pa'i bden pa bzhi shes pa gang zhe na/_sdug bsngal yongs su shes pa dang /_kun 'byung ba spang bar bya ba dang /_'gog pa mngon sum [#]du bya ba shes pa dang /_lam bsgom pa shes pa ste/_de yang zhi gnas dang lhag mthong gis bsdus
[\[108b\]]
[\[108b.1\]]pa'i sems gnas pa'i dngos po dang [#]/_sems gnas pa'i dngos po des sdug bsngal yongs su shes par byed/_kun 'byung spong bar byed/_'gog pa mngon du byed/_lam sgom [#]par byed pas na de'i phyir de ni bden pa shes pa zhes bya'o/_/de la re zhig yongs su shes par bya
[\[108b.2\]]ba'i dngos po sdug bsngal gyi bden pa shes pa'i yongs su shes pa'i dngos po bstan pa'i dbang du mdzad nas/_de yongs su shes pa'i dngos po ni zhes bya ba la sogs pas sdug bsngal gyi bden pa'i mtshan nyid so sor rig pa dang /_de la gang zag bdag med pa dang /_chos [#]bdag med
[\[108b.3\]]par shes pa'i yongs su shes pa'i dngos po rnam pa gsum ston to/_/de la yongs su shes pa'i dngos po zhes bya ba ni rdzu 'phrul gyi rkang pa bzhi bsgom pa'i gnas skabs kyi shes pa gang gis sdug bsngal [#]bden pa'i mtshan nyid so sor rig pa dang /_de la gang zag bdag med pa dang /_
[\[108b.4\]]chos bdag med par shes pa bden pa shes pa'i yongs su shes pa gang yin pa shes pa de ni yongs su shes pa'i dngos po zhes bya'o/_/de la phyin ci log gi gnas yongs su shes pa zhes bya ba ni/_sdug bsngal gyi bden pa 'di phyin ci log bzhi'i gnas yin pas bden pa shes pa'i
[\[108b.5\]]yongs su shes pa des sdug bsngal gyi bden pa'i mtshan nyid mi rtag pa dang /_sdug bsngal ba dang /_stong pa dang /_bdag med pas so sor rig pa gang yin pa de ni phyin ci log gi gnas yongs su shes pa zhes bya ste/_des [#]ni sdug bsngal gyi bden pa'i mtshan nyid so sor rig pa
[\[108b.6\]]bstan to/_/sems can du 'du shes pa las brtsams te phyi rol gyi sems can rnams log par sgrub pa'i gnas yongs su shes pa zhes bya ba ni/_sdug bsngal gyi bden pa de nyid la gang zag la ming du byas nas phyi mar 'byung ba'i rgyu'i dngos po sems can du 'du shes pa las
[\[108b.7\]]brtsams te phyi rol gyi sems can gzhan dag dang gang zag gzhan rnams la bya ba phyin ci log dang /_'dzin pa phyin ci log dang /_dga' ba phyin ci log dag gis log par sgrub pa'i gnas ni nye bar len pa'i phung po lnga po sdug bsngal gyi bden pas bsdus pa yin pas/_bden pa
[\[109a\]]
[\[109a.1\]]shes pa'i yongs su shes pa des sdug bsngal gyi bden pa de gang zag la bdag med par yongs su shes pa gang yin pa de ni sems can du 'du [#]shes pa las brtsams te phyi rol gyi sems can rnams la log par sgrub pa'i gnas yongs su shes pa zhes bya ste/_des
[\[109a.2\]]ni sdug bsngal gyi bden pa la gang zag bdag med par bstan to/_/nang la mngon pa'i nga rgyal med pa'i gnas yongs su shes pa zhes bya ba ni/_nang gi bdag nyid kyi nye bar len pa'i phung po lnga po sdug bsngal gyi bden pas bsdus pa gang zag med bzhin gang zag tu bdag tu lta ba'i mngon
[\[109a.3\]]pa'i nga rgyal med kyang chos su nye bar 'dogs shing chos la bdag tu lta ba'i gnas ni nye bar len pa'i phung po lnga po sdug bsngal gyi bden pas bsdus pa nyid yin pas bden pa shes pa'i yongs su shes pa des sdug bsngal gyi bden pa de la chos bdag med par yongs su shes pa gang yin
[\[109a.4\]]pa de ni nang la mngon pa'i nga rgyal med pa'i gnas yongs su shes pa zhes bya ste/_des ni sdug bsngal gyi bden pa la chos bdag med par shes pa bstan to/_/de yang rnam pa gsum zhes bya ba ni sdug bsngal gyi bden pa'i mtshan nyid so sor rig pa dang /_de la gang zag bdag
[\[109a.5\]]med pa dang /_chos bdag med par shes pa'i yongs su shes pa rnam pa gsum po bstan ma thag pa la bya ste/_de gsum dngos po gcig tu bsdu'o/_/de'i 'og tu spang bar bya ba'i dngos po kun 'byung ba'i bden pa spang ba shes pa bstan pa'i dbang du mdzad [#]nas/_bsgom pa'i
[\[109a.6\]]gnas kyi dngos po zhes bya ba gsungs te/_bsgom pa'i lam gyi bden pa'o/_/de'i gnas ni kun 'byung ba'i bden pa spang bar bya ste/_de spang bar bya ba la gnas shing brten nas lam bsgom pa la sbyor ba'i phyir ro/_/de bas na kun 'byung ba'i bden pa ni sdug bsngal gyi
[\[109a.7\]]bden pas bsdus pa ma yin pa'i phyir sdug bsngal gyi bden pa yongs su shes su zin kyang da dung kun 'byung ba'i bden pa dang rjes su 'brel pa'i phyir kun 'byung ba'i bden pa de'i 'og tu spang bar bya ba yin pas/_de'i phyir des ni kun 'byung ba spang bar bya ba shes pa'i
[\[109b\]]
[\[109b.1\]]dngos po bstan to/_/de'i 'og tu mngon sum du bya ba'i dngos po 'gog pa'i bden pa mngon sum du bya ba shes pa bstan pa'i dbang du mdzad nas/_mngon du bya ba'i dngos po zhes bya ba gsungs te/_mngon sum du bya ba ni mngon sum du bya ba'i don yin pas de mngon
[\[109b.2\]]du byas na 'gog pa la mi skrag cing dga' ba yongs su 'dzin pa'i phyir 'gog pa'i bden pa ni de'i 'og tu mngon du bya ba yin pas de'i phyir des na 'gog pa'i bden pa mngon sum du byas pa shes pa bstan to/_/de'i 'og tu bsgom par bya ba'i dngos po lam gyi bden pa bsgom pa
[\[109b.3\]]shes pa bstan pa'i dbang du mdzad nas/_bsgom pa'i dngos po zhes bya ba gsungs te/_ji skad smos pa'i don gsum po dag bsgrub [#]pa'i phyir lam goms par bya dgos pas na lam gyi bden pa ni de'i 'og tu bsgom par bya ba yin pas de'i phyir de ni lam gyi bde ba bsgom pa shes [#]pa
[\[109b.4\]]bstan te/_de ltar 'phags pa'i bden pa bzhi shes pa ji skad bstan pa de dag gis ni sa de dag na dmigs pa de dag la dmigs te skye ba'i sems gnas pa'i dngos po de'i ngo bo nyid bstan to/_/de ltar sa de dag na dmigs pa de dag la dmigs te skye ba'i sems gnas pa'i dngos po
[\[109b.5\]]'phags pa'i bden pa bzhi shes pa'i ngo bo nyid de'i yan lag gang zhe na/_de'i yan lag ni 'phags pa'i bden pa bzhi shes pa'i yan lag rnam pa brgyad de sbyor ba'i yan lag dang /_rnam pa'i yan lag dang /_dmigs pa'i yan lag dang /_yid la byed pa'i yan lag dang /_
[\[109b.6\]]mi mthun pa'i phyogs kyi yan lag dang /_gnyen po'i yan lag dang /_gnyen po'i gnas kyi yan lag dang /_gnyen po'i bsgom pa las mi nyams pa'i thabs kyi yan lag ste dngos po re re dang go rims bzhin no/_/de la dang po sbyor ba'i yan lag gang zhe na[#]/_de snying por bya ba'i
[\[109b.7\]]dngos po zhes bya bas bstan te/_sems gnas pa'i dngos po 'phags pa'i bden pa bzhi shes pa'i ngo bo nyid de la sbyor ba'i yan lag ni de snying por bya ba'i dngos po yin no/_/de yang gus pas sbyor ba'i sbyor ba dang rtag tu sbyor ba'i sbyor bas de snying por bya ba ste/_de gus par sbyor
[\[110a\]]
[\[110a.1\]]ba'i sbyor bas ni de chud mi za bar 'gyur la/_rtag tu sbyor ba'i sbyor bas ni de mthar phyin par 'gyur bas na de ltar chud mi za ba dang /_mthar phyin pa'i sbyor bas sems gnas pa'i dngos po de snying por bya ba'i phyir des ni sbyor ba'i yan lag bstan to/_/
[\[110a.2\]]rnam pa'i yan lag gang zhe na/_de'i rnam pa'i dngos po zhes bya bas bstan te/_sems gnas pa'i dngos po 'phags pa'i bden pa bzhi shes pa'i ngo bo nyid de'i rnam pa'i dngos po gang zhe na/_zhi gnas kyi rnam pa dang /_lhag mthong gi rnam pa dang /_zung du 'brel ba'i rnam pa'o/_/de la
[\[110a.3\]]zhi gnas kyi rnam pa ni sems gnas pa dgu dang /_stobs drug dang /_yid la byed pa bzhi sngar bstan pa dag go/_/zung du 'brel [#]ba'i rnam pa ni [#]zhi gnas dang lhag mthong gnyis 'dres par gyur te mnyam par zung du 'jug pa'i sems rtse gcig pa nyid yid la byed pa gang yin pa
[\[110a.4\]]ste/_de dag gis ni sems gnas pa'i dngos po de'i rnam pa'i yan lag bstan to/_/dmigs pa'i yan lag gang zhe na/_de'i dmigs pa'i dngos po zhes bya bas bstan te/_sems gnas pa'i dngos po 'phags pa'i bden pa bzhi shes pa'i ngo bo nyid de'i rnam pa'i
[\[110a.5\]]dngos po ji skad bstan pa de'i dmigs pa'i dngos po gang zhe na/_zhi gnas kyi dmigs pa'i rnam par rtog pa med pa'i gzugs brnyan no/_/lhag mthong gi rnam pa'i dmigs pa ni rnam par rtog pa dang bcas pa'i gzugs brnyan no/_/zung du 'brel ba'i rnam pa'i dmigs pa
[\[110a.6\]]ni dngos po'i mtha' dang dgongs [#]pa yongs su grub pa ste/_de dag gis ni sems gnas pa'i dngos po de'i dmigs pa'i yan lag bstan to/_/yid la byed pa'i yan lag gang zhe na/_spangs pa dang ma spangs pa dpyod pa la mkhas pa'i dngos po zhes bya bas bstan te/_sems [#]
[\[110a.7\]]gnas pa'i dngos po 'phags pa'i bden pa bzhi shes pa'i ngo bo nyid de'i yid la byed pa'i dngos po gang zhe na/_yid la byed pa bdun po mtshan nyid so sor rig pa'i yid la byed pa dang /_mos pa las byung ba'i yid la byed pa dang /_rab tu dben pa'i yid la byed pa dang /_dpyod pa'i
[\[110b\]]
[\[110b.1\]]yid la byed pa dang /_dga' ba sdud pa'i yid la byed pa dang /_sbyor ba mthar thug pa'i yid la byed pa dang /_sbyor ba mthar thug pa'i 'bras bu'i yid la byed pa thams cad yin mod kyi/_skabs 'dir ni gtso cher dpyod pa'i yid la byed pa bstan pa'i dbang du mdzad nas/_
[\[110b.2\]]spangs pa dang ma spangs pa dpyod pa la mkhas pa'i dngos po zhes bya ba gsungs te/_de yang bsgom pa'i lam thams cad la nyon mongs pa spangs pa dang ma spangs pa so sor brtags shing dpyad nas lam ji ltar thob pa goms par byed pa'i yid la byed pa yin mod kyi/_skabs
[\[110b.3\]]'dir mnyam par gzhag pa'i sa thams cad bsgom pa'i lam zhes bya ba'i sgras bsdus pa'i rdzu 'phrul gyi rkang pa bzhi bsgom pa'i gnas skabs kyi dpyod pa'i yid la byed pa dang sbyar te/_des ni sems gnas pa'i dngos po de'i yid la byed pa'i dngos po bstan to/_/mi
[\[110b.4\]]mthun pa'i phyogs kyi yan lag gang zhe na/_de la [#]rnam par g.yeng ba'i dngos po zhes bya bas [#]bstan to/_/sems gnas pa'i dngos po 'phags pa'i bden pa bzhi shes pa'i dngos po de la rnam par g.yeng ba'i dngos po gang zhe na/_rnam pa lnga ste/_yid la byed pa'i rnam par
[\[110b.5\]]g.yeng ba dang /_phyi [#]rol du sems rnam par g.yeng ba dang /_nang du sems rnam par g.yeng ba dang /_mtshan ma'i rnam par g.yeng ba dang /_gnas ngan len gyi rnam par g.yeng ba'o/_/de dag gi [#]rab tu dbye ba ni sngar [#]'phags pa byams pa'i le'ur rgya cher bstan pa bzhin te/_des
[\[110b.6\]]ni sems gnas pa'i dngos po de'i mi mthun pa'i phyogs kyi yan lag bstan to/_/gnyen po'i yan lag gang zhe na/_de la [#]rnam par mi g.yeng ba'i dngos po zhes bya bas bstan te/_sems gnas pa'i dngos po 'phags pa'i bden pa bzhi shes pa'i ngo bo nyid de las rnam
[\[110b.7\]]par mi g.yeng ba'i dngos po gang zhe na/_rnam par g.yeng ba'i dngos po lnga po de nyid nye bar zhi bar 'gyur ba gang yin pa ste/_des ni sems gnas pa'i dngos po de las rnam par g.yeng ba'i gnyen po'i yan lag bstan to/_/gnyen po'i gnas kyi yan lag gang zhe na/_rnam
[\[111a\]]
[\[111a.1\]]par mi g.yeng ba'i gnas kyi dngos po zhes bya bas [#]bstan te/_sems gnas pa'i dngos po 'phags pa'i bden pa bzhi shes pa'i ngo bo nyid de las rnam par mi g.yeng ba'i gnas kyi dngos po gang zhe na/_gcig tu zhi gnas bsgom [#]pa rgyun chags su yid la
[\[111a.2\]]byed pas bar chad med pa'i sems yid la byed pa dang /_gcig tu lhag mthong bsgom pa rgyun chags su yid la byed pas sems kyi mtshan ma nyid yid la byed pa dang /_zhi gnas dang lhag mthong gnyis 'dres par gyur te mnyam par zung du 'jug pa sems rtse gcig pa nyid yid
[\[111a.3\]]la byed pa gang yin pa ste/_de dag gis ni sems gnas pa'i dngos po de las rnam par g.yeng ba'i dngos po de'i gnyen po rnam par mi g.yeng ba'i gnas kyi yan lag bstan to/_/gnyen po bsgom pa las mi nyams pa'i thabs kyi yan lag gang zhe na/_bsgom pa las yongs
[\[111a.4\]]su skyo ba'i sbyor ba bsal ba'i [#]dngos po zhes bya bas bstan te/_sems gnas pa'i dngos po 'phags pa'i bden pa bzhi shes pa'i ngo bo nyid de bsgom pa las yongs su sbyor ba'i sbyor ba ni gang /_de bsal ba'i dngos po ni gang zhe na/_de bsgom pa la [#]yongs su skyo ba'i sbyor ba ni zhi
[\[111a.5\]]gnas kyi rgyu mtshan yid la mi byed pa dang /_rab tu 'dzin pa'i dpe'i rgyu mtshan yid la mi byed pa dang /_btang snyoms kyi rgyu mtshan yid la mi byed pa'o/_/de bsal [#]ba'i dngos po ni de dag yid la byed pa'o/_/de la zhi gnas kyi rgyu mtshan ni gang /_rab tu 'dzin pa'i rgyu mtshan
[\[111a.6\]]ni gang /_btang snyoms kyi rgyu mtshan ni gang zhe na/_sems rgod pa'am rgod du dogs pa na kun du skyo bar 'gyur ba [#]dang mthun pa'i chos rnams dang /_bar chad med pa'i sems de yid la byed pa gang yin pa de ni zhi gnas kyi rgyu mtshan zhes bya'o/_/sems bying ngam bying du
[\[111a.7\]]dogs pa na mngon par dga' bar 'gyur ba dang mthun pa'i chos rnams dang /_sems kyi mtshan ma de yid la byed pa gang yin pa de ni rab tu 'dzin pa'i rgyu mtshan zhes bya'o/_/zhi gnas la gcig tu nges pa'am/_lhag mthong la gcig tu nges pa'am/_zung du 'brel
[\[111b\]]
[\[111b.1\]]ba'i lam yang rung ste/_de gnyi ga'i nye ba'i nyon mongs pas nye bar nyon mongs pa med pa la sems rang gi ngang gis [#]'jug pa na yid la byed pa na lhun gyis grub pa gang yin pa de ni btang snyoms kyi rgyu mtshan zhes bya ste/_de dag gis ni sems gnas pa'i dngos po de las rnam
[\[111b.2\]]par g.yeng ba'i gnyen po rnam par mi g.yeng ba bsgom pa la mi nyams pa'i thabs kyi yan lag bstan to/_/de ltar dngos po bcu bzhis sems gnas pa'i dngos po de'i sa dang /_dmigs pa dang /_ngo bo nyid dang /_yan lag bstan pa de dag thams cad kyis ni sems
[\[111b.3\]]gnas pa'i dngos po rdzu 'phrul gyi rkang pa bzhis ting nge 'dzin yongs su sbyong bar byed pa'i lam bstan pa de nyid kyi gnas skabs rgya cher bstan pa yin no/_/dbang po lnga ni/_bsgoms [#]pa'i phan yon gyi dngos po zhes bya bas [#]bstan te[#]/_des ni mngon par rtogs par bya ba la
[\[111b.4\]]sbyor ba'i lam bstan to/_/de la bsgom pa ni rdzu 'phrul gyi [#]rkang pa bzhi bsgom pa'o/_/de'i phan yon ni dbang po lnga skyes pa ste/_de dag skyes pas mngon par rtogs [#]par bya ba'i sbyor ba'i lam thob par rig par bya'o/_/de la dbang po lnga po gang zhe na/_dad pa'i dbang po
[\[111b.5\]]dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po'o/_/de la rim pa ji lta bu zhe na/_de ltar gnas pa'i dngos po rdzu 'phrul gyi rkang pa bzhis ting nge 'dzin yongs su sbyong bar byed pa'i lam thob cing ting nge 'dzin la
[\[111b.6\]]gnas pa des nyon mongs pa'i bag la nyal yang dag par bcom pa dang /_de'i gnyen po'i ting nge 'dzin yongs su rdzogs par thob pa dang /_thar pa'i cha dang mthun pa'i dge ba'i rtsa ba rnams bskyed zin nas/_de'i gong du ting nge 'dzin yongs su rdzogs pa'i mtshan ma dang gnas ngan len
[\[111b.7\]]chen po dang 'bring dang bral bar bya ba dang /_nges par 'byed pa'i cha dang mthun pa'i dge ba'i rtsa ba dro bar gyur pa dang rtse mo gnyis bskyed par bya ba'i phyir dbang po rnams kyis sbyong ba'i lam chung ngu yang dag par rtsom par byed de/_de yang rdzu 'phrul gyi rkang pa bzhi ji ltar thob pa'i ting
[\[112a\]]
[\[112a.1\]]nge 'dzin la gnas ting nge 'dzin la brten nas lhag pa'i sems kyi bslab pa dang ldan [#]pa'i shes rab kyi bslab pa la rnal [#]'byor du byed pa ni dbang po lnga dag rim gyis skye zhing de dag gis [#]nges par 'byed pa'i cha dang mthun pa'i dge ba'i rtsa ba dro bar gyur pa dang rtse mo
[\[112a.2\]]zhes bya ba gnyis thob par rig par bya'o/_/de yang dbang po lnga yang dmigs pa dang /_ngo bo nyid dang /_grogs dang /_bsgom pa dang /_bsgoms [#]pa'i 'bras bur rig par bya ste/_de la dmigs pa gang zhe na/_'phags pa'i bden pa bzhi rnams so[#]/_/ngo bo nyid gang zhe
[\[112a.3\]]na/_dad pa dang /_brtson 'grus dang /_dran pa dang /_ting nge 'dzin dang /_shes rab bo/_/grogs gang zhe na/_de dag dang mtshungs par ldan pa'i sems dang sems las byung ba'i chos rnams so/_/bsgom pa gang zhe na/_dad pa'i dbang po ni bden pa rnams la mngon par yid
[\[112a.4\]]ches pa'i tshul gyis bsgom mo/_/brtson 'grus kyi dbang po ni mngon par yid ches pa skyes nas bde ba [#]mngon par rtogs [#]par bya ba'i phyir spro ba'i tshul gyis brtson 'grus rtsom par bsgom mo/_/dran pa'i dbang po ni brtson 'grus brtsams nas bden pa rnams la nye bar
[\[112a.5\]]gnas pa'i dran pa mi brjed pa'i tshul gyis bsgom mo/_/ting nge 'dzin gyi dbang po ni bden pa rnams la nye bar gnas pa'i dran pa ma brjed pas sems rtse gcig pa'i tshul gyis bsgom mo/_/shes rab kyi dbang po ni bden pa rnams la sems rtse gcig tu mnyam par gzhag nas
[\[112a.6\]]chos rab tu rnam par 'byed pa'i tshul gyis bsgom mo/_/bsgoms pa'i 'bras bu gang zhe na/_bden pa rnams myur du rtogs pa dang dro bar 'gyur ba [#]dang /_rtse mo chung ngu dang /_'bring dang /_chen po dag skye bar 'gyur ro/_/de la dad pa'i dbang po gang zhe na/_de ltar ting
[\[112a.7\]]nge 'dzin la gnas ting nge 'dzin la brten nas lhag pa'i sems kyi bslab pa dang /_lhag pa'i shes rab kyi [#]bslab pa la rnal 'byor du byed pa na/_ston pa dang nyan thos gzhan dag gis rtogs pa la mngon par yid ches pa dang /_rab tu dang ba dang dad pa gang yin pa de ni dad pa'o/_/de
[\[112b\]]
[\[112b.1\]]ni dbang byed pa'i don gyis dad pa'i dbang po zhes bya ste/_gang la dbang byed ce na/_'jig rten las 'das pa'i chos skye ba dang brtson 'grus dang /_ting nge 'dzin dang shes rab kyi dbang po la sogs pa skye ba la dbang byed pa yin no/_/brtson 'grus kyi dbang po gang zhe na/_mthong bas spang
[\[112b.2\]]bar bya ba'i nyon mongs pa spang ba'i phyir sbyor ba las byung ba'i yang dag pa'i spong ba bzhi po dag ni 'dir [#]brtson 'grus zhes bya'o/_/de yang dbang byed pa'i don gyis brtson 'grus kyi dbang po zhes bya ste/_gang la [#]dbang byed ce na/_'jig rten las 'das pa'i chos skye ba dang dran pa
[\[112b.3\]]dang ting nge 'dzin dang shes rab kyi dbang po la sogs pa skye ba la dbang byed pa yin no/_/dran pa'i dbang po gang zhe na/_phyin ci log ma lus par spong ba'i phyir 'jug par 'gyur ba'i dran pa nye bar gzhag pa bzhi po dag ni 'dir dran pa zhes bya'o/_/de yang dbang byed pa'i don gyis
[\[112b.4\]]dran pa'i dbang po zhes bya ste/_gang la dbang byed ce na/_'jig rten las 'das pa'i chos skye ba dang /_ting nge 'dzin dang shes rab kyi dbang po la sogs pa skye ba la dbang byed pa yin no/_/ting nge 'dzin gyi dbang po gang zhe na/_phyir mi 'ong ba nyid du sbyor ba las byung ba'i bsam
[\[112b.5\]]gtan bzhi po dag ni 'dir ting nge 'dzin zhes [#]bya'o/_/de yang dbang po [#]byed pa'i don gyis ting nge 'dzin gyi dbang po zhes bya ste/_gang la dbang [#]byed ce na/_'jig rten las 'das pa'i chos skye ba dang /_shes rab kyi dbang po la sogs pa skye ba la dbang byed pa yin no/_/
[\[112b.6\]]shes rab kyi dbang po gang zhe na/_'phags pa'i bden pa bzhi po dag mngon par rtogs par bya ba dang /_dge sbyong gi tshul gyi 'bras bu thob par bya ba'i phyir 'jug par 'gyur ba'i bden pa shes pa [#]dag ni 'dir shes rab ces bya'o/_/de yang dbang byed pa'i don gyis shes
[\[112b.7\]]rab kyi dbang po zhes bya ste/_gang la dbang byed ce na/_'jig rten las 'das pa'i chos skye ba la dbang byed pa yin no[#]/_/dbang po lnga ni de dag gi don dang rnam par gzhag pa dang rab tu dbye ba bstan te/_de la dbang po lnga'i don gang zhe na/_dbang byed pa'i don to/_/ji
[\[113a\]]
[\[113a.1\]]zhig yongs su bstan pa'i don du dbang byed ce na/_gzhi de dang de la chos de dang de dag la gtso bor [#]yongs su bstan pa'i don du dbang byed do/_/de la dbang po lnga'i rnam par gzhag pa gang zhe na/_dbang po lnga ni 'jig rten pa'i rnam par dag pa la dbang
[\[113a.2\]]byed pa'i don dang /_rnam par byang ba la dbang byed pa'i don dang /_kun nas nyon mongs pa'i gnyen po la dbang byed pa'i don dang /_lus rnam par grol ba la dbang byed pa'i don dang /_sems can gyi mngon par mtho ba'i thabs la dbang byed pa'i don dang /_sems can gyi yon tan
[\[113a.3\]]dang skyon yongs su bstan pa la dbang byed pa'i don dang /_dad pa nas shes rab kyi bar ni 'di lta bu dang ldan zhes bya ba la dbang byed pa'i don dang /_dge sbyong gi tshul gyi 'bras bu la sbyor ba'i lam dbang byed pa'i don gyis rnam par gzhag pa'o/_/de la dbang po lnga'i rab
[\[113a.4\]]tu dbye ba ni dbang po lnga dag gis ci byed ce na/_bde 'gror skye ba dang mya ngan las 'das pa'i tshogs yongs su rdzogs par byed pa dang /_dbang po de dag gi rjes [#]su yod pa yin pa dang /_de dag ni sems las byung bas bsdus pa yin pa dang [#]/_de dag ni 'dus byas yin pa
[\[113a.5\]]dang /_de dag ni dge ba yin pa dang /_de dag ni rnam par smin pa dang bcas pa yin pa dang /_de dag gi phyogs gcig ni rnam par smin pa med pa ma yin pa dang /_de dag gi [#]sa bon rnam par smin pa ma yin pa ma [#]yin pa dang de dag nyid rnam par smin pa ma yin pa las skyes pa yin pa
[\[113a.6\]]dang /_de dag ni khams gsum du gtogs pa yin pa dang /_khams gsum du ma gtogs pa yang yin pa dang /_sa thams cad dmigs pa yin pa dang /_zag pa dang bcas pa dang /_zag pa med pa yang ma yin pa dang /_spang bar bya ba dang spang bar bya ba ma yin pa
[\[113a.7\]]dang /_'jig rten pa dang 'jig rten las 'das pa yang yin no zhes bya ba la sogs pa rab tu dbye ba'o/_/de dbang po de dag kun du bsten zhing [#]goms par byas lan mang du byas pa'i rgyus nges par 'byed pa'i cha dang mthun pa'i dge ba'i rtsa ba bzhi po dag las dro bar
[\[113b\]]
[\[113b.1\]]gyur pa dang rtse mo chung ngu dang 'bring dang chen po dag skyed par byed do/_/de la dro bar gyur pa ni snang ba thob [#]pa'i rtse mo ni snang ba mched pa [#]ste/_dper na mes me'i bya ba byed par 'dod cing me don du gnyer ba'i mi la la zhig gis gtsub gtan [#]gyi steng du gtsub [#]shing gtsubs te mngon par
[\[113b.2\]]gtsubs shing 'bad par byed/_sgrim par byed/_rtsol bar byed na/_de'i 'bad pa dang /_sgrim pa dang rtsol ba'i sgo nas gtsub gtan [#]las drod skye bar [#]'gyur ro/_/drod de nyid mngon par 'phel bas na rtse mor 'byung ba de bzhin du ji ltar gtsub gtan [#]gyi steng du gtsub shing gtsubs
[\[113b.3\]]te mngon par gtsubs shing 'bad par byed/_sgrim par byed/_rtsol bar byed[#]/_de ltar ni dbang po lnga dag la kun du bsten zhing [#]goms par byed lan mang du byed par [#]blta bar bya'o/_/ji ltar dang po kho nar gtsub gtan [#]las drod skye bar 'gyur ba de ltar ni me de lta bus [#]nyon mongs pa'i
[\[113b.4\]]bud shing sreg [#]par byed pa rnams skye [#]ba'i sngon du 'gro zhing rgyur 'gyur ba'i dro bar gyur pa dag blta bar bya'o/_/ji ltar drod de nyid mngon par 'phel ba na rtse mor byung ba [#]de ltar ni dro bar gyur pa de dag nyid shas cher 'phel ba'i rtse mo dag la blta bar bya'o/_/de la dro bar gyur pa thob pa
[\[113b.5\]]ni brgya [#]la yongs su nyams na yang nam zhig na nges par mya ngan las [#]'das pa'i chos can yin no/_/rtse mo thob pa ni brgya [#]la yongs su nyams shing ngan song du 'gro ba dang /_mtshams med pa dag byed pa yang [#]dge ba'i rtsa ba rnams mi 'chad pa'i chos can yin no/_/de ltar dbang po lnga
[\[113b.6\]]po de dag las[#]/_stobs lnga ni/_de brtan pa'i dngos po zhes bya bas bstan te/_des ni mngon par rtogs pa dang 'dres pa'i lam bstan to/_/de la de [#]zhes bya ba ni [#]dbang po'o/_/brtan pa zhes bya ba ni stobs te dbang po de brtan zhing stobs su gyur pa na mngon par rtogs pa dang 'dres
[\[113b.7\]]pa'i lam thob par rig par bya'o/_/de la stobs lnga gang zhe na/_dad pa'i stobs dang /_brtson 'grus kyi stobs dang /_dran [#]pa'i stobs dang /_ting nge 'dzin gyi stobs dang /_shes rab kyi stobs so/_/de la rim pa ji lta bu zhe na/_de ltar bsgoms [#]pa'i phan yon gyi dngos po dbang po lngas
[\[114a\]]
[\[114a.1\]]mngon par rtogs par bya ba la sbyor ba'i lam thob pa des ting nge 'dzin yongs su rdzogs pa'i mtshan ma dang gnas ngan len chen po dang 'bring dang bral zhing nges par 'byed pa'i cha dang mthun pa'i dge ba'i rtsa ba dro bar gyur pa dang rtse mo thob ste/_sbyor ba'i lam chung ngu
[\[114a.2\]]dang 'bring yang dag par brtsams nas/_de'i gong du yang ting nge 'dzin yongs su rdzogs pa'i mtshan ma dang gnas ngan len chung ngu dang 'bring dang [#]bral bar [#]bya ba dang /_nges par 'byed pa'i cha dang mthun pa'i dge ba'i rtsa ba bden pa dang rjes su mthun pa'i bzod pa dang /_'jig rten
[\[114a.3\]]pa'i chos kyi mchog gnyis bskyed par bya ba'i phyir stobs rnams kyi [#]sbyor ba'i lam chen po yang dag par brtson [#]par byed par rig par bya'o/_/de la stobs lnga yang dmigs pa dang /_ngo bo nyid dang /_grogs dang /_bsgom pa dang /_bsgoms pa'i 'bras bus rig par bya ste/_dmigs
[\[114a.4\]]pa dang /_ngo bo nyid dang /_grogs dang /_bsgom pa ni dbang po rnams ji lta ba bzhin du rig par bya'o/_/bsgoms [#]pa'i 'bras bu gang zhe na/_bden pa rnams myur du mngon par rtogs pa dang /_bden pa dang rjes su mthun pa'i bzod pa chung ngu dang 'bring dang chen po dang 'jig rten pa'i
[\[114a.5\]]chos kyi mchog skye bar 'gyur ro/_/de la dad pa dang /_brtson 'grus dang /_dran pa dang /_ting nge 'dzin dang /_shes rab kyi ting nge 'dzin ni sngar dbang po lnga'i skabs su bstan pa kho na dag yin no/_/de la bye brag ni 'di yod de/_dbang po rnams la ni dbang byed pa'i don gyis
[\[114a.6\]]rnam par gzhag go/_/'dir stobs rnams la ni de dag nyid brtan zhing stobs dang ldan pas mi choms pa'i don gyis stobs rnams zhes bya ste/_ci zhig gis mi choms she na/_de dag ni ma dad pa la sogs pa mi mthun pa'i phyogs rnams dang mi 'dre zhing lha 'am bdud dam
[\[114a.7\]]tshangs pa'am/_su yang 'jig rten na [#]chos dang mi mthun pas mi 'phrogs [#]pa dang nyon mongs pa'i kun nas dkris pas mi 'phrogs pas na de'i phyir mi choms pa zhes bya'o/_/de stobs de dag gis stobs dang ldan par gyur pas bdud kyi stobs thams cad las rnam par
[\[114b\]]
[\[114b.1\]]rgyal bar byas te/_zag pa rnams zad par bya ba'i phyir rab tu brtson [#]par byed pas na de'i [#]phyir stobs rnams zhes bya'o/_/de stobs de dag kun du bsten zhing [#]goms par byas lan mang du byas pa'i rgyus nges par 'byed pa'i cha dang mthun pa'i dge ba'i rtsa ba gzhan gnyis po bden pa
[\[114b.2\]]dang rjes su [#]mthun pa'i dpe bzod pa chung ngu dang 'bring dang chen po dang 'jig rten pa'i chos kyi [#]mchog skyed par byed do/_/de la bden pa dang rjes su mthun pa'i bzod pa ni de kho na'i don gyis phyogs gcig la rjes su zhugs pa yin no/_/'jig rten pa'i chos kyi mchog ni bar
[\[114b.3\]]chad med pa'i ting nge [#]'dzin yin te/_dper na me'i drod 'dod pa de nyid mngon par 'phel ba'i rtse mor byung ba na du ba 'thul bar 'gyur ro/_/rgya cher mngon par 'phel bar byed pa [#]na/_me lce med pa'i me 'byung bar 'gyur ro/_/de bzhin du ji ltar du ba 'thul ba de ltar ni bden pa dang rjes
[\[114b.4\]]su mthun pa'i bzod pa rnams blta bar bya'o/_/ji ltar mngon par rgya cher 'phel bar gyur pa na me lce med pa'i me 'byung bar 'gyur ba de ltar ni 'jig rten pa'i chos kyi mchog blta bar bya ste/_de ni skad cig gcig kho nar zad do/_/de la bden pa dang rjes su mthun pa'i bzod pa
[\[114b.5\]]thob pa ni brgya la yongs su nyams kyang ngan song du mi 'gro ste/_bde 'gro'i las dang /_nyon mongs pa thag bsrings pa'i phyir ro/_/bzod pa thob pa kho nas 'gro ba dang skye gnas dang [#]skye ba dang /_lus dang srid pa dang nyon mongs pa rnams las kha cig gis mi skye ba'i chos nyid thob
[\[114b.6\]]ste/_ngan song gi 'gro ba rnams dang /_sgo nga las skyes pa dang /_drod gsher las skyes pa'i skye gnas dang /_'du shes med pa'i sems can dang /_byang gi sgra mi snyan dang /_tshangs pa chen por skye ba rnams dang /_za ma dang ma ning mtshan gnyis pa'i lus rnams dang /_brgyad la sogs
[\[114b.7\]]pa'i srid pa rnams dang /_mthong bas [#]spang bar bya ba'i nyon mongs pa'i dpe kun nas dkris pa rnams kyis mi skye ba'i chos nyid thob bo/_/'jig rten pa'i chos kyi mchog thob pa ni bar chad med par skad cig gnyis pa la mthong ba'i lam thob pa'i [#]chos nyid yin no/_/de la gang zag
[\[115a\]]
[\[115a.1\]]nyan thos kyi rigs can gyis dro bar gyur pa dang rtse mo gnyis thob pa ni nyan thos kyi rigs las bzlog nas sangs rgyas kyi rigs su 'gyur bar [#]srid kyi/_bzod pa thob pa ni de lta bu mi srid do[#]/_/des bzod pa man chad gsum thob pa [#]ni nyan thos kyi rigs las
[\[115a.2\]]bzlog ste/_rang sangs rgyas su 'gyur bar srid kyi/_'jig rten pa'i chos kyi mchog thob pa ni de lta bu mi srid do/_/rang sangs rgyas bse ru lta bu dang /_sangs rgyas kyi rigs can rnams ni nges par 'byed pa'i cha dang mthun pa bzhi po gang las kyang bzlog tu mi rung ste/_de gnyis ni g.yo ba
[\[115a.3\]]dang gsal ba'i phyir bsam gtan bzhi pa kho na la brten te/_rgyun chags kho nar nges par 'byed pa'i cha dang mthun pa rnams nas bzung ste/_byang chub kyi bar du skyed par byed pa'i phyir ro/_/rang sangs rgyas kyi tshogs na spyod pa'i rigs can rnams ni nyan thos dang 'dra bar bzlog tu
[\[115a.4\]]rung ngo /_/de la theg pa gsum po gang yang rung ba'i rigs can gyis gang zag rnams tshe [#]dang po kho na la sems bskyed pa la sogs pa'i sbyor ba byas te/_nges par 'byed pa'i cha dang mthun pa rnams bskyed [#]pa dang /_'phags pa'i lam skyed par byed pa yod dam zhe na/_de lta bu ni
[\[115a.5\]]med de/_thams cad pas shin tu myur ba yang dper na sa bon 'debs pa dang lo tog [#]skye ba dang 'bras bu chags pa bzhin du tshe dang po gcig la ni thar pa'i cha dang mthun pa'i dge ba'i rtsa ba skyed par byed do/_/tshe gnyis pa la ni nges par 'byed pa'i cha dang mthun pa'i dge ba'i rtsa ba
[\[115a.6\]]skyed par byed do/_/tshe gsum pa la ni 'phags pa'i lam skyed par byed de/_chos nyid 'di la ni rgyud rim gyis 'jug pa dang yongs su smin pa dang rnam par grol bar 'gyur ro/_/de ltar stobs de dag ni mngon par rtogs pa dang 'dres pa'i lam yin pas na de brtan pa'i dngos po
[\[115a.7\]]zhes bya ste/_de tsam gyis na ting nge 'dzin yongs su rdzogs pa'i mtshan ma dang gnas ngan len chung ngu dang bral zhing nges par 'byed pa'i cha dang mthun pa'i dge ba'i rtsa ba dang bden pa dang rjes su mthun pa'i bzod pa dang 'jig rten pa'i chos kyi mchog thob ste/_sbyor ba'i lam chen po yang
[\[115b\]]
[\[115b.1\]]dag par brtsams pa yin par rig par bya'o/_/byang chub kyi yan lag bdun ni/_'phags pa'i dbang phyug bsdu [#]ba'i dngos po zhes bya bas bstan te/_des ni mngon par rtogs pa'i lam bstan to/_/de la 'phags pa'i dbang phyug ni mngon par rtogs pa dang [#]/_mthong ba'i lam
[\[115b.2\]]mo/_/de sdud pa'i dngos po ni mngon par rtogs pa'i lam ste/_byang chub kyi yan lag bdun no/_/de dag skyes pa'i dus na 'phags pa'i dbang phyug bsdus shing mthong ba'i lam thob par rig par bya'o/_/de la byang chub kyi yan lag bdun gang zhe na/_dran pa yang dag byang chub kyi
[\[115b.3\]]yan lag dang /_chos rnam par 'byed pa yang dag [#]byang chub kyi yan lag dang /_brtson 'grus yang dag byang chub kyi yan lag dang /_dga' ba yang dag byang chub kyi yan lag dang /_shin tu sbyangs pa yang dag byang chub kyi yan lag dang /_ting nge 'dzin yang dag byang chub kyi yan
[\[115b.4\]]lag dang /_btang snyoms yang dag byang chub kyi yan lag go/_/de la rim pa ji lta bu zhe na/_de ltar bstan pa'i dngos po stobs lngas mngon par rtogs [#]pa dang 'dres pa'i lam thob pa des ting nge 'dzin yongs su rdzogs pa'i mtshan ma dang gnas ngan len chung ngu dang bral zhing
[\[115b.5\]]nges par 'byed pa'i cha dang mthun pa'i dge ba'i rtsa ba bden pa dang rjes su mthun pa'i bzod pa dang /_'jig rten pa'i chos kyi mchog thob ste/_sbyor ba'i lam chen po yang dag par brtsams pa na/_de'i gong du sbyor ba yang dag par brtsams pa'i byang chub kyi yan lag rnams kyi [#]
[\[115b.6\]]yang dag pa'i mtha' rtogs par byed par rig par bya'o/_/de yang ji lta bu zhe na/_'jig rten pa'i chos kyi mchog gi [#]mjug thogs su sdug bsngal la chos shes pa'i bzod pa zag pa med pa skye ste/_de skyes na 'phags pa'i gang zag ces kyang bya/_mthong ba'i lam thob pa zhes kyang
[\[115b.7\]]bya'o/_/de'i mjug thogs su sdug bsngal la chos shes pa dang /_sdug bsngal rjes su rtogs par shes pa'i bzod pa dang /_sdug bsngal la rjes su rtogs par shes pa nas lam la [#]rjes su rtogs par shes pa'i bar gyi skad cig [#]bco lnga po de [#]dag skye ste/_de tsam gyis na mthong ba'i lam
[\[116a\]]
[\[116a.1\]]yongs su rdzogs pa zhes kyang bya'o/_/de dag kyang gang gis yongs su rdzogs par byed ce na/_dper na me lce med pa'i me de byung ma thag kho nar me lce byung bar gyur [#]te/_me lce byung zhing 'bar ba des me'i bya ba byed pa de bzhin du ji ltar me lce byung bar gyur te [#]me lce
[\[116a.2\]]byung zhing 'bar ba des me'i bya ba byed pa de [#]ltar ni gang zag [#]'jig rten pa'i chos kyi mchog gis yang dag par zin pa'i dbang po lnga po dag gi [#]mjug thogs kho nar byung ba 'jig rten las 'das pa zag pa med pa'i chos rnams blta bar bya'o/_/de dag kyang gang zhe na/_byang chub kyi yan
[\[116a.3\]]lag bdun po dag ste/_yang dag pa nyid skyon med pa la zhugs pa'i gang zag gis [#]yang dag pa ji lta ba bzhin du rtogs pa de ni byang chub ces bya'o/_/de'i yan lag tu gyur pa ni [#]byang chub kyi yan lag rnams zhes bya ste/_de dag gis sdug bsngal la chos shes pa'i bzod pa zag pa med
[\[116a.4\]]pa nas lam la rjes su rtogs par byed pa'i bzod pa'i bar gyi mthong ba'i lam gyi skad cig bco lnga po dag yongs su rdzogs par byed do/_/de la nyan thos dang rang sangs rgyas kyi rnam par gzhag pa'i bden pa la dmigs shing yang dag pa'i mtha' mngon du byed pa'i tshul gyis
[\[116a.5\]]yongs su rdzogs par byed do/_/byang chub sems dpa' ni rnam par ma bzhag pa'i bde ba la dmigs shing yongs su 'dris pa'i shes pas yongs su rdzogs par byed do[#]/_/spyi'i tshul ni de lta'o/_/de la byang chub kyi yan lag bdun yang dmigs pa dang /_ngo bo nyid dang /_grogs dang /_
[\[116a.6\]]bsgom pa dang /_bsgoms [#]pa'i 'bras bus rig par bya ste/_de la dmigs pa gang zhe na/_'phags pa'i bden pa bzhi po dag gis [#]yang dag pa nyid ji lta ba'o/_/ngo bo nyid gang zhe na/_dran pa dang /_chos rnam par 'byed pa dang /_brtson 'grus dang /_dga' ba dang [#]/_shin tu sbyangs [#]
[\[116a.7\]]pa dang /_ting nge 'dzin dang /_btang snyoms so/_/de la dran pa ni yang dag pa nyid skyon med pa la zhugs pa'i gang zag gis [#]yang dag pa ji lta ba nyid bzhin du rtogs pa'i byang chub de'i gnas kyi yan lag go/_/chos rnam par 'byed pa ni ngo bo nyid kyi yan lag go/_/brtson 'grus
[\[116b\]]
[\[116b.1\]]ni nges par [#]'byung ba'i yan lag go/_/dga' ba bzhi ni phan yon gyi yan lag go/_/shin tu sbyangs pa dang ting nge 'dzin dang btang snyoms ni de'i kun nas nyon mongs pa med pa'i gzhi dang gnas dang ngo bo nyid kyi yan lag ste/_gang gis kyang kun nas nyon mongs par mi 'gyur ba dang /_
[\[116b.2\]]gang du yang kun nas nyon mongs par mi 'gyur ba dang /_kun nas nyon mongs pa med pa ste go rims bzhin no/_/grogs gang zhe na/_de dag dang mtshungs par ldan pa sems dang sems las byung ba'i chos rnams so/_/bsgom pa gang zhe na/_dran pa yang dag byang chub kyi yan lag
[\[116b.3\]]dben pa la gnas pa [#]'dod chags dang bral ba [#]la gnas pa 'gog pa la gnas pa rnam par spong ba yongs su bsngos pa bsgom pa dang /_lhag ma rnams la yang de bzhin no/_/'dis ni bden pa la dmigs pa byang chub kyi yan lag bsgom par yongs su bstan to/_/bsgoms [#]pa'i
[\[116b.4\]]'bras bu gang zhe na/_mthong bas spang bar bya ba'i nyon mongs pa rnams spangs pa'o/_/de la dran pa yang dag byang chub kyi yan lag gang zhe na/_shes bya mi shes pa shes par bya ba'i phyir shes pa thams cad la dran pa dpyod [#]pa ni dran pa'o/_/yang dag ces bya ba ni mthong ba'i lam gyi bar
[\[116b.5\]]chad med pa'i lam dang rnam par grol ba'i lam gyis rab tu phye ba'o/_/byang chub kyi yan lag ces bya ba ni mthong ba'i lam gyi yang dag pa nyid med pa la zhugs pa'i gang zag gi yang dag pa ji lta ba bzhin du rtogs pa gang yin pa de ni byang chub ces bya ste/_de'i yan lag dang 'khor
[\[116b.6\]]dang yo byad dang rgyu zhes bya ba'i rnam grangs so/_/dben pa la gnas pa zhes bya ba ni chos shes pa'i bzod pa bzhi skyes nas bden pa bzhi mthong bas spang bar bya ba'i nyon mongs pa'i 'dod pa'i khams su gtogs [#]pa rnams kyis thob pa nas bzung ste/_'gag [#]pa ni dben pa zhes
[\[116b.7\]]bya ste/_de la byang chub kyi yan lag de gnas pa'o/_/'dod chags dang bral ba la gnas pa zhes bya ba ni chos shes pa bzhi yang de dag gis mya ngan las 'das pa [#]thob pa nas bzung ste skye ba ni 'dod chags dang bral ba zhes bya ste/_de la byang chub kyi yan lag gnas
[\[117a\]]
[\[117a.1\]]pa'o/_/'gog pa la gnas pa zhes bya ba [#]ni rjes su rtogs par shes pa'i bzod pa bzhi skyes nas bden pa bzhi mthong bas spang bar bya ba'i nyon mongs pa dang [#]gzugs dang /_gzugs med pa'i khams su gtogs pa rnams kyis thob pa nas bzung ste 'gag
[\[117a.2\]]pa ni 'gag pa [#]zhes bya ste/_de la byang chub kyi yan lag de gnas pa'o/_/rnam par spong bar yongs su bsngos [#]pa zhes bya ba la/_de rnam par spong ba zhes bya ba ni mya ngan las 'das pa'o/_/der yongs su bsngos pa zhes bya ba ni skad cig ma bcu drug pa lam la [#]rjes su rtogs par
[\[117a.3\]]shes pa ni bsgom pa'i lam yin pas de ma gtogs pa mthong ba'i lam du gtogs [#]pa rjes su rtogs par shes pa gsum po dag kyang de dag gi mya ngan las 'das pa thob pa nas bzung ste skye ba ni da dung bsgom pas spang bar bya ba'i nyon mongs pa thams cad ma lus par spang ba'i thob pa nas
[\[117a.4\]]bzung ste skyes pa ma yin gyi de dang mthun pa'am der gzhol ba'am der yongs su bsngos pa tsam du zad pas rnam par spong ba yongs su zad pa zhes bya ste/_mthong ba'i lam gyis byang chub kyi yan lag de der yongs su bsngos pa yin no zhes bya ba'i tha tshig go/_/chos rnam par 'byed pa yang
[\[117a.5\]]dag byang chub kyi yan lag gang zhe na/_rtog pa dang mtshan ma thams cad 'joms shing de bzhin nyid rnam par 'byed pa ni chos rnam par 'byed pa'o/_/yang dag dang byang chub kyi yan lag dang /_dben pa la gnas pa zhes bya ba la sogs pa'i tshig gi don ni snga ma bzhin te lhag ma
[\[117a.6\]]thams cad la yang de bzhin du rig par bya'o/_/brtson 'grus yang dag byang chub kyi yan lag gang zhe na/_myur du mngon par shes pa thob par bya ba'i phyir brtson 'grus rab tu 'jug pa ni brtson 'grus so/_/dga' ba yang dag byang chub kyi yan lag gang zhe na/_brtson 'grus
[\[117a.7\]]brtsams pas chos snang ba de'i dga' ba lus dang sems thams cad rtag tu dga' bar gyur pa ni dga' ba'o/_/shin tu sbyangs pa yang dag byang chub kyi yan lag gang zhe na/_gnas ngan len gyi sgrib pa thams cad rab tu bcom ste/_lus dang sems las su rung bar gyur na ni
[\[117b\]]
[\[117b.1\]]sems rab tu sbyangs pa'o/_/ting nge 'dzin yang dag byang chub kyi yan lag gang zhe na/_bsam [#]pa'i don thams cad 'grub pa'i rten du gyur pa zhi gnas dang [#]lhag mthong gi sems rtse gcig pa nyid ni ting nge 'dzin to/_/btang snyoms yang dag byang chub kyi yan lag gang zhe na/_rnam
[\[117b.2\]]par mi rtog pa'i ye shes ni btang snyoms zhes bya ste/_de dang de'i rjes la thob pa dag la 'jig rten pa'i ye shes kyi thams cad du kun nas nyon mongs pa med par ci 'dod pa bzhin du gnas so/_/byang chub kyi yan lag bdun po de dag ni zhi gnas kyi phyogs dang lhag mthong gi
[\[117b.3\]]phyogs dang gnyi ga'i phyogs su gtogs pa yang yin te/_de la chos rnam par 'byed pa dang /_brtson 'grus dang /_dga' ba gsum ni lhag mthong gi phyogs so/_/shin tu sbyangs pa dang /_ting nge 'dzin dang /_btang snyoms gsum ni zhi gnas kyi phyogs so/_/dran pa ni gnyis
[\[117b.4\]]ka'i phyogs de kun nas nyon mongs pa [#]zhes bya'o/_/de ltar byang chub kyi yan lag bdun po de dag ni mngon par rtogs pa'i lam yin pas na 'phags pa'i dbang phyug bsdu ba'i [#]dngos po zhes bya ste/_de tsam gyis na sbyor ba yang dag par brtsams pa de'i byang chub kyi yan lag
[\[117b.5\]]rnams kyis yang dag pa'i mtha' rtogs pa yin te[#]/_de'i tshe na nyan thos ni slob pa bzhi mthong ba chos rnams la chos kyi mig rdul med cing dri ma dang bral ba chos mthong ba [#]chos thob pa chos rig pa chos rtogs pa som nyi las brgal ba the tshom las brgal ba gzhan gyi dring mi
[\[117b.6\]]'jog pa ston pa'i bstan pa la gzhan gyis mi bkri ba chos rnams la mi 'jigs pa thob pa rgyun du zhugs pa'i 'bras bu mngon sum du bya ba'i phyir zhugs pa yin no/_/skad cig ma bcu drug [#]thob pa nas ni rgyun du zhugs pa'i 'bras bu la gnas pa yin no[#]/_/byang chub sems
[\[117b.7\]]dpa'i [#]yang dag pa nyid skyon med pa la de bzhin gshegs pa'i rigs su skyes pas sa [#]dang po thob pa dang sa de'i phan yon yang nyams su myong ba yin par rig par bya'o/_/'phags pa'i lam yan lag brgyad pa ni/_'phags pa'i phyogs dang 'khor bsdu ba'i dngos po
[\[118a\]]
[\[118a.1\]]zhes bya bas bstan te/_des ni rnam par dag pa nges par 'byin pa'i lam bstan to/_/de la 'phags pa'i phyogs dang 'khor dang rnam par dag pa ste bsgom pa'i lam mo/_/de sdud pa'i dngos po ni rnam par dag par nges par 'byin pa'i lam ste/_
[\[118a.2\]]'phags pa'i lam yan lag brgyad pa'o/_/de skyes pa'i dus na 'phags pa'i phyogs dang 'khor bsdus shing bsgom pa'i lam thob par rig par bya'o/_/de la 'phags pa'i lam yan lag brgyad pa gang zhe na/_yang dag pa'i lta ba dang /_yang dag pa'i rtog pa dang /_
[\[118a.3\]]yang dag pa'i ngag dang /_yang dag pa'i las kyi mtha' dang /_yang dag pa'i 'tsho [#]ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin to/_/de la rim pa ji lta bu zhe na/_de byang chub kyi yan lag rnams thob pa'i phyir de'i tshe na slob
[\[118a.4\]]pa bzhi mthong ba'am byang chub sems dpa'i [#]sa dang po yin te/_de'i mthong bas spang bar bya ba'i nyon mongs pa rnams ni spangs zin gyi/_bsgom pas spang bar bya ba'i nyon mongs pa rnams lus pa na de dag spang ba'i phyir phung po gsum pa 'phags pa'i lam yan lag brgyad pa
[\[118a.5\]]sgom par byed de/_des sgrib pa thams cad las rnam par thar par 'gyur zhing bla na med pa yang dag par rdzogs pa'i byang chub kyi bar du rjes su thob par rig par bya'o/_/de la 'phags pa'i lam yan lag brgyad pa yang dmigs pa dang /_ngo bo nyid dang /_grogs dang /_bsgom
[\[118a.6\]]pa dang /[ # ]bsgoms [#]pa'i 'bras bus rig par bya ste[#]/_de la dmigs pa gang zhe na/_de'i 'og tu 'phags pa'i bden pa bzhi po rnams kyi yang dag pa nyid [#]ji lta ba'o/_/ngo bo nyid gang zhe na/_'phags pa'i lam yan lag brgyad pa ste/_de la yang dag pa'i lta ba ni
[\[118a.7\]]bsgom pa'i lam gyi tshe mthong ba'i lam la yongs su gcod pa'i yan lag ste [#]'jig rten las 'das pa'i rjes la [#]thob pa'i 'jig rten pa des rang gi rtog [#]pa de yongs su gcod pa'i phyir ro/_/yang dag pa'i rtog pa dang yang dag pa'i ngag ni gzhan go bar
[\[118b\]]
[\[118b.1\]]byed pa'i yan lag ste [#]kun nas slong ba dang bcas pa'i ngag gis de go bar byed pa'i phyir ro/_/yang dag pa'i ngag dang yang dag pa'i las kyi mtha' dang yang dag pa'i 'tsho ba gsum ni gzhan yid ches par byed pa'i yan lag ste/_yang dag pa'i ngag gis rnyed pa dang 'brel [#]
[\[118b.2\]]ba'i gtam rnam par gtan la 'bebs pas shes rab la yid ches par 'gyur ro/_/yang dag pa'i las kyi mtha' bya ba ma yin pa mi byed par tshul khrims la yid ches par 'gyur ro/_/yang dag pa'i 'tsho bas chos gos la sogs pa tshod zin par tshol bas yo byad
[\[118b.3\]]bsnyungs [#]pa la yid ches par 'gyur ro/_/yang dag pa'i rtsol ba dang yang dag pa'i dran pa dang /_yang dag pa'i ting nge 'dzin ni mi mthun pa'i phyogs kyi gnyen po'am yan lag ste/_mi mthun pa'i phyogs ni rnam pa gsum ste/_bsgom pas spang bar bya ba nyon mongs pa dang /_
[\[118b.4\]]nyal ba'i [#]nyon mongs pa dang /_rgod pa'i dbang gis [#]mi mthun pa'i phyogs yon tan khyad par can mngon par 'grub pa'i gegs su gyur pa'o/_/de la dang po'i gnyen po ni yang dag pa'i rtsol ba ste des lam bsgom pa'i phyir ro/_/gnyis pa'i gnyen po ni yang dag pa'i
[\[118b.5\]]dran pa ste/_zhi gnas la sogs pa'i rgyu mtshan rnams la dran pa shin tu nye bar gnas pas [#]bying ba dang rgod pa med pa'i phyir ro/_/gsum pa'i gnyen po ni yang dag pa'i ting nge 'dzin te/_bsam gtan la gnas nas mngon par shes pa la sogs pa yon tan mngon par
[\[118b.6\]]'grub pa'i phyir ro/_/grogs gang zhe na/_de dag dang mtshungs par ldan pa sems dang sems las byung ba'i chos rnams so/_/bsgom pa gang zhe na/_byang chub kyi yan lag bzhi'o/_/bsgoms [#]pa'i 'bras bu gang zhe na/_yongs su gcod pa dang gzhan go bar byed
[\[118b.7\]]pa dang gzhan yid ches par byed pa dang nyon mongs pa'i sgrib pa rnam par dag pa dang nye ba'i nyon mongs pa'i sgrib pa rnam par dag pa dang yon tan khyad par can la sgrib pa rnam par dag cing bsgom zhes spang bar bya ba nyon mongs pa dang bral ba'o/_/de la yang dag pa'i lta
[\[119a\]]
[\[119a.1\]]ba gang zhe na/_byang chub kyi yan lag gi dus de kho na rtogs shing thob pa gang yin pa dang /_thob nas ji ltar rtogs shing khong du chud pa de nyid shes rab kyis [#]rnam par 'jog par byed pa gang yin pa de gnyis gcig tu bsdus pa ni yang dag pa'i lta ba zhes
[\[119a.2\]]bya'o/_/de yang mdor bsdu na rnam pa bcu gcig tu blta [#]bar bya ste/_nad du lta ba dang /_'bras dang /_zug [#]rngu dang /_sdig pa dang /_mi rtag pa nyid dang /_sdug bsngal ba nyid dang /_stong pa nyid dang /_bdag med pa nyid dang /_kun du sbyor ba byed pa dang bral ba dang 'bral [#]bar
[\[119a.3\]]byed par blta'o/_/de la [#]'du byed rnam pa bzhi po nyon mongs pa'i kun nas dkris pa dang ldan pa rnams dang /_nyon mongs pa'i bag la nyal dang ldan pa rnams dang /_ro myang ba dang ldan pa rnams dang /_nyes dmigs dang ldan pa rnams la ni [#]yang dag pa'i lta ba bzhi po nad dang 'bras
[\[119a.4\]]dang zug rngu dang sdig par lta ba dag go rims bzhin [#]du rig par bya'o/_/'du byed rnams la 'byung ba dang 'jig par lta ba ni mi rtag pa nyid du lta ba yin no/_/sdug bsngal gsum dang rjes su 'brel par ldan pa ni sdug bsngal nyid du lta ba yin no/_/de la bdag dang bdag gi dang
[\[119a.5\]]bral bar lta ba ni stong pa nyid du lta ba yin no/_/bdag dang bdag gi mtshan nyid med par lta ba ni bdag med pa nyid du lta ba yin te/_bzhi po de dag ni sdug bsngal gyi bden pa la mi rtag pa dang /_sdug bsngal ba dang stong pa dang bdag med pa'i rnam par lta ba [#]go rims bzhin
[\[119a.6\]]no/_/kun 'byung ba'i bden pa la rgyu dang kun 'byung ba dang /_rab tu skye ba dang rkyen du lta ba gang yin pa de ni kun du sbyor bar byed par lta ba zhes bya ste/_'di ltar kun 'byung ba'i bden pa'i sdug bsngal gyi bden pa kun nas nyon mongs pa dang kun du sbyor bar byed pa yin pa'i phyir
[\[119a.7\]]ro/_/'gog pa'i bden pa la 'gog pa dang zhi ba dang gya nom pa dang nges par 'byung bar lta ba gang yin pa de ni bral bar lta ba zhes bya ste/_'gog pa'i bden pa ni nyon mongs pa dang phung po thams cad dang [#]bral bas rab tu phye ba yin pa'i phyir ro/_/lam gyi bden pa la lam
[\[119b\]]
[\[119b.1\]]dang rigs pa dang sgrub pa dang /_nges par 'byin par lta ba gang yin pa de ni 'bral bar byed par lta ba zhes bya ste/_'di ltar lam gyi bden pa ni 'bral ba'i phyir 'gro ba yin pa'i phyir ro/_/gang gis tshe sngar mi rtag pa dang sdug bsngal ba dang stong pa dang bdag med par lta ba skye
[\[119b.2\]]la[#]/_phyis nad dang 'bras dang zug rngu dang sdig par lta ba skye bar 'gyur ba de'i tshe ci'i phyir nad la sogs pa ston ce na/_gang zag mthong ba'i lam thob pa la dgongs nas nad la sogs pa sngar [#]ston te/_'di ltar slob ma [#]mthong ba'i lam mthong ba ni lhag pa'i bsam pas phung po rnams la
[\[119b.3\]]nad la sogs par lta la[#]/_de ltar lta ba de'i bsgom [#]pas spang bar bya ba'i kun du sbyor ba lhag ma rnams spang ba'i phyir gong du mi rtag pa la sogs par lta ba dag ces yongs su dag par 'gyur ba'i phyir ro/_/mi rtag pa la sogs par lta ba de yang mdor bsdu na rnam pa gnyis te/_nad la
[\[119b.4\]]sogs par lta ba ma thob par thob par [#]bya ba'i phyir/_sngar mi rtag pa la sogs par lta ba yongs su ma dag par ni tshogs kyi lam la sogs pa'i gnas skabs na so so'i skye bo rnams kyi'o/_/nad la sogs pa'i lta ba thob pa'i phyir zhing 'byung ba dang /_sems shin tu rnam par
[\[119b.5\]]grol bar bya ba'i phyir nad la sogs par lta ba la brten pa yongs su dag pa ni mthong ba'i lam la sogs pa'i gnas skabs na slob pa bzhi mthong ba rnams kyi'o/_/yang dag pa'i lta ba rnam pa bcu gcig po de dag la stong pa nyid dang bdag med pa gnyis ni rnam par [#]thar pa'i sgo stong pa nyid
[\[119b.6\]]kyi rnam pa yin no/_/lhag ma brgyad ni smon pa med pa'i rnam pa yin no/_/'gog pa'i bden pa la bral bar lta ba gang yin pa gcig pu ni mtshan ma med pa'i rnam pa yin te/_de ni yang dag pa'i lta ba'i rab tu dbye ba yin no/_/yang dag pa'i rtog pa gang zhe na/_re zhig rnam
[\[119b.7\]]par rtog pa dag las sems 'jug par 'gyur na/_yang dag pa'i lta ba de nyid kyi dbang du byas nas nges par 'byung ba'i rtog pa dang gnod sems med pa'i rtog pa dang rnam par 'tshe ba med pa'i rtog pa dang de lta bu dang mthun pa'i rtog pa dag la yang dag par rtog
[\[120a\]]
[\[120a.1\]]par byed pa gang yin pa'o/_/yang dag pa'i ngag gang [#]zhe na/_gal te gtam las sems 'jug par 'gyur na yang dag pa'i lta ba de nyid kyi dbang du byas nas yang dag pa'i rtog pa dge ba de dag gis [#]kun nas bslang ba'i gtam chos dang ldan pa 'di lta ste/_
[\[120a.2\]]sems kyi sgrib pa spong ba dang mthun par 'gyur ba'i gtam mam/_tshul khrims kyi gtam mam/_ting nge 'dzin gyi gtam mam/_shes rab kyi gtam mam/_rnam par grol ba'i [#]gtam mam/_rnam par grol ba'i shes pa dang mthong ba'i gtam mam/_'dod pa chung ba'i
[\[120a.3\]]gtam mam/_chog shes pa'i gtam mam/_'dod chags dang bral ba'i gtam mam/_'gog pa'i gtam mam/_mi stsogs [#]pa'i gtam mam/_'du 'dzi med pa'i gtam mam/_rkyen 'di pa gnyis kyi rten cing 'brel par 'byung ba dang rjes su mthun pa'i gtam
[\[120a.4\]]dag tshig 'bru 'byor ba dang /_'brel ba dang /_rjes su mthun pa dang /_rjes su 'phrod pa dang /_thabs dang ldan pa dang /_'tsham pa dang mthun pa dang 'grus skyong gi yan lag gi tshogs dang ldan par zer ba gang yin pa'o/_/yang dag pa'i las kyi mtha' gang zhe na/_
[\[120a.5\]]gal te las kyi mtha' la spyod par gyur na yang dag pa'i lta ba de nyid kyi dbang du byas nas 'gro ba dang ldog pa la shes bzhin du spyod par byed pa dang cung zad bltas pa dang rnam par bltas pa dang /_bskum pa dang /_brkyang ba dang /_snam sbyar dang /_chos gos dang /_lhung bzed
[\[120a.6\]]dang bcas pa dang /_zos pa dang /_'thungs pa dang /_'chos pa dang /_myangs pa dang /_song ba dang /_sdod pa dang /_'dug pa dang /_nyal ba dang /_mi nyal ba dang /_smra ba dang /_mi smra ba dang /_gnyid kyi snyom pa bsang ba la yang shes bzhin du spyod par byed pa gang yin pa'o/_/
[\[120a.7\]]yang dag pa'i 'tsho ba gang zhe na/_gal te 'tsho ba'i yo byad bsgrubs [#]par gyur na yang dag pa'i lta ba de nyid kyi dbang du byas nas chos gos dang /_bsod snyoms dang /_mal stan dang /_nad kyi gsos sman dang /[ # ]yo byad dag [#]chos kyis yongs su tshol bar byed cing log [#]pas 'tsho bar
[\[120b\]]
[\[120b.1\]]byed pa'i tshul 'chos dang /_kha gsag [#]dang /_gzhogs slong dang /_thob [#]kyis 'jal ba dang /_rnyed pas rnyed par byed 'dod pa dag rnam par spang [#]ba gang yin pa'o/_/de ltar spong ba yang dag par bsdus pa yang dag pa'i ngag dang /_las kyi mtha' dang /_'tsho ba de gsum ni des
[\[120b.2\]]dang po kho nar mthong ba'i lam la zag pa med pa'i yid la byed pa thob pa na byang chub kyi yan lag rnams dang lhan cig kho nar thob pa yin te/_de dag ni 'phags pa dgyes pa'i tshul khrims rnams zhes bya'o/_/ci'i phyir zhe na/_'di ltar de ni 'phags pa dam pa yang dag par spong
[\[120b.3\]]ba rnams ci nas kyang bdag gis ngag gi nyes par [#]spyad pa dang /_lus kyis nyes par [#]spyad pa dang /_log pas 'tsho ba dag mi bya ba'i sdom [#]pa de thob par bya'o zhes yun ring po nas dgyes pa dang sdug pa dang phangs [#]pa dang thugs su 'thad par mdzad pa yin te/_de dag gis [#]yun ring
[\[120b.4\]]po nas dgyes pa dang sdug pa dang phangs pa dang thugs su 'thad pa mdzad pa gang yin pa de/_des de'i tshe na thob pas na de ni [#]'phags pa dgyes pa zhes bya'o/_/de ltar 'phags pa dgyes pa'i tshul khrims mngon par rtogs pa na shes bzhin du brdzun gyi tshig smra bar mi byed/_bsams [#]
[\[120b.5\]]bzhin du srog chags kyi srog gcod par mi byed/_ma byin par len par mi byed/_'dod pas log [#]par g.yem par mi byed/_chos ma yin pas chos gos la sogs pa yongs su tshol bar mi byed pas na de ltar 'phags pa dgyes pa'i tshul khrims de dag nyid kyi dbang du byas
[\[120b.6\]]te bsgom pa'i lam gyi tshe dag 'jug pa gang yin pa dang /_lus kyi las gang yin pa dang /_'tsho ba gang yin pa de dag kyang yang dag pa'i ngag dang las kyi mtha' dang 'tsho ba zhes bya'o/_/yang dag pa'i rtsol ba gang zhe na/_yang dag pa'i lta ba dang rtog pa dang ngag dang las kyi
[\[120b.7\]]mtha' dang 'tsho ba dag la brten te/_bsgom pa'i lam la zhugs pa de'i kun du sbyor ba lhag ma rnams spang ba'i phyir chos kyi rjes su mthun pa'i chos sgrub par byed pa na/_'dun pa dang /_brtson 'grus dang /_rtsol ba dang /_nges par 'byung bar byed pa dang /_pha rol gnon
[\[121a\]]
[\[121a.1\]]par byed pa dang /_mthu dang /_rtsol ba dang /_sems yang dag par rab tu 'dzin par byed pa dang /_brtson 'grus gang yin pa'o/_/yang dag pa'i dran pa gang zhe na/_de ltar yang dag pa'i rtsol ba dang ldan pa [#]de'i dran pa nye bar gzhag pa bzhi'i dbang du
[\[121a.2\]]byas nas phyin ci ma log par bsdus pa'i dran pa gang yin pa'o/_/yang dag pa'i ting nge 'dzin gang zhe na/_de ltar yang dag pa'i dran pa la brten nas phyin ci ma log pas yang dag par bsdus pa'i dran pa de la zhi gnas kyi sems gnas pa dgu dang stobs drug dang yid la byed
[\[121a.3\]]pa bzhis 'jug pa gang yin pa'o/_/de la sems gnas pa dgu gang zhe na/_sems nang kho nar 'jog par byed pa dang /_yang dag par 'jog par byed pa dang /_bsdus te 'jog par byed pa dang /_nye bar 'jog par byed pa dang /_dul bar byed pa dang /_zhi bar byed
[\[121a.4\]]pa dang /_nye bar zhi bar byed pa dang /_rgyud [#]gcig tu byed pa dang /_ting nge 'dzin du byed pa'o/_/de la [#]ji ltar na [#]'jog par byed pa yin zhe na/_phyi rol gyi dmigs pa thams cad las yang dag par bsdus te/_rnam par mi g.yeng bar bya ba'i phyir dang po nang du nye bar gtod par
[\[121a.5\]]byed pa gang yin pa de ni 'jog par byed pa yin no/_/ji ltar na yang dag par 'jog par byed pa yin zhe na/_dang po nye bar gtad pa'i sems gang yin pa de g.yo ba dang rags pa dang yang dag par mi gnas pa dang yongs su mi gnas par gyur pa na/_de dmigs pa de nyid la
[\[121a.6\]]gtad pa'i tshul dang dang bar bya ba'i tshul gyis mngon par tshar bcad pa dang bcas pas 'phro bar mi byed cing mngon par g.yeng bar mi byed pa gang yin pa de [#]ni yang dag par 'jog par byed pa yin no/_/ji ltar na [#]bsdus te 'jog par byed pa yin zhe na/_de ltar de'i
[\[121a.7\]]sems gzhag pa dang yang dag par gzhag pa de gal te brjed ngas pas phyi rol du rnam par g.yeng bar gyur na/_des yang phyir de nyid la [#]sdud par byed do/_/de ltar na bsdus te 'jog par byed pa yin no/_/ji ltar na nye bar [#]'jog par byed pa yin [#]zhe na/_dang po kho
[\[121b\]]
[\[121b.1\]]nar de lta de ltar dran pa nye bar gzhag ste/_gnas shing sems de yang dag par 'jog par byed pa na/_zhi gnas dang [#]de'i sems de phyi rol du mi 'gro bar byed de/_de ltar na nye bar 'jog par byed pa yin no/_/ji ltar na dul bar byed pa yin zhe na/_gzugs
[\[121b.2\]]dang /_sgra dang /_dri dang /_ro dang /_reg bya'i mtshan ma dang /_'dod chags dang /_zhe sdang dang /_gti mug dang /_skyes pa dang /_bud med kyi mtshan ma gang gis de'i sems rnam par g.yeng bar gyur na/_de la des dang po nyid nas nyes dmigs kyi 'du shes bzung ba de nyid
[\[121b.3\]]kyi dbang du byas nas mtshan ma de dag la de'i sems 'phror mi ster bar byed de/_de ltar na dul bar byed pa yin no/_/ji ltar na zhi bar byed pa yin zhe na/_'dod pa'i rnam par rtog pa la sogs pa rnam par rtog pa gang dag dang /_'dod pa la 'dun pa la sogs pa nye
[\[121b.4\]]ba'i nyon mongs pa gang dag gis de'i sems kun du 'khrugs par gyur na/_de la des dang po nyid nas nyes dmigs kyi 'du shes su bzung ba de nyid kyi dbang du byas nas rnam par rtog pa dang nye ba'i nyon mongs pa de dag la de'i sems 'phror mi ster bar byed de/_
[\[121b.5\]]de ltar na zhi bar byed pa yin no/_/ji ltar na [#]nye bar zhi bar byed pa yin zhe na/_de brjed ngas pa'i phyir [#]rnam par rtog pa dang nye ba'i nyon mongs pa de gnyis ka [#]kun du 'byung bar gyur na/_byung ngo cog dang du mi len cing spong bar byed de[#]/_de ltar na nye bar zhi bar byed pa yin no/_/
[\[121b.6\]]ji ltar na [#]rgyud gcig tu byed pa yin zhe na/_mngon par 'du byed pa dang bcas pas bar du chad [#]pa med pa dang rgyun chags par ting nge 'dzin gyi rgyun la 'jog par byed de/_de ltar na rgyud gcig tu [#]byed pa yin no/_/ji ltar na [#]ting nge 'dzin du byed pa yin zhe na/_kun du
[\[121b.7\]]bsten zhing [#]goms par byas lan mang du byas pa'i rgyus lhun gyis grub par 'jug pa dang rang gi ngang gis 'jug pa'i lam thob cing mngon par 'du byed pa med pa dang /_lhun gyis grub pa de nyid kyis de'i sems de rnam par g.yeng ba med pa'i ting nge 'dzin gyi rgyun la 'jug
[\[122a\]]
[\[122a.1\]]par 'gyur te/_de ltar na ting nge 'dzin du byed pa yin no/_/de la stobs drug gang zhe na/_thos pa'i stobs dang /_bsam pa'i stobs dang /_dran pa'i stobs dang /_shes bzhin gyi stobs dang /_brtson 'grus kyi stobs dang /_yongs su 'dris pa'i stobs so/_/stobs
[\[122a.2\]]drug po de dag gis [#]sems gnas pa dgu po de dag 'grub ste/_de la thos pa'i stobs dang bsam pa'i stobs kyis ni re zhig thos pa gang yin pa dang bsam pa gang yin pa'i dbang du byas nas dang por kho nar sems dmigs pa la 'jog par byed pa dang de nyid la gtod pa'i tshul gyis yang dag
[\[122a.3\]]par 'jog par byed do/_/dran pa'i stobs kyis ni de ltar sems gtad pa la yang dag par sdud pa dang rnam par mi g.yeng bar byed pas bsdus te 'jog nye bar 'jog par byed do/_/shes bzhin gyi stobs kyis ni de nas [#]rnam par rtog pa dang nye ba'i nyon mongs pa'i mtshan ma dag la 'phro
[\[122a.4\]]bar mi byed pas dul bar byed pa dang zhi bar byed do/_/brtson 'grus kyi stobs kyis ni de gnyi ga dang du mi len pa dang rgyun chags par ting nge 'dzin gyi rgyun la 'jog par byed pas zhi bar byed pa dang rgyun gcig [#]tu byed do/_/yongs su 'dris par byed pa'i stobs kyis ni ting nge 'dzin du byed
[\[122a.5\]]do/_/de la yid la byed pa bzhi gang zhe na/_bsgrims te 'jug pa'i yid la byed pa dang /_skabs su 'chad cing 'jug pa'i yid la byed pa dang /_skabs su 'chad pa med par 'jug pa'i yid la byed pa dang /_rtsol ba med par 'jug pa'i yid la byed pa'o/_/sems gnas pa dgu po
[\[122a.6\]]de dag ni yid la byed pa de bzhis 'jug ste/_de la 'jog par byed pa dang yang dag par 'jog par byed pas ni bsgrims te 'jug pa'i yid la byed pas 'jug go/_/bsdus te 'jog par byed pa dang nye bar 'jog par byed pa dang dul bar byed pa dang zhi bar byed pa dang nye bar zhi bar
[\[122a.7\]]byed pas [#]ni skabs su 'chad cing 'jug pa'i yid la byed pas 'jug go/_/rgyud gcig tu byed pa ni skabs su 'chad pa med par 'jug pa'i yid la byed pas 'jug go/_/ting nge 'dzin du byed pa'i rtsol ba med par 'jug pa'i yid la byed pas 'jug go/_/'dir bsgom pa'i lam [#]la ni
[\[122b\]]
[\[122b.1\]]thams cad du yang sems gnas pa dgu las [#]ting nge 'dzin du byed pa dang [#]/_stobs drug las yongs su 'dris pa'i stobs dang /_yid la byed pa bzhi las rtsol ba med par 'jug pa [#]yid la byed pa shas cher 'jug ste/_de yang dag pa'i ting nge 'dzin gyi [#]rab tu dbye ba yin no/_/
[\[122b.2\]]'phags pa'i lam yan lag brgyad pa de dag thams cad kyang mdor bsdu na rgyu ba'i tshe na bya ba dang /_gnas pa'i tshe na bya ba ni de la yang dag pa'i ngag dang las kyi mtha' dang 'tsho ba dag ni rgyu ba'i tshe na bya ba yin no/_/gnas pa'i tshe na bya ba ni rnam pa gnyis te/_zhi gnas dang /_lhag
[\[122b.3\]]mthong ngo /_/de la yang dag pa'i lta ba rtog pa [#]dang rtsol ba gang yin pa de ni lhag mthong yin no/_/yang dag pa'i dran pa dang ting nge 'dzin gang yin pa de ni [#]zhi gnas yin no/_/de ltar yang dag pa'i ngag dang las kyi mtha' dang 'tsho ba yongs su dag pa la brten nas dus dus su zhi gnas
[\[122b.4\]]dang lhag mthong sgom par byed pa de ni kun du sbyor ba ma lus par spangs pa mngon sum du byed cing 'bras bu'i mchog dgra bcom pa nyid kyang thob par 'gyur bas brgyad po de dag ni 'phags pa'i lam gyi yan lag yin no/_/de la gang gi tshe 'jig rten las 'das pa'i phung po lnga po
[\[122b.5\]]thams cad lam gyis bsdus pa yin pa de'i tshe ci'i phyir yang dag pa'i lta ba mngon du btang ba'i 'phags pa'i lam yan lag brgyad pa lam gyi bden pa zhes bya zhe na/_'phags pa slob pa bzhi mthong ba rnams kyi bslab pa gsum gyi dbang du byas pa'i phyir te/_slob pa ni 'di
[\[122b.6\]]ltar dus dus su lhag pa'i tshul khrims kyi bslab pa yang slob par byed cing /_lhag pa'i sems kyi bslab pa yang slob par byed/_lhag pa'i shes rab kyi bslab pa yang slob par byed la/_bslab pa gsum ni 'phags pa'i lam yan lag brgyad pa yin pas de'i phyir lam gyi bden pa
[\[122b.7\]]zhes bya'o/_/de la yang dag pa'i ngag dang las kyi mtha' dang 'tsho ba ni lhag pa'i tshul khrims kyi bslab pa yin no/_/ci'i phyir zhe na/_yang dag pa'i chos kyi longs spyod dang yang dag pa'i zang zing gi longs spyod kyi dbang du byas pa'i rgyu gnyis kyis te[#]/_yang dag pa'i ngag dang yang dag pa'i
[\[123a\]]
[\[123a.1\]]las kyi mtha' ni rtsa ba'i tshul khrims yin te/_tshul khrims ni chos kyi longs spyod thams cad kyi gzhi yin pas de gnyis kyi yang dag pa'i chos la longs spyod kyi dbang du byas pa yin no/_/yang dag pa'i 'tsho ba ni tshul 'chos pa la sogs pa log par 'tsho bar byed pa'i chos
[\[123a.2\]]rnams [#]la mi brten par chos gos la sogs pa [#]yongs su tshol ba'i rtsa ba dang /_gzhi yin pas de ni yang dag pa'i zang zing gi longs spyod kyi dbang du byas pa yin no/_/yang dag pa'i lta ba dang rtog pa ni rtsol ba dang lhag pa'i shes rab kyi bslab pa yin no/_/de ci'i phyir zhe na/_shes rab kyi
[\[123a.3\]]lam gyis ni mdor bsdu na rnam pa gsum yod la/_de dag ni chos gsum po de dag gis [#]yongs su rdzogs par byed pa'i phyir te/_chos kyi de kho na'i don rtogs par byed pa'i las kyi de kho na'i don rtogs nas/_de nyid gzhan dag la ston par byed pa'i las dang kun du [#]sbyor ba lhag ma
[\[123a.4\]]rnams spangs pa'i phyir [#]chos kyi rjes su mthun pa'i sgrub par byed pa'i las te/_las de gsum ni yang dag pa'i lta ba dang rtog pa dang rtsol ba dag gis go rims bzhin du yongs su rdzogs par byed pa'i phyir ro/_/yang dag pa'i dran pa dang ting nge 'dzin ni lhag pa'i sems kyi bslab pa yin no/_/de [#]
[\[123a.5\]]ci'i phyir zhe na/_rnam pa gnyis kyis te/_ngo bo nyid dang [#]/_rkyen gyis so/_/de la yang dag pa'i ting nge 'dzin ni lhag pa'i sems kyi ngo bo nyid yin no/_/yang dag pa'i dran pa ni rgyu bzhis lhag pa'i sems kyi rten gyi bya ba byed pa yin te/_dran pa nye bar gzhag pa bzhi po dag la sems dmigs pa la
[\[123a.6\]]nye bar gtod par byed pa dang /_dbang po'i sgo bsdam pa dang /_shes bzhin du spyod pa dang /_dang bar gyur pa'i gnas lta bu'i dran pa yid la byed pa ting nge [#]'dzin gyi [#]rjes su mthun pa dang /_sgrib pa'i gnyen po mi sdug pa la sogs pa yid la bya ba dag la lam la sgrib pa spong ba dang /_rab tu dben
[\[123a.7\]]pa'i zhi gnas dang /_rab tu 'dzin pa dang /_btang snyoms kyi mtshan ma rtag tu byed pa dang gus par byed pa'i sbyor ba dag la mtshan ma yid la byed pa lan mang du byed pas so/_/de ltar 'phags pa'i lam yan lag brgyad po [#]de dag ni rnam par dag pa nges par 'byin pa'i lam yin pas [#]na 'phags pa'i
[\[123b\]]
[\[123b.1\]]phyogs dang 'khor bsdu ba'i dngos po zhes bya ste/_de tsam gyis yang dag pa'i mtha' rtogs pas [#]'di lta ste[#]/_sgrib pa thams cad las rnam par thar bar bya ba'i phyir lam gyi yan lag rnams kyis bla na med pa yang dag par rdzogs pa'i byang chub kyi bar du rjes su thob par rig par bya'o/_/
[\[123b.2\]]gnyen po bsgoms [#]pas rnam par gzhag pa'i tshig gi don la sogs pa bshad zin to//_//de'i 'bras bu rnam par gzhag pa ni gnyen po bsgom pas [#]de'i 'bras bu ye shes dang spangs pa rnam par gzhag pa'o zhes smos pa la ye shes rnam par gzhag pa gang zhe na/_de kho na [#]rab tu rtogs
[\[123b.3\]]pa'i dngos po zhes bya bas bstan te/_byang chub kyi phyogs bsgoms pa'i dbang gis 'jig rten pa dang 'jig rten las 'das pa'i lam rnams la de kho na'i don rab tu rtogs pa'i [#]shes pa ni de kho na nyid rab tu shes pa'i [#]dngos po zhes bya ste de ni ye shes rnam par gzhag pa yin no/_/de la de kho
[\[123b.4\]]na'i don gang zhe na/_mdor bsdu na rnam pa [#]gnyis te/_ji ltar yod pa las brtsams te chos rnams kyi yang dag pa nyid gang yin pa dang /_ji snyed yod pa las brtsams te chos rnams kyi thams cad nyid gang yin pa ste de ltar yang dag pa [#]nyid dang thams cad nyid ni chos rnams kyi de kho na'i
[\[123b.5\]]don mtha' dag yin par rig par bya'o/_/de kho na'i don de yang [#]rab tu dbye ba rnam pa bzhi ste/_'jig rten gyi grags pa'i de kho na dang /_rigs pas grags pa'i de kho na'i don dang /_nyon mongs pa'i sgrib pa rnam par dag pa'i shes pa'i spyod yul gyi de kho na dang /_shes bya'i sgrib pa
[\[123b.6\]]rnam par dag pa'i shes pa'i spyod yul gyi [#]de kho na'o/_/de la 'jig rten gyi grags pa'i de kho na gang zhe na/_brda dang kun rdzob 'dris pa'i rjes su 'gro bas zhugs pa'i blos dngos po gang la 'jig rten pa thams cad kyi lta ba mtshungs par gyur pa 'jig rten thams cad kyi nges par mos pa'i
[\[123b.7\]]spyod yul gcig nas gcig tu 'ongs pa'i ming gi rang gi rnam par rtog pa la grags pa ma bsams ma dpyad ma brtags pa [#]bzung ba'i dngos po gzugs she'am sgra zhes bya ba la sogs pa gang yin pa de [#]ni 'jig rten gyi grags pa'i de kho na'o zhes bya'o/_/rigs par grags pa'i
[\[124a\]]
[\[124a.1\]]de kho na gang zhe na/_dam pa rigs pa'i don la mkhas pa mdzangs [#]pa rtog ge'i dpyod pa dang ldan pa rtog ger rtogs pa'i sa'i rang gi [#]spobs pa las byung ba so so'i skye bo [#]dpyod pa'i rjes su dpyod pa la gnas pa rnams kyi shes pa shin tu rnam par phye ba rnam par nges pa'i
[\[124a.2\]]spyod yul shes bya'i dngos po mngon sum dang rjes su dpag pa dang yid ches pa'i lung gi tshad ma la brten nas 'thad pa sgrub pa'i rigs pas rab tu bsgrubs shing rnam par gzhag pa rang dang spyi'i mtshan nyid gang yin pa de ni rigs pas grags pa'i de kho na zhes bya'o/_/nyon mongs pa'i sgrib
[\[124a.3\]]pa rnam par dag pa'i shes pa'i spyod yul gyi de kho na gang zhe na/_nyan thos dang [#]rang sangs rgyas thams cad kyi zag pa med pa dang zag pa med pa thob par byed pa dang /_zag pa med pa'i rdzas las thob [#]pa 'jig rten pa'i shes pas spyod yul du bya ba 'phags pa'i bden pa bzhi [#]gang yin pa de [#]ni nyon
[\[124a.4\]]mongs pa'i sgrib pa [#]rnam par dag pa'i spyod yul gyi de kho na zhes pa'o/_/shes bya'i sgrib pa rnam par dag pa'i shes pa'i spyod yul gyi de kho na gang zhe na/_chos thams cad brjod du med pa'i ngo bo nyid las brtsams te/_byang chub sems dpa' rnams dang sangs rgyas bcom ldan 'das
[\[124a.5\]]rnams [#]kyi ye shes chos bdag med pa la 'jug pa dang zhugs par gyur pa shin tu rnam par dag pa'i tshig tu btags pa'i ngo bo nyid rnam par mi rtog pa dang mtshungs par spyod yul gyi yul du bya ba de bzhin mchog bla na med pa'i shes bya'i mthar thug pa gang yin pa de ni shes bya'i sgrib pa
[\[124a.6\]]rnam par dag pa'i shes pa'i spyod yul gyi de kho na zhes bya ste/_de kho na de dag rab tu rtogs pa'i dngos po'i ye shes rnam par gzhag pa de ni gnyen po bsgoms pa'i 'bras bu rnam par gzhag pa gcig [#]yin no/_/spangs pa rnam par gzhag pa gang zhe na/_mya ngan las 'das pa yang dag par 'thob
[\[124a.7\]]pa'i dngos po zhes bya bas bstan te/_byang chub kyi phyogs bsgoms [#]pa'i dbang gis [#]mthong bas spang bar bya ba dang /_bsgom pas spang bar bya ba'i nyon mongs pa ma lus par spangs pa na de dag gis mya ngan las 'das pa thob pa zag pa med pa 'dus ma byas pa yang dag par thob [#]
[\[124b\]]
[\[124b.1\]]pa ni mya ngan las 'das pa [#]yang dag par thob [#]pa'i dngos po zhes bya ste/_de ni spangs pa rnam par gzhag pa yin no/_/de ni phung po'i [#]lhag ma dang bcas pa dang lhag ma med pa'i mya ngan las 'das pa'i rgyud kyis yang dag par bsdus pa yin te/_de yang gnyen po bsgoms [#]pa de'i
[\[124b.2\]]'bras bu rnam par gzhag pa gcig [#]yin no/_/de'i 'bras bu rnam par gzhag pa'i tshig gi don la sogs pa bshad zin to[#]//_//de la sbyor ba'i rgyu rnam par gzhag pa ni gnyen po bsgom pa de la sbyor ba'i rgyu legs par gsungs pa'i chos 'dul ba 'di la 'jig rten pa'i yang dag
[\[124b.3\]]pa'i lta ba rnam par gzhag pa'o zhes smos pa de la legs par gsungs pa'i chos 'dul ba 'di la 'jig rten pa'i yang dag pa'i lta ba rnam par gzhag pa gang zhe na/_legs par gsungs pa'i chos 'dul ba la 'jig rten pa'i yang dag pa'i lta ba 'di las phyi rol pa
[\[124b.4\]]thams cad kyi yang dag pa'i lta ba dag las spyi bor gyur pa nyid kyi dngos po zhes bya bas bstan te/_de la legs par gsungs pa'i chos 'dul ba zhes bya ba ni bde bar gshegs pa'i gsung rab bo/_/de legs par gsungs pa'i zhes bya ba ni dam pa'i chos tshangs par spyod pa thog mar
[\[124b.5\]]dge ba bar du dge ba tha mar dge ba zhes bya ba la sogs pa'o/_/chos 'dul ba zhes bya ba ni 'phags pa'i lam yan lag brgyad pa ste/_yang dag pa'i lta ba dang /_rtog pa dang /_rtsol ba dang /_dran pa dang /_ting nge 'dzin ni chos so/_/yang dag pa'i ngag dang /_las kyi mtha' dang /_
[\[124b.6\]]'tsho ba ni 'dul ba'o/_/'jig rten pa'i yang dag pa'i lta ba zhes bya ba ni dang po sems bskyed pa nas bzung ste tshogs kyi lam dang sbyor ba'i lam thams cad la thar pa'i cha dang mthun pa dang /_nges par 'byed [#]pa'i cha dang mthun pa'i dge ba'i rtsa bas bsdus pa'i yang dag pa'i lta ba 'byin
[\[124b.7\]]pa dang mchod sbyin dang las dang 'bras bu dang pha dang ma dang [#]dgra bcom pa yod do zhes bya ba la sogs par lta ba gang yin pa'o/_/'di las phyi rol pa thams cad kyi [#]yang dag pa'i lta ba dag las spyi bor gyur pa nyid kyis [#]dngos po zhes bya la/_'di las phyi rol pa zhes bya ba ni bde
[\[125a\]]
[\[125a.1\]]bar gshegs pa'i bstan pa 'di las phyi rol pa mu stegs can dang 'jig rten pa gzhan dag go/_/de dag gi yang dag pa'i lta ba dag ni phyin ci log dang 'brel pa yin no/_/de dag gi yang dag pa'i lta ba dag las spyi bor gyur pa ni chos 'di pa'i 'jig rten pa'i yang
[\[125a.2\]]dag pa'i lta ba de ni lung las/_'jig rten pa yi [#]yang dag lta/_/chen po su la yod gyur pa/_/de ni bskal pa stong rnams su/_/ngan 'gror 'gro bar mi 'gyur ro/_/zhes gsungs pa'i phyir te/_de nyid bsgom pa de la bsgom pa'i rgyu yin no/_/de la [#]sbyor ba'i rgyu rnam par gzhag pa'i tshig gi don
[\[125a.3\]]la sogs pa bshad zin to//_//de'i mi mthun pa'i phyogs rnam par gzhag pa ni de la [#]sbyor ba'i rgyu de'i mi mthun pa'i phyogs ni/_de mi [#]bsgom pas yongs su nyams pa rnam par gzhag ste zhes smos pa las/_de bsgom pas yongs su nyams pa gang [#]zhe na/_de mi bsgom [#]pas yongs su
[\[125a.4\]]nyams pa'i dngos po ste [#]zhes bya bas bstan te/_de [#]zhes bya ba ni legs par gsungs pa'i chos 'dul ba 'di 'jig rten pa'i yang dag pa'i lta ba de'o/_/de mi bsgom pas ji ltar yongs su nyams par 'gyur zhe na/_de'i phyir 'di ltar legs par gsungs pa'i chos 'dul ba ni
[\[125a.5\]]mi bsgom pas yongs su nyams par 'gyur gyi zhes bya ba gsungs te/_de la sbyor ba'i rgyu de mi bsgom pa ni ma thob pa'i nyams pas yongs su nyams par 'gyur ba'i phyir ro/_/lta ba'i [#]nyes pas ni ma yin no zhes bya bas [#]ni legs par gsungs pa'i chos 'dul ba 'di la lta ba'i nyes pa med
[\[125a.6\]]pa'i phyir ro/_/de ltar na dngos po bzhi'am dgu'am nyi shu dgu [#]po de dag gi dbang du mdzad nas bcom ldan 'das kyis [#]chos rnams kyi dngos po bsdu ba tsam gong du bstan pa de ni mdo sde yin te/_gsung rab tu gtogs pa yan lag bcu gnyis las/_mdo'i [#]sde dang /_dbyangs kyis
[\[125a.7\]]bsnyad [#]pa'i sde dang /_lung du bstan pa'i sde dang /_tshigs su bcad pa'i sde dang /_ched du brjod pa'i sde gang yin pa de ni nyan thos kyi mdo sde'i sde [#]snod do/_/shin tu rgyas pa'i sde dang /_rmad du byung ba'i sde gang yin pa de ni byang chub sems dpa'i mdo sde'i sde snod do/_/skabs kha cig nas
[\[125b\]]
[\[125b.1\]]ni gleng gzhi'i sde dang /_gtan la phab par [#]bstan pa'i sde ma gtogs pa gzhan bcu ni gnyis ka'i mdo sde'i [#]sde snod do zhes kyang bshad do/_/de'i 'og tu 'dul ba'i mtshan nyid bstan pa'i dbang du mdzad nas/_'jam dpal ngas gang du nyan thos rnams dang byang chub
[\[125b.2\]]sems dpa' rnams kyis zhes bya ba la sogs pa gsungs so/_/de la so sor thar pa'am zhes bya ba ni ris bdun po dge slong dang /_dge slong ma dang /_dge bsnyen dang /_dge bsnyen ma dang /_sdom pa'i tshul khrims kyis bsdus pa'i 'dul ba gang yin pa ste[#]/_de yang
[\[125b.3\]]'dul ba bzhi po rnam par 'byed pa dang /_gzhi dang /_phran tshegs dang /_dris lan las so sor thar pa'i mdo'i ma mo rgya cher brgyud de 'ongs pa de bzhin gshegs pas gsungs pa'i bsngags pa bstod pa yin no/_/so sor thar pa dang ldan pa zhes bya ba ni de rnam par 'byed
[\[125b.4\]]pa ste/_/de rnam par dbye [#]na gzhi dang phran tshegs dang dris lan yang zhar las [#]byung bas 'dul ba dum bu bzhi char yang yin par rig par bya'o/_/de ni 'dul ba'i dngos po yin no zhes bya ba ni so sor thar pa dang ldan pa ni 'dul ba'i ma mo yin no zhes bya ba'i [#]don to/_/'dul
[\[125b.5\]]ba'i ma mo de yang mdor bsdu na don rnam pa bcu dang ldan pa yin te/_bcu gang zhe na/_phan yon dang /_sde tshan dang /_sdud pa dang /_rjes su spyod pa dang /_mi mthun pa dang /_mthun pa dang /_nye bar zhi ba dang /_yongs su shes pa dang /_dad cing 'phel bar 'gyur ba dang /_
[\[125b.6\]]stobs so/_/de la phan yon gang zhe na/_de bzhin gshegs pas phan yon bcu yang dag par gzigs nas 'dul ba la nyan thos rnams kyi [#]bslab pa'i gzhi [#]bcas pa ste/_'di lta ste/_dge 'dun bsdu ba'i phyir dang /_dge 'dun legs par bya ba'i phyir dang /_
[\[125b.7\]]dge 'dun bde bar gnas par bya ba'i phyir dang /_gnong [#]mi bkur ba'i gang zag rnams tshar gcad [#]pa'i phyir dang /_ngo tsha shes pa rnams bde bar gnas par bya ba'i phyir dang /_mngon par ma dad pa rnams mngon par dad par bya ba'i phyir dang /_mngon
[\[126a\]]
[\[126a.1\]]par dad pa rnams phyir zhing dad par bya ba'i phyir dang /_tshe 'di'i zag pa rnams bsdams pa'i phyir dang /_tshe rabs phyi ma'i zag pa rnams gzhom pa'i phyir dang /_nga'i tshangs par spyod pa skye bo mang po la phan par gyur pa lha dang mi
[\[126a.2\]]rnams kyi [#]bar la yang dag par rab tu bstan pa yun ring du gnas pa'i phyir ro zhes gsungs pa'o/_/sde tshan gang zhe na/_ltung ba'i sde tshan lnga dang /_ltung ba las bslang [#]ba'i sde tshan bzhi ste/_ltung ba'i sde tshan lnga ni pham pa dang /_dge 'dun lhag ma dang /_ltung
[\[126a.3\]]byed dang /_so sor bshags par bya ba dang /_nyes byas te[#]/_nyes pa sbom pa dang /_spong [#]ba'i ltung ba dang /_ma nges pa dag ni [#]de dag nyid du 'dus pas [#]ci rigs par rig [#]par bya'o/_/ltung ba las bslang ba'i sde tshan bzhi ni pham pa ma gtogs pa de las gzhan
[\[126a.4\]]pa'i ltung ba'i sde tshan bzhi las bslang ba [#]ste/_pham pa las kyang bslang ba yod mod kyi de ni [#]gang zag gi bye brag tsam nyid las brten pa yin gyi/_thams cad la khyad par med pa [#]ma yin pas de'i phyir de las [#]bslang ba'i sde tshan ni mgo gcig tu rnam par mi gzhag go/_/
[\[126a.5\]]sdud pa gang zhe na/_'dul ba sdud par byed pa'i chos lnga ste/_rang bzhin gyi kha na ma tho ba dang /_bcas pa dang /_dgag pa dang /_gnang ba dang /_bsgrub [#]pa'o/_/rjes su spyod pa gang zhe na/_'dul ba'i rjes su spyod pa'i chos lnga ste/_gnas pa dang /_gnas
[\[126a.6\]]dang /_rten dang /_longs spyod dang /_las so/_/mi mthun pa gang zhe na/_dge slong 'dul ba'i bslab pa la brtson pa'i bslab pa dang mi mthun pa'i chos lnga ste/_bar du gcod pa dang /_dam pa'i chos ltar bcos pa dang /_sdig pa'i grogs po dang /_glen
[\[126a.7\]]zhing nyon mongs pa spang ba dang /_sngon gyi tshogs stobs chung ba'o/_/mthun pa gang zhe na/_dge slong 'dul ba'i bslab pa la brtson pa'i bslab pa dang mthun pa'i chos lnga ste/_mi mthun pa lnga las bzlog pa'o/_/nye bar zhi ba gang zhe na/_dge slong 'dul ba'i
[\[126b\]]
[\[126b.1\]]bslab pa la brtson pa'i nye bar zhi ba dang dul [#]ba dang zhi bar 'gyur ba'i chos lnga ste/_nges shing 'grogs na bde ba nyid dang /_spong ba dang /_spong ba'i yan lag dang /_bsnyen bkur dang /_rtsod pa nye bar zhi ba'o/_/yongs su shes pa gang zhe na/_dge
[\[126b.2\]]slong 'dul ba'i bslab pa la brtson pas yongs su shes par bya ba dang /_ltung ba yongs su shes par bya ba dang /_gang zag yongs su shes par bya ba dang /_rdzas yongs su shes par bya ba dang /_gnod pa yongs su shes par bya ba'o[#]/_/dad cing 'phel bar 'gyur
[\[126b.3\]]ba gang zhe na/_dge slong 'dul ba'i bslab pa la brtson pa la ma dad pa rnams dad pa dang /_dad pa rnams phyir zhing 'phel bar 'gyur ba'i chos lnga ste/_tshul khrims phun sum tshogs pa dang /_lta ba phun sum tshogs pa dang /_cho ga phun sum tshogs pa dang /_
[\[126b.4\]]'tsho ba phun sum tshogs pa dang /_phan tshun 'thab rtsod med pa'o/_/stobs [#]gang zhe na/_dge slong 'dul ba'i bslab pa [#]la brtson pa'i yang dag pa'i sbyor ba rnam pa thams cad du phun sum tshogs par 'gyur ba'i stobs lnga ste/_sbyor ba'i [#]stobs dang /_bsam
[\[126b.5\]]pa'i stobs dang /_rtogs [#]pa'i stobs dang /_shes pa'i stobs dang /_gnas pa'i stobs so/_/de ltar 'dul ba'i ma mo don bcu dang ldan pa bstan pa des ni 'dul ba'i ngo bo nyid bstan to//_//de'i 'og tu de'i rab tu dbye ba bstan pa'i phyir/_bcom
[\[126b.6\]]ldan 'das byang chub sems dpa' rnams kyis so sor rnam par thar pa dus bsdus par rig par bgyi lags zhes bya ba gsungs so/_/'jam dpal rnam pa bdun gyis te zhes bya ba la/_yang dag par blang ba'i cho ga bstan pa zhes bya ba ni dang por gsum la skyabs
[\[126b.7\]]su btang ba dang /_dge bsnyen gyi sdom pa byin nas de'i 'og tu las bzhi po gsol ba'i las dang /_gsol ba dang gnyis kyi las dang /_gsol ba dang bzhi'i las dang /_las gsum brjod pa'i las kyis rab tu byung ba dang bsnyen par rdzogs par bya ba'i chos
[\[127a\]]
[\[127a.1\]]bstan pa'o/_/pham pa'i gnas lta bu'i dngos po bstan pa zhes bya ba ni ltung ba'i sde tshan lnga'i dang po dang sbyar ro/_/ltung ba'i gnas lta bu'i dngos po bstan pa zhes bya ba ni ltung ba'i sde tshan lnga'i tha ma bzhi dang sbyar ro/_/ltung ba'i ngo bo nyid bstan
[\[127a.2\]]pa zhes bya ba ni rnam pa gsum ste/_nyon mongs pa can ma yin pa'i ltung ba dang /_nyon mongs pa can gyi ltung ba dang /_ltung ba rnams kyi chung ngu dang 'bring dang chen po nyid bstan pa'o/_/de la nyon mongs pa can ma yin pa'i ltung ba ni rgyu gnyis kyis 'byung ste/_mi shes pa dang /_
[\[127a.3\]]bag med pa'o/_/nyon mongs pa can gyi ltung ba yang rgyu gnyis kyis [#]'byung ste/_nyon mongs pa mang ba dang /_ma gus pa'o/_/ltung ba rnams kyi chung ngu dang 'bring dang chen po ni rnam pa lngas rig par bya ste/_ngo bo nyid dang [#]/_byed pa dang /_bsam pa dang /_gzhi dang /_tshogs pa'o/_/
[\[127a.4\]]de la ngo bo nyid las chung ngu dang 'bring dang chen po nyid ni pham pa ni ltung ba chen po yin no/_/dge 'dun lhag ma ni 'bring ngo /_/de las gzhan pa ni ltung ba chung ngo /_/rnam grangs gzhan yang pham pa dang /_dge 'dun lhag ma rnams ni chen po yin/_ltung byed dang so
[\[127a.5\]]sor bshags [#]par bya ba rnams ni 'bring yin[#]/_nyes byas rnams ni chung ngu yin pa'o/_/byed pa las ni mi shes pas byas pa dang /_bag med pas byas pa ni chung ngu yin/_nyon mongs pa mang bas byas pa ni 'bring yin/_ma gus pas byas pa ni chen po yin pa'o[#]/_/bsam
[\[127a.6\]]pa las ni 'dod chags dang zhe sdang dang gti mug gis kun nas dkris pa chung ngus byas pa ni chung ngu yin/_'bring gis byas pa ni 'bring yin/_chen pos byas pa ni chen po yin pa'o/_/gzhi las ni zhe sdang gis kun nas dkris pa mtshungs pas dud 'gro'i skye gnas
[\[127a.7\]]su skyes pa'i srog chags bsams bzhin du bsad na ni ltung byed yin pas chung ba'am/_mir chags pa pha ma ma [#]yin pa bsad na ni pham pa yin la/_mtshams med pa ma yin pas 'bring /_pha ma bsad na ni pham pa yang yin la mtshams med pa yin pas che ba lta
[\[127b\]]
[\[127b.1\]]bu'o/_/stsogs [#]pa las ni ltung ba gcig dang gnyis dang gsum nas lnga'i bar du byung yang chos bzhin du phyir mi byed pa de ni chung ngu yin/_bcu'am nyi shu 'am sum cu 'am shes par bya nus pa'i bar du byung ba chos bzhin du phyir mi byed pa ni 'bring yin/_ltung ba dpag
[\[127b.2\]]tu med pa byung la [#]bdag la ltung ba 'di snyed cig byung ngo zhes shes par mi nus pa de ni chen por rig par bya'o/_/ltung ba ma yin pa'i ngo bo nyid bstan pa zhes bya ba ni bya ba rnam pa lnga kho nas ltung ba mi 'byung ba ste/_dbang po rnams kyi [#]sgo bsdams te gnas pa dang /_zas
[\[127b.3\]]kyi tshod rig pa nyid dang [#]/_nam gyi cha stod dang nam gyi cha smad la mi nyal bar sbyor ba'i rjes su brtson pa dang /_shes bzhin du spyod pa de ni bya ba gcig yin no/_/gzhan yang dge sbyong gi tshul shas cher lta ba dang ston pa dang tshangs pa mtshungs par spyod pa rnams la dad pa
[\[127b.4\]]dang /_gus pa chen po dang kha na ma tho ba kun du [#]spyod pas shas cher ngo tsha shes shing khrel yod pas [#]zhugs pa de ni bya ba gnyis pa yin no/_/gzhan yang bya ba nyung ba dang don nyung ba dang las kyi mtha' nyung ba dang 'du 'dzi nyung ba de ni bya ba gsum pa yin no/_/gzhan yang khyim pa
[\[127b.5\]]dang rab tu byung ba rnams dang mi 'dre bar gnas pa dang /_bag yod par ltung ba dang ltung ba med pa la mkhas pa dang [#]dge ba'i phyogs la [#]gcig tu nges par byed pa de ni bya ba bzhi pa yin no/_/gzhan yang las dang po pa dang smyos [#]pa dang sems 'khrugs pa dang tshor bas nyen pa de
[\[127b.6\]]ni bya ba rnam pa lnga yin te/_bya ba lnga po de dag gi/_dang po nyid nas ltung ba mi 'byung bar rig par bya'o/_/ltung ba las byung ba bstan pa [#]zhes bya ba ni rgyu gsum gyis ltung ba las ldang ba ste/_gsum gang zhe na/_'gyod pa lnga bskyed pa dang /_yan lag lngas bsdus pa'i bag
[\[127b.7\]]yod pa dang /_rnam pa lngas 'gyod pa bsal ba'o/_/de la 'gyod pa skyed pa [#]gang zhe na/_ltung ba gang yang rung ba zhig byung ba na bdag nyid la gzhi 'dis tshul khrims dag gis smad par 'gyur ro snyam nas 'gyod pa skyed par byed pa dang /_gzhan dang lha dag gis smad par 'gyur
[\[128a\]]
[\[128a.1\]]ro snyam nas 'gyod pa skyed par byed pa dang /_ston pa dang tshangs pa mtshungs par spyod pa mkhas pa rnams kyis smad par 'gyur ro snyam nas 'gyod pa skyed par byed pa dang /_phyogs dang phyogs mtshams rnams su sdig pa can gyi [#]mi bsngags pa grags [#]pa dang sgra dang tshigs su
[\[128a.2\]]bcad pa mngon par 'phel bar 'gyur ro snyam nas 'gyod pa skyed par byed pa dang /_bdag lus zhig nas [#]ngan song ngan 'gro log par ltung ba rnams su skye bar gyur na mi rung ngo snyam nas 'gyod pa skyed par byed pa'o/_/yan lag lngas bsdus pa'i bag yod pa gang zhe na/_'das pa'i dus
[\[128a.3\]]la brten nas ltung ba byung ba gang yin pa de yang chos bzhin du byed pa la [#]sngon gyi mtha' dang ldan pa'i bag yod pa dang /_ma 'ongs pa'i dus la brten nas ltung ba byung ba gang yin pa de yang chos bzhin du phyir byed pas phyi ma'i mtha' dang ldan pa'i bag yod pa dang /_da ltar byung ba'i
[\[128a.4\]]dus la brten nas ltung ba byung ba [#]gang yin pa de yang chos bzhin du phyir byed [#]pas dbus kyi mtha' dang ldan pa'i bag yod pa dang /_ltung ba ma byung ba'i snga [#]rol nas phyis ltung ba mi 'byung bar bya ba'i phyir ji lta ji ltar spyad cing gnas na phyis ltung ba mi 'byung bar 'gyur ba de lta de
[\[128a.5\]]ltar spyod cing gnas pas dus snga [#]nas byas pa'i bag yod pa dang /_'phral du yang ci nas kyang ltung ba mi 'byung ba de ltar spyod cing gnas pas lhan cig spyod pa'i bag yod pa dang ldan pa'o/_/rnam pa lngas 'gyod pa bsal ba gang zhe na/_bcom ldan 'das kyis gzhi
[\[128a.6\]]dang bcas nges par 'byung ba dang bcas pa'i chos bstan pas ltung ba las ldang ba'i skabs yod do snyam nas 'gyod pa sel bar byed pa dang /_mi shes pa dang bag med pa dang [#]/_nyon mongs pa mang ba dang ma gus pa gang gis ltung ba byung ba [#]mi shes pa nas ma gus pa'i bar de ni
[\[128a.7\]]spangs shing /_shes pa [#]nas gus pa'i bar de ni yang dag par skyes so snyam nas 'gyod pa sel bar byed pa dang /_mi shes pa dang [#]ltung ba mi 'byung bar bya ba'i phyir bsam pa thag pa nas sems skyes so snyam nas 'gyod pa sel bar byed pa dang /_tshangs pa mtshungs par spyod pa [#]
[\[128b\]]
[\[128b.1\]]mkhas pa rnams kyi mdun du so sor bshad zin to snyam nas 'gyod pa sel bar byed pa dang /_bdag legs par gsungs pa'i chos 'dul ba las rab tu byung nas bslab pa dang mi 'gal zhing 'gyod pa med pa gang yin pa de ni bdag la dge ba dang legs pa yin gyi/_bdag
[\[128b.2\]]bcom ldan 'das kyis 'dod pa'i rgyun sgrib pa'i gnas lta bu rnam grangs du mas [#]bar du gcod par byed pa gang yin pa gsungs pa de [#]mang du gnas shing dang du len par byed nas [#]sel bar mi byed pa gang yin pa de ni bdag la dge ba dang legs pa ma yin no snyam nas 'gyod pa
[\[128b.3\]]sel bar byed pa ste/_rnam pa de dag gis [#]ltung ba las ldang bar byed do/_/sdom pa gtong ba bstan pas so zhes bya ba [#]la rgyu dus ni dge slong gi sdom pa blangs kyang gtong [#]bar 'gyur zhe na/_mdor bsdu na rgyu lnga ste/_bslab pa'i gzhi 'bul ba dang /[ #]ltung ba'i rtsa ba lhag [#]par spyod pa dang /_mtshan
[\[128b.4\]]nub cing mtshan gnyis skyes pa dang /_dge ba'i rtsa ba chad pa dang /_rigs mthun pa spangs pa'o/_/dam pa'i chos rab tu rnam par zhig pa [#]dam pa'i chos nub cing dge slong gi sdom pa blang ba ni blang du med la sngar blangs pa ni yongs su mi gtong bar rig par bya'o/_/dge bsnyen gyi sdom pa ni mi mthun pa'i
[\[128b.5\]]sems bskyed [#]pa dang /_dge ba'i rtsa ba chad pa dang /_rigs mthun pa spangs pas gtong bar rig par bya'o/_/dam pa'i chos nub pas ni dge slong gi sdom pa ji lta ba bzhin du dge bsnyen gyi sdom pa dang /_dge bsnyen ma'i sdom pa yang de bzhin du rig [#]par bya'o/_/bsnyen gnas pa'i sdom pa
[\[128b.6\]]gtong ba ni nyi ma shar ba dang /_gal te sems mi mthun pa bskyed pa dang /_snga rol du rigs [#]mthun pa spong zhing 'chi ba'i dus byed pa las khong du chud par bya'o/_/de ltar 'dul ba'i ngo bo nyid dang rab tu dbye ba de dag ni [#]lus dang ngag dang yid sdom zhing nyon mongs pa 'dul bar byed pas na
[\[128b.7\]]'dul ba zhes bya ste/_gsung rab tu gtogs pa [#]yan lag bcu gnyis las/_gleng gzhi'i sde dang /_rtogs pa brjod pa'i sde dang /_de lta bu byung ba'i sde dang /_skyes pa'i rabs kyi sde dang ci rigs par sbyar ro/_/skabs kha cig nas ni gleng gzhi'i sde nyi tshe dang sbyar [#]ro zhes kyang bshad do//_//[#]
[\[129a\]]
[\[129a.1\]]de'i 'og tu ma mo'i mtshan nyid bstan pa'i dbang du mdzad nas/_'jam dpal ngas gang du mtshan nyid rnam pa bcu gcig bshad pa dang /_rnam par phye ba dang bstan pa gang yin pa de ni ma mo zhes bya'o zhes bya ba la sogs pa gsungs te/_mdo sde dang 'dul ba ji skad
[\[129a.2\]]bstan pa de dag gtan la phebs par byed la[#]/_gtan la dbab par bstan pa'i sde thams cad ni ma mo zhes bya ba ste chos mngon pa'i sde snod kyang yin no/_/de la mtshan nyid [#]rnam pa bcu gcig gang zhe na zhes bya ba la/_ma mo'i mtshan nyid bcu gcig gang yin pa de ni mtshan nyid lngar 'gyur te/_
[\[129a.3\]]kun rdzob kyi mtshan nyid dang /_don dam pa'i mtshan nyid gnyis ni bstan pa'i mtshan nyid do/_/byang chub kyi phyogs dang mthun pa'i chos rnams kyi dmigs pa'i mtshan nyid dang /_rnam pa'i mtshan nyid dang [#]/_ngo bo nyid kyi mtshan nyid gsum ni yongs su rtogs [#]pa'i mtshan nyid do/_/de'i 'bras bu'i
[\[129a.4\]]mtshan nyid dang /_de myong ba'i rnam par bsnyad pa'i mtshan nyid gnyis ni 'bras bu'i mtshan nyid do/_/de'i bar du gcod pa'i chos kyi mtshan nyid dang /_rjes su mthun pa'i chos kyi mtshan nyid gnyis ni de dag gi gegs [#]dang phan 'dogs [#]pa'i mtshan nyid do/_/de'i nyes dmigs kyi mtshan nyid
[\[129a.5\]]dang /_phan yon gyi mtshan nyid gnyis ni de'i nyes pa dang yon tan gyi mtshan nyid do/_/'jam dpal de la kun rdzob kyi mtshan nyid ni rnam pa gsum ste/_gang zag bstan pa dang /_kun gdags pa'i ngo bo nyid bstan pa dang /_chos rnams kyi [#]byed pa dang g.yo ba dang las byed pa bstan par blta [#]
[\[129a.6\]]bar bya'o zhes bya ba la/_gang zag bstan pa zhes bya ba ni bdag dang sems can dang srog dang gang zag ces bya ba la sogs pa mu stegs can gyis bdag tu brjod pa'i rnam grangs lung las bstan pa'o/_/kun brtags pa'i mtshan nyid bstan pa zhes bya ba ni rnam par rtog [#]pa'i spyod yul kun
[\[129a.7\]]brtags pa'i mtshan nyid kyi gnas 'du byed kyi mtshan ma la ngo bo nyid kyi mtshan nyid dam bye brag gi mtshan nyid du ming dang brdar rnam par gzhag pa'o/_/chos rnams kyi byed pa dang g.yo ba dang las byed pa zhes bya ba ni rnam grangs te spyir na byed pa pos byed pas las kyi bya ba byed do zhes bstan pa
[\[129b\]]
[\[129b.1\]]dag go/_/de dag thams cad ni glo [#]bur du sgro btags pa yin gyi dngos su yod pa ma yin [#]pas na kun rdzob kyi mtshan nyid ces bya ste/_de ni kun rdzob tu bstan pa'i mtshan nyid yin no/_/de la don dam pa'i mtshan nyid de bzhin nyid rnam pa bdun bstan pa yin par blta bar bya'o zhes bya
[\[129b.2\]]ba la/_de bzhin nyid rnam pa bdun ni sngar 'phags pa byams pa'i le'ur byung ba'i de bzhin nyid dang /_mtshan nyid kyi de bzhin nyid dang /_rnam par rig pa'i de bzhin nyid dang /_gnas pa'i de bzhin nyid dang /_log par sgrub pa'i de bzhin nyid dang /_rnam par dag pa'i de bzhin nyid dang /_
[\[129b.3\]]yang dag par sgrub pa'i de bzhin nyid bstan pa dag go/_/de dag ni de'i ngo bo nyid de de [#]bzhin nyid bden pa yin pas na don dam pa'i [#]bden pa'i mtshan nyid ces bya ste de ni don dam par bstan pa'i mtshan nyid yin no/_/dmigs pa'i mtshan nyid ni shes bya'i dngos po rnam pa thams cad bstan pa
[\[129b.4\]]yin par blta bar bya'o zhes bya ba la/_shes bya'i dngos po rnam pa thams cad ces bya ba ni sngar dran pa nye bar gzhag pa la sogs pa byang chub kyi phyogs dang mthun pa'i chos sum cu rtsa bdun gyi dmigs pa ji skad bstan pa dag yin te/_de ni byang chub kyi phyogs kyi chos rnams kyi
[\[129b.5\]]brtags pa'i mtshan nyid yin no/_/rnam pa'i mtshan nyid ni brtag pa rnam pa brgyad bstan par blta bar bya ste zhes bya ba ni brtag pa rnam pa brgyad po de dag kyang sems kyi rnam pa tsam du zad pas rnam pa'i mtshan nyid ces bya ste/_de ni sems kyis [#]brtags pa'i mtshan nyid yin no/_/brtag [#]
[\[129b.6\]]pa rnam pa brgyad gang zhe na zhes bya ba la/_bden pa'i rnam pa yang bden pa'i sgo nas brtag gnas pa'i rnam pa yang gnas pa'i sgo nas brtag_/skyon dang yon tan dang tshul dang 'jug pa dang rigs pa dang bsdus pa dang rgyas pa'i rnam pa yang de dag gi so so'i sgo nas de dag nyid yin par
[\[129b.7\]]brtag go zhes bya bar sbyar ro/_/de la bden pa ni de bzhin nyid gang yin pa'o zhes bya ba ni sngar don dam pa'i mtshan nyid de bzhin nyid [#]rnam pa bdun bstan pa'o/_/gnas pa ni gang zag rnam par gzhag pa'am/_kun brtags [#]pa'i ngo bo nyid rnam par gzhag pa'am/_mgo gcig dang
[\[130a\]]
[\[130a.1\]]rnam par dbye ba dang dris te lan gdab pa rnam par gzhag pa'am/_gzhag pa rnam par gzhag pa'am/_gsang ba dang rnam par dbye ba lan btab pa rnam par gzhag pa gang yin pa'o zhes bya ba la/_gang zag rnam par gzhag pa dang kun brtags pa'i ngo bo
[\[130a.2\]]nyid rnam par gzhag pa ni sngar kun rdzob kyi mtshan nyid bstan pa'i skabs su bshad pa bzhin no/_/mgo gcig tu lan btab par [#]rnam par gzhag ces bya ba ni sems can thams cad 'chi bar 'gyur ram zhes 'dri ba la [#]thams cad 'chi bar 'gyur ro zhes mgo gcig tu lan gdab [#]pa lta bu
[\[130a.3\]]la sogs pa'o/_/rnam par dbye zhing lan gdab pa rnam par gzhag pa zhes bya ba ni shi ba thams cad skye bar 'gyur ram zhes 'dri ba la gang dag nyon mongs pa dang bcas pa de dag ni skye bar 'gyur ro/_/gang dag nyon mongs pa med pa de dag ni skye bar mi 'gyur ro zhes rnam par phye bas lan
[\[130a.4\]]gdab pa lta bu la sogs pa'o/_/dris te lan gdab pa rnam par gzhag pa zhes bya ba ni mi rnams khyad par du 'phags pa yin nam/_dman pa yin zhes dris pa las gang la ltos te 'dri zhes phyir dris nas gal te ngan song rnams la [#]ltos nas 'dri'o zhes zer na ni khyad par du 'phags
[\[130a.5\]]pa yin no zhes lan gdab [#]pa dang /_gal te lha rnams la [#]ltos te 'dri'o [#]zhes zer na ni dman pa yin no zhes lan gdab pa lta bu la sogs pa'o/_/gzhag pa las lan gdab pa rnam par gzhag pa zhes bya ba ni bdag phung po rnams dang gcig gam tha dad ces 'dri ba la bdag gtan
[\[130a.6\]]med pa phung po rnams dang gcig gam tha dad pa nyid du 'gyur ba yod re skan snyam du [#]don gyi dbang de yid la byas te cang mi smra bas lan gdab pa lta bu la sogs pa'o/_/gsang ba zhes bya ba ni sems can snod du ma gyur pa dag la don zab mo gsang ba'o/_/rnam par dbye ba lan gdab pa
[\[130a.7\]]rnam par gzhag pa zhes bya ba ni snod du gyur pa dag la sgrogs par mdzad do/_/skyon rnams ni ngas kun nas nyon mongs pa'i chos rnams kyi nyes [#]dmigs rnam grangs du mar bstan pa gang yin pa dag go zhes bya ba la kun nas nyon mongs pa'i chos rnams zhes bya ba ni nyon mongs pa dang
[\[130b\]]
[\[130b.1\]]las dang kun nas [#]skye ba'i nyon mongs pas bsdus pa'i chos rnams so/_/de dag gi nyes dmigs rnam grangs du mar bstan pa gang zhe na/_nyon mongs pa'i kun nas nyon mongs pa'i nyes dmigs ni rnam pa du ma 'di lta ste/_sems kun nas nyon mongs par byed pa dang /_dmigs pa la
[\[130b.2\]]phyin ci log tu byed pa dang /_bag la nyal brtan [#]par byed pa dang /_rgyu mthun pa'i 'du byed kyi rgyud 'jug par byed pa dang /_bdag dang gzhan dang gnyis ka la [#]gnod pa dang /_tshe 'di dang phyi ma gnyis ka'i kha na ma tho ba bskyed pa dang /_de las skyes pa'i sems de las byung ba'i sdug bsngal
[\[130b.3\]]ba dang yid mi bde ba nyams su myong [#]bar byed pa dang /_skye ba la sogs pa'i sdug bsngal 'grub par byed pa dang /_mya ngan las [#]'das pa las rgyud thag ring bar byed pa dang /_dge ba'i chos yongs su nyams par byed pa dang /_longs spyod nyams par byed pa dang /_'khor gyi nang du zhum
[\[130b.4\]]par 'gyur ba dang /_phyogs dang phyogs mtshams su sdig pa mi snyan pa'i sgra grags par 'gyur ba dang /_dam pa rnams kyis smad par 'gyur ba dang /_'gyod bzhin du 'chi ba'i dus byed pa dang /_lus zhig ste shi ba'i 'og tu ngan song ngan 'gro log par ltung ba'i sems can dmyal ba rnams
[\[130b.5\]]su skye ba dang /_bdag gi don thob par mi 'gyur ba'o/_/las kyi kun nas nyon mongs pa'i nyes dmigs ni rnam pa bdun te/_bdag la gnod pa dang /_gzhan la gnod pa dang /_gnyis ka la gnod pa dang /_tshe 'di'i kha na ma tho ba [#]bskyed pa dang /_tshe phyi ma'i kha na ma tho ba [#]bskyed pa
[\[130b.6\]]dang /_tshe 'di dang phyi ma'i kha na ma tho ba [#]bskyed pa dang /_de las [#]skyes pa'i sems las byung ba'i sdug bsngal ba dang yid mi bde ba de nyams su myong bar 'gyur ba'o/_/skye ba'i kun nas nyon mongs pa'i nyes dmigs ni skye ba'i rab tu dbye ba dang sdug bsngal ba dang ma nges pa dang 'jug pa
[\[130b.7\]]dag las ci rigs par rig par bya'o/_/yon tan rnams ni ngas rnam par byang ba'i chos rnams kyi phan yon rnam grangs du mar bstan pa gang yin pa dag go zhes bya ba la rnam par byang ba'i chos rnams zhes bya ba ni tshogs kyi lam dang sbyor ba'i lam dang rnam par dag pa'i lam rnams so/_/
[\[131a\]]
[\[131a.1\]]de dag gi phan yon rnam grangs du ma bstan pa ni mi mthun pa'i phyogs spong ba dang gnyen po bskyed [#]pa'i rim gyis mthar thug pa'i 'bras bu thob pa'i bar du ji skad bstan pa yin no/_/tshul ni rnam pa drug tu rig par bya ste/_de kho na'i don gyi tshul dang /_thob [#]pa'i tshul
[\[131a.2\]]dang /_bshad pa'i tshul dang /_mtha' gnyis rnam par spangs [#]pa'i tshul dang /_bsam gyis mi khyab pa'i tshul dang /_dgongs pa'i tshul lo zhes bya ba la sangs rgyas kyi bka' shes bya'i gnas thams cad ni mdor bsdu na tshul drug po de dag khong du chud par bya'o/_/de la tshul snga ma
[\[131a.3\]]gsum ni tshul phyi ma gsum gyis khong du chud par bya ste/_'di lta ste/_de kho na'i tshul gyis mtha' gnyis rnam par spang ba'i tshul gyis [#]khong du chud par bya'o/_/thob [#]pa'i tshul ni bsam gyis mi khyab pa'i tshul gyis khong du chud par bya'o/_/bshad pa'i tshul ni dgongs pa'i
[\[131a.4\]]tshul gyis khong du chud par bya'o/_/de la de kho na'i don 'di tshul yin pas de kho na'i don gyi tshul te/_dgongs pa nyid tshul yin pas dgongs pa'i tshul gyi bar du'ang de bzhin no/_/tshul gyi don ni de dang de la ma nor ba nyid dang [#]ji lta ba de bzhin nyid dang phyin ci ma log pa yin pa'o/_/de la
[\[131a.5\]]de kho na'i don ni mdor bsdu [#]na rnam pa drug tu rig par bya ste/_'jig rten pa'i grags pa'i de kho na dang /_rigs pas grags pa'i de kho na dang /_nyon mongs pa'i sgrib pa rnam par dag pa'i shes pa'i spyod yul gyi de kho na dang /_shes bya'i sgrib pa rnam par dag pa'i shes pa'i spyod
[\[131a.6\]]yul gyi de kho na dang /_rnam par bzhag pa'i de kho na dang /_rnam par ma bzhag pa'i de kho na'o/_/de la 'jig rten gyi grags [#]pa'i de kho na gang zhe na/_brda dang kun rdzob la 'dris pa'i rjes su 'gro bas zhugs pa'i blos dngos po gang la 'jig rten pa thams cad kyi lta ba mtshungs pa 'jig rten pa
[\[131a.7\]]thams cad kyi nges pa'i spyod yul gcig nas gcig [#]tu 'ongs pa'i ming gis rang gi rnam par rtog pa la grags pa ma bsams ma dpyad ma brtags par bzung ba'i dngos po gzugs zhe'am[#]/_sgra zhes bya ba la sogs pa gang yin pa de ni 'jig rten gyi grags pa'i de kho na zhes bya'o/_/rigs
[\[131b\]]
[\[131b.1\]]pas grags pa'i de kho na gang zhe na/_dam par rigs pa'i don la mkhas pa mdzangs pa rtog ge'i dpyod [#]pa dang ldan pa rtog ger rtogs pa'i sa rang gi [#]spobs pa las byung ba so so skye bo pa dpyod [#]pa'i rjes su spyod pa [#]rnams kyi shes pa shin tu rnam par phye ba rnam par nges pa'i spyod yul shes bya'i
[\[131b.2\]]dngos po mngon sum dang rjes su dpag pa dang yid ches pa'i lung gi [#]tshad ma la brten nas 'thad pa bsgrubs pa'i rigs pas rab tu bsgrub cing [#]rnam par gzhag pa rang dang spyi'i mtshan nyid gang yin pa de ni rigs pas grags pa'i de kho na zhes bya'o/_/nyon mongs pa'i sgrib pa rnam par dag pa'i
[\[131b.3\]]spyod yul gyi de kho na gang zhe na/_nyan thos dang rang sangs rgyas thams cad kyi zag pa med pa dang zag pa med pa thob par byed pa dang /_zag pa med pa'i rjes la [#]thob pa 'jig rten pa'i shes pas spyod yul du bya ba 'phags pa'i bden pa bzhi gang yin pa de ni nyon mongs pa'i sgrib pa rnam par dag pa'i
[\[131b.4\]]shes pa'i spyod yul gyi de kho na zhes bya'o/_/shes bya'i sgrib pa rnam par dag pa'i shes pa'i spyod yul gyi de kho na gang zhe na/_chos thams cad brjod du med pa'i ngo bo nyid las brtsams te byang chub sems dpa' rnams dang sangs rgyas bcom ldan 'das rnams kyi ye shes chos bdag med pa
[\[131b.5\]]la 'jug pa dang zhugs par 'gyur ba shin tu rnam par dag pa tshig tu btags pa'i ngo bo nyid rnam par mi rtog pa dang mtshungs par spyod yul gyi yul du bya ba de bzhin nyid mchog bla na med pa shes bya'i mthar thug pa gang yin pa de ni shes bya'i sgrib pa rnam par dag pa'i shes bya'i spyod yul
[\[131b.6\]]gyi de kho na zhes bya'o/_/rnam par gzhag pa'i de kho na gang zhe na/_'phags pa'i bden pa bzhi ste sdug bsngal ni sdug bsngal du rnam par gzhag pa dang /_lam gyi bar du lam du rnam par gzhag pa'o/_/de ci'i phyir zhe na/_'di ltar de ni kun rdzob rnam pa gsum gyis rnam par 'jog
[\[131b.7\]]par byed pa'i phyir te/_'jig rten gyi kun rdzob dang /_rigs pa'i kun rdzob dang /_rtogs pa'i kun rdzob kyis so/_/de la 'jig rten gyi kun rdzob ni/_khang khyim dang bum pa dang dmag dang nags tshal dang grangs la sogs pa rnam par gzhag pa dang /_bdag dang sems can la sogs
[\[132a\]]
[\[132a.1\]]pa rnam par gzhag pas [#]rnam par 'jog go/_/rigs pa'i kun rdzob kyis ni phung po dang /_khams dang /_skye mched la sogs pa rnam par gzhag pas rnam par 'jog go/_/rtogs pa'i kun rdzob kyis ni rgyun du zhugs pa'i 'bras bu la sogs pa dang de dag gi gnas rnam
[\[132a.2\]]par gzhag pas rnam par 'jog go/_/de dag kyang mdor bsdu na rnam par gzhag pa rnam pa [#]bzhir 'gyur te/_ji skad bstan pa rnam pa gsum dang don dam pa'i kun rdzob kyis don dam pa'i bden pa rnam par gzhag pa ste/_don dam pa de'i don ni so sor rang rig pa yin pa'i phyir don dam pa
[\[132a.3\]]de shes pa skye ba dang mthun pa nyid la brten te/_kun rdzob kyi tha snyad du don dam pa'i bden pa zhes rnam par 'jog go/_/rnam par ma bzhag pa'i de kho na gang zhe na/_chos rnams kyi de bzhin nyid yongs su grub pa'i ngo bo nyid 'phags pa'i ye shes kyi spyod yul 'phags pa'i ye shes kyi [#]
[\[132a.4\]]yul 'phags pa'i ye shes kyi dmigs pa gang yin pa'o/_/'thob pa gang zhe na/_'thob pa ni mdor na rnam pa bzhi ste/_sems can rnams kyi las kyi rnam par smin pa'i 'thob pa dang /_nyan thos kyi theg pa 'thob pa dang /_rang sangs rgyas kyi theg pa 'thob pa dang /_theg pa chen po 'thob
[\[132a.5\]]pa'o/_/de la sems can rnams kyi rnam par smin pa 'thob pa ni las dge ba dang mi dge ba [#]mngon par 'du byed pas las bdag gir bya ba nyid la brten nas rgyu des 'gro ba lnga'i 'khor bar sems can rnams kyi rnam par smin pa mngon par 'grub pa dang rnam par smin pa so sor myong ba gang
[\[132a.6\]]yin pa'o/_/nyan thos kyi theg pa 'thob pa ni skyabs [#]su 'gro ba la sogs pa nas dge sbyong gi rgyan gyi bar du tshogs kyi lam la brten nas rnam pa lnga 'thob [#]pa gang yin pa ste/_sa thob [#]pa dang /_shes pa thob [#]pa dang /_dad pa thob [#]pa dang /_'bras bu thob [#]pa dang /_yon tan thob [#]pa'o/_/de la sa
[\[132a.7\]]thob [#]pa ni sa gsum ste/_mthong ba'i sa dang /_bsgom pa'i sa dang /_mthar thug pa'i sa'o/_/shes pa thob pa ni dgu ste/_chos shes pa dang /_rjes su rtogs pa shes pa dang /_sdug bsngal shes pa dang /_kun 'byung shes pa dang /_'gog pa shes pa dang /_lam shes pa dang /_de dag gi
[\[132b\]]
[\[132b.1\]]rjes las thob pa kun rdzob shes pa dang /_zad pa shes pa dang /_mi skye ba shes pa'o/_/dad pa thob [#]pa ni shes nas dad pa bzhi po dag ste/_dkon mchog gsum dang /_'phags pa dgyes pa'i tshul khrims so/_/'bras bu thob pa ni dge sbyong gi 'bras bu bzhi po dag ste/_rgyun du zhugs
[\[132b.2\]]pa [#]nas dgra bcom pa nyid kyi bar ro/_/yon tan thob pa ni tshad med pa dang /_rnam par thar pa dang /_zil gyis gnon pa'i skye mched dang /_zad par gyi skye mched dang /_nyon mongs pa med pa dang smon nas shes pa dang so sor [#]yang dag par rig pa dang /_mngon par shes pa thob pa'o/_/nyan thos kyi theg pa thob par byed pa'i
[\[132b.3\]]rgyu ni 'jig rten pa'i lam gyi 'dod chags dang bral ba dang /_thar pa'i cha dang mthun pa dang /_nges par 'byed pa'i cha dang mthun pa'i dge ba'i rtsa ba dag yin no/_/rang sangs rgyas kyi theg pa thob pa ni mdor bsdu na rnam pa gsum ste/_nges par 'byed pa'i cha dang mthun pa thob pa sngon du btang
[\[132b.4\]]ba dang /_rtogs pa sngon du btang ba dang sngon du ma btang ba'o/_/de la nges par 'byed pa'i cha dang mthun pa thob pa sngon du btang ba ni dang por byang chub kyi theg par sems bskyed nas nges par 'byed pa'i cha dang mthun pa'i dge ba'i rtsa ba bzhi thob pa la brten nas slob pa'i sa bdun po gang yang mi
[\[132b.5\]]thob par thal byung du mi slob pa'i sa rang byang chub kyi 'bras bu nyid thob pa ste/_de ni 'jig rten pa'i sa dang mi slob pa'i sa [#]ni med pa yin no/_/mngon par rtogs pa sngon du btang ba ni dang por rang byang chub kyi theg par sems bskyed nas nges par 'byed pa'i cha dang mthun pa'i dge ba'i rtsa ba bzhi yang
[\[132b.6\]]thob/_slob pa'i sa bdun po dag mngon par rtogs pa yang 'thob pa la brten nas mi slob pa'i sa rang byang chub kyi 'bras bu nyid thob pa ste/_de ni 'jig rten pa'i sa dang slob pa'i sa dang mi slob pa'i sa gsum char yod pa yin no/_/sngon du ma btang ba ni dang por rang byang chub kyi theg par sems
[\[132b.7\]]bskyed nas thar pa'i cha dang mthun pa'i dge ba'i rtsa ba bskyed pa de nyid la brten nas bskal pa brgyar tshogs [#]bsags te/_nges par 'byed pa'i cha dang mthun pa yang mi slob pa'i sa yang mi thob par thal byung /_mi slob pa'i sa rang byang chub kyi snying po 'bras bu nyid thob pa ste/_de ni 'jig
[\[133a\]]
[\[133a.1\]]rten pa'i sa thar pa'i cha dang mthun pa'i dge ba'i rtsa ba dang mi slob pa'i sa ni yod la 'jig rten pa'i sa nges par 'byed pa'i cha dang mthun pa dang slob pa'i sa ni med pa yin no/_/de la dang po gnyis kyis ni rang rgyal ba tshogs dang spyod par 'gyur ro/_/tha mas ni bse ru lta bur
[\[133a.2\]]'gyur ro/_/theg pa chen po thob pa ni rnam pa brgyad de/_sems bskyed pa thob pa dang /_snying rje thob pa dang /_pha rol tu phyin pa thob pa dang /_bsdu [#]ba'i dngos po thob pa dang /_sa thob pa dang /_dpag tu med pa lnga las de bzhin nyid khong du chud pa thob pa dang /_mthu bsam gyis mi khyab pa
[\[133a.3\]]thob pa dang /_sangs rgyas kyi chos ma 'dres pa thob pa gang yin pa'o/_/de la bshad pa ni mdor bsdu [#]na gnas gsum gyis bsdus pa yin te/_sde snod bsdu ba dang /_ma mo bsdu ba dang /_de gnyi ga bsdu ba'o/_/de la sde snod bsdu ba ni nyan thos kyi sde snod dang /_theg pa chen po'i sde snod
[\[133a.4\]]do/_/ma mo bsdu ba ni rnal 'byor spyod pa'i sa bcu bdun dang /_de'i [#]ba bzhi ste/_rnal 'byor spyod pa'i sa bcu bdun ni rnam par shes pa'i tshogs lnga dang ldan pa'i sa dang /_yid kyi sa dang /_rtog pa dang bcas shing dpyod pa dang bcas pa'i sa dang /_rtog pa med la dpyod pa tsam gyi
[\[133a.5\]]sa dang /_rtog pa yang med dpyod pa yang med pa'i sa dang /_mnyam par bzhag pa'i sa dang /_mnyam par ma bzhag pa'i sa dang /_sems yod pa'i sa dang /_sems med pa'i sa dang /_thos pa las byung ba'i sa dang /_bsam pa las byung ba'i sa dang /_bsgom pa las byung ba'i sa
[\[133a.6\]]dang /_nyan thos kyi sa dang /_rang sangs rgyas kyi sa dang /_byang chub sems dpa'i sa dang /_phung po dang bcas pa'i sa dang /_phung po med pa'i sa'o/_/de'i bsdu ba bzhi ni rnal 'byor spyod pa'i sa de'i rnam par gtan la dbab pa bsdu ba dang /_gzhi bsdu ba dang /_rnam grangs bsdu ba dang /_
[\[133a.7\]]rnam par bshad pa bsdu ba'o/_/de gnyi ga bsdu ba ni mdor bsdu na rnam pa bcu ste/_bden pa'i mtshan nyid bshad pa dang /_yongs su shes pa bshad pa dang /_spang ba bshad pa dang /_mngon du shes pa bshad pa dang /_bsgom pa bshad pa dang /_de dag nyid kyi rnam pa [#]rab
[\[133b\]]
[\[133b.1\]]tu dbye ba bshad pa dang /_de dag nyid kyi gnas dang gnas pa'i 'brel pa bshad pa dang /_yongs su shes pa la sogs pa'i bar du gcod pa'i chos bshad pa dang /_yongs su shes pa la sogs pa rjes su mthun pa'i chos bshad pa dang /_yongs su shes pa la sogs pa dang nyes
[\[133b.2\]]dmigs dang phan yon bshad pa ste/_de dag gis [#]sde snod bsdu ba dang /_ma mo bsdu ba de gnyis ka sdud par byed pas [#]na gnyis ka bsdu ba zhes bya'o/_/yang mdor bsdu na bshad pa rnam pa bcu gnyis yod de/_dngos po bshad pa dang /_ming gi rnam grangs bshad pa dang /_rang gi gzhung lugs
[\[133b.3\]]brtag pa bshad pa dang /_gzhan gyi gzhung lugs brtag [#]pa bshad pa dang /_drang ba'i don bshad pa dang /_nges pa'i don bshad pa dang /_kun rdzob kyi bden pa bshad pa dang /_don dam pa'i bden pa bshad pa dang /_gsang ba bshad pa dang /_rnam par dbye ba bshad pa dang /_lan gdab pa'i
[\[133b.4\]]dngos po bshad pa dang /_lan mi gdab pa'i dngos po bshad pa'o/_/de la dngos po bshad pa ni gzugs la sogs pa dang [#]mig la sogs pa'i chos rnams so sor bshad pa gang yin pa'o/_/ming gi rnam grangs bshad pa ni sangs rgyas bcom ldan 'das rnams kyis chos bshad pa phung po
[\[133b.5\]]dang khams dang skye mched rten cing 'brel par 'byung ba dang gnas dang gnas ma yin pa dang dbang po dang bden pa'i ming dang dran pa nye bar gzhag pa la sogs pa'i ming dang gzugs can dang gzugs can ma yin pa dang bstan du yod pa dang bstan du med pa dang thogs pa dang bcas pa dang thogs
[\[133b.6\]]pa med pa la sogs pa'i ming gi rnam grangs dpag tu med pa dag rgya cher bshad pa gang yin pa'o/_/rang gi gzhung lugs brtag pa bshad pa [#]ni rnam par bshad pa bsdu ba la brten nas mdo sde dang dbyangs kyis bsnyad pa'i sde dang lung du [#]bstan pa'i sde la sogs pa bshad pa dang yang dag par
[\[133b.7\]]bshad pa gang yin pa'o/_/gzhan gyi gzhung lugs brtag pa bshad pa [#]ni gtan tshigs kyi rigs [#]pa rnam pa bdun la brten nas phas kyi [#]rgol ba tshar gcod [#]pa dang rang gi sgra pa'i gzhung gzugs pa gang yin pa ste gtan tshigs kyi rigs pa rnam pa bdun ni 'di lta ste/_smra ba dang /_smra ba'i zhal
[\[134a\]]
[\[134a.1\]]che ba dang /_smra ba'i gzhi dang /_smra ba'i rgyan dang /_smra ba chad pas gcad [#]pa dang /_smra ba las byung ba dang /_smra ba gces smra ba [#]la dgos pa'i chos [#]rnams so/_/drang ba'i chos bshad pa ni bcom ldan 'das kyis mdo'i sde dang dbyangs kyis bsnyad pa'i sde dang lung du [#]bstan
[\[134a.2\]]pa'i sde la sogs pa gang bshad pa don rnams rnam par ma phye ba drang [#]bar bya dgos pa gang yin pa'o/_/nges pa'i don bshad pa ni de las bzlog par rig par bya'o/_/kun rdzob kyi bden pa bshad pa ni tshig gi lam gyis brjod pa gang ci yang rung ste/_ming dang 'du shes dang brjod pa'i dbang du bya ba
[\[134a.3\]]'di lta ste/_mtshan ma dang ming dang rnam par rtog pa gang ci yang rung ba [#]bshad pa'o/_/don dam pa'i bden pa bshad pa [#]ni 'phags pa'i bden pa bzhi bshad pa dang de bzhin nyid dang yang dag pa'i mtha' dang chos kyi dbyings bshad pa gang yin pa bshad pa'o/_/gsang ba bshad pa ni 'di lta ste/_phal
[\[134a.4\]]cher ni nyan thos kyi sde snod bshad pa gang yin pa'o/_/rnam par phye ba bshad pa ni 'di lta ste/_phal cher ni theg pa chen po'i sde snod bshad pa gang yin pa'o/_/lan btab pa'i dngos po bshad pa ni chos kyi mdo bzhi po dag bshad pa 'di lta ste/_'dus byas thams cad mi rtag pa zhes bya
[\[134a.5\]]ba nas mya ngan las 'das pa ni zhi ba'o zhes bya ba'i bar dang /_de lta bu dang mthun pa dag bshad pa gang yin pa'o/_/lan mi gdab pa'i dngos po bshad pa ni 'jig rten rtag gam zhes dris nas de ni bdag [#]gis lan ma btab po zhes smra zhing lan 'debs par mi [#]byed pa dang /_de bzhin 'ongs
[\[134a.6\]]pa shi [#]phan chad yod pa yang ma yin med pa yang ma yin nam [#]zhes bya ba'i bar du lan mi gdab [#]pa'i dngos po bcu bzhir dris na de ni bdag gis lan btab po zhes smra zhing lan 'debs par mi byed pa gang yin pa'o/_/de la lan mi 'debs pa'i dngos po bshad pa ni rgyu rnam pa [#]bzhis rig par bya ste/_
[\[134a.7\]]med pa'i phyir lan mi gdab pa yang [#]yod de/_'di lta ste/_ci bdag phung po rnams dang gzhan nam gzhan ma yin nam rtag gam mi rtag ces bya ba la sogs pa'o/_/don dang mi [#]ldan pa'i phyir lan mi 'debs pa yang yod de/_'di lta ste/_shing sha pa'i lo ma'i dpe'i mdo las/_ngas ni
[\[134b\]]
[\[134b.1\]]'di snyed cig mngon par rtogs par [#]thugs su chud kyang ma bstan te/_de ci'i phyir zhe na/_chos de dag don dang ldan pa ma yin pa'i phyir ro zhes ji skad gsungs pa lta bu'o/_/zag pa'i phyir lan mi 'debs pa yang yod de/_'di lta ste/_bdag yod dam zhes 'dri na phung po rnams la
[\[134b.2\]]bdag tu 'dzin par gyur tam/_phung po rnams la don gzhan du gyur pa yod pa 'dzin na [#]mi rung bas lan mi 'debs pa dang /_bdag med dam zhes 'dri na skyes bu'i tha snyad la skur pa 'debs sam 'dzin par gyur na mi rung bas lan mi 'debs pa dang /_de bzhin du de bzhin 'ongs pa shi phan
[\[134b.3\]]chad yod dam zhes bya ba nas yod pa'ang ma yin med pa'ang [#]ma yin zhes bya ba'i bar du 'dri na zab pa'i phyir lan mi [#]'debs pa lta bu'o/_/de bzhin nyid kyi mtshan nyid rnam par gzhag pa las lan mi 'debs pa [#]yang yod de/_'di lta ste/_chos de dag lan gzhan nam [#]gzhan ma yin zhes 'dri na/_
[\[134b.4\]]lan mi 'debs pa lta bu ste 'di ltar mtshan nyid de ni gzhan pa nyid kyang ma yin gzhan pa ma yin par rnam par gnas pa yin pa'i phyir ro/_/gzhan yang lan mi gdab pa'i dngos po bshad pa ni rgyu rnam pa bzhis rig par bya ste/_mu stegs can rnams kyis bshad pa yin pa'i phyir dang /_
[\[134b.5\]]tshul bzhin ma yin pa'i phyir dang /_don dang mi ldan pa'i phyir dang /_rtsod pa'i gzhi'i gnas su gyur pa 'ba' zhig yin pa'i phyir ro/_/mtha' gnyis rnam par spangs pa gang zhe na/_der ni mdor bsdu [#]na rnam pa drug tu blta bar bya ste/_yod pa ma yin pa la sgro 'dogs pa'i mtha' rnam par
[\[134b.6\]]spang ba dang /_yod pa la skul [#]pa 'debs pa'i mtha' rnam par spang ba dang /_rtag par 'dzin pa'i mtha' rnam par spang ba dang /_chad par 'dzin pa'i mtha' rnam par spang ba dang /_'dod pa'i bsod nams la sbyor ba'i mtha' rnam par spang ba dang /_bdag nyid ngal bar sbyor ba'i
[\[134b.7\]]mtha' rnam par spang ba'o/_/bsam gyis mi khyab pa gang zhe na/_mdor bsdu na bsam gyis mi khyab pa drug ste/_bdag la sems pa dang /_sems can la sems pa dang /_'jig rten la [#]sems pa dang /_sems can rnams kyi las kyi rnam par smin pa la sems pa dang /_bsam gtan
[\[135a\]]
[\[135a.1\]]pa rnams kyi bsam gtan pa'i yul dang /_sangs rgyas rnams kyi sangs rgyas kyi yul lo/_/de la bdag la sems pa dang /_sems can la sems pa dang /_'jig rten la sems pa ni lta ba la brten na ni bsam gyis mi khyab pa dag yin no/_/de la bdag la
[\[135a.2\]]sems pa ni 'di ltar 'di na la la 'jig tshogs la lta ba la brten nas 'di snyam du sems te ci bdag 'das pa'i dus na byung bar gyur tam zhes bya ba la sogs par sems pa'o/_/sems can la nges pa ni 'di ltar 'di na la la 'jig tshogs la lta ba la brten nas 'di snyam du sems
[\[135a.3\]]te/_sems can gang las byung sems can byed pa [#]po su yin sems can gang gi bar du 'gro sems can gang gi bar du 'gag [#]par 'gyur snyam du sems pa'o/_/'jig rten la sems pa ni 'di ltar 'di na la la 'jig tshogs la lta ba la [#]brten nas 'di snyam du sems te/_'jig rten rtag
[\[135a.4\]]go zhes bya ba la sogs par sems pa'o/_/yang de dag ni chos nyid las brtsams nas kyang 'di snyam du sems te/_bdag gi chos nyid dang sems can gyi chos nyid dang 'jig rten gyi chos nyid 'di ci las de ltar byung snyam du bsam zhing [#]chos nyid kyi rigs pa kho nas mi 'jug pa yin te/_
[\[135a.5\]]de'i phyir yang bsam [#]gyis mi khyab pa'i gnas la sems pa zhes bya'o/_/sems can rnams kyi las kyi rnam par smin pa la sems pa ni rnam pa bzhis bsam gyis mi khyab pa yin te/_gnas dang /_dngos po dang /_rgyu dang /_rnam par smin pa las so/_/bsam gtan pa rnams kyi bsam gtan
[\[135a.6\]]pa'i yul ni rnam pa gsum gyis bsam gyis mi khyab pa yin te/_de bzhin nyid zab pa'i don dang dbang sgyur ba dang zag pa zad pa'i dbyings yang dag par 'grub pas so/_/sangs rgyas rnams kyi sangs rgyas kyi yul ni rnam pa lngas bsam gyis mi khyab pa yin te/_ji skad bstan pa rnam pa
[\[135a.7\]]gsum po de dag nyid dang /_gzhan gnyis te sgrib pa med pa dang /_sems can gyi don gyi bya ba mdzad pas so/_/dgongs pa gang zhe na/_mdor bsdu na rnam pa bcu drug ste/_yang dag par ston pa'i dgongs pa dang /_'dun pa bzlog pa'i dgongs pa dang /_yang dag par 'dzin du 'jug
[\[135b\]]
[\[135b.1\]]pa'i dgongs pa dang yang dag par gzengs [#]bstod pa'i dgongs pa dang yang dag par rab tu dga' bar mdzad pa'i dgongs pa dang /_gzud pa'i dgongs pa dang /_the tshom gcad [#]pa'i dgongs pa dang /_yongs su smin par bya ba'i dgongs pa dang /_ting nge 'dzin du bya ba'i dgongs pa dang /_
[\[135b.2\]]rnam par grol bar bya ba'i dgongs pa dang /_don gzhan dang 'brel pa'i dgongs pa dang /_rtogs par byed pa rnams la kha na ma tho ba med pa'i dgongs pa dang /_mchog tu dga' ba bskyed [#]pa'i dgongs pa dang /_smra ba po la nyan pa rnams rin po cher bskyed [#]pa'i dgongs pa dang /_chos kyi
[\[135b.3\]]tshul 'jug pa'i dgongs pa dang /_dge ba mang bar bya ba'i dgongs pa dang /_mtshan ma thams cad zil gyis gnon pa'i dgongs pa'o/_/de la mtha' gnyis spang ba'i tshul gyis de kho na'i don gyi tshul khong du chud na thob par bya ba'i don thob pa'o/_/de kho na'i don gyi [#]tshul khong du chud pa'i skyon med pa
[\[135b.4\]]la 'jug pa ni rnam pa lngar rig par bya ste/_'di lta ste/_'dod chags dang ma bral ba'i skyon med pa la 'jug pa dang /_'dod chags dang shas cher bral ba'i skyon med pa la 'jug pa dang /_'dod chags dang bral ba'i skyon med pa la 'jug pa dang /_rang sangs rgyas kyi skyon med pa la 'jug pa dang /_
[\[135b.5\]]byang chub sems dpa'i skyon med pa la 'jug pa'o/_/thob par bya ba'i don thob na de las gzhan pa'i thob pa'i tshul yang bsam gyis mi khyab pa'i tshul gyis de khong du chud par bya'o/_/bshad pa'i tshul thams cad ni sangs rgyas bcom ldan 'das rnams kyi [#]dgongs pa'i tshul gyis ci rigs par khong du
[\[135b.6\]]chud par 'gyur ro/_/'jug pa ni dus gsum dang 'dus byas kyi mtshan nyid gsum dang rkyen bzhi po dag go zhes bya ba ni gang du 'jug pa dang ji ltar 'jug pa dang gang gis 'jug pa bstan to/_/rigs pa ni rnam pa bzhir rig par bya ste zhes bya ba ni chos so cog gi dbang byed pa rigs pa'i rnam
[\[135b.7\]]grangs smos pa 'jig rten na rgyal po dag bdag gi ris [#]su ci 'dod pa'i ngag gi dbang phyug gis 'grub pa bzhin du chos so cog la bdag gi phyogs su gzung ba yang [#]ji ltar 'dod par rigs [#]pa'i dbang gis 'grub ste/_chos thams cad kyi rgyal po lta ba'i [#]rigs zhes bya ba chos kyi rjes su
[\[136a\]]
[\[136a.1\]]gsungs pa'i rigs pa bzhi brjod pa'o/_/ltos pa'i rigs pa dang /_bya ba byed pa'i rigs pa dang /_'thad pas sgrub pa'i rigs pa dang /_chos nyid kyi rigs pa'o zhes bya ba la rigs pa de bzhi'i phyogs tsam zhig mdor brjod na/_ltos pa'i rigs pa
[\[136a.2\]]zhes bya ba ni chos rnams kyi [#]rgyu dang 'bras bu'i ltos pa bstan pa yin no/_/bya ba byed pa'i rigs pa zhes bya ba ni chos rnams kyi bya ba byed pa'i las bstan pa yin no/_/'thad pas [#]sgrub pa'i rigs pa zhes bya ba ni tshad ma gsum gyi [#]'thad pas so sor [#]don sgrub pa'i rigs pa bstan pa yin no/_/
[\[136a.3\]]chos nyid kyi rigs pa zhes bya ba ni chos rnams kyi gnas dang gnas ma yin pa'i mtshan nyid so sor nges pa'i chos nyid bstan pa yin no/_/de la ltos pa'i rigs pa'i mtshan nyid gang zhe na/_de la ltos pa'i rigs pa ni 'du byed rnams 'byung ba dang rjes su tha snyad btags pa'i rgyu [#]gang
[\[136a.4\]]dag yin pa dang rkyen gang dag yin pa ste/_de ni ltos pa'i rigs pa yin no zhes bya ba gsungs te 'du byed rnams 'byung ba dang rjes su tha snyad gdags pa la rang dbang med de[#]/_rgyu dang rkyen du nges pa'i tshogs pa la ltos shing 'byung ba dang [#]rjes su tha snyad 'dogs [#]dgos pas de dag gi rgyu dang
[\[136a.5\]]'bras bu'i ltos pa bstan pa ni ltos pa'i rigs pa zhes bya'o/_/de la 'du byed rnams zhes bya ba ni rnam pa gnyis te/_phyi dang nang gi 'du byed rnams so/_/de la gzugs nas chos kyi bar gyi khams drug ni phyi'i 'du byed rnams so/_/mig gi dbang po dang rnam par shes pa'i khams
[\[136a.6\]]nas yid kyi dbang po dang rnam par shes pa'i khams kyi bar ni nang gi 'du byed rnams te/_de dag gi [#]'jig rten pa'i lo tog la sogs pa lung ma bstan pa'i dngos po thams cad dang nyon mongs pa dang las dang skye ba'i mtshan nyid kyi kun nas nyon mongs pa'i phyogs kyi dngos po thams cad dang
[\[136a.7\]]byang chub kyi phyogs dang mthun pa'i chos la sogs pa rnam par byang ba'i phyogs kyi dngos po thams cad [#]ci rigs par bsdus par rig par bya'o/_/'byung ba zhes bya ba ni gang ma byung [#]ba gdod 'byung ba'o/_/rjes su tha snyad gdags pa'i zhes bya ba ni dngos po rnams la ngo bo nyid dam bye
[\[136b\]]
[\[136b.1\]]brag gi rnam pa ming dang brdar btags pa'o[#]/_/de dag kyang 'dra ba la [#]ltos te mi 'dra ba'i cha yod pa dang gnyis su 'gyur te/_de dag gi mtshan nyid rab tu dbye ba ni dbang phyug dam pa'i mnga' bdag dpal lha btsan byang chub rdzu 'phrul gyis mdzad pa bka' yang dag pa'i
[\[136b.2\]]tshad [#]ma las 'byung ba bzhin du blta bar bya'o/_/rgyu gang dag yin pa dang /_rkyen gang dag yin pa ste zhes bya ba ni [#]'du byed byung ba dang rjes su tha snyad gdags pa'i 'bras bu de dag 'byung ba dang rjes su tha snyad 'dogs pa'i tshe na rgyu dang rkyen de dag la ltos par bya ba yin pas ltos
[\[136b.3\]]pa'i rigs pa zhes bya'o zhes bya ba bstan to/_/de la 'du byed rnams 'byung ba dang rjes su tha snyad gdags pa'i rgyu dang rkyen ni gang dag yin/_rgyu dang rkyen de dag la ltos te byung ba dang rjes su tha snyad btags pa'i 'bras bu ni gang dag yin zhe na/_rgyu bcu dang /_rkyen bzhi dang /_'bras bu
[\[136b.4\]]lnga ste/_de la rgyu bcu gang zhe na/_rjes su tha snyad 'dogs pa'i rgyu dang /_ltos pa'i rgyu dang /_'phen pa'i rgyu dang /_mngon par 'grub pa'i rgyu dang /_yongs su 'dzin pa'i rgyu dang /_'dren pa'i rgyu dang /_so sor nges pa'i rgyu dang /_lhan cig byed pa'i rgyu dang /_mi mthun pa'i rgyu dang /_mi
[\[136b.5\]]mthun pa med pa'i rgyu'o/_/de la rjes su tha snyad 'dogs pa'i rgyu ma gtogs pa rgyu lhag ma dgu ni 'byung ba'i rgyu yin te/_de la yang mi mthun pa'i rgyu ni mi mthun pa med par gyur na 'byung ba'i rgyu yin par sbyar ro/_/rjes su tha snyad 'dogs pa'i rgyu nyid ni rjes su tha snyad 'dogs
[\[136b.6\]]pa'i rgyu yin par sbyar ro/_/de la rjes su tha snyad 'dogs pa'i rgyu gang zhe na/_chos thams cad kyi ming dang ming sngon du 'gro ba'i 'du shes dang 'du shes sngon du 'gro ba'i brjod pa gang yin pa de ni chos de dang de dag gi [#]rjes su tha snyad 'dogs pa'i rgyu yin no/_/ltos pa'i rgyu gang zhe na/_gzhi
[\[136b.7\]]gang la [#]ltos shing rgyu gang gis dngos po gang la 'dod pa dang len par gyur pa de ni de'i ltos pa'i rgyu yin no/_/'phen pa'i rgyu gang zhe na/_sa bon ni rang gi 'bras bu tha ma'i bar gyi 'phen pa'i rgyu yin no/_/mngon par 'grub pa'i rgyu gang zhe na/_sa bon de nyid rang gi 'bras bu mngon par 'grub
[\[137a\]]
[\[137a.1\]]pa'i rgyu yin no/_/yongs su 'dzin pa'i rgyu gang zhe na/_sa bon ma gtogs pa de las gzhan pa rkyen rnams ni yongs su 'dzin pa'i rgyu yin no/_/'dren pa'i rgyu gang zhe na/_sa bon las grub pa'i 'bras bu de ni sa bon gyis 'phangs pa'i 'bras bu phyi ma'i 'dren pa'i rgyu yin
[\[137a.2\]]no/_/so sor nges pa'i rgyu gang zhe na/_chos rnam pa sna tshogs rnam pa [#]tha dad pa'i rang rang gi rgyu so sor nges pa'i rgyu yin no/_/lhan cig byed pa'i rgyu gang zhe na/_ltos pa'i rgyu dang 'phen pa'i rgyu dang mngon par 'grub pa'i rgyu dang yongs su 'dzin pa'i rgyu dang 'dren pa'i rgyu dang so sor nges pa'i
[\[137a.3\]]rgyu gang yin pa de dag thams cad gcig tu bsdus pa ni lhan cig byed pa'i rgyu yin no/_/mi mthun pa'i rgyu gang zhe na/_skye ba la sogs pa la bar du gcod pa'i rgyu ni mi mthun pa'i rgyu yin no/_/mi mthun pa med pa'i rgyu gang zhe na/_skye ba la sogs pa la bar du gcod pa med pa'i
[\[137a.4\]]rgyu ni mi mthun pa med pa'i rgyu yin no/_/rgyu bcu po de dag ni nang dang phyi'i 'du byed 'jig rten pa'i lo tog la sogs pa lung du ma bstan pa'i dngos po thams cad dang nyon mongs pa dang las dang /_skye ba'i mtshan nyid kyi kun nas nyon mongs pa'i phyogs kyi dngos po thams cad dang /_
[\[137a.5\]]byang chub kyi phyogs dang mthun pa'i chos la sogs pa rnam par byang ba'i phyogs kyi dngos po thams cad phyin ci ma log par 'byung ba dang rjes su tha snyad 'dogs pa'i rgyu yin no/_/de la rgyu bcu po de dag gis 'jig rten pa'i lo tog la sogs pa lung du ma bstan pa'i dngos po thams
[\[137a.6\]]cad ji ltar 'byung zhing rjes su tha snyad 'dogs par byed ce na/_'di ltar 'jig rten na 'bru'i grangs su gtogs pa'i lo tog gang gis 'jig rten 'dir byed pa gang yin pa de dag gi ming du 'du shes dang tshig tu brjod pa rnam pa sna tshogs pa 'di lta ste/_nas dang 'bras dang sA [#]lu dang gro
[\[137a.7\]]dang til dang sran ma zhes bya ba la sogs pa ni de dag gi tha snyad nas la sogs pa khyer de shog thogs shog zhig [#]ces bya ba la sogs pa'i tha snyad 'dogs pa'i rgyu yin no/_/bkres pa dang skom pa dang nyam chung ba dang lus gnas par bya ba la ltos pa dang kham gyi zas myang bar bya ba
[\[137b\]]
[\[137b.1\]]la ltos nas nas la sogs pa de dag 'dod pa dang [#]tshol ba dang len pa dang longs spyod par byed pa 'di ni de dag gi ltos pa'i rgyu yin no/_/nas la sogs pa'i rang rang gi sa bon gang dang gang la lo tog gang dang gang 'byung ba'i sa bon de ni de'i 'phen pa'i rgyu yin no/_/sa bon de ni myu gu de'i
[\[137b.2\]]mngon par 'grub pa'i rgyu yin no/_/sa dang char pa la sogs pa'i rkyen las myu gu 'byung bar 'gyur ba de ni de'i yongs su 'dzin pa'i rgyu yin no/_/myu gu dang sdong bu dang lo ma gcig nas gcig tu brgyud pa'i rgyun de ni lo tog de 'grub pa dang yongs su smin pa'i 'dren pa'i rgyu yin no/_/
[\[137b.3\]]nas kyi sa bon las kyang nas kyi myu gu dang nas kyi lo tog 'byung bar 'gyur gyi gzhan ma yin [#]la 'bru gzhan dag las kyang de bzhin pa de ni de dag gi so sor nges pa'i rgyu yin no/_/ltos pa'i rgyu nas bzung ste so sor nges pa'i rgyu la thug pa'i bar gyi rgyu drug po de dag thams cad gcig tu
[\[137b.4\]]bsdus pa ni lo tog de 'grub pa'i lhan cig byed pa'i rgyu [#]yin no/_/ser ba dang lo tog la gnod pa 'byung ba la sogs pa bar du gcod pa rnams ni de'i mi mthun pa'i rgyu yin no/_/de dag med de bar du gcod pa med pa ni mi mthun pa med pa'i rgyu yin te/_de ltar rgyu bcu po de dag gis
[\[137b.5\]]'bru bsdus pa rnams la ji bzhin du de las gzhan pa'i 'jig rten pa'i lung du ma bstan pa'i dngos po dag la yang ci rigs par sbyar bar rig par bya'o/_/de la rgyu bcu po de dag gis nyon mongs pa dang las dang skye ba'i mtshan nyid kyi kun nas nyon mongs pa'i phyogs kyi dngos po
[\[137b.6\]]thams cad ji ltar 'byung zhing rjes su tha snyad 'dogs par byed ce na/[ # ]'di ltar rten cing 'brel par 'byung ba thams cad kyi ming dang 'du shes dang tshig tu brjod pa 'di lta ste/_ma rig pa dang 'du byed rnams dang rnam par shes pa dang ming dang [#]gzugs las rgyas pa rga shi dang mya ngan dang smre
[\[137b.7\]]sngags 'don pa dang sdug bsngal ba dang yid mi bde ba dang 'khrug pa zhes bya ba'i bar de ni re zhig kun nas nyon mongs pa'i tha snyad ma rig pa'i rkyen gyis 'du byed rnams zhes [#]bya ba nas/_skye ba'i rkyen gyis rga shi zhes bya ba la sogs pa'i rjes su tha snyad 'dogs pa'i rgyu yin no/_/bde ba la sogs
[\[138a\]]
[\[138a.1\]]pa'i rgyu yul myong ba la ltos nas srid pa'i yan lag 'di dag 'jug pa de ni kun nas nyon mongs pa [#]de'i ltos pa'i rgyu yin no/_/tshe 'di la skye shi [#]'byung ba'i ma rig pa la sogs pa'i chos rnams kyi sa bon gang dag yin pa de dag ni skye ba gzhan gyi skye ba dang rga shi'i 'phen pa'i
[\[138a.2\]]rgyu yin no/_/ma rig pa la sogs pa'i rang rang gi sa bon ni mngon par 'grub pa'i rgyu yin no[#]/_/skyes bu dam pa ma yin pa la brten pa dang dam pa'i chos ma yin pa thos [#]pa dang tshul bzhin ma yin pa yid la byed pa dang /_sngon goms pa'i 'phen pa ni ma rig pa la sogs pa dag 'byung ba'i yongs
[\[138a.3\]]su 'dzin pa'i rgyu yin no/_/ma rig pa la sogs pa srid pa la thug [#]pa de dag gi phyi ma 'dren zhing [#]gcig nas gcig tu brgyud pas tshe gzhan gyi [#]skye ba dang rga shi ni 'dren pa'i rgyu yin no/_/ma rig pa la sogs pa srid pa'i mthar thug pa rnams rang gi sa bon rnams dang bcas pa gzhan dag sems can
[\[138a.4\]]dmyal bar skye bar 'gyur ba dang gzhan dag dud 'gro [#]dang /_yi dgas dang mi dang lhar skye bar 'gyur ba de ni kun nas nyon mongs pa'i so sor nges pa'i rgyu yin no/_/ltos pa'i rgyu nas bzung ste/_so sor nges pa'i rgyu la thug pa'i bar gyi rgyu drug po de dag thams cad gcig tu bsdus pa ni kun nas nyon
[\[138a.5\]]mongs pa'i lhan cig byed pa'i rgyu yin no/_/kun nas nyon mongs pa de'i mi mthun pa'i rgyu ni rigs [#]pa dang ldan pas sangs rgyas rnams 'byung ba dang dam pa'i chos bstan pa dang skyes bu dam pa la brten pa dang dam pa'i chos nyan pa dang tshul bzhin yid la bya ba dang chos kyi rjes su [#]mthun pa'i chos sgrub
[\[138a.6\]]pa dang byang chub kyi phyogs kyi chos thams cad do/_/mi mthun pa med pa'i rgyu ni ji skad bstan pa'i chos 'di dag nyid med pa dang bral ba nyid de/_de ltar rgyu bcu po de dag gis sems can thams cad kyi kun nas nyon mongs pa thams cad rig par bya'o/_/de la rgyu bcu po de dag gis byang chub kyi
[\[138a.7\]]phyogs dang mthun pa'i chos la sogs pa rnam par byang ba'i phyogs kyi dngos po thams cad ji ltar 'byung zhing rjes su tha snyad 'dogs par byed ce na/_rnam par byang ba'i phyogs kyi chos thams cad 'gog pa mya ngan las 'das pa la ming dang 'du shes dang tshig tu brjod pa 'di lta ste/_dran pa nye bar
[\[138b\]]
[\[138b.1\]]gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang /_ma rig pa 'gags pas 'du byed 'gag ces bya ba nas/_skye ba 'gags pas rga shi 'gag ces bya ba'i bar de dag
[\[138b.2\]]dang /_de lta bu dang mthun pa rnams ni rnam par byang ba'i rjes su tha snyad 'dogs pa'i rgyu yin no/_/'du byed kyi nyes dmigs la ltos nas rnam par byang ba tshol ba dang rnam par byang ba yongs su 'dzin pa dang rnam par byang ba yongs su grub pa gang yin pa de ni de'i ltos pa'i rgyu yin no/_/gang zag
[\[138b.3\]]rigs la gnas pa'i rigs dang ldan pa phung po'i lhag ma dang bcas pa dang /_lhag ma med pa'i mya ngan las 'das pa'i dbyings thob pa'i sngon du 'gro ba gang yin pa de ni rnam par byang ba 'phen pa'i rgyu yin no/_/rigs kyis bsdus pa zag pa med pa'i byang chub kyi phyogs kyi chos kyi sa bon
[\[138b.4\]]de dag ni byang chub kyi phyogs kyi chos de dag gi mngon par 'grub pa'i rgyu yin no/_/skyes bu dam pa la brten pa dang /_dam pa'i chos nyan pa dang /_tshul bzhin yid la bya ba dang /_sngon dbang po yongs su smin par byas pa ni rnam par byang ba'i yongs su 'dzin pa'i rgyu yin no/_/byang chub kyi phyogs kyi
[\[138b.5\]]chos rang gi sa bon las mngon par 'grub pa de dag ni phung po lhag ma dang bcas pa dang lhag ma med pa'i mya ngan las 'das pa'i dbyings kyi rim gyis 'dren pa'i rgyu yin no/_/nyan thos kyi rigs gang yin pa ni nyan thos kyi theg pas yongs su mya ngan las 'da' bar 'gyur ba dang /_rang sangs
[\[138b.6\]]rgyas kyi rigs gang yin pa ni/_rang sangs rgyas kyi theg pas yongs su mya ngan las 'da' bar 'gyur ba dang /_theg pa chen po'i rigs ni theg pa chen pos yongs su mya ngan las 'da' bar 'gyur ba de ni rnam par byang ba'i so sor nges pa'i rgyu yin no/_/[#]ltos pa'i rgyu nas bzung ste/_so sor
[\[138b.7\]]nges pa'i rgyu la thug pa'i bar gyi rgyu drug po de dag thams cad gcig tu bsdus pa ni rnam par byang ba'i lhan cig byed pa'i rgyu yin no/_/rigs dang mi ldan pa dang sangs rgyas rnams mi 'byung ba dang /_mi khom par skye ba dang /_skyes bu dam pa ma yin pa la brten pa dang /_dam pa'i chos ma
[\[139a\]]
[\[139a.1\]]yin pa nyan pa dang /_tshul bzhin ma yin pa yid la [#]byed pa dang /_log par sgrub pa ni rnam par byang ba'i mi mthun pa'i rgyu yin no/_/mi mthun pa'i rgyu de [#]nyid med pa dang bral ba nyid gang yin pa de ni mi mthun pa med pa'i rgyu yin no/_/de ltar rgyu bcu po de dag ni lung du ma bstan
[\[139a.2\]]pa dang kun nas nyon mongs pa dang rnam par byang ba'i dngos po thams cad kyi rgyu yin te/_'das pa'i dus na byung ba dang /_ma 'ongs pa'i dus na 'byung bar 'gyur ba'o/_/lung du ma bstan pa kun nas nyon mongs pa dang rnam par byang ba'i rgyu gzhan ni 'di las gong na yang med la 'di las lhag pa yang med do/_/
[\[139a.3\]]rgyu bcu po de dag kyang mdor bsdu na rgyu gnyis kyis bsdus te/_bskyed [#]pa'i rgyu dang thabs kyi rgyu'o/_/de la 'phen pa'i rgyu dang mngon par 'grub pa'i rgyu gnyis ni bskyed [#]pa'i rgyu yin[#]/_rgyu lhag ma brgyad ni thabs kyi rgyu yin par rig par bya'o/_/de la rkyen bzhi gang zhe na/_rgyu'i rkyen dang /_de ma thag pa'i rkyen
[\[139a.4\]]dang /_dmigs pa'i rkyen dang /_bdag po'i rkyen no/_/rkyen bzhi po de dag ni 'du byed rnams 'byung ba dang rjes su tha snyad 'dogs pa'i rkyen du ci rigs par sbyar ro/_/de la rgyu'i rkyen gang zhe na/_sa bon thams cad pa kun gzhi rnam par shes pa gang yin pa'o/_/phyi rol gyi dngos po dag la yang 'phen
[\[139a.5\]]pa'i rgyu dang mngon par 'grub pa'i rgyur grags pa thams cad ni rgyu'i rkyen yin no/_/de ma thag pa'i rkyen gang zhe na/_sems dang sems las byung ba'i chos gang dag gi [#]mjug thogs su sems dang sems las byung ba'i chos gang dag 'byung ba de dag ni de dag gi de ma thag pa'i rkyen zhes bya'o/_/
[\[139a.6\]]rnam par shes pa drug po 'gags ma thag pa gang yin pa de dag ni rnam par shes pa drug po gang dag de'i mjug thogs su skye ba'i de ma thag pa'i rkyen yin te/_de dag ni 'gags ma thag pa'i yid la [#]yid ces bya ba dang /_yid kyi skye mched ces bya ba dang /_yid kyi khams zhes bya bar yang
[\[139a.7\]]gdags so/_/dmigs pa'i rkyen gang zhe na/_gzugs la sogs pa yul lnga po dag ni rnam par shes pa'i tshogs lnga po dag gi dmigs pa'i rkyen yin no/_/nang dang phyi rol gyi skye mched bcu gnyis po thams cad ni yid kyi rnam par shes pa'i dmigs pa'i rkyen yin no/_/bdag po'i
[\[139b\]]
[\[139b.1\]]rkyen gang zhe na/_mig la sogs pa skye mched lhan cig byung ba rnams ni mig gi rnam par shes pa la sogs pa'i bdag po'i rkyen yin no/_/rnam par shes pa rnams dmigs pa la gtod par byed pa'i yid la byed pa yang rnam par shes pa rnams kyi bdag po'i rkyen yin no/_/sems dang
[\[139b.2\]]sems las byung ba'i chos lhan cig byung ba rnams kyang gcig gi bdag po'i rkyen gcig yin pas bdag po'i rkyen yin no/_/dge ba dang mi dge ba'i las sngon byas pa rnams dang phyis 'bras bu 'dod pa dang mi 'dod pa rnam par smin par 'gyur ba ni bdag po'i rkyen no/_/zhing dang lud dang chu la
[\[139b.3\]]sogs pa ni lo tog mngon par 'grub pa'i bdag po'i rkyen no/_/bzo shes pa dang bzo'i las dang de dag ni 'jig rten pa'i bzo dang las kyi gnas dang de dag mngon par 'grub pa'i bdag po'i rkyen yin no/_/de la rgyu'i rkyen ni rgyu yang yin rkyen yang yin te/_bskyed [#]pa'i rgyu yin no/_/de la gzhan gyi
[\[139b.4\]]rkyen gsum po dag ni rkyen kho na yin gyi rgyu ni ma yin te/_thabs kyi yin no[#]/_/de yang bdag po'i rkyen ni gtso cher thabs kyi rgyu thams cad yin no/_/de ma thag pa'i rkyen dang dmigs pa'i rkyen ni yongs su 'dzin pa'i rgyus bsdus pa'i sgo nas thabs kyi rgyu yin par rig par bya'o/_/de la 'bras bu lnga
[\[139b.5\]]gang zhe na/_rnam par smin pa'i 'bras bu dang /_rgyu mthun pa'i 'bras bu dang /_bral ba'i 'bras bu dang /_skyes bu [#]byed pa'i 'bras bu dang /_bdag po'i 'bras bu'o/_/'du byed 'byung ba dang rjes su tha snyad btags pa'i 'bras bu de dag dang ci rigs par sbyar ro/_/de la rnam par smin pa'i
[\[139b.6\]]'bras bu gang zhe na/_mi dge ba'i chos rnams kyi rnam par smin pa ngan song rnams su rnam par smin par 'gyur ba dang /_dge ba zag pa dang bcas pa rnams kyi rnam par smin pa bde 'gro rnams su rnam par smin par 'gyur ba gang yin pa de ni rnam par smin pa'i 'bras bu'o/_/rgyu mthun pa'i
[\[139b.7\]]'bras bu gang zhe na/_mi dge ba la goms pas mi dge ba la dga' zhing mi dge ba mang bar gnas pa dang dge ba la goms pas dge ba la dga' zhing dge ba mang [#]bar gnas pa dang /_sngon gyi las dang mthun par phyis 'bras bu rjes su mthun [#]pa gang yin pa de ni rgyu mthun pa'i 'bras bu'o/_/
[\[140a\]]
[\[140a.1\]]bral ba'i 'bras bu gang zhe na/_'phags pa'i lam [#]yan lag brgyad pas nyon mongs pa 'gog pa gang yin pa de ni bral [#]ba'i 'bras bu'o/_/skyes bu byed pa'i 'bras bu gang zhe na/_la la tshe 'di nyid la bzo dang las kyi gnas gang yang rung ba la brten nas skyes bu byed
[\[140a.2\]]pas yang na ni zhing rmod dam/_yang na tshong byed dam/_yang na rgyal po'i zha 'bring byed dam/_yi ge dang rtsis dang shod 'god pa la bgrang ba dang lag rtsis kyis lo tog la sogs pa dang rnyed pa la sogs pa'i 'bras bu mngon par sgrub pa gang yin pa de ni skyes bu byed pa'i 'bras bu'o/_/
[\[140a.3\]]bdag po'i 'bras bu gang zhe na/_mig gi rnam par shes pa ni mig gi dbang po'i bdag po'i 'bras bu'o/_/yid kyi rnam par shes pa'i bar yang yid kyi dbang po'i bar gyi bdag po'i 'bras bu'o/_/de bzhin du srog dang ma bral ba ni srog gi dbang po'i 'bras bu'o/_/de bzhin du dbang po nyi shu rtsa gnyis
[\[140a.4\]]po thams cad kyi so so'i dbang gis [#]'bras bu gang grub pa de ni bdag po'i 'bras bu yin par rig par bya'o/_/de ltar 'du byed 'byung [#]ba dang rjes su tha snyad gdags pa'i 'bras bu lnga po de dag 'byung ba dang rjes su tha snyad 'dogs pa'i tshe na rgyu bcu po dang rkyen bzhi po de dag la ltos par bya ba yin
[\[140a.5\]]pas de ni ltos pa'i rigs pa yin no zhes bya bar sbyar ro/_/bya ba byed pa'i rigs pa'i mtshan nyid gang zhe na/_chos rnams thob pa'am/_skyes pa rnams las byed par 'gyur ba'i rgyu gang yin pa dang /_rkyen gang yin pa de dag ni bya ba byed pa'i rigs pa yin no zhes bya ba gsungs te/_de la thob [#]
[\[140a.6\]]pa'am 'grub pa zhes bya ba ni byed pa'i bye brag nyid yin [#]te/_gtso bo yin pa'i phyir so sor smos so/_/de la thob pa ni rnyed pa dang ldan pa la bya ste/_de yang sa bon tsam du rgyu thob pa dang /_'bras bu ngo bo thob pa dang gnyis so/_/de la sa bon tsam [#]du rgyu thob pa gang zhe na/_'phags pa'i sa dang
[\[140a.7\]]'bras bu thob pa'i dge ba'i rtsa ba dang /_lha dang mi'i bde ba 'thob [#]par 'gyur ba'i bsod nams byas pa dang /_ngan 'gro'i sdug bsngal myong bar 'gyur ba'i sdig pa byas pa dang lung du ma bstan pa'i rgyu mthun pa dang de dag gi sa bon bag chags dang ldan pa'o/_/'bras bu'i ngo bo nyid thob pa gang
[\[140b\]]
[\[140b.1\]]zhe na/_de dag gi 'bras bu mngon du thob pa yin te/_mya ngan las 'das pa dang sa dang 'bras bu mngon sum du thob pa'am/_bsod nams kyi 'bras bu thob pa'am/_sdig pa'i 'bras bu myong ba'o/_/'grub pa ni gang gis dngos por red pa las kyang don gyi mtha' yongs su rdzogs par byed pa
[\[140b.2\]]yin te/_dper na myu gu las sdong bu'am 'bras bu [#]smin pa'i bar du de la gnod pa bsrung zhing phan pa bsdu ba'i nan tan gyis rdzogs par byed pa'o/_/myu gu la ji lta ba bzhin du 'jig rten pa'i chos la mgo 'byung ba rnams mthar phyin par bsgrubs pa dang /_'phags pa'i sa thob pas gong nas gong
[\[140b.3\]]ma'i sa yongs su 'grub par byed pa la sogs pa yang de bzhin no/_/skyes pa rnams las byed par 'gyur ba'i zhes bya ba ni skyes pa rnams kyis thob pa'i bya ba'am 'grub pa'i bya ba gang yin pa byed pa ste/_dngos por yod [#]pa de dag ji srid du rgyun yod pa de srid du bya ba byed pa yod de/_dper na
[\[140b.4\]]shing lcug ma la [#]sogs par skyes phyin chad lcug ma ni bcing ba'i las byed/_sdong po ni ka ba'i las byed me tog ni rgyan gyi las byed/_lo tog ni dkri ba'i las byed/_'bras bu ni 'greng ba'i [#]las byed/_'phags pa'i chos las rang rang gi sa'i bye brag gis sems can la phan 'dogs pa yang
[\[140b.5\]]thabs kyi sgo tha dad pa nas so so'i lam la 'jog pa la sogs pa chos gang gi rgyur nges pa de'i 'bras bu so sor skyed pa dang /_dbang po drug shes pa dang bcas pa rang rang gi yul du nges pa la 'jug pa dang /_bya la sogs pa ni 'phur/_nya la sogs pa ni rkyal/_phyugs [#]la sogs pa ni rgyug
[\[140b.6\]]pa dang /_'di lta bu'i tshul gyis dngos po so so'i mthu ci yod pas gang la gang rigs pa'i bya ba byed pa yin no/_/rgyu gang dag yin pa dang rkyen gang dag yin pa dang zhes bya ba ni gang byed pa'i yan lag tu gtogs pa gzhir gyur pa dag yin te/_rgyu bcu dang rkyen bzhi gong du smos pa rnams
[\[140b.7\]]yin no/_/de ltar chos rnams kyi bya ba byed pa'i las bstan pa gang yin pa de ni bya ba byed pa'i rigs pa yin no zhes bya bar sbyar ro/_/[#]'thad pas sgrub pa'i rigs pa'i mtshan nyid gang zhe na/_so so'i shes pa dang bshad pa dang /_smras pa'i don sgrub pa dang /_legs par khong du chud par
[\[141a\]]
[\[141a.1\]]bya ba'i rgyu gang dag yin pa dang /_rkyen gang dag yin pa de ni 'thad pas sgrub pa'i rigs pa yin no zhes gsungs te/_'thad pas sgrub pa'i rigs pa zhes bya ba ni tshad ma gsum [#]mngon sum dang rjes su dpag pa dang yid ches pa'i lung gi 'thad pas so so'i don bsgrub [#]
[\[141a.2\]]pa bstan pa yin no/_/de la tshad ma gsum po mngon sum dang rjes su dpag pa dang yid ches pa'i lung gi don ni/_so so'i shes pa'i don dang /_bshad pa dang /_smras pa'i don ces bya ba dang /_go rims bzhin du sbyar te/_de dag kyang mngon sum gyi don dang lkog tu gyur pa'i don dang /_shin tu
[\[141a.3\]]lkog tu [#]gyur pa'i don dang [#]/_go rims bzhin no/_/de la so so'i don zhes [#]bya ba la so so'i shes pa gang zhe na/_mngon sum gyi tshad ma bzhi po dbang po'i shes pa dang /_yid kyi shes pa dang /_rang rig pa dang /_rnal 'byor pa'i shes pa so so'i shes pa'o/_/don zhes bya ba so so'i shes pa'i yul te/_
[\[141a.4\]]mngon sum gyi tshad ma'i yul mngon sum gyi don rang gi mtshan nyid kyis bsdus [#]pa'o/_/bshad pa'i don zhes [#]bya ba la bshad pa gang zhe na/_rjes su dpag pa'i tshad ma gnyis po[#] rang gi don du rjes su dpag pa dang gzhan gyi don du rjes su dpag pa sangs rgyas bcom ldan 'das kyis [#]bshad pa'am smra ba
[\[141a.5\]]po gzhan dag gis bshad pa'o/_/don zhes bya ba ni bshad pa'i yul te/_rjes su dpag pa'i tshad ma'i yul lkog tu gyur pa'i don spyi'i mtshan nyid kyis bsdus pa'o/_/smras pa'i don ces bya ba la smras pa gang zhe na/_yid ches pa'i lung gi tshad ma gnyis po de ston pa thams cad mkhyen pa
[\[141a.6\]]yin pa dang /_des bstan pa'i lung la tshig 'gal ba med pa gtan la dbab par bstan pa thams cad mkhyen pas gsungs pa'o/_/don zhes bya ba ni gsungs pa'i yul te yid ches pa'i lung gi tshad ma'i yul shin tu lkog tu gyur pa'i don rang dang spyi'i mtshan nyid kyis bsdus pa'o/_/sgrub
[\[141a.7\]]pa dang legs par khong du chud par bya ba [#]zhes bya ba ni tshad ma gsum po [#]de dag kho na bzhin yin gyi gzhan du ma yin par tshad ma gsum gyi 'thad pas rab tu bsgrub [#]pa'o/_/legs par khong du chud par bya [#]zhes bya ba ni don de dag gzhan gyis ji ltar ma log [#]pa yang dag pa'i don nyid du go
[\[141b\]]
[\[141b.1\]]bar bya'o/_/rgyu gang dag yin pa dang rkyen gang dag yin pa zhes bya ba la tshad ma gsum po de dag gi don gsum po de dag sgrub pa dang legs par khong du chud par bya ba'i rgyu dang rkyen gang dag yin zhe na/_mngon sum gyi tshad ma'i don sgrub pa dang /_legs par khong du chud par bya ba'i rgyu dang
[\[141b.2\]]rkyen ni mngon sum la log par rtog pa rnam pa bzhi bsal bas ma nor bar shes pa ste/_log par rtog pa rnam pa bzhi gang zhe na/_grangs la log par rtog pa dang /_rang gi ngo bo la log par rtog pa dang /_spyod yul la [#]log par rtog pa dang /_'bras bu la log par rtog pa'o/_/de la grangs
[\[141b.3\]]la log par rtog pa ni kha cig ni tshad ma gcig_/kha cig ni [#]gsum/_kha cig ni bzhi/_kha cig ni drug tu rtog pa'o/_/de bsal ba gang zhe na/_yang dag pa'i shes pa ni rnam pa gnyis te/_mngon sum dang /_rjes su dpag pa'o zhes bya bas mngon sum rnam pa bzhi po dbang po'i shes pa dang /_yid
[\[141b.4\]]kyi rnam par shes pa dang /_rang rig pa dang /_rnal 'byor pa'i shes pa bstan pa'o/_/rang gi ngo bo la log par rtog pa ni 'di lta ste/_kha cig ni mngon sum rtog pa dang bcas pa dang /_kha cig ni rnam par rtog pa med par rtog pa'o/_/de bsal ba gang zhe na/_mngon sum ni rtog pa dang bral
[\[141b.5\]]zhing ma 'khrul ba'o zhes bya bas mngon sum gyi mtshan nyid rtog pa med pa dang ma 'khrul pa bstan pa'o/_/spyod yul la log par rtog pa ni 'di lta ste/_kha cig ni mngon sum spyod yul rang gi mtshan nyid kho na'o/_/rjes su dpag pa'i spyod yul ni spyi'i mtshan nyid kho na'o zhes bya ba [#]brjod la
[\[141b.6\]]gzhan dag ni gzhan du brjod pa lta bu'o/_/de bsal ba gang zhe na/_mngon sum de'i yul ni rang gi mtshan nyid yin te zhes bya bas mngon sum gyi tshad ma bstan pa gang yin pa de'i yul ni rang gi mtshan nyid kho na yin par blta bar bya'i spyi'i mtshan nyid ma yin te/_spyi ni dngos po med pa yin
[\[141b.7\]]pa dang mngon sum du [#]ni dngos po'i rang gi ngo bo la dmigs pa'i phyir ro zhes bstan pa'o/_/'bras bu la log par rtog pa ni 'di lta ste/_kha cig ni tshad ma las 'bras bu tha dad par khas len la/_kha cig ni tha dad pa ma yin par khas len pa lta bu'o/_/de bsal ba gang zhe na/_mngon sum gyi
[\[142a\]]
[\[142a.1\]]shes pa de nyid tshad ma'i 'bras bu ste zhes bya bas mngon sum gyi shes pa de nyid tshad ma'i 'bras bu yin gyi/_mngon sum las gud na tshad ma'i 'bras bu med do zhes bstan pa'o/_/de ltar na de lta bu'i log par rtog pa rnam pa bzhi bsal bas/_rnam pa thams cad du mngon
[\[142a.2\]]sum gyi tshad ma ma nor ba yang dag pa'i shes pa rang gi ngo bo bstan pa yin te/_de ni mngon sum gyi tshad ma'i 'thad pas bsgrub [#]pa'i rigs pa yin no/_/rjes su dpag pa'i tshad ma'i don bsgrub [#]pa dang legs par khong du chud par bya ba'i rgyu dang rkyen yang rjes su dpag pa la [#]log par rtog pa rnam pa bzhi
[\[142a.3\]]bsal bas[#] ma nor ba [#]shes pa ste/[ #]grangs la log par rtog pa ni snga ma kho na bzhin no/_/de la bsal ba gang zhe na/_yang dag pa'i shes pa ni rnam pa gnyis te/_mngon sum dang /_rjes su dpag pa'o zhes bya bas rjes su dpag pa rnam pa gnyis po rang gi don du rjes su dpag pa dang /_gzhan gyi
[\[142a.4\]]don du rjes su dpag pa bstan pa ste/_gang gis rtogs par 'gyur ba de ni rang gi don yin la/_gang gis gzhan la go bar byed pa de ni gzhan gyi don yin par khong du chud par bya'o/_/rang gi ngo bo la log par rtog pa ni 'di lta ste/_kha cig rjes su dpag pa'i tshad ma'i mtshan nyid tshul gsum gyi
[\[142a.5\]]rtags las gzhan du rtog pa'o/_/de bsal ba gang zhe na/_rjes su dpag pa tshul gsum pa nyid kyis rtag pa [#]rjes su dpag par bya ba la yod pa nyid dang /_mthun pa'i phyogs la yod pa nyid dang /_mi mthun pa'i phyogs la med pa nyid du nges pa'i tshul dang /_rtags gsum po mi dmigs pa
[\[142a.6\]]dang /_rang bzhin dang 'bras bu'i gtan tshigs ma grub pa dang /_'gal ba dang ma nges pa'i skyon gsum spangs pas rjes su dpag pa'i tshad ma'i mtshan nyid bstan pa'o/_/spyod yul la log par rtog pa ni 'di lta ste/_kha cig rjes su dpag pa'i spyod yul spyi'i mtshan nyid las gzhan las
[\[142a.7\]]gzhan du rtog pa'o/_/de bsal ba gang zhe na/_gzhan ni spyi'i mtshan nyid de/_/de'i rjes su dpag pa'i yul yin na [#]zhes bya bas rjes su dpag pa'i yul ni spyi'i mtshan nyid kho na yin te/_rjes su 'gro ba dang ldog pa dang ldan pa nyid kyis khyab pa'i phyir ro zhes bstan pa'o/_/'bras bu la log
[\[142b\]]
[\[142b.1\]]par rtog pa ni 'di lta ste/_kha cig rjes su dpag pa'i tshad ma las 'bras bu tha dad par khas len pa'o/_/de la bsal ba gang zhe na/_'dir yang tshad ma'i 'bras bu rnam par gzhag pa ni mngon sum dang 'dra'o zhes bya bas ji ltar mngon sum la shes pa de
[\[142b.2\]]nyid tshad ma'i 'bras bur bshad pa de bzhin du 'dir yang rjes su dpag pa'i shes pa nyid tshad ma'i 'bras bu yin te/_don gtan la 'bebs pa'i rang bzhin can yin pa'i phyir ro zhes bstan pa'i phyir ro/_/de ltar na de lta bu'i log par rtog pa rnam pa bzhi bsal bas/_rnam pa thams cad du rjes
[\[142b.3\]]su dpag pa'i tshad ma ma nor bar yang dag pa'i shes pa'i shes bya'i [#]rang gi ngo bo bstan pa yin te/_de'i [#]rjes su dpag pa'i tshad ma'i 'thad pas [#]sgrub pa'i rigs pa yin no/_/yid ches pa'i lung gi tshad ma'i don sgrub pa dang legs par khong du chud par bya ba'i rgyu dang rkyen ni de ston pa thams cad mkhyen pa
[\[142b.4\]]yin pa de dang de la bstan pa'i lung la tshig 'gal ba med pas ma nor bar shes pa ste/_de la de ston pa thams cad mkhyen pa yin pa ni 'og nas thams cad mkhyen pa'i mtshan nyid lnga 'byung bas rig par bya'o/_/de [#]bstan pa'i lung la tshig 'gal ba med pa ni ji ltar mu stegs can dag gi gzhung
[\[142b.5\]]las chos ma yin pa ni 'dod chags la sogs pa rtsa ba las byung ba gang+ga'i [#]nang du khrus byas pas 'byung [#]ngo zhes zer ba dang /_chos ni rnam par mi 'tshe ba yin la/_srog chags gsod pa'i mchod sbyin byas nas grol lo zhes zer ba la sogs pa lta bu ni tshig 'gal ba yin gyi/_thams
[\[142b.6\]]cad mkhyen pas gsungs pa'i lung las skye ba'i kun nas nyon mongs pa ni nyon mongs pa'i kun nas nyon mongs pa dang /_las kyi kun nas nyon mongs pa'i rgyu las byung la/_nyon mongs pa'i kun nas nyon mongs pa dang las kyi kun nas nyon mongs pa spangs na/_skye ba'i kun nas nyon
[\[142b.7\]]mongs pa skye bar 'gyur ro zhes gsungs pa dang /_bag chags dang bcas pa'i nyon mongs pa thams cad gtan spangs pa'i gnas gyur pa ni 'phags pa'i lam bsgoms pas thob la/_'phags pa'i lam gyis ni nyon mongs pa thams cad spangs par [#]'gyur zhes gsungs pa la sogs
[\[143a\]]
[\[143a.1\]]pa lta bu ni lung la tshig 'gal ba med pa yin no/_/de ltar na de ston pa thams cad mkhyen pa yin pa dang /_des bstan pa'i lung la tshig 'gal ba med pas rnam pa thams cad du yid ches pa'i lung gi tshad ma ma nor ba yang dag pa'i shes pa'i rang gi ngo bo bstan pa yin no[#]/_/de ni yid
[\[143a.2\]]ches pa'i lung gi tshad ma'i 'thad pa bsgrubs pas bsgrub [#]pa'i rigs pa yin no/_/de la mngon sum dang rjes dpag dang yid ches pa'i lung gi tshad ma gsum po de dag gi don gsum po de dag sgrub pa dang /_legs par khong du chud par bya ba'i rgyu dang rkyen ji ltar bstan pa de dag nyid kyang sngar rgyu bcu dang rkyen
[\[143a.3\]]bzhi bstan pa dag gis ci rigs par bsdus pa yin te/_de ni 'thad pas [#]sgrub pa'i rigs pa yin no zhes bya bar [#]sbyar ro/_/[#]da 'di man chad ni 'thad pas [#]sgrub pa'i rigs pa ji skad bstan pa de'i yan lag bstan [#]to/_/de'i phyir yang mdor bsdu na rnam pa gnyis te zhes bya ba la sogs pa gsungs so/_/
[\[143a.4\]]de yang zhes bya ba ni 'thad pas [#]sgrub pa'i rigs pa dang sbyar ro/_/yongs su dag pa dang yongs su ma dag pa'o zhes bya ba'i tshad ma'i yongs su dag pa dang ma dag pa'i bye brag bstan pa yin te/_bshad pa ni zhib tu 'og nas 'byung ngo /_/'thad pas [#]sgrub pa la de'i rgyu dang rkyen du gtogs pa'i mtshan nyid
[\[143a.5\]]yongs su dag pa dang ldan pa'i tshad mas 'jal ba ni don la mi 'khrul par rtogs te/_bdag kyang yang dag pa'i lta ba la gnas shing gzhan yang yang dag pa'i lta ba la 'jog pas sdig pa'i grogs po'i lag tu mi ltung bar shes bzhin tshor ba bzhin du spyod do/_/yongs su dag pa'i mtshan
[\[143a.6\]]nyid dang ldan pa'i mtshan [#]mas 'jal ba'i don la 'khrul par dmigs te/_bdag kyang log par lta ba la gnas shing gzhan yang log par lta ba la 'jog ste sdig pa'i grogs po'i lag tu song nas rmongs bzhin yengs bzhin spyod do/_/de lta bas na yongs su dag pa'i mtshan nyid bsten [#]par bya
[\[143a.7\]]zhing yongs su ma dag pa'i mtshan nyid spang [#]bar bya ba'i phyir 'jig rten mkhyen pas kyang 'thad pas [#]sgrub pa'i rigs pa ji skad bstan pa de'i yan lag 'di dag bka' stsal to/_/de la yongs su dag pa'i mtshan nyid ni lnga'o/_/yongs su ma dag pa'i mtshan nyid ni bdun no zhes bya ba ni grangs kyi
[\[143b\]]
[\[143b.1\]]sdom pa bstan pa ste/_ming bstan pa dang /_bshad pa 'og nas 'byung ba go rims bzhin du bstan to/_/de la yongs su dag pa'i mtshan nyid lnga po dag gang zhe na/_de mngon sum du dmigs pa'i mtshan nyid dang /_de la gnas pa'i gnas pa mngon sum du dmigs pa'i mtshan nyid dang /_
[\[143b.2\]]rang gi rigs kyi dpe nye bar sbyar ba'i mtshan nyid dang /_yongs su dag pa'i mtshan nyid dang /_lung shin tu rnam par dag pa gtan la dbab par bstan pa'i mtshan nyid do zhes bya ba ni sngar so so'i shes pa dang /_bshad pa dang /_smras pa'i don sgrub pa dang /_legs par khong du chud par bya ba'i
[\[143b.3\]]rgyu gang dag yin pa dang rkyen gang dag yin pa de ni 'thad pas sgrub pa'i rigs pa yin no zhes gsungs pas mngon sum gyi tshad ma dang rjes su dpag pa'i tshad [#]ma dang yid ches pa'i lung gi tshad ma gsum gyi yul mngon sum shes pa'i so so'i shes pa'i yul lung dang tshad ma gzhan dag las bshad pa
[\[143b.4\]]gang dang gang yin pa dag kyang bsdu'o/_/de ltar na mngon sum gyi tshad ma rnam pa bzhi po so so'i shes pa'i don de mngon sum gyi tshad ma'i mtshan nyid rtog pa med pa dang ma 'khrul pa'i shes pas dmigs pa gang yin pa'o/_/de mngon sum du dmigs pa'i mtshan nyid yin no zhes bya bar sbyar te/_
[\[143b.5\]]tshig gi don ni bshad pa bzhin du sbyar ro/_/de'i 'og tu rjes su dpag pa'i tshad ma'i tshul gsum po de dag la gnas pa mngon sum du dmigs pa'i mtshan nyid dang /_rang gi rigs kyi dpe nye bar sbyar ba'i mtshan nyid kyis yongs su dag par bstan pa bshad par bya ste/_de la rjes su dpag
[\[143b.6\]]pa'i [#]chos ni gang mngon sum gyi dmigs pa de'i rjes su 'jug pa'i blos de dang 'brel pa'i dngos po mngon sum gyi [#]ma dmigs pa yul dang dus dang rang bzhin gyis ma bskal ba lkog tu gyur pa'i don la rjes su dpag par bya ba yin pas/_'dir yang rjes su dpag par bya ba'i chos can de la sgrub
[\[143b.7\]]par byed pa'i phyogs kyi chos so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis bsdus pa gnas pa mngon sum gyi tshad ma'i mtshan nyid rtog pa dang bral zhing ma 'khrul pa mngon sum du ma dmigs pa'i sgo nas bsgrub par bya ba'i chos bshad pa'i don rjes
[\[144a\]]
[\[144a.1\]]su dpag pa'i tshad ma'i yul lkog tu gyur pa'i don spyi'i mtshan nyid kyis bsdus pa yul dang dus dang rang bzhin gyis ma bskal ba de nyid rjes su dpag par bya'o/_/de'i [#]rjes su dpag pa [#]yang rnam pa gnyis te/_rang gi don rjes su dpag pa dang /_gzhan gyi don [#]rjes su
[\[144a.2\]]dpag pa'o/_/de la gang gi bdag nyid kyis rtogs par 'gyur ba de ni rang gi don yin la/_gang gis gzhan la go bar byed pa de ni gzhan gyi don yin par khong du chud par bya'o/_/de ltar rang dang gzhan gyi rjes su dpag pa de'i mtshan nyid ni rjes su dpag par bya ba la tshul gsum pa nyid kyi [#]rtags las
[\[144a.3\]]bdag nyid kyis rtogs pa gang [#]gzhan la go bar byed pa yin te/_tshul gsum gang zhe na/_rjes su dpag par bya ba la yod pa nyid dang /_mthun pa'i phyogs la yod pa nyid dang /_mi mthun pa'i phyogs la med pa nyid du nges pa'o/_/rtags gang zhe na/_tshul gsum po dag ni rtags gsum kho na
[\[144a.4\]]dang ldan te/_mi dmigs pa dang /_rang bzhin dang /_'bras bu'o/_/de la mi dmigs pa las ni dngos po med par rjes su dpag par bya/_rang bzhin las ni mi rtag pa dang skad cig ma nyid la sogs par rjes su dpag par bya[#]/_'bras bu las ni rgyu rjes su dpag par bya'o/_/de la tshul gsum gyi
[\[144a.5\]]mtshan nyid gang zhe na/_rjes su dpag par bya ba la yod pa nyid ces bya ba la/_rjes su dpag par bya ba la zhes bya ba ni 'dir shes par 'dod pa'i bye brag dang ldan pa'i chos can la'o/_/yod pa zhes bya ba ni rjes su dpag par bya ba'i chos can de la bsgrub par bya ba'i chos dngos po med pa'am/_
[\[144a.6\]]mi rtag pa'am/_skad cig ma nyid la sogs pa'am/_rgyu dang sgrub pa phyogs kyi chos mi dmigs pa'am/_rang bzhin nam/_'bras bu yod pa ste/_des ni mig gis bzung ba yin pa'i phyir ro zhes bya ba la sogs pa'i ma grub pa bkag go/_/nyid ces bya ba ni bsnan [#]pa ste/_des ni
[\[144a.7\]]phyogs kyi phyogs gcig ma grub pa la sogs pa bsal lo[#]/_/mthun pa'i phyogs la yod pa nyid ces bya ba la mthun pa'i phyogs ni bsgrub par bya ba'i chos kyi spyi dang rang gi don dang mthun pa ste/_chos mthun pa'i dpe [#]yin no/_/yod pa zhes bya ba ni mthun pa'i phyogs
[\[144b\]]
[\[144b.1\]]de la bsgrub par bya ba'i phyogs spyi dang mthun par byed pa'i phyogs kyi chos yod pa ste/_des ni thun mong ma yin pa'i ma nges pa bsal to/_/nyid ces bya ba ni bsnan [#]pa ste des ni thun mong gi ma nges pa bsal to/_/gnyi ga smos pas ni 'gal ba bsal to/_/mi mthun pa'i phyogs la med pa
[\[144b.2\]]nyid du nges pa zhes bya ba la mi mthun pa'i phyogs ma yin pa de las gzhan pa de dang 'gal ba de med pa ste/_chos mi mthun pa'i dpe yin no/_/med pa zhes bya ba ni mi mthun pa'i phyogs de la bsgrub par bya ba'i don dang /_lkog tu gyur pa'i don dang /_shin tu lkog tu gyur pa'i don rnam pa gsum po dag
[\[144b.3\]]bsgrubs [#]pa dang /_legs par khong du chud par bya ba'i rgyu dang rkyen mngon sum la log par rtog pa rnam pa bzhi bsal bas ma nor ba [#]shes pa dang rjes su dpag pa la log par rtog pa rnam pa bzhi bsal bas mngon par shes pa dang /_de ston pa thams cad mkhyen pa yin pa dang /_de ston pa'i
[\[144b.4\]]lung la tshig 'gal ba med pas ma nor bar shes pa ni 'thad pas [#]sgrub pa'i rigs pa yin par bstan pa'i tshad ma gsum po de dag ni mtshan nyid lnga po 'di dag gis yongs su dag ste/_tshad mar rung bar ston to/_/de la mngon sum gyi tshad ma ni de mngon sum du dmigs pa'i mtshan nyid kyis yongs
[\[144b.5\]]su dag ste/_tshad mar rung bar bstan to/_/rjes su dpag pa'i tshad ma ni de la gnas pa mngon sum du dmigs pa'i mtshan nyid dang rang gi rigs kyi dpe nye bar sbyar ba [#]mtshan nyid kyis yongs su dag ste/_tshad mar rung bar ston to/_/yongs su dag pa'i mtshan nyid kyis ni mngon sum gyi
[\[144b.6\]]tshad ma dang rjes su dpag pa'i tshad ma gnyi ga yongs su dag ste/_tshad mar rung bar ston to/_/yid ches pa'i lung gi tshad ma ni lung shin tu rnam par dag par gtan la dbab par bstan pa'i mtshan nyid kyis yongs su dag ste/_tshad mar rung bar ston to/_/de la dang po mngon sum gyi
[\[144b.7\]]tshad ma dang /_de la mngon sum du dmigs pa'i mtshan nyid kyi [#]yongs su dag par bstan pa'i phyir/_de la 'du byed thams cad mi rtag [#]pa nyid dang /_'du byed thams cad sdug bsngal ba nyid dang /_chos thams cad bdag med pa nyid 'jig rten na mngon sum du dmigs pa
[\[145a\]]
[\[145a.1\]]dang /_de lta bu dang mthun pa gang yin pa de ni de mngon sum du dmigs pa'i mtshan nyid yin no zhes gsungs so/_/de mngon sum du dmigs pa'i mtshan nyid ces bya ba la/_de zhes bya ba ni so so'i shes pa'i don mngon [#]sum gyi tshad ma'i yul mngon sum gyi don rang
[\[145a.2\]]gi mtshan nyid kyis bsdus pa'i de'o/_/mngon sum du dmigs pa zhes bya ba ni so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis bsdus pa'i de'o/_/mngon sum du dmigs pa zhes bya ba ni so so'i shes pa'i don mngon sum gyi tshad ma'i yul
[\[145a.3\]]mngon sum gyi don rang gi mtshan nyid kyis rtog pa dang bral zhing ma 'khrul pas mngon sum du dmigs so/_/mtshan nyid ces bya ba ni mngon sum gyi tshad ma'i mtshan nyid de/_de mngon sum du dmigs pa rtog pa dang bral zhing ma 'khrul pa'i shes pa de nyid mngon sum gyi tshad ma'i mtshan nyid
[\[145a.4\]]yin pa'o/_/de ltar mngon sum gyi tshad ma ni de mngon sum du dmigs pa'i mtshan nyid des yongs su dag ste/_tshad mar rung la mngon sum gyi tshad ma dang de mngon sum du dmigs pa'i mtshan nyid de yang mtshan nyid kyi tshul gyis ngo bo nyid gcig par rig par bya'o/_/de la so so'i shes pa'i
[\[145a.5\]]don mngon sum gyi tshad ma'i don mngon sum gyi tshad ma'i [#]yul mngon sum gyi don rang gi mtshan nyid kyis bsdus pa de yang gang zhe na/_'du byed thams cad mi rtag pa nyid ces bya ba la sogs pa ste/_de la 'du byed thams cad mi rtag pa nyid ces bya ba ni 'chi 'pho ba dang skye ba dang 'jig pa dang
[\[145a.6\]]chags pa'i mtshan nyid gang yin pa'o/_/'du byed thams cad sdug bsngal ba nyid ces bya ba ni nad la sogs pa sdug bsngal nyid du grub pa gang yin pa'o/_/chos thams cad bdag med pa zhes bya ba ni bde ba dang sdug bsngal la sogs pa dag la rang dbang med pa nyid du grub pa gang yin pa'o/_/
[\[145a.7\]]'jig rten mngon sum du dmigs pa zhes bya ba ni 'du byed thams cad mi rtag pa nyid dang /_'du byed thams cad sdug bsngal ba nyid dang /_chos thams cad bdag med pa nyid ji skad bstan pa de dag ni 'jig rten na mngon sum yin pa'i phyir ro/_/'o na 'du byed thams cad mi rtag pa
[\[145b\]]
[\[145b.1\]]nyid la sogs pa de dag mngon sum rnam pa bzhi po dbang po'i shes pa dang /_yid kyi shes pa dang /_rang rig pa dang /_rnal 'byor pa'i shes pa gang gi yul yin zhe na/_bzhi char gyi yul yin te ci rigs par sbyar ro/_/de lta bu dang mthun pa gang yin pa de ni zhes bya ba ni dbang po'i shes pa dang /_yid
[\[145b.2\]]kyi rnam par shes pa dang /_rang rig pa dang /[ #]rnal 'byor pa'i chos kyi spyi dang /_sgrub par byed pa'i phyogs kyi chos med pa ste/_des ni thun mong gi ma nges pa dang 'gal ba bstsal to/_/nyid ces bya ba ni brnan pa ste/_des ni mi mthun pa'i phyogs la phyogs gcig yod pa'i [#]ma nges pa spangs
[\[145b.3\]]so/_/nges pa'o zhes bya ba ni mtha' mar smos pa'i phyir gsum char la yang nges pa nyid rig par bya'o/_/tshul gsum po de dag ni rang gi tshad ma ji lta bu dag gis nges pa yin par gzung bar bya'i/_gzhan du na ni rjes su dpag par bya ba la [#]yid ches par bya bar mi nus pa nyid do/_/rtags gsum gyi
[\[145b.4\]]mtshan nyid gang zhe na/_mi dmigs pa dang /_rang bzhin dang /_'bras bu'o zhes bya ba la/_gang gi phyir rjes su dpag par bya ba ni dngos po med pa dang dngos po'i ngo bos rnam pa gnyis yin pa de'i phyir dngos po med pa sgrub pa dang dngos po bsgrub [#]pa'i rtags kyang rnam pa gnyis te/_de la mi dmigs
[\[145b.5\]]pa ni dngos po med pa bsgrub [#]pa'i rtags te/_dgag pa'i gtan tshigs so/_/de yang med na mi 'byung ba'i mtshan nyid kyi [#]'brel ba ste/_rjes su dpag par bya ba'i chos can de la dmigs pa'i rig byar [#]gyur pa'i dngos po mi dmigs pa'i rtags kyis dngos po med pa bsgrub par bya'o/_/rang bzhin dang
[\[145b.6\]]'bras bu gnyis [#]dngos po bsgrub [#]pa'i rtags te/_dngos po'i gtan tshigs so/_/de gnyis dang bsgrub par bya ba'i dngos po dang tha [#]dad pa dang /_bsgrub par bya ba'i dngos po dang tha mi [#]dad pa'i bye brag gis rnam pa gnyis te/_tha mi dad pa ni bsgrub par bya ba dang sgrub par byed pa de'i bdag nyid kyi mtshan
[\[145b.7\]]nyid kyi [#]'brel ba ste/_rang bzhin gyi rtags so/_/tha dad pa ni bsgrub par bya ba dang sgrub par byed pa de las skyes pa'i mtshan nyid kyi 'brel pa ste/_'bras bu'i rtags so/_/de dag ni re re la yang tshul gsum char yod pa [#]lta bu'i tshul re re ba'am gnyis gnyis pa ni ma yin no/_/de ltar tshul gsum
[\[146a\]]
[\[146a.1\]]dang ldan pa'i rtags de dag ni gtan tshigs kyi skyon gsum po ma grub pa dang /_'gal ba dang /_ma nges pa spangs pa [#]yang yin te/_'di ltar rjes su dpag par bya ba la yod pa nyid kyi tshul gyis rjes su dpag par bya ba'i chos can de la bsgrub par bya ba'i chos dngos po
[\[146a.2\]]med pa'am mi rtag pa dang skad cig ma nyid la sogs pa'am rgyu sgrub par byed pa'i phyogs kyi chos mi dmigs pa'am rang bzhin nam 'bras bu'i rtags yod pa nyid bstan pa'i gtan tshigs med na mi 'byung ba'i mtshan nyid kyi 'brel pa'am/_de'i bdag nyid kyi mtshan nyid kyis [#]'brel pa mthun pa'i
[\[146a.3\]]phyogs la yod pa nyid kyi tshul gyis rjes su 'gro ba dang mi mthun pa nyid phyogs la med pa nyid du nges pa'i tshul gyis ldog pa dang ldan pa de ni gzhi ma grub pa dang /_rang la ma grub pa dang gzhan la ma grub pa la sogs pa med pa'i phyir ma grub pa'i skyon spangs pa yin no/_/bsgrub par bya ba la sgrub
[\[146a.4\]]par byed pa log par bsgrub pa'i 'gal ba med pa'i skyon spangs pa yang yin no/_/thun mong gi ma nges pa dang thun [#]mong ma yin pa'i ma nges pa dang /_mi mthun pa'i phyogs kyi phyogs gcig la yod pa'i ma nges pa dang mthun pa'i phyogs kyi phyogs gcig la yod pa'i ma nges pa la sogs pa
[\[146a.5\]]med pa'i phyir ma nges pa'i skyon spangs pa yin no/_/de ltar tshul gsum dang ldan pa'i rtags gtan tshigs kyi skyon ma grub pa dang 'gal ba dang ma nges pa spangs pa ni rjes su dpag pa gang bsgrub par bya ba'i chos de 'grub par 'gyur te/_de nyid rjes su dpag pa'i tshad ma'i 'bras bu yin no/_/de
[\[146a.6\]]ltar rjes su dpag par bya ba la tshul gsum pa nyid kyi [#]rtags las bdag nyid kyis rtogs pa dang gzhan la go bar bya ba la/_skabs 'dir rjes su dpag par bya ba la yod pa nyid kyi tshul ni de la gnas pa mngon sum du dmigs pa'i mtshan nyid ces bya ba bstan to/_/mthun pa'i phyogs la yod
[\[146a.7\]]pa nyid kyi tshul ni rang gi rigs kyi dpe la nye bar sbyar ba'i mtshan nyid ces bya ba bstan to/_/mi mthun pa'i phyogs la med pa nyid du nges pa'i tshul ni lung dang tshad ma gzhan dag las ni dngos su yang bstan/_skabs 'dir ni chos mthun pa'i dpe rjes su 'gro ba bstan pas/_chos mi mthun
[\[146b\]]
[\[146b.1\]]pa'i dpe'i ldog pa zhar la 'grub pas bcom ldan 'das kyis dngos su ma bstan te shes par 'dod na ni ci rigs par sbyar te 'og tu bstan par bya'o/_/de la dang por rjes su dpag pa'i tshad ma de la gnas pa mngon sum du dmigs pa'i mtshan nyid kyis yongs su dag par bstan pa'i phyir/_'du
[\[146b.2\]]byed thams cad skad cig ma nyid dang /_'jig rten pha rol yod pa nyid dang /_las dge ba dang mi dge ba chud mi za ba de la gnas pa'i mi rtag par rags pa nyid mngon sum du dmigs pa gang yin pa dang /_sems can sna tshogs las sna tshogs pa la gnas pa mngon sum du dmigs pa gang yin pa
[\[146b.3\]]dang /_sems can bde ba dang sdug bsngal ba las dge ba dang mi dge ba las gnas pa mngon sum du dmigs pa gang yin pa dang /_gang gis mngon sum du ma gyur pa las rjes su dpag par bya ba dang /_de lta bu dang mthun pa gang yin pa de ni de la gnas pa mngon sum du dmigs pa'i mtshan nyid yin
[\[146b.4\]]no zhes bya ba gsungs so/_/de la gnas pa mngon sum du dmigs pa'i mtshan nyid ces bya ba la/_de la zhes bya ba ni rjes su dpag par bya ba'i chos can de la'o/_/gnas pa zhes bya ba ni sgrub par byed pa'i chos thams cad kyi chos mi dmigs pa'am/_rang bzhin nam 'bras bu'i rtags so/_/
[\[146b.5\]]so so'i shes pa'i don mngon sum gyi tshad ma'i don rang gi mtshan nyid kyis bsdus pa gnas pa'o/_/mngon sum du dmigs pa zhes bya ba ni sgrub par byed pa'i phyogs kyi chos mi dmigs pa'am/_rang bzhin nam 'bras bu'i rtags so so'i shes pa'i don mngon sum gyi tshad ma'i yul mngon sum gyi
[\[146b.6\]]don rang gi mtshan nyid kyis bsdus [#]pa gnas pa de mngon sum gyi tshad ma'i mtshan nyid rtog pa dang bral zhing ma 'khrul bas mngon sum du dmigs pa'o/_/mtshan nyid ces bya ba ni rjes su dpag pa'i tshad ma'i mtshan nyid de/_de ltar rjes su dpag par bya ba la tshul gsum pa'i rtags kyis bsgrub
[\[146b.7\]]par bya ba'i chos mngon sum gyis mi dmigs pa rjes su dpag ste bdag nyid kyis rtogs pa dang /_gzhan la go bar gyur pa nyid rjes su dpag pa'i tshad ma'i mtshan nyid yin no/_/de ltar na rjes su dpag pa'i tshad ma de la gnas pa mngon sum du dmigs pa'i mtshan nyid des yongs su dag ste/_tshad mar rung
[\[147a\]]
[\[147a.1\]]la rjes su dpag pa'i tshad ma dang de la gnas pa mngon sum du dmigs pa'i mtshan nyid de yang mtshan gzhi dang mtshan nyid kyi tshul gyi [#]ngo bo nyid gcig par rig par bya'o/_/rjes su dpag par bya ba'i chos can de la gnas pa sgrub par byed pa'i phyogs kyi chos mngon sum du
[\[147a.2\]]dmigs pa'i rtags kyis bsgrub par bya ba'i chos mngon sum gyis mi dmigs pa rjes su dpag par bya ba de dag gang zhe na/_'du byed thams cad skad cig ma nyid dang /_'jig rten pha rol yod pa nyid dang /_las dge ba dang mi dge ba chud mi za ba zhes bya ba dag ste/_de dag ni bshad pa'i don rjes
[\[147a.3\]]su dpag pa'i tshad ma'i yul lkog tu gyur pa'i don spyi'i mtshan nyid kyis bsdus pa yin no/_/bsgrub par bya ba'i chos mngon sum gyis ma dmigs pa rjes su dpag par bya ba de dag sgrub par byed pa'i gtan tshigs de la gnas pa mngon sum du dmigs pa'i rtags dag gang zhe na/_de la gnas pa'i mi
[\[147a.4\]]rtag pa rags pa nyid mngon sum du dmigs pa gang yin pa dang /_sems can sna tshogs las sna tshogs la gnas pa mngon sum du dmigs pa gang yin pa dang /_sems can bde ba dang sdug bsngal ba las dge ba dang /_mi dge ba la gnas pa mngon sum du dmigs pa gang yin pa zhes bya ba dag
[\[147a.5\]]ste/_de dag ni so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis bsdus pa yin no/_/de ltar rjes su dpag par bya ba'i chos can de la sgrub par byed pa'i phyogs kyi chos so so'i shes pa'i don mngon sum gyi [#]tshad ma'i yul mngon sum gyi don rang gi mtshan nyid
[\[147a.6\]]kyis bsdus pa gnas pa mngon sum du dmigs pa'i sgo nas bsgrub par bya ba'i chos bshad pa'i don rjes su dpag pa'i tshad ma'i yul lkog tu gyur pa'i don mi rtag pa'i mtshan nyid kyis bsdus pa de rjes su dpag par bya ste/_de la gnas pa'i mi rtag par gnas pa nyid mngon sum du dmigs pa
[\[147a.7\]]gang yin pa zhes bya ba'i rtags 'dis ni 'du byed thams cad skad cig ma nyid ces bya ba bsgrub par bya ba'i chos 'di rjes su dpag par bya'o/_/de la dpag [#]pa'i mi rtag par rags pa nyid mngon sum du dmigs pa gang yin pa zhes bya ba la/_de la zhes bya ba ni rjes su dpag par bya ba'i chos can
[\[147b\]]
[\[147b.1\]]'du byed kyi dngos po de [#]la'o/_/gnas pa'i mi rtag pa rags pa nyid ces bya ba ni/_skad cig la 'jig [#]pa ma yin pa'i mi rtag pa la rags pa 'chi 'pho ba dang /_skye ba dang 'jig pa'i mtshan nyid de/_de'i [#]sgrub par byed pa'i phyogs kyi chos rang bzhin gyi rtags so so'i shes pa'i don mngon sum gyi
[\[147b.2\]]tshad ma'i yul mngon sum gyi don rang gi mtshan nyid kyis bsdus pa yin no/_/mngon sum du dmigs pa gang yin pa zhes bya ba ni sgrub par byed pa'i phyogs kyi chos rang bzhin gyi rtags so so'i shes pa'i don mngon sum gyi tshad ma'i yul mngon sum kyi don rang gi mtshan nyid kyis bsdus pa de nyid mngon sum
[\[147b.3\]]gyi tshad ma'i mtshan nyid rtog pa dang bral zhing ma 'khrul bas mngon sum du dmigs pa ste/_de ltar sgrub par byed pa'i phyogs kyi chos rang bzhin gyis [#]rtags mi rtag pa'i rags pa nyid mngon sum du dmigs pa de'i sgo nas bsgrub par bya ba'i chos skad cig ma nyid rjes su dpag par bya'o/_/de la
[\[147b.4\]]skabs 'dir tshul gsum pa nyid kyi rtags dang ji ltar sbyar zhe na/_rjes su dpag par bya ba la sogs pa [#]yod pa nyid kyi tshul ni de las zhes bya bas bstan te/_rjes su dpag par bya ba la zhes bya ba ni chos can 'du byed kyi dngos po de la'o/_/yod pa nyid ces bya ba ni chos can 'du byed kyi dngos
[\[147b.5\]]po de la sgrub par byed pa'i chos skad cig ma nyid sgrub par byed pa'i phyogs kyi chos rang bzhin gyi rtags mi rtag pa rags pa nyid mngon sum du dmigs pa yod pa nyid de/_de'i phyir chos can zhes bya'o/_/skabs 'dir chos can de la bsgrub par bya ba'i chos dngos po med pa rgyu dang /_sgrub par byed
[\[147b.6\]]pa'i phyogs kyi chos mi dmigs pa dang /_'bras bu'i rtags ni med do/_/de bas na rjes su dpag pa nyid sgrub par byed pa'i phyogs kyi chos rang bzhin gyi rtags mi rtag pa rags pa nyid mngon sum du dmigs pa yod pa nyid de ni bsgrub par bya ba dang sgrub par byed pa de'i bdag gi mtshan nyid kyis 'brel pa
[\[147b.7\]]yin pas de'i phyir rang bzhin gyi gtan tshigs zhes bya'o/_/mthun pa'i phyogs la yod pa nyid kyi tshul ni chos mthun pa'i dpe ste/_gang la mi rtag pa rags pa nyid mngon sum du dmigs pa de ni skad cig ma nyid yin te/_dper na nang dang phyi rol gyi 'du byed rnams la 'jig rten thams cad la
[\[148a\]]
[\[148a.1\]]grags pa'i 'chi 'pho ba dang skye ba dmigs pa nye bar sbyar ba lta bu ste/_de ni rang gi rigs kyi dpe nye bar sbyar ba'i mtshan nyid bstan pa'i skabs su 'og nas ston to/_/mi mthun pa'i phyogs la med pa nyid du nges pa'i tshul ni chos mi mthun pa'i dpe ste/_de ni lung dang tshad
[\[148a.2\]]ma gzhan dag las ni dngos su yang bstan/_skabs 'dir ni chos mthun pa'i dpe rjes su 'gro ba bstan pas chos mi mthun pa'i dpe'i ldog pa zhar la 'grub pas bcom ldan 'das kyis dngos po [#]ma bstan te/_shes par 'dod na ni gang la mi rtag par gnas pa nyid mngon sum du mi dmigs
[\[148a.3\]]pa de ni skad cig ma nyid ma yin te/_dper na nam mkha' lta bu'o zhes brjod par bya'o/_/de ltar tshul gsum dang ldan pa'i rang bzhin gyi rtags de ni gtan tshigs kyi skyon gsum po [#]ma grub pa dang 'gal ba dang ma nges pa spangs pa yang yin te/_'di ltar rjes su dpag par bya ba la yod pa nyid kyi
[\[148a.4\]]tshul gyis chos can 'du byed kyi dngos po de la bsgrub par bya ba'i chos skad cig ma nyid sgrub par byed pa'i phyogs kyi chos kyi rang bzhin gyi rtags mi rtag pa rags pa nyid mngon sum du dmigs pa yod pa nyid bstan pa'i rang bzhin gyi gtan tshigs bsgrub par bya ba dang sgrub par byed pa de'i
[\[148a.5\]]bdag nyid kyi [#]'brel pa'i mtshan nyid kyis 'brel pa mthun pa'i phyogs la yod pa nyid kyi tshul gyis rjes su 'gro ba dang /_mi mthun pa'i phyogs la med pa nyid du nges pa'i tshul gyis ldog pa dang ldan pa de ni gzhi ma grub pa dang rang la ma grub pa dang gzhan la ma grub pa la sogs pa med [#]pa'i
[\[148a.6\]]phyir ma grub pa'i skyon spangs pa yin no/_/bsgrub par bya ba las sgrub par byed pa log par byed pa'i 'gal ba med pa'i phyir 'gal ba'i skyon spangs pa yang yin no/_/thun mong ma yin pa'i ma nges pa dang thun mong gi ma nges pa dang mi mthun pa'i phyogs kyi phyogs gcig la yod pa'i ma nges pa dang /_
[\[148a.7\]]mthun pa'i phyogs kyi phyogs gcig la yod pa'i ma nges pa la sogs pa med pa'i phyir ma nges pa'i skyon spangs pa yin no/_/sems can sna tshogs las sna tshogs la gnas pa mngon sum du dmigs pa gang yin pa zhes bya ba'i rtags 'dis ni 'jig rten pha rol yod pa nyid ces bya ba'i bsgrub par bya
[\[148b\]]
[\[148b.1\]]ba'i chos 'di rjes su dpag par bya'o/_/sems can sna tshogs las sna tshogs la gnas pa mngon sum du dmigs pa gang yin pa zhes bya ba la sems can sna tshogs zhes bya ba ni khams dang 'gro ba dang skye gnas tha dad pa'i bye brag la gnas pa'i sems can sna tshogs te/_des ni rjes su
[\[148b.2\]]dpag par bya ba'i chos can bstan to/_/las sna tshogs la gnas pa zhes bya ba ni 'jig rten mi la sogs pa 'greng ste 'gro ba dang /_phyugs la sogs pa dud de 'gro ba dang /_sbrul la sogs pa 'phye zhing 'gro ba dang /_bya la sogs pa nam mkha' la lding ba dang /_nya la sogs pa chu la 'phyo
[\[148b.3\]]ba dang /_de 'dra ba'i tshul gyis mi mthun pa sna tshogs pa ma bslabs [#]par rang shes te [#]rtsol ba dang /_la la'i gnas ci la 'cha'/_la la'i zas su ci za/_la la'i yon tan ci yod/_la la'i skyon ci la chags te/_sna tshogs kyi spyod pa mi 'dra ba la sogs pa dang /_skam la gnas pa ni chu'i
[\[148b.4\]]gting du 'dug par mi bzod/_chu la gnas pa ni skam la 'dug par mi bzod/_grang bas ni tshad khung mi thub pa[#]/_dros pas ni grang mo mi thub pa la sogs pa rang gi chos ma yin pa byed mi nus pa dang /_de'i nang nas kyang la la ni bslabs na lobs pa dang bsgoms na goms su rung ba yang yod
[\[148b.5\]]pa dang /_la la ni bslabs kyang mi lobs la bsgoms kyang goms su mi rung ba yang yod pa dang /_glang po che dang rta la sogs pa mi bas nyams [#]rtsal che la bang mgyogs pa yang mis bkol du rung ba dang lji ba dang shig la sogs pa mi bas chung ba yang mi la za ba dang /_khams dang 'gro ba dang
[\[148b.6\]]skye gnas tha dad pa nas skyes pa'i tshul mi mthun pa dang de lta bu la sogs pa sems can sna tshogs las sna tshogs la gnas pa ste/_des ni sgrub par byed pa'i phyogs kyi chos 'bras bu'i rtags so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis
[\[148b.7\]]bsdus pa [#]bstan to/_/mngon sum du dmigs pa gang yin pa zhes bya ba ni sgrub par byed pa'i phyogs kyi chos 'bras bu'i rtags so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis bsdus pa [#]de nyid kyi mngon sum gyi tshad ma'i mtshan nyid rtog pa dang bral
[\[149a\]]
[\[149a.1\]]zhing ma 'khrul bas mngon sum du dmigs pa ste/_de ltar sgrub par byed pa'i phyogs chos 'bras bu'i rtags las sna tshogs la gnas pa mngon sum du dmigs pa de'i sgo nas bsgrub par bya ba'i chos 'jig rten pha rol tshe snga ma yod pa nyid de [#]rjes su dpag par bya'o/_/de la
[\[149a.2\]]skabs 'dir tshul gsum pa nyid kyi rtags dang ji ltar sbyar zhe na/_rjes su dpag par bya ba la yod pa nyid kyi tshul ni sems can sna tshogs zhes bya bas bstan te rjes su dpag par bya ba la zhes bya ba ni chos can sems can sna tshogs la'o/_/yod pa nyid ces bya ba ni chos can sems can sna tshogs de la
[\[149a.3\]]bsgrub par bya ba'i chos 'jig rten pha rol tshe snga ma yod pa nyid du sgrub par byed pa'i phyogs kyi chos 'bras bu'i rtags las sna tshogs las mngon sum du dmigs pa yod pa nyid de/_de'i phyir chos can zhes bya'o/_/skabs 'dir chos can de la bsgrub par bya ba'i chos dngos po med pa dang mi rtag pa dang /_
[\[149a.4\]]skad cig ma nyid la sogs pa dang /_sgrub par byed pa'i phyogs kyi chos ni mi dmigs pa dang rang bzhin gyi rtags [#]ni med do/_/de bas na rjes su dpag par bya ba'i chos can sems can sna tshogs de la sgrub par byed pa'i phyogs kyi chos 'bras bu'i rtags las sna tshogs la gnas pa mngon sum du
[\[149a.5\]]dmigs pa de la bsgrub par bya ba'i chos 'jig rten pha rol tshe snga ma yod pa nyid mngon sum gyi [#]ma dmigs pa de yod pa nyid du rjes su dpag ste/_de ltar chos can sems can sna tshogs de la bsgrub par bya ba'i chos 'jig rten pha rol tshe snga ma yod pa nyid sgrub par byed pa'i phyogs kyi chos
[\[149a.6\]]'bras bu'i rtags las sna tshogs la gnas pa mngon sum du dmigs pa yod pa de [#]nyid de ni bsgrub par bya ba dang /_sgrub par byed pa las skyes pa'i mtshan nyid kyis 'brel pa yin pa de'i phyir 'bras bu'i gtan tshigs zhes bya'o/_/mthun pa'i phyogs nyid la yod pa'i tshul ni chos mthun
[\[149a.7\]]pa'i dpe ste/_gang la las sna tshogs la gnas pa mngon sum du dmigs pa de la ni 'jig rten pha rol yod pa nyid de/_dper na nang dang phyi rol gyi 'du byed rnams la 'jig rten thams cad la grags pa'i skye ba la sogs pa sdug bsngal dmigs pa nye bar sbyar ba lta bu ste/_de la rang gi
[\[149b\]]
[\[149b.1\]]rigs kyi bde ba nye bar sbyar ba'i mtshan nyid bstan pa'i skabs su 'og nas ston to/_/mi mthun pa'i phyogs la med pa nyid du nges pa'i tshul ni chos mi mthun pa'i dpe ste/_de yang lung dang tshad ma gzhan dag las ni dngos su yang bstan[#]/_skabs 'dir ni chos mthun pa'i dpes rjes su 'gro ba
[\[149b.2\]]bstan pas chos mi mthun pa'i dpe'i ldog [#]pa zhar la 'grub pas bcom ldan 'das kyis dngos su ma bstan te/_shes par 'dod na ni gang la las sna tshogs gnas pa la [#]mngon sum du mi dmigs pa de la ni 'jig rten pha rol med pa nyid de/_dper na ri bong gi rwa lta bu'o zhes brjod par
[\[149b.3\]]bya'o/_/de ltar tshul gsum dang ldan pa'i 'bras bu'i rtags de yang gtan tshigs kyi skyon gsum po ma grub pa dang 'gal ba dang ma nges pa spangs pa yin te/_snga ma bzhin du ci rigs par sbyar ro/_/sems can bde ba dang sdug bsngal ba dang las dge ba dang mi dge ba la gnas pa mngon
[\[149b.4\]]sum du dmigs pa gang yin pa zhes bya ba'i rtags 'dis ni las dge ba dang mi dge ba chud mi za ba zhes bya ba'i bsgrub par bya ba'i chos 'di rjes su dpag par bya'o/_/sems can bde ba dang sdug bsngal [#]las dge ba dang mi dge ba la gnas pa'i mngon sum du dmigs pa gang yin pa zhes bya
[\[149b.5\]]ba la sems can bde ba dang sdug bsngal [#]zhes bya ba ni skyid pa dang sdug pa la sogs pa'i bye brag yod pa ste/_de ni rjes su dpag par bya ba'i chos can bstan to/_/las dge ba dang mi dge ba la gnas pa zhes bya ba ni tshe snga ma'i las dge ba dang mi dge ba'i rgyu las byung ba'i 'bras bu bde ba dang sdug
[\[149b.6\]]bsngal la gnas pa ste des ni sgrub par byed pa'i phyogs kyi chos 'bras bu'i rtags so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis bsdus pa yin no/_/mngon sum du dmigs pa gang yin pa zhes bya ba ni sgrub par byed pa'i chos 'bras bu'i rtags
[\[149b.7\]]so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis [#]bsdus pa de nyid mngon sum gyi tshad ma'i mtshan nyid rtog pa dang bral zhing ma 'khrul pas mngon sum du dmigs pa ste/_de ltar sgrub par byed pa'i phyogs kyi chos 'bras bu'i rtags las dge ba dang
[\[150a\]]
[\[150a.1\]]mi dge ba la gnas pa mngon sum du dmigs pa de'i sgo nas bsgrub par bya ba'i chos las dge ba dang mi dge ba chud mi za bar de rjes su dpag par bya'o/_/de la skabs 'dir tshul gsum pa nyid kyi rtags dang ji ltar sbyar zhe na rjes su dpag par bya ba la yod pa nyid kyi tshul
[\[150a.2\]]ni sems can bde ba dang sdug bsngal zhes bya ba bstan te/_rjes su dpag par bya ba la zhes bya ba [#]ni chos can sems can bde ba dang sdug bsngal ba la'o/_/yod pa nyid ces bya ba ni chos can sems can bde ba dang sdug bsngal ba de la bsgrub par bya ba'i chos las dge ba dang mi dge ba chud mi za
[\[150a.3\]]bar byed pa'i phyogs kyi chos 'bras bu'i rtags las dge ba dang mi dge ba la gnas pa mngon sum du dmigs pa yod pa nyid de de'i phyir chos can zhes bya'o/_/skabs 'dir yang chos can de la bsgrub par bya ba'i chos dngos po med pa dang mi rtag pa dang skad cig ma nyid la sogs pa dang sgrub par byed
[\[150a.4\]]pa'i phyogs kyi chos mi dmigs pa dang rang bzhin gyi rtags ni med do/_/de bas na rjes su dpag par bya ba'i chos can sems can bde ba dang sdug bsngal ba de la sgrub par byed pa'i phyogs kyi chos 'bras bu'i rtags las dge ba dang mi dge ba la gnas pa mngon sum du dmigs pa de la [#]bsgrub par
[\[150a.5\]]bya ba'i chos las dge ba dang mi dge ba chud mi za ba mngon sum gyis ma dmigs pa de chud mi za bar rjes su dpag ste/_de ltar chos can sems can la bde ba dang sdug bsngal ba de la bsgrub par bya ba'i chos can [#]las dge ba dang mi dge ba chud mi za bar sgrub par byed/_phyogs kyi chos
[\[150a.6\]]'bras bu'i rtags las dge ba dang mi dge ba la gnas pa mngon sum du dmigs pa yod pa nyid de de yang bsgrub par bya ba dang sgrub par byed pa de las skyes pa'i mtshan nyid kyi 'brel pa yin pas/_de'i phyir 'bras bu'i gtan tshigs zhes bya'o/_/mi [#]mthun pa'i phyogs la yod pa nyid
[\[150a.7\]]kyi tshul ni chos mthun pa'i dpe ste/_gang la las dge ba dang mi dge ba la gnas pa'i mngon sum du dmigs pa de la ni las dge ba dang mi dge ba chud mi za ba ste/_dper na nang dang phyi rol gyi 'du byed rnams la 'jig rten thams cad la grags pa'i rang dbang med pa dmigs pa nye bar
[\[150b\]]
[\[150b.1\]]sbyar ba dang phyi rol dag la yang 'jig rten thams cad la grags pa'i 'byor pa dang rgud pa dmigs pa nye ba lta bu ste/_de yang rang gi rigs kyi dpe nye bar sbyar ba'i mtshan nyid nye bar bstan pa'i skabs su 'og nas ston to/_/mi mthun pa'i phyogs la med pa nyid du nges pa'i tshul ni chos mi mthun
[\[150b.2\]]pa'i dpe ste/_de yang lung dang tshad ma gzhan dag las ni dngos su yang bstan te[#]/_skabs 'dir ni chos mthun pa'i dpes rjes su 'gro ba bstan pas chos mi mthun pa'i dpe'i ldog pa zhar la 'grub pas bcom ldan 'das kyis ma bstan te/_shes par 'dod na ni gang la las dge ba dang mi
[\[150b.3\]]dge ba la gnas pa mngon sum du mi dmigs pa de la ni las dge ba dang mi dge ba chud mi za ba med de/_dper na nam mkha'i me tog lta bu'o zhes brjod par bya'o/_/de ltar tshul gsum pa'i rtags dang ldan pa'i 'bras bu'i rtags de yang gtan tshigs kyi skyon ma grub [#]pa dang 'gal ba dang ma nges pa
[\[150b.4\]]spangs pa yin te/_snga ma bzhin du ci rigs par sbyar ro/_/gang gis mngon sum du ma gyur pa la rjes su dpag par bya ba zhes bya ba ni rjes su dpag pa'i don spyir bstan pa ste rjes su dpag go/_/phyogs [#]ni gang mngon sum gyis dmigs pa de'i rjes su 'jug pa'i blo de dang 'brel pa'i dngos
[\[150b.5\]]po mngon sum gyis ma dmigs pa yul dang dus dang rang bzhin gyis ma bskal ba lkog tu gyur pa'i don la rjes su dpag par bya ba yin no zhes ston te/_gang gis zhes bya ba ni sgrib pa de [#]dang bcas pa'i skyes bu la bya'o/_/mngon sum du ma gyur pa zhes bya ba sgrib pas bsgribs pa la bya'o/_/
[\[150b.6\]]rjes su dpag pa zhes bya ba ni lkog tu gyur pa'i don rtogs par 'dod cing 'jal ba la bya ste/_de la tshul gsum pa'i rtogs kyis rang bzhin gyi don rjes su dpag pa ni snga ma bzhin ci rigs par sbyar ro/_/de lta bu dang mthun pa gang yin pa de ni zhes bya ba ni rjes su dpag par bya ba la tshul
[\[150b.7\]]gsum pa'i rtags dang rang dang gzhan gyi don rjes su dpag pa'i mtshan nyid sngar bstan pa de lta bu dang mthun pa gzhan dag dang ci rigs par sbyar te/_de yang mi dmigs [#]pa la dngos po med par [#]rjes su dpag pa dang rang bzhin las mi rtag pa la sogs par rjes su dpag pa dang 'bras
[\[151a\]]
[\[151a.1\]]bu las rgyu rjes su dpag pa [#]thams cad du yang tshul gsum pa'i rtags kyis rang dang gzhan gyi don rjes su dpag par bya ste/_de la mi dmigs pa las dngos po med pa dang rjes su dpag par bya ba la tshul gsum pa nyid kyi rtags dang ji ltar sbyar zhe na/_rjes su dpag
[\[151a.2\]]par bya ba la yod pa nyid kyi tshul ni dper na phyogs kyi bye brag 'ga' zhig na bum pa med de/_dmigs pa'i rig byar gyur pa las mi dmigs par gyur pa'i phyir ro zhes bya ba lta bu ste/_rjes su dpag par bya ba la zhes bya ba ni chos can bum pa med pa'i phyogs kyi bye brag 'ga' zhig na'o/_/
[\[151a.3\]]yod pa nyid ces bya ba ni chos can bum pa med pa'i phyogs kyi bye brag de ni bsgrub par bya ba'i chos dngos po med pa sgrub par byed pa'i phyogs kyi chos mi dmigs pa'i rtags mi [#]dmigs pa'i rig byar gyur pa'i bum pa mi dmigs pa yod pa nyid de/_de'i phyir chos can zhes bya'o/_/skabs 'dir
[\[151a.4\]]chos de la bsgrub par bya ba'i chos mi rtag pa la sogs pa dang rgyu dang sgrub par byed pa'i phyogs kyi chos rang bzhin dang 'bras bu'i rtags [#]ni med do/_/de bas na rjes su dpag par bya ba'i chos bum pa med pa'i phyogs kyi bye brag 'ga' zhig na sgrub par byed pa'i phyogs kyi chos mi dmigs pa'i
[\[151a.5\]]rtags bum pa mngon [#]du dmigs pa de las bsgrub par bya ba'i chos dngos po med pa nyid mngon sum gyis ma dmigs pa de dngos po med pa nyid du rjes su dpag ste/_de ltar chos can bum pa med pa'i phyogs kyi [#]bye brag 'ga' zhig na bsgrub par bya ba'i chos dngos po med pa nyid sgrub
[\[151a.6\]]par byed pa nyid kyi chos mi dmigs pa'i rtags bum pa med pa mngon sum du dmigs pa de nyid [#]ni bsgrub par bya ba dang sgrub par byed pa med na mi 'byung ba'i mtshan nyid kyi 'brel pa yin pas de'i phyir mi dmigs pa'i gtan tshigs zhes bya'o/_/mthun pa'i phyogs la yod pa nyid kyi tshul ni
[\[151a.7\]]chos mthun pa'i dpe ste/_phyogs kyi bye brag gang na dmigs pa'i rig byar gyur pa'i bum pa mi dmigs pa de na bum pa med de/_dper na bar snang stong pa bzhin no zhes bya ba lta bu ste/_de yang rang gi rigs kyi dpe nye bar sbyar ba'i mtshan nyid bstan pa'i skabs nas de lta bu dang mthun pa gang
[\[151b\]]
[\[151b.1\]]yin pa de ni zhes bya ba ci rigs par ston to/_/mi mthun pa'i phyogs la med pa nyid du nges pa'i tshul ni chos mi mthun pa'i dpe ste/_de yang lung dang tshad ma gzhan dag las ni dngos su yang bstan skabs 'dir ni chos mthun pa'i dpes rjes su 'gro bas bstan pa chos mi mthun pa'i dpe'i ldog pa
[\[151b.2\]]zhar la 'grub pas bcom ldan 'das kyis dngos su ma bstan te/_shes par 'dod na ni phyogs [#]bye brag gang na dmigs pa'i rig byar gyur pa'i bum pa dmigs pa de na bum pa yod de/_dper na dngul gzhong gi steng du rgun 'brum blugs pa bzhin no zhes brjod par bya'o/_/de ltar tshul gsum dang ldan
[\[151b.3\]]pa'i mi dmigs pa'i rtags de yang gtan tshigs kyi skyon gsum po ma grub pa dang 'gal ba dang ma nges pa spangs pa yin te/_snga ma bzhin du ci rigs par sbyar ro/_/de la rang bzhin las mi rtag pa la sogs par rjes su dpag par bya ba la tshul gsum pa nyid kyi rtags dang ji ltar sbyar zhe na/_rjes su
[\[151b.4\]]dpag par bya ba la yod pa nyid kyi tshul ni dper na sgra ni mi rtag pa ste byas pa'i phyir ro zhes bya ba lta bu ste/_rjes su dpag par bya ba la zhes bya ba ni chos can sgra la'o/_/yod pa nyid ces bya ba ni chos can sgra de la bsgrub par bya ba'i chos mi rtag pa nyid du sgrub par byed pa'i phyogs kyi chos rang bzhin
[\[151b.5\]]gyi [#]rtags byas pa'i phyir ro zhes bya ba yod pa nyid de/_de'i phyir chos can zhes bya'o/_/skabs 'dir yang chos can de bsgrub par bya ba'i chos dngos po med pa dang rgyu dang sgrub par byed pa'i phyogs kyi chos mi dmigs pa dang dmigs pa dang [#]'bras bu'i rtags ni med do/_/de bas na rjes su dpag par
[\[151b.6\]]bya ba'i chos can sgra de la sgrub par byed pa'i phyogs kyi chos rang bzhin gyi rtags byas pa'i phyir ro zhes bya ba mngon sum du dmigs pa de las bsgrub par bya ba'i chos mi rtag pa nyid mngon sum gyis ma dmigs te mi rtag pa nyid du rjes su dpag ste/_de ltar chos can sgra de la bsgrub par bya ba'i chos
[\[151b.7\]]mi rtag [#]pa nyid sgrub par byed pa'i phyogs kyi chos rang bzhin gyi rtags byas pa'i phyir zhes bya ba mngon sum du dmigs pa yod pa nyid de yang bsgrub par bya ba dang sgrub par byed pa de'i bdag nyid kyi mtshan nyid kyis 'brel pa yin pas/_de'i phyir rang bzhin gyi gtan tshigs zhes bya'o/_/mthun
[\[152a\]]
[\[152a.1\]]pa'i phyogs la yod pa nyid kyi tshul ni chos mthun pa'i dpe ste/_gang la byas pa yod pa de ni mi rtag pa ste/_dper na bum pa bzhin no zhes bya ba lta bu ste/_de yang rang gi rigs kyi dpe nye bar sbyar ba'i mtshan nyid bstan pa'i skabs nas de lta bu dang mthun
[\[152a.2\]]pa gang yin pa de ni zhes bya bas ci rigs par ston to/_/mi mthun pa'i phyogs la med pa nyid du [#]nges pa'i tshul ni chos mi mthun pa'i dpe ste/_de yang lung dang tshad ma gzhan dag las ni dngos su yang bstan/_skabs 'dir ni mthun pa'i dpes rjes su 'gro ba bstan pas chos mi
[\[152a.3\]]mthun pa'i dpe'i ldog pa zhar la 'grub pas bcom ldan 'das kyis dngos su ma bstan te/_shes par 'dod na ni gang la byas pa med pa de ni rtag [#]pa ste/_dper na 'dus ma byas lta bu'o zhes brjod par bya'o/_/de ltar tshul gsum dang ldan pa rang bzhin gyi rtags de yang gtan tshigs
[\[152a.4\]]kyi skyon gsum po ma grub pa dang /_'gal ba dang /_ma nges pa spangs pa yin te/_snga ma bzhin du ci rigs par sbyar ro/_/de la 'bras bu las rgyu rjes su dpag par bya ba la/_tshul gsum pa nyid kyi rtags dang ji ltar sbyar zhe na/_rjes su dpag par bya ba la yod pa nyid kyi tshul ni dper
[\[152a.5\]]na gang na du ba 'thul ba de na me yod do zhes bya ba lta bu ste/_rjes su dpag par bya ba la zhes bya ba ni chos can sa phyogs gang na du ba 'thul ba'i sa phyogs de na me yod pa nyid ces bya ba'i chos can phyogs gang na du ba 'thul ba'i sa phyogs de na bsgrub par bya ba'i chos me grub par byed pa'i
[\[152a.6\]]phyogs kyi chos 'bras bu'i rtags du ba 'thul ba mngon sum du dmigs pa yod pa nyid de/_de'i phyir chos can zhes bya'o/_/skabs 'dir yang chos can de la bsgrub par bya ba'i chos dngos po med pa dang mi rtag pa la sogs pa dang sgrub par byed pa'i phyogs kyi chos mi dmigs pa dang
[\[152a.7\]]rang bzhin gyi rtags ni med do/_/de bas na rjes su dpag par bya ba'i chos can sa phyogs gang na du ba 'thul ba'i phyogs de na sgrub par byed pa'i phyogs kyi chos 'bras bu'i rtags du ba 'thul ba mngon sum du dmigs pa de las bsgrub par bya ba'i chos me mngon sum gyis ma dmigs pa
[\[152b\]]
[\[152b.1\]]de yod pa nyid du rjes su dpag ste/_de ltar chos can sa phyogs gang na du ba 'thul ba'i sa phyogs de na bsgrub par bya ba'i chos me [#]sgrub par byed pa'i phyogs kyi chos 'bras bu'i rtags du ba 'thul ba mngon sum du dmigs pa yod pa nyid de yang bsgrub par bya ba dang sgrub par byed
[\[152b.2\]]pa de las skyes pa'i mtshan nyid kyis 'brel pa yin pas de'i phyir 'bras bu'i gtan tshigs zhes bya'o/_/mthun pa'i phyogs la yod pa [#]nyid kyi tshul ni/_chos mthun pa'i dpe ste/_gang na du ba 'thul ba de na me yod de dper na tshang bang [#]lta bu'o zhes bya ba de yang rang gi rigs kyi
[\[152b.3\]]dpe nye bar sbyar ba'i mtshan nyid bstan pa'i skabs nas de lta bu dang mthun pa gang yin pa de ni zhes bya bas ci rigs par ston to/_/mi mthun pa'i phyogs la med pa nyid du nges pa'i tshul ni chos mi mthun pa'i dpe ste/_de yang lung dang tshad ma gzhan dag las ni dngos su yang bstan/_
[\[152b.4\]]skabs 'dir ni chos mthun pa'i dpes rjes su 'gro ba bstan pas chos mi mthun pa'i dpe'i ldog pa zhar la 'grub pas bcom ldan 'das kyis dngos su ma bstan te/_shes par 'dod na ni gang du du ba mi [#]'thul ba de na me med de/_dper na rdzing chen po lta bu'o zhes bya ba brjod par bya ste/_
[\[152b.5\]]de ltar tshul gsum dang ldan pa'i 'bras bu'i rtags de yang gtan tshigs kyi skyon gsum po ma grub pa dang /_'gal ba dang /_ma nges pa spangs pa yin te/_snga ma bzhin du ci rigs par sbyar ro/_/de ltar rjes su dpag par bya ba'i chos can de la sgrub par byed pa'i phyogs kyi chos
[\[152b.6\]]mi dmigs pa'am rang bzhin nam 'bras bu'i rtags so so'i shes pa'i don mngon sum gyi tshad ma'i yul mngon sum gyi don rang gi mtshan nyid kyis bsdus pa gnas pa mngon sum gyi tshad ma'i mtshan nyid kyi rtog pa dang bral zhing ma 'khrul bas mngon sum du dmigs pa'i sgo nas
[\[152b.7\]]bsgrub par bya ba'i chos dngos po med pa'am mi rtag pa la sogs pa'am/_rgyu bshad pa'i don rjes su dpag pa'i tshad ma'i yul lkog tu gyur pa'i don spyi'i mtshan nyid kyis bsdus pa yul dang dus dang rang bzhin gyis ma bskal ba de rjes su dpag pa'i tshad ma'i mtshan nyid tshul
[\[153a\]]
[\[153a.1\]]gsum pa nyid kyi rtags kyis [#]rjes su dpag ste/_rang gis rtogs [#]pa dang gzhan la [#]go bar byed pa gang yin pa de ni de la gnas pa mngon sum du dmigs pa'i mtshan nyid yin no zhes bya bar sbyar te/_tshig gi don ni gong du bshad pa bzhin no/_/de'i 'og tu rjes su
[\[153a.2\]]dpag pa'i tshad ma rang gi rigs kyi dpe nye bar sbyar ba'i mtshan nyid kyis yongs su dag par bstan pa'i phyir/_nang dang phyi rol gyi 'du byed rnams la 'jig rten thams cad la grags pa'i 'chi 'pho ba dang skye ba mi [#]dmigs pa nye bar sbyar ba dang /_skye ba la sogs pa'i sdug bsngal dmigs pa
[\[153a.3\]]nye bar sbyar ba dang /_rang dbang med pa dmigs pa nye bar sbyar ba dang /_phyi rol dag la yang 'jig rten thams cad la grags pa'i 'byor pa dang rgud pa dmigs pa nye bar sbyar ba dang /_de lta bu dang mthun pa gang yin pa de ni rang gi rigs kyi dpe ste nye bar sbyar ba'i mtshan nyid yin par
[\[153a.4\]]rig par bya'o zhes bya ba gsungs so/_/rang gi rigs kyi dpe nye bar sbyar ba'i mtshan nyid ces bya ba la rang gi zhes bya ba ni rjes su dpag par bya ba la yod pa nyid kyi tshul gyis rjes su dpag par bya ba'i chos can la bsgrub [#]par bya ba'i chos can sgrub par byed pa'i phyogs kyi chos yod pa nyid bstan pa
[\[153a.5\]]dang sbyar ro/_/rigs kyi dpe zhes bya ba ni rjes su dpag par bya ba la yod pa nyid kyi tshul bstan pa de dang chos mthun pa'i dpe ste mthun pa'i phyogs la yod pa nyid kyi tshul gyis rjes su 'gro ba bstan pa dang sbyar ro/_/nye bar sbyar ba zhes bya ba ni rjes su dpag par bya ba la yod pa nyid kyi tshul
[\[153a.6\]]bstan pa de dang chos mthun pa'i dpe de 'dra bar sbyar ba'o/_/mtshan nyid ces bya ba ni rjes su dpag pa'i tshad ma'i mtshan nyid de/_de ltar rjes su dpag par bya ba la yod pa nyid kyi tshul bstan pa de mthun pa'i phyogs la yod pa'i dpes rjes su 'gro ba nyid du grub na mi mthun pa'i phyogs
[\[153a.7\]]las ldog pa yang zhar la 'grub pas de ni rjes su dpag pa'i tshad ma'i mtshan nyid yin pa'o/_/de ltar na rjes su dpag pa'i tshad ma ni rang gi rigs kyi dpe nye bar sbyar ba'i mtshan nyid des yongs su dag ste/_tshad mar rung la rjes su dpag pa'i tshad ma dang rang gi rigs kyi dpe nye bar sbyar
[\[153b\]]
[\[153b.1\]]ba'i mtshan nyid de yang mtshan gzhi dang mtshan nyid kyi tshul gyis ngo bo nyid gcig par rig par bya'o/_/de la 'dir rang gi rigs kyi dpe nye bar sbyar ba'i tshig bzhi smos pa la/_dpe'i mtshan nyid dang rtags kyi mtshan nyid ni thams cad du yang mngon sum gyi don yin par bzhed pas/_
[\[153b.2\]]dpe'i tshig bzhi po 'di dag ni sngar de mngon sum du dmigs pa'i mtshan nyid bstan pa'i skabs su 'du byed thams cad ni mi rtag pa nyid dang /_chos thams cad bdag med pa nyid 'jig rten na mngon sum du dmigs pa zhes smos pa'i tshig gsum po de dag gi ngo bo nyid yin te/_
[\[153b.3\]]dpe'i tshig tha ma gnyis gcig tu bsdus pa'i go rims bzhin no/_/de de yang dpe'i tshig 'di dag gis [#]de mngon sum du dmigs pa'i mtshan nyid kyi tshig gsum po de dag bsgrub pa ni ma yin gyi/_de mngon sum du dmigs pa'i mtshan nyid kyi skabs su bstan pa'i mi rtag pa nyid dang
[\[153b.4\]]sdug bsngal ba nyid dang bdag med pa nyid kyi ngo bo nyid kyi dpe gsum po 'di dag gis de la gnas pa mngon sum du dmigs pa'i mtshan nyid bstan pa'i skabs su bsgrub par bya ba'i chos gsum po dag sgrub par byed pa'i phyogs kyi chos gsum gyis bsgrubs pa de dag gi chos mthun pa'i
[\[153b.5\]]dpe go rims bzhin du ston par rig par bya'o/_/de la nang dang phyi rol gyi 'du byed rnams la 'jig rten thams cad la grags pa'i 'chi 'pho ba dang skye ba dmigs pa nye bar sbyar ba zhes bya ba 'di ni sngar de mngon sum du dmigs pa'i mtshan nyid bstan pa'i skabs su 'du byed thams cad mi rtag [#]
[\[153b.6\]]pa nyid 'jig rten na mngon sum du dmigs pa'i zhes smos pa de'i ngo bo nyid yin te/_de ltar mi rtag pa'i ngo bo nyid kyi dpe 'dis sngar de la gnas pa mngon sum du dmigs pa'i mtshan nyid rjes su dpag par bya ba'i chos can 'du byed kyi dngos po la sgrub par byed pa'i phyogs kyi chos rang bzhin
[\[153b.7\]]gyi rtags [#]mi rtag pa [#]rags pa nyid gnas pa mngon sum du dmigs pa de dag [#]las bsgrub par bya ba'i chos skad cig ma nyid mngon sum gyis ma dmigs pa de skad cig ma nyid rjes su dpag ste zhes bshad pa de'i chos mthun pa'i dpe ston to/_/de yang ji ltar sbyar zhe na/_gang la mi rtag pa
[\[154a\]]
[\[154a.1\]]rags pa nyid mngon sum du dmigs pa de ni skad cig ma nyid yin te/_dper na nang dang phyi rol gyi 'du byed rnams la 'jig rten thams cad la grags pa'i 'chi 'pho dang skye ba dmigs pa nye bar sbyar ba lta bu'o zhes bya bar sbyar te/_'chi 'pho dang skye ba dmigs pa nye
[\[154a.2\]]bar sbyar ba zhes bya bas ni tha ma'i bye brag gi dpe snga nas dang 'jig pa sgrub ste/_gang la 'jig pa yod pa de'i ni mi rtag pa yin la/_gang la mi rtag par rags pa nyid mngon sum du [#]dmigs pa de ni skad cig ma nyid yin pas de'i phyir rjes su dpag par bya ba'i chos can 'du byed kyi dngos po
[\[154a.3\]]de la sgrub par byed pa'i phyogs kyi chos rang bzhin gyi rtags [#]mi rtag pa rags pa nyid mngon sum du dmigs pa de las bsgrub par bya ba'i chos skad cig ma nyid mngon sum gyis ma dmigs pa de skad cig ma nyid du rjes su dpag pa'i chos mthun pa'i dpe [#]sgrub pa'o/_/nang dang phyi rol 'du byed
[\[154a.4\]]rnams la 'jig rten thams cad la grags pa'i skye ba la sogs pa'i sdug bsngal dmigs pa nye bar sbyar ba zhes bya ba ni sngar de mngon sum du dmigs pa'i mtshan nyid bstan pa'i skabs su 'du byed thams cad sdug bsngal ba [#]nyid 'jig rten na mngon sum du dmigs pa zhes smos pa de'i
[\[154a.5\]]ngo bo nyid yin te/_de ltar sdug bsngal ba'i ngo bo nyid kyi dpe 'dis sngar de la gnas pa mngon sum du dmigs pa'i mtshan nyid bstan pa'i skabs su rjes su dpag par bya ba'i chos can sems can [#]sna tshogs de las sgrub par byed pa'i phyogs kyi chos 'bras bu'i rtags las sna tshogs la gnas
[\[154a.6\]]pa mngon sum du dmigs pa de las bsgrub par bya ba'i chos 'jig rten pha rol tshe snga ma yod pa nyid mngon sum gyis ma dmigs pa de yod pa nyid du rjes su dpag ste zhes bshad pa'i chos mthun pa'i dpe ston to/_/de yang ji ltar sbyar zhe na/_gang la las sna tshogs la gnas pa mngon sum du dmigs
[\[154a.7\]]pa de la ni 'jig rten pha rol yod pa nyid de dper na nang dang phyi [#]rol gyi 'du byed rnams la 'jig rten thams cad las grags pa'i skye ba la sogs pa'i sdug bsngal dmigs pa nye bar sbyar ba lta bu'o zhes bya bar sbyar te/_skye ba la sogs pa'i [#]sdug bsngal dmigs pa nye bar sbyar ba zhes bya bas ni
[\[154b\]]
[\[154b.1\]]tha mal par gnas pa'i skabs la 'ang sdug bsngal ba nyid du sgrub ste/_gang la sdug bsngal ba yod pa de la ni las bdag gir bya ba yod la[#]/_gang la las sna tshogs la gnas pa mngon sum du dmigs pa de la ni 'jig rten pha rol yod pa nyid yin pas de'i phyir rjes su dpag par bya ba'i
[\[154b.2\]]chos can sems can sna tshogs de la sgrub par byed pa'i phyogs kyi chos 'bras bu'i rtags las sna tshogs la gnas pa mngon sum du dmigs pa de las bsgrub par bya ba'i chos 'jig rten pha rol tshe snga ma yod pa nyid mngon sum gyis ma dmigs pa de yod pa nyid du rjes su dpag par bya ba'i chos
[\[154b.3\]]mthun pa'i dpe 'grub bo/_/nang dang phyi rol gyi 'du byed rnams la 'jig rten thams cad la grags pa'i rang bzhin med pa dmigs pa nye bar sbyar ba dang /_phyi rol la yang 'jig rten thams cad la grags pa'i 'byor pa dang rgud pa dmigs pa nye bar sbyar ba zhes bya ba 'di ni sngar de mngon sum du dmigs
[\[154b.4\]]pa'i mtshan nyid bstan pa'i skabs su chos thams cad bdag med pa nyid 'jig rten na mngon sum du dmigs pa zhes smos pa de'i ngo bo nyid yin te/_de ltar bdag med pa'i ngo bo nyid kyi dpe 'dis sngar de la gnas pa mngon sum du dmigs pa'i mtshan nyid bstan pa'i skabs su rjes su dpag par bya
[\[154b.5\]]ba'i chos can sems can bde ba dang sdug bsngal ba de la bsgrub par bya [#]ba'i phyogs kyi chos 'bras bu'i rtags las dge ba dang mi dge ba la gnas pa mngon sum du dmigs pa de las bsgrub par bya ba'i chos la dge ba dang mi dge ba chud mi za bar mngon sum gyis ma dmigs pa de chud mi za bar
[\[154b.6\]]rjes su dpag ste zhes bshad pa de'i chos mthun pa'i dpe ston to/_/de yang ji ltar sbyar zhe na/_gang la las dge ba dang mi dge ba la gnas pa mngon sum du dmigs pa de la ni las dge ba dang mi dge ba chud mi za ba ste/_dper na nang dang phyi rol gyi 'du byed rnams la 'jig rten thams cad la
[\[154b.7\]]grags pa'i rang dbang med pa dmigs pa nye bar sbyar ba dang /_phyi rol dag la yang 'jig rten thams cad la grags pa'i 'byor pa dang rgud pa dmigs pa nye bar sbyar ba lta bu'o zhes bya bar sbyar te/_rang dbang med pa dmigs pa nye bar sbyar ba zhes bya ba ni bdag med par sgrub par byed pa'i
[\[155a\]]
[\[155a.1\]]dpe yin te/_gang dag la de'i rang dbang med pa de dag ni de'i tshe bdag po ngo bo nyid kyis stong par 'gyur ro/_/phyi rol dag la yang zhes bya ba ni skyes bu'i byed pa la rag las pas [#]lo tog la sogs pa'i [#]'byor pa dang rgud pa las chud mi za bar sgrub ste/_gang la rang
[\[155a.2\]]dbang med pa dang 'byor pa dang rgud pa yod pa de la ni bdag med cing las yod la/_gang la las dge ba dang mi dge ba la gnas pa mngon sum du dmigs pa de la ni las dge ba dang mi dge ba chud mi za ba de'i phyir rjes su dpag par bya ba'i chos can sems can bde ba dang sdug bsngal ba de sgrub par
[\[155a.3\]]byed pa'i phyogs kyi chos 'bras bu'i rtags las dge ba dang mi dge ba la gnas pa mngon sum du dmigs pa de la bsgrub par bya ba'i chos las dge ba dang mi dge ba chud mi za ba mngon sum gyis ma dmigs [#]pa de chud mi za bar rjes su dpag pa'i chos mthun pa'i dpe 'grub bo/_/de lta bu dang
[\[155a.4\]]mthun pa gang yin pa de ni zhes bya ba ni rjes su dpag par bya ba la tshul gsum pa nyid yin [#]gyi/_rtags kyi rang dang gzhan gyi don du rjes su dpag pa'i chos [#]mthun pa'i dpe'i mtshan nyid sngar bstan pa de lta bu dang mthun pa gzhan dag kyang ci rigs par sbyar ba ste/_de yang mi dmigs
[\[155a.5\]]pa las dngos po med pa rjes su dpag pa dang /_rang bzhin las mi rtag pa la sogs par rjes su dpag pa dang /_'bras bu las [#]rgyu rjes su dpag pa la thams cad du yang chos mthun pa'i dpes rang dang gzhan gyi don du rjes su dpag par bya ste/_de la mi dmigs pa las dngos po med par
[\[155a.6\]]rjes su dpag par bya ba la rjes su dpag par bya ba'i [#]chos can bum pa med pa'i phyogs kyi bye brag 'ga' zhig na sgrub par byed pa'i phyogs kyi chos mi dmigs pa'i rtags bum pa med pa mngon sum du dmigs pa de las bsgrub par bya ba'i chos dngos po med pa nyid mngon sum gyis
[\[155a.7\]]ma [#]dmigs pa de dngos po med pa nyid du rjes su dpag ste zhes bya ba'i chos mthun pa'i dpe ni phyogs kyi [#]bye brag gang na dmigs pa'i rig byar gyur pa'i bum pa mi dmigs pa de bum pa med de dper na bar snang stong pa bzhin no zhes bya ba lta bu'o/_/rang bzhin las mi rtag pa la sogs
[\[155b\]]
[\[155b.1\]]par rjes su dpag par bya ba la rjes su dpag par bya ba'i chos can sgra de la sgrub par byed pa'i phyogs kyi chos rang bzhin gyi rtags byas pa'i phyir ro zhes bya ba mngon sum du dmigs pa de la bsgrub par bya ba'i chos mi rtag pa nyid mngon sum du ma dmigs pa de mi rtag pa nyid du rjes su
[\[155b.2\]]dpag par bya ba'i chos mthun pa'i dpe ni gang la byas pa yod pa de ni mi rtag pa ste/_dper na bum pa bzhin no zhes bya ba lta bu'o/_/'bras bu la rgyu rjes su dpag par bya ba la rjes su dpag [#]pa'i chos can sa phyogs gang na du ba 'thul ba'i sa phyogs de na sgrub par byed pa'i phyogs kyi
[\[155b.3\]]chos 'bras bu'i rtags du ba 'thul ba mngon sum du dmigs pa de la bsgrub par bya ba'i chos me [#]mngon sum gyis ma dmigs pa de yod pa nyid rjes su dpag pa'i chos mthun pa'i dpe ni gang na du ba 'thul ba de na me yod de/_dper na tshang bang [#]lta bu'o zhes bya ba dag yin no/_/de ltar rjes
[\[155b.4\]]su dpag par bya ba la yod pa nyid kyi tshul bstan pa de dang mthun pa'i phyogs la yod pa nyid kyi tshul gyis chos mthun pa'i dpe de 'dra bar sbyar ba gang yin pa de ni rang gi rig pa'i dpe nye bar sbyar ba'i mtshan nyid yin par rig par bya'o zhes bya bar sbyar te/_tshig gi don ni gong du bshad pa bzhin du sbyar
[\[155b.5\]]ro[#]/_/de'i 'og tu yongs su sreg pa'i [#]mtshan nyid kyis mngon sum gyi tshad ma dang rjes su dpag pa'i tshad ma gnyi ga yongs su dpag [#]par bstan pa'i phyir/_de ltar de mngon sum du dmigs pa'i mtshan nyid dang /_de la gnas pa mngon sum du dmigs pa'i mtshan nyid dang /_rang gi rigs
[\[155b.6\]]kyi dpe nye bar sbyar ba'i mtshan nyid gang yang rung ba de bsgrub [#]par bya ba la gcig tu nges pa'i phyir yongs su sreg pa'i mtshan nyid yin par rig par bya'o zhes bya ba gsungs so/_/yongs su sreg pa'i mtshan nyid ces bya ba la yongs su sreg pa zhes bya ba ni so so'i shes pa'i don dang bshad
[\[155b.7\]]pa'i don mngon sum gyi tshad ma'i yul dang rjes su dpag pa'i tshad ma'i yul gnyis sgrub pa dang legs par khong du chud par bya ba de bsgrub [#]par bya ba la mngon sum dang rjes su dpag pa'i tshad ma'i 'thad pas sgrub pa'i rigs pas bsgrubs te/_shin tu nges shing yongs su grub pa la bya'o/_/
[\[156a\]]
[\[156a.1\]]mtshan nyid ces bya ba ni mngon sum gyi tshad ma'i mtshan nyid dang /_rjes su dpag pa'i tshad ma'i mtshan nyid de/_de mngon sum du dmigs pa rtog pa dang bral zhing ma 'khrul ba de nyid mngon sum gyi tshad ma'i mtshan nyid yin la/_de la gnas pa mngon sum du dmigs
[\[156a.2\]]pa'i mtshan nyid dang rang gi rigs kyi dpe nye bar sbyar ba ni mtshan nyid kyis rjes su dpag par bya ba tshul gsum pa nyid kyi rtags kyis bsgrub par bya ba'i chos mngon sum gyis ma dmigs pa rjes su dpag ste[#]/_bdag nyid kyis rtogs pa dang /_gzhan la go bar gyur pa nyid rjes su dpag
[\[156a.3\]]pa'i tshad ma'i rigs pas bsgrubs te/_mtshan nyid gang yin pa'o/_/de ltar na tshad ma de gnyis ni yongs su sreg pa'i [#]mtshan nyid des yongs su dag ste tshad mar rung la/_tshad ma de gnyis dang yongs su sreg pa'i mtshan nyid de yang mtshan gzhi dang mtshan nyid kyi tshul gyis ngo bo nyid
[\[156a.4\]]gcig par ci rigs par rig par bya'o/_/de la mngon sum du dmigs pa'i mtshan nyid kyis ni so sor[#] shes pa'i don mngon sum gyi tshad ma'i yul bsgrub pa dang legs par khong du chud par bya ba de bsgrub [#]par bya ba la gcig tu nges pa yin [#]la/_de la gnas pa mngon sum du dmigs pa'i
[\[156a.5\]]mtshan nyid dang /_rang gi rigs kyi dpe nye bar sbyar ba'i mtshan nyid kyis ni bshad pa'i don rjes su dpag pa'i tshad ma'i yul sgrub [#]pa dang legs par khong du chud par bya ba de bsgrub par bya ba la gcig tu nges pa'i yongs su sreg pa'i mtshan nyid yin par rig par bya'o zhes bya bar sbyar ro/_/de la
[\[156a.6\]]de mngon sum du dmigs pa'i mtshan nyid de la gnas pa mngon sum du dmigs pa'i mtshan nyid dang /_rang gi rigs kyi dpe nye bar sbyar ba'i mtshan nyid gsum bstan pas ni mngon sum gyi tshad ma dang rjes su dpag pa'i tshad ma gnyis kyi ngo bo nyid bstan pa yin la/_yongs su sreg pa'i
[\[156a.7\]]mtshan nyid kyis ni tshad ma de gnyis kyi yul so so'i shes pa'i don dang sbyar ba'i don sgrub [#]pa dang legs par khong du chud par bya ba de 'grub par bya ba la mngon sum dang rjes su dpag pa'i tshad ma'i 'thad pas sgrub pa'i rigs pas bsgrubs te shin tu nges shing yongs su grub pa bstan [#]te/_de'i
[\[156b\]]
[\[156b.1\]]phyir yongs su sreg pa'i mtshan nyid logs shig tu smos so/_/de'i phyir yid ches pa'i lung gi tshad ma lung shin tu rnam par dag pa gtan la phebs par bstan pa'i mtshan nyid kyis yongs su dag par bstan pa'i phyir/_'jam dpal gtan la dbab par bstan pa thams cad mkhyen pas gsungs pa
[\[156b.2\]]'di lta ste/_mya ngan las 'das pa ni zhi ba'o zhes bya ba dang /_de lta bu dang mthun pa gang yin pa de ni lung shin tu rnam par dag pa gtan la dbab par bstan pa'i mtshan nyid yin par rig par bya'o zhes bya ba gsungs so/_/lung shin tu rnam par dag pa gtan la dbab par bstan pa'i mtshan
[\[156b.3\]]nyid ces bya ba la/_lung zhes bya ba ni dus gsum gyi sangs rgyas thams cad kyis [#]chos mthun par bstan pa'i lung ste/_des ni rtogs [#]pa thams cad mkhyen pa yin par bstan to/_/shin tu rnam par dag pa gtan la dbab par bstan pa zhes bya ba ni rang gis tshad mar byas pa'i mtshan nyid dang ldan
[\[156b.4\]]la/_rang bzo'i lhad ma zhugs pa ste/_des ni des bstan pa'i lung la tshig 'gal ba med pa bstan to/_/mtshan nyid ces bya ba ni yid ches pa'i lung gi tshad ma'i mtshan nyid de yid ches pa'i lung gi tshad ma zhes bya ba ni ston pa thams cad mkhyen pa yin pa dang /_des bstan pa'i lung la tshig
[\[156b.5\]]'gal ba med pa yin no/_/de'i mtshan nyid ni chos kyi phyag rgya gsum po rnam par thar pa'i sgo stong pa nyid dang mtshan ma med pa dang smon pa med pa ston pas bstan pa yin te/_de nyid yid ches pa'i lung gi [#]tshad ma'i mtshan nyid yin pa'o/_/de ltar na yid ches pa'i lung gi tshad ma ni lung
[\[156b.6\]]shin tu rnam par dag pa gtan la dbab pa [#]bstan pa'i mtshan nyid des yongs su dag ste tshad mar rung la/_yid ches pa'i lung la tshad ma dang lung shin tu rnam par dag pa gtan la dbab par bstan pa'i mtshan nyid de yang mtshan nyid [#]dang mtshan nyid kyi tshul gyis ngo bo nyid gcig par rig par
[\[156b.7\]]bya'o/_/de la smras pa'i don yid ches pa'i lung gi tshad ma'i yul shin tu lkog tu gyur pa'i don rang dang spyi'i mtshan nyid kyis bsdus pa de gang zhe na/_gtan la dbab par bstan pa thams cad mkhyen pas gsungs pa zhes bya ba [#]bstan te/_gtan la dbab par bstan pa zhes bya bas ni des
[\[157a\]]
[\[157a.1\]]bstan pa'i lung la tshig 'gal ba med pa bstan to/_/thams cad mkhyen pas gsungs pa zhes bya bas [#]ni de ston pa thams cad mkhyen pa yin par bstan to/_/'o na de ston pa thams cad mkhyen pa yin pa dang /_des bstan [#]pa'i lung la tshig 'gal ba med pa smra ba'i don yid ches
[\[157a.2\]]pa'i lung gi [#]tshad ma'i yul yin la lkog tu gyur pa'i don rang dang spyi'i mtshan nyid kyis bsdus pa de'i [#]phyir de'i mtshan nyid gang zhe na/_'di lta ste/_mya ngan las 'das pa ni zhi ba'o zhes bya ba dang /_de lta bu dang mthun pa gang yin pa zhes bya bas bstan te/_de la mya ngan las 'das pa ni rnam pa gnyis
[\[157a.3\]]te/_phung po [#]lhag ma dang bcas pa dang /_phung po lhag ma med pa'o/_/zhi ba zhes bya ba ni phung po lhag ma dang bcas pa'i mya ngan las 'das pa ni nyon mongs pa zhi ba yin no/_/phung po lhag ma med pa'i mya ngan las 'das pa ni nyon mongs pa dang phung po zhi ba yin no/_/mya ngan las 'das pa de yang theg pa
[\[157a.4\]]chen po dang /_nyan thos kyi theg pa'i tshul gyis [#]rnam pa gnyis te/_de la theg pa chen po'i tshul ni chos thams cad gdod ma nas zhi bas rang bzhin gyis mya ngan las 'das par khong du chud de/_chos de [#]dag kyang mya ngan las bzlar med pas mi gnas pa'i mya ngan las 'das pa'o/_/nyan thos kyi
[\[157a.5\]]theg pa'i tshul ni sdug bsngal gyis skyo bar dmigs nas sdug bsngal zhi ba'i mya ngan las 'das pa ste/_de ltar rnam pa gnyis su bshad pa de yang drang ba'i don dang nges pa'i don [#]gyi bye brag tu shes par bya'o/_/de lta bu dang mthun pa gang yin pa zhes bya ba ni thams cad mkhyen pas gsungs pa'i
[\[157a.6\]]gsung rab tu gtogs pa yan lag bcu gnyis po dag las yul dang dus dang rang bzhin gyis bskal pa'i don mngon sum dang rjes su dpag pa'i tshad ma'i yul ma yin pa rang gi tshad mar bya ba gang dag bstan pa dag kyang bsdu ba'o/_/de ltar gtan la dbab par [#]bstan pa thams cad mkhyen pas
[\[157a.7\]]gsungs pa mya ngan las 'das pa ni zhi ba'o zhes bya ba la sogs pa gsung rab tu gtogs pa yan lag bcu gnyis po dag las [#]yul dang dus dang rang bzhin gyis bskal pa'i don mngon sum dang rjes su dpag pa'i tshad ma'i yul ma yin pa rang gi tshad mar bya ba gang dag bstan pa de ni lung
[\[157b\]]
[\[157b.1\]]shin tu rnam par dag pa'i gtan la dbab par bstan pa'i mtshan nyid yin par rig par bya ste/_de ni smras pa'i don yid ches pa'i lung gi tshad ma'i yul shin tu lkog tu gyur pa'i don rang dang spyi'i mtshan nyid kyis bsdus pa yin par rig par bya'o/_/de lta bas na mtshan nyid lnga po de dag gis rigs
[\[157b.2\]]pas brtags pa [#]yongs su dag pa yin te/_yongs su dag pa'i phyir bstan [#]par bya'o zhes bya ba ni yongs su dag pa'i mtshan nyid lnga po de dag gi mjug [#]bsdu ba yin te/_de la de mngon sum du dmigs pa'i mtshan nyid kyis ni so so'i shes pa'i mngon sum gyi tshad ma'i yul mngon sum gyi don rang gi
[\[157b.3\]]mtshan nyid kyis bsdus pa bsgrub pa dang legs par khong du chud par bya ba de bsgrub par bya ba la mngon sum gyi tshad ma'i rigs pas brtags pa yongs su dag pa yin no/_/de la gnas pa mngon sum du dmigs pa'i mtshan nyid dang rang gi rigs kyi dpe nye bar sbyar ba'i mtshan nyid kyis ni bshad
[\[157b.4\]]pa'i don rjes su dpag pa'i tshad ma'i yul lkog tu gyur pa'i don spyi'i mtshan nyid kyis bsdus pa sgrub pa dang legs par khong du chud par bya ba de grub par gyur pa rjes su dpag pa'i tshad ma'i rigs pas brtags [#]pa yongs su dag pa yin no/_/yongs su dag pa'i mtshan nyid kyis ni de gnyi ga'i don
[\[157b.5\]]sgrub pa dang legs par khong du chud par bya ba de grub par bya ba la tshad ma gnyi ga'i rigs pas brtags [#]pa yongs su dag pa yin no/_/lung shin tu rnam par dag pa gtan la dbab [#]par bstan pa'i mtshan nyid kyis ni smras pa'i don yid ches pa'i lung gi tshad ma'i yul shin tu lkog tu gyur
[\[157b.6\]]pa'i don rang dang spyi'i mtshan nyid kyis bsdus pa sgrub [#]pa dang legs par khong du chud par bya ba de bsgrub par bya ba yid ches pa'i lung gi tshad ma'i rigs pas brtags [#]pa yongs su dag pa yin no/_/de ltar yongs su dag pa'i phyir 'thad pas sgrub pa la de'i rgyu dang rkyen du gtogs pa'i mtshan
[\[157b.7\]]nyid yongs su dag pa dang ldan pa'i tshad mas 'jal ba ni don la mi 'khrul bar rtogs te/_bdag kyang yang dag pa'i lta ba la gnas shing gzhan yang yang dag pa'i lta ba la 'jog pas sdig pa'i grogs po'i dbang du mi ltung bas shes bzhin tshor bzhin du spyod par 'gyur bas de ni bsten [#]par
[\[158a\]]
[\[158a.1\]]bya'o/_/de ltar smras pa'i don yid ches pa'i lung gi tshad ma yul shin tu lkog tu gyur pa'i don rang dang spyi'i mtshan nyid kyis bsdus pa de sgrub pa dang legs par khong du chud par bya ba'i phyir rgyu dang rkyen ni de ston pa thams cad mkhyen pa yin par des bstan pa'i lung
[\[158a.2\]]la tshig 'gal ba med pa'o zhes smos pa la/_da 'dir de ston pa thams cad mkhyen pa yin par bstan pa'i phyir bcom ldan 'das thams cad mkhyen pa'i mtshan nyid rnam pa dus rtogs par bgyi lags zhes bya ba zhus so/_/'jam dpal lnga ste zhes bya ba la gang su yang rung ba zhig byung na 'jig
[\[158a.3\]]rten du thams cad mkhyen pa nyid du sgra rnam par grags pa [#]zhes bya ba la/_gang su yang rung ba zhig byung na zhes bya ba ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa bde bar gshegs pa 'jig rten mkhyen pa skyes bu 'dul ba'i [#]kha lo
[\[158a.4\]]sgyur ba [#]bla na med pa lha dang mi rnams kyi ston pa sangs rgyas bcom ldan 'das zhes bya ba yul dang dus dang yab yum dang rigs la dgongs te 'jig rten du 'byung ba'o/_/'jig rten du thams cad mkhyen pa nyid du rnam par grags pa zhes bya ba ni lung las/_snyan pa'i ba dan 'jig rten gsum du
[\[158a.5\]]grags/_/zhes gsungs pas/_bcom ldan 'das 'jig rten gsum po thams cad du thams cad mkhyen pa yin par grags pa dang 'jig rten pa'i rig byed las su gang bdag nyid glang po che dkar po mche ba drug par rmi lam du bstan te skyes pa'i byang chub sems dpa' yon tan rgya mtsho
[\[158a.6\]]dang ldan pa de [#]ni 'jig rten du thams cad mkhyen pa nyid du sgra rnam par grags shing snying rje chen pos mi 'chi bar goms par rnam par dag pa brnyes te 'jig rten kun gyi phar 'gyur ro zhes 'byung bas mu stegs can dag la thams cad mkhyen par grags pa la sogs pa 'jig rten gsum po kun du snyan
[\[158a.7\]]pas khyab [#]pa la bya'o/_/skyes bu chen po'i mtshan sum cu rtsa gnyis dang ldan pa zhes bya ba la skyes bu chen po'i mtshan sum cu rtsa gnyis gang zhe na/_zhabs shin tu gnas pa dang /_phyag dang zhabs kyi mthil 'khor lo'i mtshan dang ldan pa dang /_sor mo ring ba dang zhabs kyi rting pa yangs pa dang /
[\[158b\]]
[\[158b.1\]]phyag dang zhabs 'jam zhing gzhon sha chags pa dang /_phyag dang zhabs dra bas 'brel pa dang /_zhabs 'bar 'bur med pa dang /_byin pa ri dgas e na [#]ya'i lta bu dang /_sku ma btud pa dang /_mdoms [#]kyi sba ba sbubs su nub pa dang /_shing n+ya gro d+ha ltar chu zheng gab pa dang /_sku'i spu gyen du
[\[158b.2\]]phyogs pa dang /_spu re re nas skyes shing [#]g.yas su 'khyil pa dang /_sku mdog gser 'dra zhing 'od [#]'dom gang dang ldan pa dang /_pags [#]pa srab pa dang /_bdun mtho ba dang /_ro stod seng ge'i [#]'dra ba dang /_dpung mgo legs par grub [#]pa dang /_thal gong rgyas pa dang /_sku che zhing ring ba dang /_
[\[158b.3\]]tshems bzhi bcu mnga' ba dang /_tshems mnyam pa dang /_tshems thags bzang ba dang /_tshems shin tu dkar ba dang /_'gram pa seng ge'i 'dra ba dang /_ljags ring zhing srab pa dang /_ro bro bar mkhyen pa dang /_tshangs pa'i dbyangs dang /_spyan mthon mthing dang /_rdzi ma ba'i lta bu dang /_dbu
[\[158b.4\]]gtsug tor dang ldan pa dang /_smin mtshams kyi mdzod spu dung gi mdog 'dra ba [#]la g.yas su 'khyil pa dang ldan pa'o/_/skyes bu chen po'i mtshan sum cu rtsa gnyis po de dag gi rang rang gi mtshan nyid dang rgyu dang 'bras bu ston te/_shes rab kyi pha rol tu phyin pa las bshad pa bzhin no/_/skyes
[\[158b.5\]]bu chen po'i mtshan sum cu rtsa gnyis po de dag rten gyi tshul gyis 'dzin zhing [#]gzugs bzang po mdzes par byed pa'i dpe byad bzang po brgyad [#]cu yang zhar la rig par bya ste/_de la dpe byad bzang po drug cu ni mgur yan chad ma gtogs pa sku man chad du gtogs pa yin la/_nyi shu ni mgur yan
[\[158b.6\]]chad du gtogs pa yin no/_/de la phyag dang zhabs kyi sor mo nyi shu tshigs dang sor [#]mo dang bcas pa dpe byad bzang po nyi shu dang /_phyag dang zhabs gnyis dang lag ngar gnyis dang dpung pa gnyis dang mthil [#]rgyab brgyad de phyag gnyis la bzhi dang zhabs gnyis la bzhi ste [#]dpe byad bzang
[\[158b.7\]]po brgyad dang /[ #]long bu gnyis dang pus [#]mo gnyis dang brla gnyis te rnam pa drug rgyas pa dpe byad bzang po drug dang phyag gi mkhrig [#]ma gnyis dang lag ngar gnyis dang dpung pa gnyis te rnam pa drug rgyas pa dpe byad bzang po drug dang /_sta zur dpe byad bzang po gcig dang /_rked pa dpe
[\[159a\]]
[\[159a.1\]]byad bzang po gcig dang /_'bras bu gnyis dpe byad bzang po gnyis dang /_mdoms [#]dpe byad bzang po gcig dang /_rkub tshos [#]gnyis dpe byad bzang po gnyis dang /_phyal dpe byad bzang po gcig dang /_lte ba dpe byad bzang po gcig dang /_rtsib logs
[\[159a.2\]]gnyis dang /_mchan khung gnyis dang nu ma gnyis bsdus pa dpe byad bzang po drug dang /_brang dpe byad bzang po gcig dang /_thugs ka dpe byad bzang po gcig dang /_mgur dpe byad bzang po gcig dang /_rgyab dpe byad bzang po gcig ste/_dpe byad bzang po drug cu po de rnams ni
[\[159a.3\]]mgur yan chad ma gtogs pa sku man chad du gtogs pa yin no/_/tshems phreng [#]ba gnyis dpe byad bzang po gnyis dang /_rkan 'thon [#]kor dang bcas pa dpe byad bzang po gcig dang /_sgros gnyis dpe byad bzang po gnyis dang /_mgur [#]shin tu rgyas pa dpe byad bzang po gcig dang /_'gram
[\[159a.4\]]pa rgyas shing dbyibs legs pa dpe byad bzang po gnyis dang /_spyan gnyis 'thon kor [#]dang bcas pa [#]dpe byad bzang po gnyis dang /_smin ma gnyis dpe byad bzang po gnyis dang /_shangs kyi sbubs [#]gnyis dpe byad bzang po gnyis te/_dpral ba dpe byad bzang po gcig dang /_spyan
[\[159a.5\]]gyi grwa [#]gnyis dpe byad bzang po bzhi dang /_dbu skra dang bcas pa dpe byad bzang po gcig ste/_dpe byad bzang po nyi shu po de dag nyid [#]ni mgur yan chad du gtogs pa yin no/_/stobs bcus sems can thams cad kyi the tshom thams cad gcod pa zhes bya ba la stobs bcu gang zhe na/_
[\[159a.6\]]gnas dang gnas ma yin pa mkhyen pa'i stobs dang /_las bdag gir bya ba mkhyen pa'i stobs dang /_bsam gtan dang rnam par thar pa dang ting nge 'dzin la snyoms [#]par 'jug pa mkhyen pa'i stobs dang [#]/_dbang po mchog dang mchog ma yin pa mkhyen pa'i stobs dang /_mos
[\[159a.7\]]pa sna tshogs mkhyen pa'i stobs dang /_khams sna tshogs mkhyen pa'i stobs dang /_thams cad du 'gro ba'i lam mkhyen pa'i stobs dang /_sngon gyi gnas rjes su dran pa mkhyen pa'i stobs dang /_'chi 'pho dang skye ba mkhyen pa'i stobs dang /_zag pa zad pa mkhyen pa'i stobs so/_/
[\[159b\]]
[\[159b.1\]]mi 'jigs pa bzhis chos ston pas de'i tshig la phas kyi [#]rgol ba thams cad kyis brgal du med cing brtsad du med pa gang yin pa zhes bya ba la mi 'jigs pa bzhi gang zhe na/_chos thams cad mngon par rdzogs par byang chub pa la mi 'jigs pa dang /_zag pa thams cad
[\[159b.2\]]zad par mkhyen pa la mi 'jigs pa dang /_bar du gcod pa dang chos rnams gzhan du mi 'gyur bar nges pa'i lung bstan pa la mi 'jigs pa dang /_phun sum tshogs pa thams cad thob par 'gyur ba nges par 'byung ba'i lam de bzhin du 'gyur ba la mi 'jigs pa'o/_/
[\[159b.3\]]su'i chos 'dul ba la 'phags pa'i lam yan lag brgyad pa snang zhing dge sbyong bzhi snang ba yin te zhes bya ba la 'phags pa'i lam yan lag brgyad pa gang zhe na/_yang dag pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i
[\[159b.4\]]'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin to/_/dge sbyong bzhi gang zhe na/_lam rgyal ba dang /_lam ston pa dang /_lam gyis 'tsho ba dang /_lam sun par byed pa'o/_/de la lam rgyal ba ni bde bar gshegs pa gang yin pa'o/_/
[\[159b.5\]]lam ston pa ni chos smra ba gang yin pa'o/_/lam gyis [#]'tsho ba ni legs par zhugs pa gang yin pa'o/_/lam sun par [#]byed pa gang yin pa ni log par zhugs pa gang yin pa'o/_/de la bde bar gshegs pa zhes bya ba ni 'dod chags dang zhe sdang dang gti mug ma lus par zad pa
[\[159b.6\]]rjes su brnyes pa gang yin pa'o/_/chos smra ba zhes bya ba ni 'dod chags dang zhe sdang dang gti mug 'dul [#]ba'i phyir chos ston pa gang yin pa'o/_/legs par zhugs pa zhes bya ba ni 'dod chags dang zhe sdang dang gti mug btul ba'i phyir zhugs pa gang yin pa'o/_/log par zhugs
[\[159b.7\]]pa zhes bya ba ni tshul khrims 'chal pa dang sdig pa'i chos gang yin pa'o/_/gzhan yang slob pa dang mi slob pa dag ni mthong ba dang bsgom pas spang bar bya ba'i nyon mongs pa [#]dag las rnam par rgyal ba'i phyir lam rgyal ba zhes bya'o/_/de bzhin gshegs pa dang byang [#]chub sems dpa' [#]
[\[160a\]]
[\[160a.1\]]phyis byang chub kyi phyir 'jug pa dang nyan thos mdo sde 'dzin pa dang 'dul ba 'dzin pa dang /_ma mo 'dzin pa rnams dang gang dag brdar btags [#]pa'i chos 'dul ba 'dzin zhing [#]chos kyi tshul la 'jug pa de dag ni lam ston pa zhes bya'o/_/so so'i skye bo dge ba dag la phan pa'i
[\[160a.2\]]phyir zhugs pa ngo tsha ba [#]dang ldan pa 'gyod pa dang ldan pa bslab pa 'dod pa ma thob pa thob par bya ba dang ma rtogs pa rtogs par bya ba dang mngon sum du ma byas pa mngon sum du bya ba'i phyir rab tu brtson pa mngon sum du ma byas pa mngon sum du bya ba'i bar gyi mthu gang dag yin pa de dag ni lam gyis
[\[160a.3\]]'tsho ba zhes bya ste/_de dag la drod yod pa'i phyir de dag 'phags pa'i shes rab kyi dbang po bskyed pa'i phyir ma shi zhing gson pa yin pas de'i phyir lam gyis 'tsho ba zhes bya'o/_/gang zag tshul khrims 'chal pa sdig pa'i chos can nang rul ba phyir zags [#]par gyur pa dge sbyong ma yin par
[\[160a.4\]]dge sbyong du khas 'che ba tshangs par spyod pa ma yin par tshangs par spyod par khas 'che ba gang yin pa de ni lam sun par byed pa zhes bya ste/_des ni lam gzhi dang po nas sun par bya ba'i phyir des na de lam bskyed [#]par bya ba dang lam bstan pa yod cing med pa ma yin/_lam rtogs par bya ba
[\[160a.5\]]yod cing med par bya ba ma yin pa na yang skal ba dang mthu med la snod du gyur pa ma yin pas na de'i phyir lam sun par byed pa zhes bya'o/_/bcom ldan 'das kyis kyang de dag las dgongs nas gang la 'phags pa'i lam yan lag brgyad pa yod pa de la ni dag sbyong gi dngos po yang yod la dge
[\[160a.6\]]sbyong gi bzhi pa'i bar yang yod kyi phas kyi rgol ba dag la ni dge sbyong dang bram ze dag gis stong ngo /_/de bas na chos 'dul ba 'di la ni 'phags pa'i lam yan lag brgyad pa yang yod la dge sbyong bzhi yang yod do zhes gsungs so/_/de ltar na 'byung ba dang /_mtshan dang /_the tshom gcod
[\[160a.7\]]pa dang /_brgal du med pa'i brtsad du med pa dang /_dge sbyong dmigs pa thams cad mkhyen pa'i mtshan nyid lngar rig par bya'o zhes bya ba ni thams cad mkhyen pa'i mtshan nyid lngar [#]ji skad bstan pa de dag gi mjug [#]bsdu ba ste/_go rims bzhin du sbyar ro/_/des [#]bstan pa'i lung la tshig
[\[160b\]]
[\[160b.1\]]'gal ba med pa ni sngar bstan pa bzhin te/_de ltar na smras pa'i don yid ches pa'i lung gi tshad ma'i yul shin tu lkog tu gyur pa'i don rang dang spyi'i mtshan nyid kyis bsdus pa de bsgrub pa dang legs par khong du chud par bya ba'i rgyu dang rkyen ni de ston pa thams cad mkhyen pa yin pa dang /_des
[\[160b.2\]]bstan pa'i lung la tshig 'gal ba med pa yin no/_/de lta bas [#]na lung shin tu rnam par dag pa gtan la dbab par [#]bstan pa'i mtshan nyid ston pa yang thams cad mkhyen pa yin la thams cad mkhyen pa'i mtshan nyid de lta bu yin par lung shin tu rnam par dag pa'i mtshan nyid las byung ba
[\[160b.3\]]thams cad mkhyen pa'i mtshan nyid dang lung gi mtshan nyid ni gcig la gcig ltos nas de gnyi ga khong du chud par 'gyur [#]te de nyid yid ches pa'i lung gi tshad mas 'thad pas [#]sgrub pa'i rigs pa yin no/_/de ltar na 'thad pas sgrub pa'i rigs pa de ni mngon sum gyi tshad ma dang rjes su
[\[160b.4\]]dpag pa'i tshad ma dang yid ches pa'i lung gi tshad mas mtshan nyid lnga po dag gis yongs su dag pa yin na [#]zhes bya ba ni sngar so so'i shes pa dang bshad pa dang smras pa'i don sgrub pa dang legs par khong du chud par bya ba'o/_/rgyu gang dag yin pa dang rkyen gang dag yin pa de ni 'thad pas sgrub pa'i
[\[160b.5\]]rigs pa ste/_de yang mtshan nyid lngas yongs su dag par bstan pa de'i mjug bsdu ba ston to[#]/_/de la de ltar na zhes bya ba ni sngar 'thad pas sgrub pa'i rigs pa mtshan nyid lngas yongs su dag par bstan pa de ltar na'o/_/'thad pas sgrub pa'i rigs pa de ni zhes bya ba ni sngar so so'i shes pa
[\[160b.6\]]dang bshad pa dang /_smras pa'i don sgrub pa dang /_legs par khong du chud par bya ba'i rgyu gang dag yin pa dang rkyen gang dag yin pa de ni 'thad pas sgrub pa'i rigs pa yin no zhes smos pa de'o/_/mngon sum gyi tshad ma dang rjes su dpag pa'i tshad ma dang yid ches pa'i lung gi tshad mas mtshan nyid
[\[160b.7\]]lnga po dag gis yongs su dag pa yin no [#]zhes bya ba la mngon sum gyi tshad ma zhes bya ba ni sngar so so'i shes pa zhes smos pa tshad ma bzhi po dbang po'i shes pa dang /_yid kyi shes pa dang /_rang rig pa'i shes pa dang /_rnal 'byor pa'i shes pa so so'i shes pa'o/_/rjes su dpag pa'i tshad ma zhes bya ba ni
[\[161a\]]
[\[161a.1\]]sngar bshad pa zhes smos pa ste/_rjes su dpag pa'i tshad ma gnyis po rang gi don du rjes su dpag pa dang gzhan gyi don du rjes su dpag pa sangs rgyas bcom ldan 'das rnams kyis bshad pa'am smra ba po gzhan dag gis [#]bshad pa'o/_/yid ches pa'i lung gi tshad ma
[\[161a.2\]]zhes bya ba ni sngar smras pa zhes smos pa ste/_yid ches pa'i lung gi tshad ma gnyis po de ston pa thams cad mkhyen pa yin pa dang /_des bstan pa'i lung gi [#]tshig 'gal ba med pa gtan la phab pas ston pa thams cad mkhyen pas gsungs pa'o/_/'thad pas sgrub pa'i rigs pa de ni tshad ma de gsum
[\[161a.3\]]gyis yongs su dag pa yin/_tshad ma de gsum ni mtshan nyid lnga po dag gis yongs su dag pa yin no zhes bya ba sbyar te/_mngon sum gyi tshad ma so so'i shes pa'i don sgrub pa dang legs par khong du chud par bya ba'i rgyu dang rkyen gyi mngon sum la log par rtog pa rnam pa bzhi bsal bas ma nor bar
[\[161a.4\]]shes par bya ste/_de nyid mngon sum gyi tshad ma'i 'thad pas sgrub pa'i rigs pa yongs su dag pa yin no/_/de mtshan nyid lnga po dag las gang gis yongs su dag pa yin zhe na/_de mngon sum du dmigs pa'i mtshan nyid kyis yongs su dag pa [#]yin te/_de ltar mngon sum gyi [#]tshad ma'i 'thad pas
[\[161a.5\]]sgrub pa'i rigs pa yongs su dag pa de ni de mngon sum du dmigs pa'i mtshan nyid kyis yongs su dag pa yin la/_de gnyis kyang mtshan gzhi dang mtshan nyid kyi [#]tshul gyis ngo bo [#]gcig par rig [#]par bya'o/_/rjes su dpag pa'i tshad ma bshad pa'i don sgrub pa dang legs par khong du chud par bya
[\[161a.6\]]ba'i rgyu dang rkyen ni rjes su dpag pa la log [#]par zhugs pa rnam pa bzhi bsal bas ma nor bar shes pa ste/_de nyid rjes su dpag pa'i tshad ma'i 'thad pas sgrub pa'i rigs pa yongs su dag pa yin no/_/de mtshan nyid lnga po dag las gang gis yongs su dag pa yin zhe na/_de la gnas pa mngon
[\[161a.7\]]sum du dmigs pa'i mtshan nyid dang /_rang gi rigs kyi dpe nye bar sbyar ba'i [#]mtshan nyid kyis yongs su dag pa yin te/_de ltar rjes su dpag pa'i tshad ma'i 'thad pas sgrub pa'i rigs pa yongs su dag pa de ni de la gnas pa mngon sum du dmigs pa'i mtshan nyid dang rang gi rigs kyi [#]dpe nye bar
[\[161b\]]
[\[161b.1\]]sbyar ba'i mtshan nyid kyis yongs su dag pa yin la[#]/_de dang de gnyis kyang mtshan gzhi dang /_mtshan nyid kyi tshul gyis ngo bo nyid [#]gcig par rig [#]par bya'o/_/yongs su dag pa'i mtshan nyid kyis ni mngon sum gyi [#]tshad ma dang rjes su dpag pa'i tshad ma'i 'thad pas sgrub pa'i rigs pa yongs su
[\[161b.2\]]dag pa de gnyi ga yongs su dag pa yin te/_de yang gnyis dang mtshan gzhi dang mtshan nyid kyi tshul gyis ngo bo nyid gcig [#]par rig par bya'o/_/yid ches pa'i lung gi tshad ma'i smras pa'i don sgrub pa dang legs par khong du chud par bya ba'i phyir rgyu dang rkyen ni de ston pa thams cad mkhyen pa yin pa
[\[161b.3\]]dang /_des bstan pa'i lung la tshig 'gal ba med pas ma nor bar shes pa ste/_de nyid yid ches pa'i lung gi tshad ma'i 'thad pas sgrub [#]pa'i rigs pa yongs su dag pa yin no/_/de mtshan nyid lnga po dag las gang gis yongs su dag pa yin zhe na/_lung shin tu rnam par dag pa gtan la dbab
[\[161b.4\]]par bstan pa'i mtshan nyid kyis yongs su dag pa ste/_de ltar yid ches pa'i lung [#]gi tshad ma'i 'thad pas [#]sgrub pa'i rigs pa yongs su dag pa de ni lung shin tu rnam par dag pa gtan la dbab par ston [#]pa'i mtshan nyid kyis yongs su dag pa yin la [#]de gnyis dang mtshan gzhi dang mtshan nyid kyi [#]
[\[161b.5\]]tshul gyis ngo bo nyid gcig par rig par bya'o/_/de la yongs su dag pa'i mtshan nyid lnga po de dag gi [#]mtshan gzhi yongs su dag pa gang zhe na/_tshad ma gsum po dag ste/_de mngon sum du dmigs pa'i mtshan nyid kyi mtshan gzhi ni mngon sum gyi tshad ma'i 'thad pas sgrub pa'i rigs pa [#]
[\[161b.6\]]yongs su dag pa yin/_de la gnas pa mngon sum du dmigs pa'i mtshan nyid dang rang gi rigs kyi dpe nye bar sbyar ba'i mtshan nyid kyi mtshan gzhi [#]ni rjes su dpag pa'i tshad ma'i 'thad pas sgrub pa'i rigs pa yongs su dag pa yin/_yongs su dag pa'i mtshan nyid kyi mtshan gzhi ni
[\[161b.7\]]mngon sum gyi tshad ma [#]dang rjes su dpag pa'i tshad ma'i 'thad pas sgrub pa'i rigs pa yongs su dag par ci rigs par lung shin tu rnam par dag pa gtan la dbab par bstan pa'i mtshan nyid kyi mtshan gzhi ni yid ches pa'i lung gi tshad ma'i 'thad pas sgrub pa'i rigs pa yongs su dag
[\[162a\]]
[\[162a.1\]]pa yin te/_de ltar mtshan nyid dang mtshan gzhi dang [#]mngon sum gyi tshad ma yongs su dag pa gsum po de dag gis rang rang gi don sgrub pa dang legs par khong du chud par byed pa de ni 'thad pas [#]sgrub pa'i rigs pa zhes bya'o/_/de la tshad ma ni ci'i phyir gsungs/_tshad ma'i
[\[162a.2\]]tshig gi don ni ci yin/_tshad ma gsum ni ci'i phyir gsungs she [#]na/_'jig rten na dus gsum gyi sems can dag tshad ma yin pa tshad mar ston cing tshad mar mi rung ba la tshad mar 'dzin pa byung ba dang 'byung bar 'gyur ba mkhyen nas/_de dag gi log par lta ba'i dra ba bsal ba'i phyir tshad ma
[\[162a.3\]]'di dag gsungs so/_/tshad ma zhes bya ba ni ci ring thung [#]sor la sogs pas [#]gzhal ba dang /_mang nyung [#]bre la sogs pas gzhal ba dang /_lci yang srang la sogs pas gzhal ba lta bu yin no/_/tshad ma gsum du gsungs pa ni gzhal bya rnam pa gsum yod pa'i phyir te/_gzhal bya rnam pa
[\[162a.4\]]gsum ni gzhal bya mngon sum gyi don dang lkog tu gyur pa'i don dang /_shin tu lkog tu gyur pa'i don to/[ #]so so'i shes pa'i don dang bshad pa'i don dang gsungs pa'i don ces bya ba dang go rims bzhin no/_/de la mngon sum gyi don zhes bya ba ni da ltar byung ba'i dus dang /_skad cig ma gcig dang /_rang
[\[162a.5\]]gi mtshan nyid kyis bsdus pa yul dang dus dang /_rang bzhin gyis ma bskal ba'i yul lo/_/lkog tu gyur pa'i don zhes bya ba ni 'das pa dang /_ma 'ongs pa'i dus dang /_skad cig ma snga phyi'i rgyun dang /_spyi'i mtshan nyid kyi [#]yul dang /_dus dang rang bzhin gyis bskal pa'i yul lo/_/
[\[162a.6\]]shin tu lkog tu gyur pa'i don zhes bya ba ni dus gsum dang /_skad cig ma'i rgyud kyi rgyun dang /_rang dang spyi'i mtshan nyid kyis bsdus pa yul dang /_dus dang rang bzhin gyis bskal ba dang /_ma bskal ba gnyi ga'i yul rtog ge'i spyod yul ma yin pa'o/_/gzhal bya gsum 'jal ba'i tshad ma ni
[\[162a.7\]]mngon sum dang rjes su dpag pa dang yid ches pa'i lung dang [#]go rims bzhin no/_/yongs su ma dag pa'i mtshan nyid rnam pa bdun gang zhe na/_de las gzhan dang mthun par dmigs pa'i mtshan nyid dang /_de las gzhan dang mi mthun par [#]dmigs pa'i mtshan nyid dang /_thams cad
[\[162b\]]
[\[162b.1\]]mthun par dmigs pa'i mtshan nyid dang /_thams cad mi mthun par dmigs pa'i mtshan nyid dang /_gzhan gyi rigs kyi dpe nye bar sbyar ba'i mtshan nyid dang yongs su ma 'dres pa'i mtshan nyid dang /_lung shin tu rnam par ma dag pa'i mtshan nyid do zhes bya ba ni sngar so so'i shes pa dang /_bshad pa dang
[\[162b.2\]]smras pa'i don sgrub pa dang /_legs par khong du chud par bya ba'i rgyu gang dag yin pa de [#]ni 'thad pas sgrub pa'i rigs pa yin no zhes gsungs pas mngon sum gyi tshad ma dang rjes su dpag pa'i tshad ma dang /_yid ches pa'i lung gi tshad ma gsum gyis yul mngon sum gyi don dang shin tu lkog tu gyur
[\[162b.3\]]pa'i don rnam pa gsum po dag sgrub [#]pa dang legs par khong du chud par bya ba'i rgyu dang rkyen mngon sum la log par rtog pa rnam pa bzhi bsal bas ma nor bar shes pa dang /_rjes su dpag pas [#]log par rtog [#]pa rnam pa bzhi bsal bas ma nor bar shes pa dang /_de ston pa [#]thams cad mkhyen pa yin pa
[\[162b.4\]]dang /_des bstan pa'i lung la tshig 'gal ba med pas ma nor ba ni 'thad pas sgrub pa'i rigs pa yin par bstan pa'i tshad ma gsum po de dag ni mtshan nyid lnga sngar [#]bstan pa dag gis ni yongs su dag ste/_tshad mar rung gi mtshan nyid bdun po 'di dag gis yongs su ma dag ste tshad mar mi [#]
[\[162b.5\]]rung bar ston te/_de la mngon sum gyi tshad [#]ma ni sngar mngon sum la log par rtog [#]pa rnam pa bzhi bsal bas ma nor bar shes pa ji skad bstan pa de nyid kyis yongs su dag la/_de las bzlog pa yongs su ma dag pa yin pas 'dir de'i ma dag pa mtshan nyid bdun dang dmigs kyis sbyar ba ni
[\[162b.6\]]med do[#]/_/'on kyang 'dir yongs su ma dag pa'i mtshan nyid rnam pa bdun las dang po bzhi'i nang nas chos can dang ma rtogs pa [#]log par dmigs pa byung ngo cog ni mngon sum yongs su ma dag pa yin pa [#]yang ci rigs par rig par bya'o/_/rjes su dpag pa'i tshad [#]ma ni tshul gsum pa nyid kyi rtags las
[\[162b.7\]]rang dang gzhan gyi don du rjes su dpag pa yin pas de la gtan tshigs dang dpe'i skyon rnam pa du ma yod pas de dag ma bsal na rjes su dpag pa'i mtshan nyid yongs su ma dag par bstan pa'i phyir 'dir gtso cher ston te/_rjes su dpag pa'i mtshan nyid ma dag pa bzhi'i [#]skyon ni 'dir yongs su ma
[\[163a\]]
[\[163a.1\]]dag pa'i mtshan nyid dang po drug gis ston to/_/yid ches pa'i lung gi tshad ma'i mtshan nyid dang /_mi mthun pa'i skyon ni 'dir lung shin tu rnam par ma dag pa bstan pa'i mtshan nyid kyis ston to/_/de la rjes su dpag pa'i tshad ma tshul gsum pa nyid kyi rtags las rang dang gzhan
[\[163a.2\]]gyi don du rjes su dpag pa la gtan tshigs kyi skyon gsum po ma grub pa dang 'gal ba dang ma nges pa zhes [#]sngar smos pa la ma grub pa'i skyon ni rjes su dpag par bya ba la yod pa nyid kyi tshul khas mi len cing phyogs kyi chos ma grub pa rnams la gzhi ma grub pa dang /_rang la ma grub pa dang gzhan la ma
[\[163a.3\]]grub pa la sogs pa'i skyon yod kyi/_'dir rjes su dpag par bya ba la yod pa nyid kyi tshul khas len cing phyogs kyi chos grub pa rnams la med la/_'gal ba'i skyon yang sgrub par byed pa las bsgrub pa [#]log par bsgrub pa dper na sgra ni rtag pa ste/_byas pa'i phyir ro zhes zer ba dang /_sgra ni mi rtag pa ste
[\[163a.4\]]rtsol ba las mi 'byung ba'i phyir ro zhes zer ba lta bu dag la yod kyi/_'dir bsgrub par bya ba las log par sgrub par mi byed pa dag la med pas de'i phyir 'dir bcom ldan 'das kyis ma grub pa dang 'gal ba'i skyon ni bka' ma stsal te/_shes par 'dod na ni lung dang tshad ma gzhan dag las rig par
[\[163a.5\]]bya'o/_/'dir ni ma nges pa'i skyon gyis gtan tshigs ltar snang ba dang dpe'i skyon gyis dpe ltar snang ba gtso cher bka' stsal te/_de gnyis kyi bsgrub pa la gcig tu ma nges pa'i phyir rjes su dpag pa yongs su ma dag pa yin par ston to/_/de la ma nges pa'i skyon gyis gtan tshigs ltar snang ba
[\[163a.6\]]ni rnam pa bzhi ste/_mi mthun pa'i phyogs kyi phyogs gcig la yod pa'i ma nges pa dang /_mthun pa'i phyogs kyi phyogs gcig la yod pa'i ma nges pa dang /_thun mong gi ma nges pa dang /_thun mong ma yin pa'i ma nges pa ste yongs su dag pa'i mtshan nyid bzhi dang go rims bzhin no[#]/_/de la
[\[163a.7\]]mi mthun pa'i phyogs kyi phyogs gcig la yod pa'i ma nges pa ji lta bu zhe na/_dper na sgra rtsol ba las 'byung bar sgrub pa dag gis [#]sbyor ba'i tshig [#]las 'di skad ces yang sgra 'di [#]rtsol ba las 'byung ste mi rtag pa'i phyir ro/_/gang dang gang na mi rtag pa de ni rtsol ba las 'byung ste/_chos mthun
[\[163b\]]
[\[163b.1\]]pa'i dpe ni bum pa la sogs pa bzhin no/_/gang dang gang rtag pa de ni rtsol ba las mi 'byung ste/_chos mi mthun pa'i dpe ni nam mkha' dang glog dang nags kyi me tog la sogs pa lta bu'o zhes zer ro/_/de ltar rjes su dpag go cog [#]ni tshul gsum pa nyid kyi rtags las rang dang gzhan gyi don
[\[163b.2\]]rjes su dpag pa yin pas 'dir yang rjes su dpag par bya ba la yod pa nyid dang /_mthun pa'i phyogs la yod pa nyid dang /_mi mthun pa'i phyogs la med pa nyid du nges pa'i tshul dang sbyar dgos te/_'dir rjes su dpag par bya ba la yod pa nyid ces bya ba la rjes su dpag par bya ba la zhes bya ba ni
[\[163b.3\]]rjes su dpag par bya ba'i chos can sgra la'o/_/yod pa nyid ces bya ba ni rjes su dpag par bya ba'i chos can sgra de la bsgrub par bya ba'i chos brtsal [#]ba las 'byung ba sgrub par byed pa'i phyogs kyi chos mi rtag pa'i phyir zhes bya ba yod pa nyid de/_de'i phyir chos can zhes bya'o/_/de ltar chos can de la sgrub par
[\[163b.4\]]byed pa'i phyogs kyi chos mi rtag pa'i phyir ro zhes bya ba de yod pa nyid yin pas rjes su dpag par bya ba yod pa nyid kyi tshul yang rung /_mthun pa'i phyogs la yod pa nyid ces bya ba la mthun pa'i phyogs la zhes bya ba ni brtsal ba las 'byung ba de'i phyir mthun pa'i dpe bum pa la sogs pa la'o/_/
[\[163b.5\]]yod pa nyid ces bya ba ni brtsal ba las byung ba de'i chos mthun pa'i dpe bum pa la sogs pa de la bsgrub par bya ba'i chos brtsal ba las 'byung ba'i spyi dang sgrub par byed pa'i phyogs kyi chos mi rtag pa'i phyir zhes bya ba yod pa nyid de/_de'i phyir mthun pa'i phyogs zhes bya'o/_/de ltar mthun pa'i
[\[163b.6\]]phyogs de la bsgrub par bya ba'i chos brtsal ba las 'byung ba'i spyi dang sgrub par byed pa'i phyogs kyi chos mi rtag pa'i phyir zhes bya ba yod pas mthun pa'i phyogs la yod pa nyid kyi tshul yang rung /_mi mthun pa'i phyogs la med pa nyid du nges pa zhes bya ba la mi mthun pa'i phyogs la zhes bya ba ni brtsal
[\[163b.7\]]ba las byung ba de'i chos mi mthun pa'i dpe nam mkha' dang glog dang nags kyi me tog la sogs pa la'o/_/med pa nyid du nges pa zhes bya ba ni brtsal ba las 'byung ba de'i chos mthun pa'i dpe nam mkha' dang glog dang nags kyi me tog la sogs pa de la bsgrub par bya ba'i chos brtsal ba las 'byung [#]
[\[164a\]]
[\[164a.1\]]ba'i spyi dang sgrub par byed pa'i phyogs kyi chos mi rtag pa'i phyir zhes bya ba med pa nyid du nges na ni de'i tshe mi mthun pa'i phyogs de la sgrub par byed pa'i phyogs kyi chos mi rtag pa'i phyir zhes bya ba de med pa nyid du nges pa mi mthun pa'i phyogs [#]med pa nyid du nges pa zhes bya ba'i tshul yang
[\[164a.2\]]rung bas gtan tshigs ma nges pa med pa'i phyir yongs su dag par 'gyur ba zhig na mi mthun pa'i phyogs de la sgrub par byed pa'i phyogs kyi chos mi rtag pa'i phyir zhes bya ba de med pa nyid du ma nges te/_'di ltar mi mthun pa'i phyogs kyi phyogs cig [#]shos nam mkha' la ni sgrub par byed pa'i phyogs kyi chos
[\[164a.3\]]mi rtag pa'i phyir zhes bya ba de med pa nyid du nges pas mi mthun pa'i phyogs kyi phyogs gcig la med pa yin yang mi mthun pa'i phyogs cig shos glog dang nags kyi me tog la sogs pa la sgrub par byed pa'i phyogs kyi chos mi rtag pa'i phyir zhes bya ba de yod pa nyid du nges pas mi mthun pa'i phyogs kyi
[\[164a.4\]]chos gcig par sgrub par byed pa'i phyogs kyi chos mi rtag pa'i phyir zhes bya ba de yod pa de ni mi mthun pa'i phyogs kyi phyogs gcig la yod pa'i ma nges pa zhes bya ste/_de ni de las gzhan dang mthun par dmigs pa'i mtshan nyid ces bya bas ston to/_/de la de las zhes bya ba [#]ni mthun pa'i
[\[164a.5\]]phyogs cig shos de las te/_dper na sgra brtsal ba las 'byung bar bsgrub pa dag gi brtsal ba las 'byung [#]ba de'i mi mthun pa'i phyogs kyi phyogs cig shos dang nam mkha' lta bu de las so/_/gzhan dang zhes bya ba ni mi mthun pa'i phyogs kyi phyogs cig shos de las gzhan dang mi mthun pa'i phyogs
[\[164a.6\]]cig shos dang ste/_dper na sgra brtsal ba las 'byung bar bsgrub [#]pa dag gi brtsal ba las 'byung ba de'i mi mthun pa'i phyogs kyi phyogs cig shos nam mkha' de las gzhan pa brtsal ba las [#]'byung ba de'i mi mthun pa'i phyogs kyi phyogs cig shos glog dang nags kyi me tog la sogs pa lta bu
[\[164a.7\]]dang ngo /_/mthun par dmigs pa zhes bya ba ni mi mthun pa'i phyogs kyi phyogs cig shos de las sgrub par byed pa'i phyogs kyi chos de yod pa'i phyogs/_dper na sgra brtsal ba las 'byung bar bsgrub [#]pa dag gi brtsal ba las byung ba de'i mi mthun pa'i phyogs kyi phyogs cig shos glog dang nags kyi me
[\[164b\]]
[\[164b.1\]]tog la sogs pa de la sgrub par byed pa'i phyogs kyi chos mi rtag pa'i phyir zhes bya ba de yod pa lta bu'o/_/de ltar na de las gzhan dang mthun par dmigs pa zhes bya ba de ni mi mthun pa'i phyogs kyi phyogs gcig la yod pa'i ma nges pa yin par rig par bya'o/_/mtshan nyid ces bya ba ni rjes su
[\[164b.2\]]dpag pa yongs su dag pa'i mtshan nyid yin te/_des na de ni tshad mar mi rung bar rig par bya'o/_/de la mthun pa'i phyogs kyi phyogs gcig la yod pa'i ma nges pa ji lta bu zhe na/_dper na sgra brtsal ba las mi 'byung bar bsgrub pa dag gi gtan tshigs lta bu ste/_de yang sgra ni brtsal ba las mi
[\[164b.3\]]'byung ste rtag pa'i phyir ro/_/chos mthun pa'i dpe ni nam mkha' dang /_glog dang nags kyi me tog la sogs pa'o/_/chos mi mthun pa'i dpe ni bum pa la sogs pa lta bu'o zhes zer ro/_/de la yang rjes su dpag go cog [#]ni tshul gsum pa nyid kyi rtags rang dang gzhan gyi don du rjes su dpag
[\[164b.4\]]pa yin pas/_'dir yang rjes su dpag par bya ba la yod pa nyid dang /_mthun pa'i phyogs la yod pa nyid dang /_mi mthun pa'i phyogs la med pa nyid du nges pa'i tshul dang sbyar dgos te/_'dir rjes su dpag par bya ba la zhes bya ba ni rjes su dpag par bya ba'i chos can sgra la'o/_/yod pa nyid ces bya ba ni rjes su dpag
[\[164b.5\]]par bya ba'i chos can sgra de la bsgrub par bya ba'i chos brtsal ba las mi 'byung ba sgrub par byed pa'i phyogs kyi chos rtag pa'i phyir zhes bya ba de yod pa gcig la grub pa de'i phyir chos can zhes bya ste/_rjes su dpag par bya ba la yod pa nyid kyi tshul rung bas kyang rjes su dpag par bya ba'i
[\[164b.6\]]chos can sgra de la bsgrub par bya ba'i brtsal ba las mi 'byung ba sgrub par byed pa'i phyogs kyi chos rtag pa'i phyir zhes bya ba de yod par gcig [#]la ma grub pas 'dir rjes su dpag par bya ba las yod pa nyid kyi tshul yang mi rung ngo /_/mi mthun pa'i phyogs la med pa nyid du nges pa zhes bya ba
[\[164b.7\]]la mi mthun pa'i phyogs la zhes bya ba ni[#]/_brtsal ba las mi 'byung ba de'i chos mi mthun pa'i dpe bum pa la sogs pa la'o/_/med pa nyid du nges pa zhes bya ba ni brtsal ba las mi 'byung ba de'i chos mi mthun pa'i dpe bum pa la sogs pa de la bsgrub par bya ba'i chos brtsal ba las
[\[165a\]]
[\[165a.1\]]mi 'byung ba'i spyi dang sgrub par byed pa'i phyogs kyi chos rtag pa'i phyir zhes bya ba de med pa nyid du nges pa ste/_de'i phyir mi mthun pa'i phyogs zhes bya'o/_/de ltar mi mthun pa'i phyogs de la bsgrub par bya ba'i chos brtsal ba las mi 'byung ba'i spyi dang sgrub par byed pa'i
[\[165a.2\]]phyogs kyi chos rtag pa'i phyir zhes bya ba de med pa nyid du nges par mi mthun pa'i phyogs la med pa nyid du nges par mi mthun pa'i phyogs la med pa nyid du nges pa'i tshul ni mthun pa'i phyogs la zhes bya ba ni brtsal ba las mi 'byung ba las mi 'byung ba de'i chos mthun pa'i dpe nam mkha' dang glog
[\[165a.3\]]dang nags kyi me tog la sogs pa la'o/_/yod pa nyid ces bya ba ni brtsal ba las mi 'byung ba de'i chos mthun pa'i dpe nam mkha' dang glog dang nags kyi me tog la sogs pa de la bsgrub [#]par bya ba'i chos brtsal ba las mi 'byung ba'i spyi dang sgrub par byed pa'i phyogs kyi chos rtag pa'i phyir zhes bya ba
[\[165a.4\]]yod pa nyid [#]yin na ni de'i tshe mthun pa'i phyogs de la sgrub [#]par byed pa'i phyogs kyi chos rtag pa'i phyir zhes bya ba de yod pa nyid yin pas mthun pa'i phyogs la yod pa nyid ces bya ba'i tshul rung ba zhig na mthun pa'i phyogs de la sgrub par byed pa'i phyogs kyi chos rtag pa'i phyir zhes bya ba de yod pa nyid ma
[\[165a.5\]]yin te/_'di ltar mthun pa'i phyogs kyi phyogs cig shos glog dang nags kyi me tog la sogs pa la sgrub par byed pa'i phyogs kyi chos rtag pa'i phyir zhes bya ba de yod pa nyid ma yin pas mthun pa'i phyogs gcig la med pa nyid yin la/_mthun pa'i phyogs kyi phyogs cig shos nam mkha' la
[\[165a.6\]]sgrub par byed pa'i phyogs kyi chos rtag pa'i phyir zhes bya ba de yod pa nyid tsam du zad pas mthun pa'i phyogs kyi phyogs gcig la sgrub par byed pa'i phyogs kyi chos rtag pa'i phyir zhes bya ba de yod pa de ni mthun pa'i phyogs kyi phyogs gcig la yod pa'i ma nges pa zhes bya ste/_de ni de las gzhan dang mi
[\[165a.7\]]mthun par dmigs pa'i mtshan nyid ces bya ba ston to/_/de la de las zhes bya ba ni mthun pa'i phyogs cig shos de las te[#]/_dper na sgrub pa brtsal ba las mi 'byung bar bsgrub [#]pa dag gi brtsal ba las mi 'byung ba de'i mthun pa'i phyogs kyi phyogs cig shos nam mkha' lta bu de las so/_/gzhan dang
[\[165b\]]
[\[165b.1\]]zhes bya ba ni mthun pa'i phyogs kyi phyogs cig shos de las gzhan pa mthun pa'i phyogs kyi phyogs cig shos dang ste/_dper na sgra brtsal ba las mi 'byung ba de'i mthun pa'i phyogs kyi phyogs cig shos nam mkha' de las gzhan pa brtsal ba las mi 'byung ba de'i mthun pa'i phyogs kyi [#]phyogs
[\[165b.2\]]cig shos glog dang nags kyi me tog la sogs pa lta bu dang ngo /_/mi mthun pa'i dmigs pa zhes bya ba ni mthun pa'i phyogs kyi phyogs cig shos de la sgrub par byed pa'i phyogs kyi chos de yod pa'i don to[#]/_/dper na sgra la brtsal ba las mi 'byung bar bsgrub pa dag gi [#]brtsal ba las mi 'byung ba
[\[165b.3\]]de'i tshe [#]mthun pa'i phyogs kyi chos cig shos glog dang nags kyi me tog la sogs pa de las sgrub par byed pa'i phyogs kyi chos rtogs [#]pa'i phyir bya ba de med pa lta bu'o/_/phyogs kyi phyogs gcig la sgrub par byed pa'i phyogs kyi chos de med par grub na mthun pa'i phyogs kyi phyogs gcig la yod pa
[\[165b.4\]]zhar la 'grub pas/_de'i phyir de la gzhan dang mi mthun par dmigs pa [#]zhes bya ba de ni mthun pa'i phyogs kyi phyogs gcig la yod pa'i ma nges pa yin par rig [#]par bya'o/_/mtshan nyid ces bya ba ni rjes su dpag pa yongs su ma dag pa'i mtshan nyid yin te/_des na de yang tshad mar mi rung
[\[165b.5\]]bar rig par bya'o/_/yang rnam pa gzhan du na mthun pa'i phyogs kyi phyogs gcig la yod pa'i ma nges pa ni de las [#]gzhan dang mthun par dmigs pa'i mtshan nyid ces bya bas bstan la/_mi mthun pa'i phyogs kyi phyogs gcig la yod pa'i ma nges pa ni de las gzhan dang mi mthun par dmigs
[\[165b.6\]]pa'i mtshan nyid ces bya bas bstan par yang sbyar du rung ste/_de la mthun pa'i phyogs kyi phyogs gcig la yod pa'i ma nges pa de las gzhan dang mthun par dmigs pa'i mtshan nyid dang sbyar na/_de las zhes bya ba ni mthun pa'i phyogs kyi phyogs cig shos de las te/_dper na sgra
[\[165b.7\]]brtsal ba las mi 'byung bar bsgrub pa dag gi brtsal ba las mi 'byung ba de'i mthun pa'i phyogs kyi phyogs cig shos glog dang nags kyi me tog la sogs pa lta bu de la'o/_/gzhan dang zhes bya ba ni mthun pa'i phyogs kyi phyogs cig shos las gzhan pa mthun pa'i phyogs kyi phyogs
[\[166a\]]
[\[166a.1\]]cig shos dang ste/_dper na sgra brtsal ba las mi 'byung bar bsgrub pa dag gi brtsal ba las mi 'byung ba de'i mthun pa'i phyogs kyi phyogs cig shos glog dang nags kyi me tog la sogs pa de las gzhan pa brtsal ba las mi 'byung ba de'i mthun pa'i phyogs kyi phyogs
[\[166a.2\]]cig shos nam mkha' dang ngo /_/mthun pa'i dmigs pa zhes bya ba ni mthun pa'i phyogs cig shos de la sgrub par byed pa'i phyogs kyi chos de yod pa'i don te/_dper na sgra brtsal ba las mi 'byung bar bsgrub pa dag gi brtsal ba las mi 'byung ba de'i mthun pa'i phyogs kyi phyogs cig shos nam
[\[166a.3\]]mkha' de las [#]sgrub par byed pa'i phyogs kyi chos rtag pa'i phyir zhes bya ba de yod pa lta bu'o/_/de ltar na de las gzhan dang mthun par dmigs pa'i mtshan nyid ces bya ba de [#]ni mthun pa'i phyogs kyi phyogs gcig la yod pa'i ma nges par yod par sbyar du rung bar rig par bya'o/_/mi mthun pa'i
[\[166a.4\]]phyogs kyi phyogs gcig la yod pa'i ma nges pa de las gzhan dang mi mthun par dmigs pa'i mtshan nyid dang sbyar na/_de las zhes bya ba ni mi mthun pa'i phyogs kyi phyogs cig shos de las te/_dper na sgra brtsal ba las [#]bsgrub pa dag gi [#]brtsal ba las mi 'byung ba de'i mi mthun pa'i
[\[166a.5\]]phyogs kyi chos cig shos glog dang nags kyi me tog la sogs pa de lta bu de las so/_/gzhan dang zhes bya ba ni mi mthun pa'i phyogs kyi phyogs cig shos de las gzhan pa mi mthun pa'i phyogs kyi phyogs cig shos dang ste/_dper na sgra brtsal ba las 'byung bar bsgrub pa dag gi brtsal
[\[166a.6\]]ba las 'byung ba de'i mi mthun pa'i phyogs kyi phyogs cig [#]shos glog dang nags kyi me tog la sogs pa gzhan brtsal ba las [#]'byung ba de'i mi mthun pa'i phyogs kyi phyogs cig shos nam mkha' lta bu dang ngo /_/mi mthun pa'i dmigs pa zhes bya ba ni mi mthun pa'i phyogs kyi phyogs
[\[166a.7\]]cig shos de la sgrub par byed pa'i phyogs kyi chos de med pa'i don de dper na sgra brtsal ba las 'byung bar bsgrub pa dag gi rtsol ba las 'byung ba de mi mthun pa'i phyogs kyi phyogs cig shos nam mkha' de la sgrub par byed pa'i phyogs kyi chos mi rtag pa'i phyir zhes bya ba de med pa lta bu'o/_/de ltar
[\[166b\]]
[\[166b.1\]]mi mthun pa'i phyogs kyi phyogs gcig la sgrub par byed pa'i phyogs kyi chos med par grub na mi mthun pa'i phyogs kyi phyogs gcig la yod pa zhar la 'grub pas/_de'i phyir de las gzhan dang mi mthun par dmigs pa'i mtshan nyid ces bya ba de ni mi mthun pa'i phyogs kyi phyogs gcig la
[\[166b.2\]]yod pa'i ma nges pa yin pas sbyar du yang rung bar rig par bya'o/_/de las thun mong gi [#]ma nges pa ji lta bu zhe na/_dper na sgra rtag par bsgrub pa dag gi gtan tshigs lta bu ste/_de yang sgra mi rtag pa ste gzhal bya yin pa'i phyir ro/_/chos mthun pa'i dpe ni nam mkha' la sogs pa'o/_/chos mi
[\[166b.3\]]mthun pa'i dpe ni bum pa la sogs pa lta bu'o zhes zer ro/_/de las yang rjes su dpag go cog ni tshul gsum pa nyid kyi rtags las rang dang gzhan gyi don du rjes su dpag pa yin pas/_'dir yang rjes su dpag par bya ba yod pa nyid dang mthun pa'i phyogs la yod pa nyid dang mi mthun pa'i phyogs
[\[166b.4\]]la med pa nyid du nges pa'i tshul dang sbyar dgos te/_'dir rjes su dpag par bya ba la yod pa nyid ces bya ba la rjes su dpag par bya ba la zhes bya ba ni rjes su dpag pa'i chos can sgra la'o/_/yod pa nyid ces bya ba ni rjes su dpag par bya ba'i chos can sgra de las bsgrub par bya ba'i chos rtag pa sgrub par byed pa'i phyogs kyi
[\[166b.5\]]chos gzhal bya yin pa'i phyir zhes bya ba yod pa nyid de de'i phyir chos can zhes bya'o/_/de ltar chos can de la sgrub par byed pa'i phyogs kyi chos gzhal bya yin pa'i phyir zhes bya ba [#]de yod pa nyid yin pas rjes su dpag par bya ba la yod pa nyid kyi tshul ni rung /_mi [#]mthun pa'i phyogs la yod pa nyid
[\[166b.6\]]ces bya ba la mthun pa'i phyogs la zhes bya ba ni rtag pa de'i chos mthun pa'i dpe nam mkha' la sogs pa'o/_/yod pa nyid ces bya ba ni rtag pa'i chos mthun pa'i dpe nam mkha' la sogs pa de la bsgrub par bya ba'i chos rtag pa zhes bya ba'i spyi dang sgrub par byed pa'i phyogs kyi chos gzhal bya
[\[166b.7\]]yin pa'i phyir zhes bya ba yod pa nyid de/_de'i phyir chos [#]mthun pa'i phyogs zhes bya'o/_/de ltar mthun pa'i phyogs de la sgrub par byed pa'i chos rtag pa'i spyi dang sgrub par byed pa'i phyogs kyi chos gzhal bya yin pa'i phyir zhes bya ba yod pa mthun pa'i phyogs la yod pa nyid kyi tshul yang mi
[\[167a\]]
[\[167a.1\]]mthun pa'i phyogs la med pa nyid du nges pa zhes bya ba la [#]mi mthun pa'i phyogs la zhes bya [#]ba ni rtag pa de'i chos mi mthun pa'i dpe bum pa la sogs pa la'o/_/med pa nyid du nges pa zhes bya ba ni rtag pa de'i chos mi mthun pa'i dpe bum pa la sogs pa de la bsgrub par bya ba'i chos rtag
[\[167a.2\]]pa'i spyi dang sgrub par byed pa'i phyogs [#]kyi chos gzhal bya yin pa'i phyir zhes bya ba med pa nyid du nges na ni de'i tshe mi mthun pa'i phyogs de la sgrub par byed pa'i phyogs kyi chos gzhal bya yin pa'i phyir zhes bya ba de med pa nyid du nges pas mi mthun pa'i phyogs la med pa nyid du nges pa zhes bya ba'i tshul yang rung bas
[\[167a.3\]]gtan tshigs ma nges pa med pa'i phyir yongs su dag par 'gyur ba zhig na mi mthun pa'i phyogs de la sgrub par byed pa'i phyogs kyi chos gzhal bya yin pa'i phyir zhes bya ba de med pa nyid du ma nges te/_'di ltar mi mthun pa'i phyogs bum pa la sogs pa [#]yang gzhal bya nyid yin pas/_de'i phyir sgrub par
[\[167a.4\]]byed pa'i phyogs kyi chos gzhal bya yin pa'i phyir zhes bya ba de ni [#]mthun pa'i phyogs la yod pa nyid du nges te/_de ltar mthun pa'i phyogs nam mkha' la sogs pa dang /_mi mthun pa'i phyogs bum pa la sogs pa gnyi [#]ga la sgrub par byed pa'i phyogs kyi chos gzhal bya yin pa'i phyir zhes bya ba de yod pa de ni
[\[167a.5\]]thun mong gi ma nges pa zhes bya ste/_de ni thams cad mthun par dmigs pa'i mtshan nyid ces bya bas ston to/_/de la thams cad ces bya bas ni rjes su dpag par bya ba'i chos can dang mthun pa'i phyogs dang mi mthun pa'i phyogs thams cad de/_dper na sgra rtag par bsgrub [#]pa dag gi rjes su dpag
[\[167a.6\]]par bya ba'i chos can sgra dang rtag pa de'i mthun pa'i phyogs nam mkha' la sogs pa dang /_rtag pa de'i mi mthun pa'i phyogs bum pa la sogs pa lta bu thams cad do/_/mthun par dmigs pa zhes bya ba ni rjes su dpag par bya ba'i chos can dang mthun pa'i phyogs dang mi mthun pa'i phyogs
[\[167a.7\]]thams cad la sgrub par byed pa'i phyogs kyi chos de yod pa'i don te/[ # ]dper na sgra rtag par sgrub pa dag gi rjes su dpag par bya ba'i chos can sgra dang rtag pa de'i mthun pa'i phyogs nam mkha' la sogs pa dang /_rtag pa de'i mi mthun pa'i phyogs bum pa la sogs pa thams cad la sgrub par byed
[\[167b\]]
[\[167b.1\]]pa'i phyogs kyi chos gzhal bya yin pa'i phyir zhes bya ba de yin pa lta bu'o/_/de ltar thams cad mthun par dmigs pa zhes bya ba de ni thun mong gi ma nges pa yin par rig par bya'o/_/mtshan nyid ces bya ba ni rjes su dpag pa yongs su ma dag pa'i mtshan nyid yin te/_des na de yang tshad mar mi
[\[167b.2\]]rung bar bya'o/_/de la thun mong ma yin pa'i ma nges pa ji lta bu zhe na/_dper na sgra mi rtag par bsgrub pa dag [#]gtan tshigs lta bu ste/_de yang sgra ni mi rtag pa ste grags pa'i phyir ro/_/'di ni chos mthun pa'i dpe bum pa la sogs pa la yang med do/_/chos mi mthun pa'i nam mkha' la sogs pa
[\[167b.3\]]yang med do zhes zer ro/_/de la yang rjes su dpag go cog ni tshul gsum pa nyid kyi rtags las rang dang gzhan gyi don du rjes su dpag pa yin pas/_'dir yang rjes su dpag par bya ba la yod pa nyid dang mthun pa'i phyogs la yod pa nyid dang mi mthun pa'i phyogs la med pa nyid du shes [#]pa'i tshul
[\[167b.4\]]dang sbyar dgos te/_'dir rjes su dpag par bya ba yod pa nyid ces bya ba la rjes su dpag par bya ba la zhes bya ba ni rjes su dpag par bya ba'i chos can sgra la'o/_/yod pa nyid ces bya ba ni rjes su dpag par bya ba'i chos can sgra de la bsgrub par bya ba'i chos mi rtag pa sgrub par byed pa'i phyogs
[\[167b.5\]]kyi chos grags pa'i phyir zhes bya ba la yod pa nyid de/_de'i phyir chos can zhes bya'o/_/de ltar chos can de la sgrub par byed pa'i phyogs kyi chos grags pa'i phyir zhes bya ba de yod pa nyid yin pas rjes su dpag [#]par bya ba la yod pa nyid kyi tshul ni rung /_mthun pa'i phyogs la yod pa nyid ces bya
[\[167b.6\]]ba la mthun pa'i phyogs la zhes bya ba ni mi rtag pa de'i chos mthun pa'i dpe bum pa la sogs pa la'o/_/yod pa nyid ces bya ba ni mi rtag pa de'i chos mthun pa'i dpe bum pa la sogs pa de la bsgrub par bya ba'i chos mi rtag pa zhes bya ba'i spyi dang sgrub par byed pa'i phyogs kyi chos
[\[167b.7\]]grags pa'i phyir zhes bya ba yod pa nyid yin na ni de'i tshe mthun pa'i phyogs de la sgrub par byed pa'i phyogs kyi chos grags pa'i phyir zhes bya ba de yod pa nyid yin pa'i phyir mthun pa'i phyogs la yod pa nyid ces bya ba'i tshul yang rung ba zhig na/_mthun pa'i phyogs de la sgrub par byed pa'i phyogs
[\[168a\]]
[\[168a.1\]]kyi chos grags pa'i phyir zhes bya ba yod pa nyid ma yin te/_'di ltar grags pa'i phyir zhes bya ba ni sgra 'ba' zhig la ma 'dres par yod kyi/_bum pa la sogs pa [#]med pas phyogs kyi chos de mthun pa'i phyogs la yod pa nyid ma yin no/_/mi mthun pa'i
[\[168a.2\]]phyogs la med pa nyid du nges pa zhes bya ba la mi mthun pa'i phyogs la zhes bya ba ni mi rtag pa de'i chos mi mthun pa'i dpe nam mkha' la sogs pa la'o/_/med pa nyid du nges pa zhes bya ba ni mi rtag pa de'i chos mi mthun pa'i dpe nam mkha' la sogs pa de la bsgrub par bya ba'i chos mi rtag
[\[168a.3\]]pa'i spyi dang sgrub par byed pa'i phyogs kyi chos grags pa'i phyir zhes bya ba med pa nyid du nges pa ste/_de'i phyir mi mthun pa'i phyogs zhes bya'o/_/de ltar sgrub par byed pa'i phyogs kyi chos grags pa'i phyir zhes bya ba de mthun pa'i phyogs la yang med pa nyid yin la mi mthun pa'i phyogs la yang med pa
[\[168a.4\]]nyid du nges pa de [#]ni thun mong ma yin pa'i ma nges pa zhes bya ste/_de ni thams cad mi mthun par dmigs pa'i mtshan nyid ces bya bas ston to/_/de la thams cad ces bya ba ni 'dir rjes su dpag par bya ba'i chos can ma gtogs pa mthun pa'i phyogs dang /_mi mthun pa'i phyogs thams cad de dper
[\[168a.5\]]na sgra mi rtag par sgrub pa dag gi rjes su dpag par bya ba'i chos can ma gtogs pa mi rtag pa de'i mthun pa'i phyogs bum pa la sogs pa dang /_mi rtag pa de'i mi mthun pa'i phyogs nam mkha' la sogs pa lta bu thams cad do/_/mi mthun par dmigs pa zhes bya ba ni rjes su dpag par bya ba'i
[\[168a.6\]]chos can ma gtogs pa mthun pa'i phyogs dang /_mi mthun pa'i phyogs thams cad la phyogs kyi chos de med pa'i don te/_dper na sgra mi rtag par bsgrub pa dag gi rjes su dpag par bya ba'i chos can sgra ma gtogs pa mi rtag pa de'i mthun pa'i phyogs bum pa la sogs pa dang /_mi rtag pa de'i mi
[\[168a.7\]]mthun pa'i phyogs nam mkha' la sogs pa thams cad sgrub par byed pa'i phyogs kyi chos grags pa'i phyir te zhes bya ba de med pa lta bu'o/_/de ltar na thams cad mi mthun par dmigs pa zhes bya ba de ni thun mong ma yin pa'i ma nges pa yin par rig par bya'o/_/mtshan nyid ces bya ba ni rjes su dpag pa'i
[\[168b\]]
[\[168b.1\]]yongs su ma dag pa'i mtshan nyid yin te/_des na de yang mtshan mar mi rung bar rig par bya'o/_/de ltar ma nges pa rnam pa bzhi po de dag ni [#]de'i ma nges pa'i skyon gyis gtan tshigs ltar snang ba yin no/_/de la dpe'i skyon gyis dpe ltar snang ba zhes bya ba ni bsgrub par bya ba med pa'am/_sgrub
[\[168b.2\]]par byed pa med pa'am/_gnyi ga med pa'i dpe ste/_de ni gzhan gyi rigs kyi dpe nye bar sbyar ba'i mtshan nyid ces bya bas [#]ston to/_/de la gzhan gyi rigs kyi dpe zhes bya ba ni rjes su dpag par bya ba la yod pa nyid kyi tshul gyis rjes su dpag par bya ba'i [#]chos sgrub par byed pa'i phyogs kyi chos
[\[168b.3\]]yod pa nyid bstan pa la gzhan pa'i dpe ste/_bsgrub par bya ba med pa'am sgrub par byed pa med pa'am gnyi ga med pa'i dpe'o/_/nye bar sbyar ba zhes bya ba ni dpe de lta bus rjes su dpag par bya ba la yod pa nyid kyi tshul gyis [#]rjes su 'gro bar sbyor ba'o/_/mtshan nyid ces bya ba ni rjes su dpag pa
[\[168b.4\]]dpes yongs su ma dag pa'i mtshan nyid yin no/_/de ltar gtan tshigs ma nges pa'i skyon gyis gtan tshigs [#]ltar snang ba dang /_dpe'i skyon gyis dpe ltar snang ba des [#]gnyis kyis bsgrub pa la gcig tu ma nges pa'i phyir rjes su dpag pa yongs su ma grub pa ni yongs su ma dag pa'i mtshan
[\[168b.5\]]nyid ces bya ste/_de ni yongs su ma dag pa'i mtshan nyid ces bya bas ston to/_/de la yongs su ma dag pa ni rnam pa gnyis te/_mi mthun pa'i phyogs kyi phyogs gcig la yod pa'i ma nges pa dang /_mthun pa'i phyogs kyi phyogs gcig la yod pa'i ma nges pa gzhan gyi rigs kyi dpe nye bar
[\[168b.6\]]sbyar ba'i [#]mtshan nyid dang bcas pa la thun mong ma yin pa'i ma nges pa yod pas yongs su ma dag pa dang mthun pa'i phyogs kyi phyogs gcig la yod pa'i ma nges pa dang mi mthun pa'i phyogs kyi phyogs gcig la yod pa'i ma nges pa gzhan gyi rigs dpe nye bar sbyar ba'i mtshan nyid dang bcas
[\[168b.7\]]pa la thun mong gi ma nges pa yod pas yongs su ma dag pa ste/_de dag ni 'og nas yongs su ma dag pa'i mtshan nyid bshad pa'i skabs su ston to/_/yid ches pa'i lung gi tshad ma'i mtshan nyid dang mi mthun pa'i skyon ni de ston pa thams cad mkhyen pa ma yin pa dang /_des bstan pa'i lung la tshig
[\[169a\]]
[\[169a.1\]]'gal ba yod pa ste/_de ni shin tu lung rnam par dag par bstan pa'i mtshan nyid ces bya bas ston to/_/de yang 'og nas rang gnas skabs su ston to/_/de ltar ji skad du bstan pa de dag ni yongs su ma dag pa'i mtshan nyid bdun bstan pa'i tshig gi [#]don gyis dmigs
[\[169a.2\]]dngos su bstan pa yin no/_/da ni yongs su ma dag pa'i mtshan nyid bdun bshad pa'i tshig gis de dag gi mtshan nyid sdeb par bshad par [#]bya ste/_de la mtshan nyid dang po gnyis dang gzhan gyi rigs kyi dpe nye bar sbyar ba'i mtshan nyid ni yongs su ma dag pa'i mtshan nyid bshad pa'i
[\[169a.3\]]skabs su 'og nas rigs pas grags pas mtshan nyid bsdebs te sbyar na bde bas skabs 'dir bde bar gshegs pas kyang bka' ma stsal to/_/mtshan nyid gsum pa dang bzhi pa ni skabs 'dir yang 'jig rten gyi grags pa dang rigs pas bshad la/_yongs su ma dag pa'i mtshan
[\[169a.4\]]nyid bshad pa'i skabs su 'og nas kyang rigs pas grags pas mtshan nyid bsdebs [#]te sbyar na de kho na nyid kyi tshul dang mi mthun pas yongs su ma dag pa'i mtshan nyid yin par rtogs par 'gyur bas 'jig rten mkhyen pas kyang don gyi dbang de gzigs nas bshad pa'i skabs 'dir yang
[\[169a.5\]]'jig rten gyi grags pa dang rigs pas grags pa'i dbang du mdzad de [#]bka' stsal la/_yongs su ma dag pa'i mtshan nyid bshad pa'i skabs su 'og nas dang rigs pas grags pa'i [#]mtshan nyid bsdebs te sbyar ba'i [#]dbang du mdzad de ston to/_/de la dang por mtshan nyid gsum pa 'jig rten gyi
[\[169a.6\]]grags pa dang rigs pas bshad pa'i sgo nas de kho na nyid kyi tshul dang mi mthun pas yongs su ma dag pa'i mtshan nyid yin par bstan pa'i phyir de la chos thams cad yid kyi rnam par shes pas rnam par shes par bya ba nyid gang yin pa de ni thams cad mthun par dmigs pa'i mtshan nyid
[\[169a.7\]]yin no zhes bya ba gsungs so/_/de la mtshan nyid gsum pa ni thams cad mthun par dmigs pa'i mtshan nyid de/_de ji [#]ltar na 'jig rten na grags pa'i bshad pa'i sgo nas de kho na nyid kyi don gyi tshul dang mi mthun pas yongs su ma dag pa'i mtshan nyid yin par rig par bya
[\[169b\]]
[\[169b.1\]]zhe na/_chos thams cad yid kyi rnam par shes pas rnam par shes par bya ba nyid do zhes mtshan nyid kyi [#]mi mthun pa'i chos rnams 'dra bar dmigs pa ni thams cad mthun par dmigs pa'i mtshan nyid ces bya ste/_de ni 'jig rten gyi grags pas bshad pa'i sgo nas de kho na nyid kyi tshul dang
[\[169b.2\]]mi mthun pas yongs su ma dag pa'i mtshan nyid yin par rig par bya'o/_/de yang ji lta bu zhe na/_'di ltar gzugs la sogs pa'i phyi rol gyi yul lnga po dag la dbang po gzugs can gyi rnam par shes pas ma drangs pa'i yid kyi rnam par shes pas kyang dbang po gzugs can gyi rnam par shes
[\[169b.3\]]pas drangs pas 'dra bar dmigs par 'dzin pa dang /_gzhan gyis bsgribs pa'i dngos po lkog na 'dug pa dag la yang yid kyis mngon sum du [#]dmigs pa snyam du 'dzin pa dang /_'das pa'i dus na che ge mo zhig byung ngo zhe'am/_ma 'ongs pa'i dus na che ge mo zhig 'byung bar 'gyur ro zhes thos pa 'am
[\[169b.4\]]rjes su dpog pa'am bdag nyid kyis don mngon sum du dmigs pa'i bag chags dran pas gzung [#]ba'i dngos po spyi'i mtshan nyid la yang da ltar byung ba'i gzung [#]ba'i dngos po'i rang gi mtshan nyid la dmigs pa dang 'dra bar yid kyi rnam par shes pa'i mtshan nyid gsum gyis dmigs pa tsam du 'dzin
[\[169b.5\]]pa dang /_gzhan la de lta bu dang mthun pa'i mtshan nyid kyis mi mthun pa'i chos rnams 'dra bar dmigs pa ni thams cad mthun par dmigs pa'i [#]mtshan nyid ces bya ba [#]de ni 'jig rten gyi grags pas bshad pa'i sgo nas de kho na nyid kyi don gyi tshul dang mi mthun pas yongs su ma dag pa'i
[\[169b.6\]]mtshan nyid yin par rig par bya'o/_/de ji ltar na rigs pas drangs pas bshad pa'i sgo nas de kho na nyid kyi don gyi tshul dang mi mthun pas yongs su ma dag pa'i mtshan nyid yin par rig par bya zhe na/_chos thams cad yid kyi rnam par shes pas [#]rnam par shes par bya ba nyid yin pas yid
[\[169b.7\]]kyi [#]rnam par shes pa'i gzhal bya yin no zhes thun mong gi ma nges pa'i skyon sngar bstan pa lta bur rjes su dpag par bya ba'i chos can sgra dang mthun pa'i phyogs nam mkha' la sogs pa dang /_mi mthun pa'i phyogs bum pa la sogs pa thams cad la bsgrub par bya ba'i chos rtag pa sgrub par byed pa'i
[\[170a\]]
[\[170a.1\]]phyogs kyi chos gzhal bya yin pa'i phyir zhes bya ba [#]yod pa'i gtan tshigs kyi [#]sgra rtag par sgrub pa lta bu ni thams cad mthun par dmigs pa'i mtshan nyid ces bya ste/_de ni rigs pas grags pas [#]bshad pa'i sgo nas de kho na nyid kyi don gyi tshul mi mthun pas yongs
[\[170a.2\]]su ma dag pa'i mtshan nyid yin par rig par bya'o/_/de'i 'og tu mtshan nyid bzhi pa 'jig rten gyi grags pa dang rigs pas grags pas bshad pa'i sgo nas de kho na nyid kyi [#]don gyi tshul dang mi mthun pa'i yongs su ma dag pa'i mtshan nyid yin pas bstan pa'i phyir rtags dang ngo bo nyid dang /_
[\[170a.3\]]las dang /_chos dang /_rgyu dang /_'bras bu dang [#]/_mtshan nyid mi mthun pa gang yang rung bas phan tshun mtshan nyid mi mthun par nges pa nyid yin pa de ni thams cad mi mthun pa'i mtshan nyid yin no zhes bya ba gsungs so/_/de la mtshan nyid bzhi pa ni thams cad mi mthun par dmigs
[\[170a.4\]]pa'i mtshan nyid de/_de ji ltar na 'jig rten gyi grags pas bshad pa'i sgo nas de kho na nyid kyi don gyi tshul dang mi mthun pas yongs su ma dag pa'i mtshan nyid yin par rig par bya zhe na/_chos rnams kyi rab tu dbye ba'i tshul ni mdor bsdu na rnam pa lngar rig par bya ste/_rtags dang /_ngo bo
[\[170a.5\]]nyid dang /_las dang /_chos dang /_rgyu dang 'bras bu'o/_/de la rtags ni lus dang rgyu ba dang /_gnas pa las rig par bya'o/_/ngo bo nyid ni rang gi rigs kyi [#]mtshan nyid dang bye brag gi mtshan nyid las rig par bya'o/_/las ni rang gi bya ba byed pa dang yang dag pa dang log par sgrub pa las rig par
[\[170a.6\]]bya'o/_/chos ni kun nas nyon mongs pa dang rnam par byang [#]ba dang kun rdzob dang don dam pa'i bden pa las rig par bya'o/_/rgyu dang 'bras bu ni thag nye ba dang ring ba dang 'dod pa dang mi 'dod pa las rig par bya'o/_/de ltar chos rnams kyi rab tu dbye ba'i tshul tha dad pa de dag las [#]rnam pa kha cig gis
[\[170a.7\]]mi mthun/_yang rnam pa kha cig gis mthun pa yod pa la tshul nyid mi mthun pa gang yang rung ba 'ga' tsam gyis mi mthun par dmigs pa'i sgo nas thams cad [#]phan tshun mtshan nyid mi mthun par nges pa nyid du dmigs pa gang yin pa de ni thams cad mi mthun par dmigs pa'i mtshan
[\[170b\]]
[\[170b.1\]]nyid ces bya ste/_de ni 'jig rten gyi grags pas bshad pa'i sgo nas de kho na nyid kyi don gyi tshul dang mi mthun pas yongs su ma dag pa'i mtshan nyid yin par rig par bya'o/_/de ji ltar na rigs pas grags pas bshad pa'i sgo nas de kho na nyid kyi don gyi tshul dang mi mthun pas yongs
[\[170b.2\]]su ma dag pa'i mtshan nyid yin par rig par bya ste/_mtshan nyid mi mthun pa rnams kyi mtshan nyid mi mthun pa gang yang rung ba 'ga' tsam gyis mi mthun par dmigs pa'i sgo nas thams cad kyi thams cad du phan tshun mtshan nyid mi mthun par nges pa nyid du dmigs [#]nas/_thun mong ma yin
[\[170b.3\]]pa'i nges pa'i skyon sngar bstan pa lta bur rjes su dpag par bya ba'i chos can sgra ma gtogs pa mthun pa'i phyogs bum pa la sogs pa dang /_mi mthun pa'i phyogs nam mkha' la sogs pa thams cad bsgrub par bya ba'i chos mi rtag pa sgrub par byed pa'i phyogs kyi chos grags
[\[170b.4\]]pa'i phyir zhes bya ba byed pa'i gtan tshigs kyis sgra mi rtag par sgrub pa lta bu ste thams cad mi mthun par dmigs pa'i mtshan nyid ces bya ste/_de ni rigs pas grags pas bshad pa'i sgo nas de kho na nyid kyi don gyi tshul dang mi mthun pas yongs su ma dag pa'i mtshan nyid yin par
[\[170b.5\]]rig par bya'o/_/de la da ni yongs su ma dag pa'i mtshan nyid bshad pa'i skabs 'dir mtshan nyid dang po gnyis dang mtshan nyid gsum pa dang bzhi pa dang gzhan gyi rigs kyi dpe nye bar sbyar ba'i mtshan nyid rnam par rigs pas grags pas mtshan nyid bsdebs te sbyar ba'i sgo nas
[\[170b.6\]]de kho na nyid kyi don gyi tshul dang mi mthun pas yongs su ma dag pa'i mtshan nyid yin par ston te/_de yang mtshan nyid dang pos ni gtan tshigs ma nges pa'i skyon gyis gtan tshigs ltar snang ba dang /_gzhan gyi rigs kyi dpe nye bar sbyar ba'i mtshan nyid kyis dpe'i skyon gyis dpe
[\[170b.7\]]ltar snang ba de nyid kyis bsgrubs la/_gcig tu ma nges pa'i rjes su dpag pa'i yongs su ma grub pa ni yongs su ma dag pa'i mtshan nyid ces bya'o zhes ston to/_/de la de dag gi mtshan nyid bsdebs pa ni rnam pa gnyis te/_mi mthun pa'i phyogs kyi phyogs gcig [#]la
[\[171a\]]
[\[171a.1\]]yod pa'i ma nges pa dang /_mthun pa'i phyogs kyi phyogs gcig la yod pa'i ma nges pa gzhan gyi rigs kyi dpe nye bar sbyar ba'i mtshan nyid dang bcas pa la thun mong ma yin pa'i ma nges pa yod pa yongs su ma dag pa dang /_mthun pa'i phyogs kyi chos gcig la
[\[171a.2\]]yod pa'i ma nges pa dang /_mi mthun pa'i phyogs kyi phyogs gcig la yod pa'i ma nges pa gzhan gyi rigs kyi dpe nye bar sbyar ba'i mtshan nyid dang bcas pa la thun mong gi ma nges pa yod pas yongs su ma [#]dag pa'o/_/de la dang por mi mthun pa'i phyogs kyi phyogs gcig [#]la yod pa'i ma nges pa dang /_
[\[171a.3\]]mthun pa'i phyogs kyi phyogs gcig la yod pa'i ma nges pa gzhan gyi rigs kyi dpe nye bar sbyar ba'i [#]mtshan nyid dang bcas pa la thun mong ma yin pa'i ma nges par yod pa yongs su ma dag pa la bstan pa'i phyir/_'jam dpal de la de las gzhan dang mthun par dmigs pa'i mtshan nyid dpe dang bcas
[\[171a.4\]]pa la thams cad mi mthun par dmigs pa'i mtshan nyid yod pas des na de grub par bya ba la gcig tu ma nges pa'i phyir de ni yongs su ma dag pa'i mtshan nyid ces bya'o zhes gsungs so/_/de la de las gzhan dang mthun par dmigs pa'i mtshan nyid ces bya ba ni mi mthun pa'i phyogs kyi phyogs
[\[171a.5\]]gcig la yod pa'i ma nges pa yin/_mthun pa'i phyogs kyi phyogs gcig la yod pa'i ma nges pa [#]yang yin te/_de gnyi ga yin par ji ltar sbyar ba'i tshig gi don ni gong du bstan pa bzhin du sbyar ro/_/dpe dang bcas pa la zhes bya ba ni ma nges pa de gnyi ga gzhan gyi rigs kyi dpe nye bar sbyar ba'i
[\[171a.6\]]mtshan nyid dang bcas pa la ste/_de la ma nges pa snga ma'i dpe ni dper na sgra brtsal ba las byung bar bsgrub pa ngag gi [#]brtsal ba las byung ba dag gi mi mthun pa'i phyogs kyi phyogs cig shos nam mkha' de las gzhan pa brtsal ba las byung ba de'i mi mthun pa'i phyogs kyi phyogs cig
[\[171a.7\]]shos glog dang nags kyi me tog la sogs pa de la sgrub par byed pa'i phyogs kyi chos mi rtag pa'i phyir zhes bya ba de yod pas mi mthun pa'i phyogs kyi phyogs gcig la yod pa'i ma nges pa zhes bya ba lta bu'o/_/ma nges pa'i 'og ma'i dpe ni dper na sgra brtsal ba las mi 'byung ba [#]bsgrub
[\[171b\]]
[\[171b.1\]]pa dag gi brtsal ba las mi 'byung ba de'i mthun pa'i phyogs kyi phyogs cig shos glog dang nags kyi me tog la sogs pa de las gzhan pa brtsal ba las mi 'byung ba de'i mthun pa'i phyogs cig shos nam mkha' de las sgrub par byed pa'i phyogs kyi phyogs rtag pa'i phyir zhes bya ba de yod pas
[\[171b.2\]]mthun pa'i phyogs kyi phyogs gcig la yod pa'i ma nges pa zhes bya ba lta bu'o/_/thams cad mi mthun par dmigs pa'i mtshan nyid yod pas zhes bya ba ni de ltar ma nges pa'i dpe dang bcas pa de gnyis la thun mong ma yin pa'i ma nges pa yod pa ste/_de yang ma nges pa snga ma dpe dang bcas
[\[171b.3\]]pa las thun mong ma yin pa'i ma nges pa ji ltar yod ce na/_dper na sgra brtsal ba las byung ba dag gi bsgrub par bya ba'i chos brtsal ba las byung ba sgrub par byed pa'i phyogs kyi chos mi rtag pa'i phyir zhes bya ba ni [#]mi mthun pa'i phyogs kyi phyogs gcig la yod pa'i ma nges pa dpe dang bcas pa [#]
[\[171b.4\]]des brtsal ba las byung [#]ba zhes bya ba mi mthun pa'i rnam grangs de grub par bya ba la gcig tu ma nges par yang ma zad kyi/_sgra mi rtag pas brtsal ba las 'byung bar sgrub pa'i skabs de nyid du sgra la grag [#]pa yang yod pas sgra mi rtag par sgrub pa dag gi bsgrub par bya ba'i chos mi rtag pa sgrub par byed
[\[171b.5\]]pa'i phyogs kyi chos grags pa'i phyir zhes bya ba thun mong ma yin pa'i ma nges pa des mi rtag pa zhes bya ba brtsal ba las byung ba'i rnam grangs de bsgrub [#]par bya ba la gcig tu ma nges pa de yang 'byung bar 'gyur te/_des [#]na brtsal ba las byung ba yang mi 'grub la mi rtag pa yang mi 'grub pas
[\[171b.6\]]de'i phyir mi mthun pa'i phyogs gcig [#]la yod pa'i ma nges pa dpe dang bcas pa la thun mong ma yin pa'i ma nges pa yang yod pa yin no/_/ma nges pa'i 'og ma dpe dang bcas pa la thun mong ma yin pa'i nges pa [#]ji ltar yod ce na/_dper na sgra brtsal ba las mi 'byung bar sgrub pa dag
[\[171b.7\]]gis [#]bsgrub par bya ba'i chos brtsal ba las mi 'byung ba sgrub par byed pa'i phyogs kyi chos rtag pa'i phyir zhes bya ba gcig la ma grub pa'i gtan tshigs mthun pa'i phyogs kyi phyogs gcig la yod pa'i ma nges pa dpe dang bcas pa des brtsal ba las mi 'byung ba zhes bya ba
[\[172a\]]
[\[172a.1\]]rtag pa'i rnam grangs de grub par bya ba la gcig [#]tu ma nges par yang ma zad kyi/_sgra rtag pas brtsal ba las mi 'byung bar bsgrub [#]pa'i skabs de nyid du sgra la grag pa yang yod/_sgra mi rtag par sgrub pa dag gi bsgrub par bya ba'i chos mi rtag pa sgrub par byed pa'i phyogs kyi chos grag [#]pa'i phyir zhes bya ba
[\[172a.2\]]thun mong ma yin pa'i ma nges pa des mi rtag pa zhes bya bas brtsal ba las mi 'byung ba dang mi mthun pa de grub par bya ba la gcig tu ma nges pa de yang 'byung bar 'gyur te/_des na brtsal ba las mi 'byung ba yang mi 'grub la mi rtag pa yang mi 'grub pas de'i phyir mthun pa'i phyogs kyi phyogs gcig la
[\[172a.3\]]yod pa'i ma nges pa dpe dang bcas pa la yang thun mong ma yin pa'i ma nges pa yod pa yin no/_/des na zhes bya ba ni de ltar ma nges pa gnyis po dpe dang bcas pa la thun [#]mong ma yin pa'i ma nges pa yang yod pa'i gtan tshigs des na'o/_/de grub par bya ba la zhes bya ba ni bsgrub [#]par bya ba'i chos de grub [#]par bya ba
[\[172a.4\]]la ste[#]/_dper na sgra brtsal ba las 'byung ba dang brtsal ba las mi 'byung ba dang mi rtag par bsgrub [#]pa de bsgrub par bya ba lta bu la'o/_/gcig tu ma nges pa'i phyir zhes bya ba ni sgrub par byed pa'i phyogs kyi chos gcig tu ma nges pa'i phyir te/_dper na sgra brtsal ba las 'byung bar sgrub pa dag gi mi mthun pa'i phyogs
[\[172a.5\]]kyi phyogs gcig la yod pa'i ma nges pa dpe dang bcas pa ni sgra brtsal ba las 'byung bar bsgrub pa'i chos de grub par bya ba la gcig tu ma nges la sgra brtsal ba las mi 'byung bar grub pa [#]dag gi mthun pa'i phyogs kyi phyogs gcig [#]la yod pa'i ma nges pa dpe dang bcas pa ni sgra brtsal ba las mi 'byung bar
[\[172a.6\]]bsgrub pa'i chos de grub par bya ba la gcig tu ma nges pa dang /_sgra mi rtag par bsgrub [#]pa dag gi ma nges pa gnyi ga la thun mong [#]ma yin pa'i ma nges pa yod pa ni sgra mi rtag par sgrub pa'i chos de bsgrub par bya ba la gcig tu nges pa lta bu'i phyir ro/_/de ni yongs su ma dag pa'i mtshan nyid ces bya'o zhes bya ba ni rjes su
[\[172a.7\]]dpog pa yongs su ma dag pa'i mtshan nyid de dper na sgra brtsal ba las 'byung bar sgrub pa dag gi mi mthun pa'i phyogs kyi phyogs gcig la yod pa'i ma nges pa dpe dang bcas pa ni sgra brtsal ba las 'byung bar bsgrub pa'i chos de'i grub par bya ba la gcig tu ma nges pa'i phyir sgra brtsal ba las 'byung bar sgrub pa'i
[\[172b\]]
[\[172b.1\]]rjes su dpog [#]pa yongs su ma dag pa'i mtshan nyid yin la sgra brtsal ba las mi 'byung bar bsgrub [#]pa dag gi [#]mthun pa'i phyogs kyi phyogs gcig la yod pa'i ma nges pa dpe dang bcas pa ni sgra brtsal ba las mi 'byung bar sgrub pa'i chos de grub par bya ba la gcig tu ma nges pa'i phyir sgra brtsal ba las mi 'byung bar sgrub pa'i
[\[172b.2\]]rjes su dpag pa yongs su ma dag pa'i mtshan nyid yin pa dang /_sgra mi rtag par sgrub pa dag gi [#]ma nges pa gnyi ga la thun mong ma yin pa'i ma nges pa yod pa ni/_sgra mi rtag par sgrub pa'i chos de grub par bya ba la gcig tu ma nges pa'i phyir sgra mi rtag par sgrub pa'i rjes su dpag pa yongs su ma dag pa'i mtshan nyid yin
[\[172b.3\]]pa lta bu ste/_des na de'i [#]tshad mar mi rung bar rig par bya'o/_/de'i 'og tu mthun pa'i phyogs kyi phyogs gcig la yod pa'i ma nges pa dang /_mi mthun pa'i phyogs kyi phyogs gcig la yod pa'i ma nges pa gzhan gyi rigs kyi dpe nye bar sbyar ba'i mtshan nyid dang bcas pa la thun mong gi ma nges pa yod pas yongs
[\[172b.4\]]su ma dag pa bstan pa'i phyir/_de las gzhan dang mi mthun pa'i [#]dmigs pa'i mtshan nyid dpe dang bcas pa la yang thams cad mthun par dmigs pa'i mtshan nyid yod pas des na de 'grub par bya ba la gcig tu ma nges pa'i phyir de yang yongs su ma dag pa'i mtshan nyid ces bya'o zhes bya ba gsungs so/_/
[\[172b.5\]]de la de las gzhan dang mi mthun par dmigs pa'i mtshan nyid ces bya ba ni mthun pa'i phyogs kyi phyogs gcig la yod pa'i ma nges pa yang yin/_mi mthun pa'i phyogs kyi phyogs gcig la yod pa'i ma nges pa yang yin te/_de gnyi ga yin par ji ltar sbyar ba'i tshig gi don ni gong du bstan pa bzhin du sbyar ro/_/
[\[172b.6\]]dpe dang bcas pa la yang zhes bya ba ni ma nges pa de gnyi [#]ga gzhan gyi rigs kyi dpe nye bar sbyar ba'i mtshan nyid dang bcas pa la ste/_de la ma nges pa snga ma'i dpe ni dper na sgra brtsal ba las mi 'byung bar sgrub pa dag gi brtsal ba las mi 'byung ba de'i mthun pa'i phyogs kyi phyogs cig shos nam mkha' de las
[\[172b.7\]]gzhan pa brtsal ba la yang mi 'byung ba de'i mthun pa'i phyogs kyi phyogs cig[#] shos glog dang nags kyi me tog la sogs pa de la sgrub par byed pa'i phyogs kyi chos rtag pa'i phyir zhes bya ba de med pas mthun pa'i phyogs kyi phyogs gcig la yod pa [#]zhes bya ba lta bu'o/_/ma nges pa 'og ma'i dpe ni dper na sgra brtsal ba las
[\[173a\]]
[\[173a.1\]]'byung bar sgrub pa dag gi brtsal ba las 'byung ba de'i mi mthun pa'i phyogs kyi phyogs [#]cig shos glog dang nags kyi me tog la sogs pa de las gzhan pa brtsal ba las 'byung ba de'i mi mthun pa'i phyogs kyi phyogs cig [#]shos nam mkha' de la sgrub par byed pa'i
[\[173a.2\]]phyogs kyi chos mi rtag pa'i phyir zhes bya ba de med pas mi mthun pa'i phyogs kyi phyogs gcig la yod pa'i ma nges pa zhes bya ba lta bu'o/_/thams cad mthun par dmigs pa'i mtshan nyid yod pas zhes bya ba ni de ltar ma nges pa dpe dang bcas pa de gnyi ga la thun mong gi ma nges pa yod pa ste/_de la ma nges pa dpe dang
[\[173a.3\]]bcas pa la thun mong gi ma nges pa ji ltar yod ce na/_dper na sgra brtsal ba las mi 'byung bar sgrub pa dag gi bsgrub par bya ba'i chos brtsal ba las mi 'byung bar sgrub par byed pa'i phyogs kyi chos rtag pa zhes bya ba gcig la ma grub pa'i gtan tshigs mthun pa'i phyogs kyi phyogs gcig la yod pa'i ma nges pa dpe dang bcas
[\[173a.4\]]pa des brtsal ba las mi 'byung ba zhes bya ba rtag pa'i rnam grangs des grub [#]par bya ba la gcig tu ma nges par yang ma zad kyi/_sgra rtag pas brtsal ba las mi 'byung ba sgrub pa'i skabs de nyid du sgra ni gzhal bya yang yin pas sgra rtag par bsgrub [#]pa dag gi bsgrub par bya ba'i chos rtag pa sgrub par byed pa'i phyogs kyi chos
[\[173a.5\]]gzhal bya yin pa'i phyir zhes bya ba thun mong gi ma nges pa des rtag pa zhes bya ba la brtsal ba las mi 'byung ba'i rnam grangs de grub par bya ba la gcig tu ma nges pa de yang 'byung bar 'gyur te/_des na brtsal ba las mi 'byung ba yang mi 'grub la/_rtag par yang mi 'grub pas de'i phyir mthun pa'i phyogs kyi phyogs gcig
[\[173a.6\]]la yod pa'i ma nges pa dpe dang bcas pa la thun mong gi ma nges pa yang yod pa yin no/_/ma nges pa 'og ma dpe dang bcas pa la thun mong gi ma nges pa ji ltar yod ce na/_dper na sgra brtsal ba las 'byung bar bsgrub pa dag gi bsgrub [#]par bya ba'i chos brtsal ba las 'byung ba sgrub par byed pa'i phyogs kyi chos
[\[173a.7\]]mi rtag pa'i phyir zhes bya ba mi mthun pa'i phyogs kyi phyogs gcig la yod pa'i ma nges pa dpe dang bcas pa des brtsal ba las 'byung ba zhes bya ba mi rtag pa'i rnam grangs de grub par bya ba la gcig tu ma nges par yang ma zad kyi/_sgra mi rtag pa las brtsal ba las 'byung bar bsgrub [#]pa'i skabs de nyid du sgra de sgra [#]ni
[\[173b\]]
[\[173b.1\]]gzhal bya yang yin pas sgra rtag par bsgrub [#]pa dag gi bsgrub par bya ba dag chos rtag pa sgrub par byed pa'i phyogs kyi chos gzhal bya yin pa'i phyir zhes bya ba thun mong gi ma nges pa des rtag pa zhes bya ba brtsal ba las 'byung ba dang /_mi mthun pa de grub par bya ba la gcig tu ma nges pa de yang 'byung bar 'gyur te/_des
[\[173b.2\]]na brtsal ba las 'byung [#]yang mi 'grub la rtag pa yang mi 'grub pas/_de'i phyir mi mthun pa'i phyogs kyi phyogs gcig la yod pa'i ma nges pa dpe dang bcas pa la yang thun mong [#]ma nges pa yod pa yin no/_/des zhes bya bas ni de ltar ma nges pa gnyis po dpe dang bcas pa la thun mong gi ma nges pa yang yod pa'i
[\[173b.3\]]gtan tshigs des na'o/_/de grub par bya ba la zhes bya ba ni bsgrub par bya ba'i chos de grub par bya ba la ste/_dper na sgra brtsal ba las mi 'byung ba dang /_brtsal ba las 'byung ba dang /_rtag par sgrub pa de grub par bya ba lta bu'o/_/gcig tu ma [#]nges pa'i phyir zhes bya ba ni sgrub par byed pa'i phyogs kyi chos gcig tu ma nges pa'i
[\[173b.4\]]phyir zhes dper na sgra brtsal ba las mi 'byung bar sgrub pa dag gi mthun pa'i phyogs kyi phyogs gcig la yod pa'i ma nges pa dpe dang bcas pa ni sgra brtsal ba las mi 'byung bar bsgrub pa'i chos de grub par bya ba [#]la gcig tu ma nges pa la sgra brtsal ba las 'byung bar bsgrub [#]pa dag gi mi mthun pa'i
[\[173b.5\]]phyogs kyi phyogs gcig la yod pa'i ma nges pa dpe dang bcas pa ni sgra brtsal ba las 'byung bar sgrub [#]pa'i chos de grub par bya ba la gcig tu ma nges pa dang sgra rtag par bsgrub pa dag gi ma nges pa gnyi ga la thun mong gi ma nges pa yod pa ni sgra rtag par bsgrub pa'i chos de grub par bya ba la gcig tu ma nges pa lta
[\[173b.6\]]bu'i phyir ro/_/de yang yongs su ma grags [#]pa'i mtshan nyid ces bya'o zhes [#]bya ba ni rjes su dpag pa yongs su ma grags pa'i mtshan nyid de dper na sgra brtsal ba las mi 'byung bar bsgrub pa dag gi [#]mi mthun pa'i phyogs kyi phyogs gcig la yod pa'i ma nges pa dpe dang bcas pa ni sgra brtsal ba las mi
[\[173b.7\]]'byung bar bsgrub pa'i chos de grub par bya ba la gcig tu ma nges pa'i phyir/_sgra brtsal ba las mi 'byung bar sgrub pa'i rjes su dpag pa yongs su ma dag pa'i mtshan nyid yin la/_sgra brtsal ba las 'byung bar bsgrub pa dag gi mi mthun pa'i phyogs kyi phyogs gcig la yod pa'i ma nges pa dpe dang
[\[174a\]]
[\[174a.1\]]bcas pa ni sgra brtsal ba las 'byung bar sgrub pa'i chos de grub par bya ba la gcig tu ma nges pa'i phyir/_sgra brtsal ba las 'byung bar sgrub pa'i rjes su dpag pa yongs su ma dag pa'i mtshan nyid yin pa dang /_sgra rtag par bsgrub [#]pa dag gi ma nges pa gnyi ga la thun mong gi ma nges pa yod pa ni sgra rtag par sgrub [#]
[\[174a.2\]]pa'i chos de grub par bya ba la gcig tu ma nges pa'i phyir sgra rtag par bsgrub pa'i rjes su dpag pa yongs su ma dag pa'i mtshan nyid yin pa lta bu ste/_des na de yang tshad mar mi rung bar rig par bya'o/_/yongs su ma dag pa'i phyir rigs pas brtag pa yongs su ma dag pa yin te/_yongs su ma dag pa'i phyir bstan par mi bya'o zhes
[\[174a.3\]]bya ba ni de ltar yongs su ma dag pa'i mtshan nyid bshad pa'i skabs der mtshan nyid dang po gnyis dang /_mtshan nyid gsum pa dang /_bzhi [#]dang /_gzhan gyi rigs kyi dpe nye bar sbyar ba'i mtshan nyid rnams rigs pas grags pas mtshan nyid bsdebs te sbyar ba'i sgo nas de kho na nyid kyi don gyi tshul dang mi mthun pas
[\[174a.4\]]yongs su ma dag pa'i mtshan nyid yin par bstan pa ste/_de dag gi mjug [#]bsdu ba yin te/_de yang ma nges pa gnyi ga dpe dang bcas pa la thun mong ma yin pa'i ma nges pa yod pas yongs su ma dag pa dang ma nges pa gnyi ga dpe dang bcas pa la thun mong gi ma nges pa yod pas yongs su ma dag pa'i phyir rjes su
[\[174a.5\]]dpag pa'i rigs pas brtag pa yongs su ma dag pa yin te/_de ltar yongs su ma dag pa'i phyir 'thad pas sgrub [#]pa la de'i rgyu dang rkyen du gtogs pa'i mtshan nyid yongs su ma dag pa'i mtshan nyid dang ldan pa'i tshad ma las ni don la 'khrul par dmigs te/_bdag kyang log par lta ba la gnas shing gzhan yang log
[\[174a.6\]]par lta ba la 'jug ste/_sdig pa'i grogs po'i lag tu song nas rmongs [#]bzhin du spyod par 'gyur bas de ni bsten [#]par mi bya'o zhes bya bar sbyar ro/_/de'i 'og tu yid ches pa'i lung gi tshad ma'i mtshan nyid mi mthun pa'i skyon gyi [#]lung shin tu rnam par ma dag pa bstan [#]pa'i mtshan nyid bstan pa'i phyir/_de la lung shin tu rnam par ma
[\[174a.7\]]dag pa bstan pa'i mtshan nyid ni rang bzhin gyis yongs su ma dag pa yin par rig par bya'o zhes bya ba gsungs so/_/de la lung shin tu rnam par ma dag pa bstan pa'i mtshan nyid ni de ston pa thams cad mkhyen pa ma yin pa dang /_des bstan pa'i lung la tshig 'gal ba yod pa rang bzhin gyis yongs su ma dag pa yin par
[\[174b\]]
[\[174b.1\]]rig par bya'o/_/de la de ston pa thams cad mkhyen pa nyid ma yin pa ni [#]thams cad mkhyen pa'i mtshan nyid lnga dang mi ldan pas [#]sgrib pa ma spangs pa'i phyir thabs mi mkhas shing 'chal ba'i shes rab tu gyur pa dang /_ye shes ma rdzogs pa'i phyir shes pa mtha' dang bcas pa yin no/_/des bstan pa'i lung la tshig 'gal ba
[\[174b.2\]]yod pa ni phyin ci log tu bstan pas chos ma yin pa ni 'dod chags la sogs pa'i rtsa ba las byung ba gang gA'i [#]nang du khrus byas pas 'byung [#]ngo zhes zer ba dang /_chos ni rnam par mi 'tshe ba yin la/_srog chags bsad de mchod [#]sbyin byas na grol [#]lo zhes zer ba lta bu yin no/_/de ltar na de ston pa thams cad mkhyen pa ma yin
[\[174b.3\]]par yang [#]des bstan pa'i lung la tshig 'gal ba yod pa las shes la/_des bstan pa'i lung la tshig 'khyal pa yod par yang de [#]ston pa thams cad mkhyen pa ma yin pa las shes pas/_de'i phyir de ni rang bzhin nyid kyis yongs su ma dag pa yin par rig par bya'o/_/chos nyid kyi rigs pa'i mtshan nyid gang zhe na/_de
[\[174b.4\]]la de bzhin gshegs pa rnams byung yang rung /_ma byung yang rung ste/_chos gnas par bya ba'i phyir chos nyid dbyings gnas pa gang yin pa de ni chos nyid kyi rigs pa yin no zhes bya ba [#]gsungs so/_/de la chos nyid kyi rigs pa zhes bya ba ni chos rnams kyi gnas dang gnas ma yin pa'i mtshan nyid so sor nges pa'i
[\[174b.5\]]chos nyid gang yin pa ste/_de ni chos rnams kyi grags pa'i chos nyid dang /_bsam gyis mi khyab pa'i chos nyid dang /_rnam pa'i chos nyid yin pas de bzhin gshegs pa rnams byung yang rung ma byung yang rung ste/_chos gnas par bya ba'i phyir chos nyid dbyings gnas [#]yin pas de la ni mos par bya bar zad kyi bsam par mi bya/_
[\[174b.6\]]brtag [#]par mi bya ste/_des ni chos rnams [#]kyi chos nyid kyis de 'dra bar shes par bya'o/_/de ltar chos rnams kyi gnas dang gnas ma yin pa'i mtshan nyid so sor nges pa'i chos nyid gang yin pa de ni chos rnams kyi chos nyid kyi rigs pa yin pas na de'i phyir chos nyid kyi rigs pa zhes bya'o/_/rigs pa bzhi bshad zin to//_//de la
[\[174b.7\]]bsdus pa dang rgyas pa ni mdor bsdus te tshig gcig gis bstan pa'i chos tshig phyi ma phyi ma dag gis rab tu phye ste mthar thug par byed pa gang yin pa'o [#]zhes bya ba la mdor bsdus te tshig gis bstan pa'i chos zhes [#]bya ba ni bsdus pa yin no/_/tshig phyi ma dag gis rab tu phye ste mthar thug par byed pa ni rgyas pa yin te/_de bsdus
[\[175a\]]
[\[175a.1\]]pa zhes bya ba ni yi ge gcig gang yin pa'o/_/rgyas pa [#]zhes bya ba ni yi ge mang po gang yin pa'o/_/yang rnam grangs gzhan du na bsdus pa zhes bya ba ni yongs su ma rdzogs pa'i tshig ste/_de tshig 'bru ma rdzogs pa dang don ma rdzogs pa las blta bar bya'o/_/rgyas pa zhes bya ba ni yongs su rdzogs pa'i tshig ste/_
[\[175a.2\]]tshig 'bru rdzogs pa dang don rdzogs pa gang yin pa ste/_dper na sdig pa thams cad ces bya ba'i tshig 'bru dang don yongs su ma rdzogs pa de mi bya ste zhes bya ba'i tshig 'bru dang don gyis yongs su rdzogs par 'gyur ba lta bu'o/_/yang rnam grangs gzhan du na bsdus pa zhes bya ba ni bsgrub pa'i tshig yin la/_rgyas pa zhes bya ba ni sgrub par byed
[\[175a.3\]]pa'i tshig yin te/_dper na/_kye ma 'du byed mi rtag ste/_/zhes bya ba bsgrub pa'i tshig ste/_skye zhing 'jig pa'i chos can yin/_/zhes bya bas sgrub par byed pa lta bu'o/_/yang rnam grangs gzhan du na bsdus pa zhes bya ba ni bstan [#]pa'i tshig yin [#]la/_rgyas pa zhes bya ba ni bshad pa'i tshig yin te/_dper na dam pa rnams zhes bya ba bstan pa'i
[\[175a.4\]]tshig de yang dag par spong ba rnams dang skyes bu dam pa rnams zhes bya bar bshad par byed pa'o/_/de dag ni rnam pa'i mtshan nyid yin no/_/ngas rnam pa dang bcas pa'i dmigs pa 'dzin pa byang chub kyi phyogs dang mthun pa'i chos dran pa nye bar gzhag pa la sogs pa gang dag bstan pa ni de dag gi ngo bo nyid kyi mtshan nyid do zhes bya
[\[175a.5\]]ba la/_rnam pa dang bcas [#]pa'i dmigs pa 'dzin pa zhes bya ba ni sems kyi rnam pa nyid la dmigs par zad kyi/_phyi rol gyi yul med pa'i don te/_byang chub kyi phyogs dang mthun pa'i chos dran pa nye bar gzhag pa la sogs pa bsgom pa na rnam par rtog pa dang bcas pa'i gzugs brnyan dang /_rnam par mi
[\[175a.6\]]rtog pa'i gzugs brnyan [#]la dmigs pa nyid rnam pa dang bcas pa'i dmigs pa 'dzin pa yin no/_/de dag gi ngo bo nyid kyi mtshan nyid ces bya ba ni ma mo de dag gi mtshan nyid de/_ma mo ni chos mngon pa yin la chos mngon pa ni zag pa med pa'i shes rab 'khor dang bcas pa yin pas de'i phyir byang chub kyi phyogs
[\[175a.7\]]kyi chos rnams ni ma mo'i ngo bo nyid kyi mtshan nyid yin no/_/'jig rten pa dang 'jig rten las 'das par bcas pa'i nyon mongs pa spangs pas de'i 'bras bu 'jig rten pa dang 'jig rten las 'das pa'i yon tan mngon par sgrub [#]pa gang yin pa de ni/_de'i 'bras bu thob [#]pa'i mtshan nyid yin no zhes bya ba la 'jig rten pa dang 'jig
[\[175b\]]
[\[175b.1\]]rten las 'das par bcas pa'i nyon mongs pa spong bas zhes bya ba ni/_'jig rten pa'i lam dang 'jig rten las 'das pa'i lam gyi go rims su'o[#]/_/de'i 'bras bu 'jig rten pa dang 'jig rten las 'das pa'i yon tan mngon par bsgrub [#]pa zhes bya ba ni mngon par shes pa lnga dang /_rnam par grol ba la sogs pa
[\[175b.2\]]dag go/_/de'i 'bras bu thob pa'i mtshan nyid yin no zhes bya ba ni ma mo'i ngo bo nyid byang chub kyi phyogs kyi skabs de'i 'o/_/de nyid rnam par grol ba'i shes pas so so [#]yang dag par rig pa gang yin pa gzhan dag la yang [#]rgya cher sgrogs pa dag [#]'chad pa dang yang dag par ston pa de na [#]de myong ba rnam par bsnyad pa'i
[\[175b.3\]]mtshan nyid yin no zhes bya ba la/_de nyid rnam par grol ba'i shes pas so so yang dag par rig pa zhes bya ba ni 'bras bu thob pa de nyid do/_/de myong ba rnam par bsnyad pa'i mtshan nyid yin no zhes bya ba ni so so [#]yang dag par rig pa de myong ba'o/_/byang chub kyi phyogs dang mthun pa'i chos de dag nyid bsgom [#]pa la bar
[\[175b.4\]]chad byed pa'i gnas lta bu nyon mongs pa can gyi chos gang [#]yin pa de ni de'i bar du gcod [#]pa'i chos kyi mtshan nyid yin no zhes bya ba la/_bar chad byed pa'i gnas lta bu nyon mongs pa can gyi chos zhes bya ba ni sgrib pa la sogs pa dag go/_/de'i bar du gcod [#]pa'i chos kyi mtshan nyid yin no zhes bya ba ni ma mo'i
[\[175b.5\]]ngo bo nyid byang chub kyi phyogs kyi chos bsgom pa [#]de'i 'o/_/de dag nyid la gces spras byed pa'i chos gang dag yin pa de ni de dang rjes su mthun pa'i chos kyi mtshan nyid yin no zhes bya ba la/_de dag nyid la gces spras byed pa'i chos zhes bya ba [#]ni byang chub kyi phyogs bsgom [#]pa de dag nyid la phan 'dogs pa'i chos
[\[175b.6\]]te tshogs kyi lam dang /_sbyor ba'i lam dang /_rnam par dag pa'i lam gyi gnas skabs thams cad dang ci rigs par sbyar ro/_/de dang rjes su mthun pa'i phyogs [#]kyi mtshan nyid ces bya ba ni ma mo'i ngo bo nyid byang chub kyi phyogs bsgom [#]pa dang ngo /_/bar du gcod [#]pa rnams kyi skyon gang yin pa de ni nyes dmigs
[\[175b.7\]]kyi mtshan nyid yin no [#]zhes bya ba'i sgrib pa lnga la sogs pa'i nyes dmigs mang po dag go/_/rjes su mthun pa rnams kyi yon tan gang yin pa de ni phan yon gyi mtshan nyid yin par rig par bya'o zhes bya ba ni tshogs kyi lam dang sbyor ba'i lam dang /_rnam par dag pa'i lam gyi gnas skabs kyi phan yon mang po dag go/_/ma mo'i mtshan nyid bshad
[\[176a\]]
[\[176a.1\]]zin to//_//de ni de bzhin gshegs pa rnams kyi gsung brjod pa bstan pa de nyid kyi skabs las glengs te bstan pa mtha' dag gi don bsdus pa'i gzungs kyi don bstan pa'i phyir/_de nas bcom ldan 'das la byang chub sems dpa' 'jam dpal gyis 'di skad ces gsol to zhes bya ba la sogs pa
[\[176a.2\]]gsungs so/_/gzungs kyi don gang gis zhes bya bas ni bstan pa mtha' dag gi don mtshan nyid gang gis bsdus pa'i gzungs kyi don gyis so[#]/_/byang chub sems dpa' rnams de bzhin gshegs pa'i chos zab mo rnams kyi ldem po [#]dgongs par rjes su 'jug par 'gyur ba zhes bya ba ni bstan pa mtha'
[\[176a.3\]]dag gi don mtshan nyid gang gis bsdus pa'i gzungs kyi don des so/_/byang chub sems dpa' rnams kyi mdo sde dang /_'dul ba dang /_ma mo de [#]dag gi gzungs kyi don ma lus pa zhes bya ba ni bstan pa mtha' dag gi sde snod gsum du 'dus la/_sde snod gsum po de dag gi don mtshan nyid gang gis bsdus pa'i
[\[176a.4\]]gzungs kyi don ma lus pa'o/_/'di las slad rol pa rnams dang thun mong ma lags pa bshad du gsol zhes bya ba ni chos 'di pa las phyi rol du gyur pa'i mu stegs can rnams dang thun mong ma yin pa'o/_/'jam dpal de'i [#]phyir nyon cig dang 'di ltar byang chub sems dpa' rnams nga'i ldem po ngag la 'jug
[\[176a.5\]]par bya ba'i phyir gzungs kyi don ma lus pa khyod la bshad par bya'o zhes bya ba la sogs pas ni bstan pa mtha' dag gi don bdag med pa gnyis kyis bsdus pas gzungs kyi don ston te/_de dag gi [#]bsdus pa'i don ni rnam pa bzhi ste/_bdag med pa gnyis kyis gzungs kyi don bstan pa dang /_so
[\[176a.6\]]so'i skye bo rnams de la mngon par zhen pa bstan pa dang /_gzungs kyi don rtogs pa'i phan yon bstan pa dang /_de dag gi dngos po bsdu ba bstan pa'o/_/de la dang por bdag med pa gnyis kyis [#]gzungs kyi don bstan pa la/_gang zag bdag med pas [#]gzungs kyi don bstan pa ni 'jam dpal
[\[176a.7\]]kun nas nyon mongs pa'i chos gang dag yin pa dang rnam par byung ba'i chos gang dag yin pa de dag thams cad ni g.yo ba med pa'i gang zag med pa yin te/_de'i phyir ngas chos rnams rnam pa thams cad du byed pa med par bstan to zhes bya bas bstan to/_/chos bdag med pas gzungs kyi
[\[176b\]]
[\[176b.1\]]don bstan pa ni/_kun nas nyon mongs pa [#]rnams kyang kun nas nyon mongs pa can du gyur la phyis rnam par byang bar 'gyur ba yang ma yin/_rnam par byang ba'i chos rnams kyang [#]phyis rnam par byang la [#]kun nas nyon mongs pa can du gyur pa ma yin no [#]zhes bya bas bstan te/_kun nas nyon mongs pa'i phyogs
[\[176b.2\]]spangs te/_rnam par byang ba'i phyogs thob par bya ba gang yin pa de ni bstan pa'i don yin la/_de ni bdag med pa gnyis kyis bsdus pa'i phyir gzungs kyi don zhes [#]bya bar sbyor [#]ro/_/gal te gang zag kyang med la bya ba yang med na ji ltar bdag gis mthong ngo zhes bya ba la sogs pa 'byung bar 'gyur zhe na/_
[\[176b.3\]]de'i phyir so so'i skye bo rnams de la mngon par [#]zhen pa bstan pa'i phyir/_/de la byis pa so so'i skye bo rnams gnas ngan len gyi lus la chos dang gang zag gi ngo bo nyid du mngon par len [#]pa'i bag la nyal la [#]brten nas gzhan nam bdag gir 'dzin zhing des na mthong ngo thos so bsgom [#]mo myang ngo reg go rnam
[\[176b.4\]]par shes so/_/bza'o [#]byed do kun nas nyon mongs so/_/rnam par byang ngo zhes log par mngon par 'du byed pa 'byung ngo zhes bya ba gsungs te/_gnas ngan len gyi lus la zhes bya ba ni kun gzhi rnam par shes pa'o/_/mngon par zhen pa'i bag la nyal zhes bya ba ni [#]de dang ldan pa'o[#]/_/bdag gam bdag gir 'dzin
[\[176b.5\]]zhing zhes bya ba la sogs pas ni gang zag la mngon par zhen pa'o/_/kun nas nyon mongs so zhes bya ba la sogs pas ni chos la mngon par zhen pa'o/_/de'i 'og tu gzungs kyi don rtogs pa'i phan yon bstan pa'i phyir/_gang la las de ltar yang dag pa [#]ji lta ba bzhin du rab tu shes pa de ni gnas ngan
[\[176b.6\]]len gyi lus rab tu spong zhing nyon mongs pa thams cad kyi gnas ma yin pa shin tu rnam par dag pa spros pa med pa/_'dus ma byas pa mngon par 'du bya ba med pa'i lus thob par 'gyur ro [#]zhes bya ba gsungs te/_de ltar yang dag pa ji lta ba bzhin du rab tu [#]shes pa zhes bya ba ni bdag med pa gnyis su
[\[176b.7\]]shes pa'o/_/gnas ngan len gyi lus rab tu spong zhing zhes bya ba ni bag chags dang bcas pa'i kun gzhi rnam par shes pa rab tu spong ste/_des ni spangs pa phun sum tshogs pa ston [#]to/_/nyon mongs pa thams cad kyi gnas ma yin pa zhes bya ba la sogs pas ni gnas gyur pa'i ye shes phun sum
[\[177a\]]
[\[177a.1\]]tshogs pa bstan to/_/'jam dpal de ni gzungs kyi don ma lus pa yin par rig par bya'o zhes bya ba ni gong du kun gyi mjug bsdu ba yin te/_de ltar bdag med pa gnyis rtogs pa dang kun nas nyon mongs pa spangs te/_rnam par byang ba thob par bya ba dang /_de'i 'bras bu spangs pa
[\[177a.2\]]dang ye shes phun sum tshogs pa thob pa de ni bstan pa mtha' dag gi don bsdus pa yin pa'i phyir gzungs [#]kyi don to zhes bya bar sbyar ro/_/de nas bcom ldan 'das kyis de'i tshe tshigs su bcad pa 'di dag bka' stsal to zhes bya ba la sogs pa'i tshigs su bcad pa gsum gyis ni de dag gi dngos po bsdus
[\[177a.3\]]pa bstan te/_tshig gi don snga [#]ma dang ci rigs par sbyar ro/_/de bzhin gshegs pa rnams kyi gsung [#]brjod pa bstan pa'i tshig gi don la sogs pa bshad zin to//_//de'i 'og tu de bzhin gshegs pa rnams kyi [#]sems 'byung ba bstan pa'i tshig gi don la sogs pa bshad [#]par bya ste/_sems 'byung ba
[\[177a.4\]]zhes bya ba ni chos kyi sku'i byin gyi rlabs [#]las byung ba gzugs kyi sku rnam gnyis kyi sems sngon thabs dang shes rab bsgom [#]pa mngon par 'du byas pa las sprul pa lta bur mngon par 'du byed pa med par 'byung ba bstan pa gang yin pa'o/_/de'i phyir de bstan [#]pa'i dbang du mdzad nas/_bcom ldan
[\[177a.5\]]'das de bzhin gshegs pa'i sems 'byung ba'i mtshan nyid ji lta bur rig par bgyi ba lags zhes bya ba zhus te/_'di man chad ni de bzhin gshegs pa'i sems 'byung ba la rmongs pa'i gnyen por de ma nor bar ston to/_/'jam dpal de bzhin gshegs pa rnams ni sems dang yid dang /_rnam
[\[177a.6\]]par shes pas rab tu phye ba ma yin mod kyi zhes bya ba ni chos kyi sku ni gnas gyur pas rab tu phye ba yin pas de la ni sems dang yid dang rnam par shes pa med na gang las sems de 'byung zhes bya bar dgongs pa'o/_/'o na sems gang gis sprul pa 'byin par mdzad pa de gang las 'byung zhe na/_de'i
[\[177a.7\]]phyir 'on kyang de bzhin gshegs pa'i sems ni mngon par 'du byed pa med par 'byung zhes bya bar gsungs so/_/sprul pa lta bur rig par bya'o zhes bya ba ni sprul pa'i sku 'byung ba ji lta ba [#]bzhin du sems 'byung ba yang de dang 'dra'o zhes bya'i [#]tha tshig go/_/de bzhin gshegs pa rnams kyi sems 'byung [#]
[\[177b\]]
[\[177b.1\]]ba bstan pa de yang 'phags pa de bzhin gshegs pa skye ba 'byung bar bstan pa'i mdo las/_de skad ces smras pa dang /_byang chub sems dpa' sems dpa' chen po de bzhin gshegs pa'i rigs su byung [#]ba'i dpal gyis byang chub sems dpa' kun du bzang po la 'di skad ces smras so/_/kye rgyal ba'i sras
[\[177b.2\]]byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi sems 'byung ba ji ltar khong du chud par bya/_de skad ces smras pa dang /_byang chub sems dpa' sems dpa' chen po kun du bzang pos byang chub
[\[177b.3\]]sems dpa' sems dpa' chen po de bzhin gshegs pa'i rigs su byung [#]ba'i dpal la 'di skad ces smras [#]so/_/kye rgyal ba'i sras de bzhin gshegs pa dgra bcom pa yang dag par rdzogs pa'i sangs rgyas rnams ni sems kyis [#]rab tu phye ba yang ma yin/_rnam par
[\[177b.4\]]shes pas rab tu phye ba yang ma yin mod kyi/_kye rgyal ba'i sras 'on kyang de bzhin gshegs pa dgra bcom pa yang dag par rdzogs pa'i sangs rgyas rnams kyi sems 'byung ba ni ye shes tshad med par [#]khong du chud par bya'o/_/kye rgyal ba'i sras 'di lta ste dper na nam mkha' la brten nas
[\[177b.5\]]bya ba thams cad rab tu shes kyang nam mkha' ni rten ma yin no/_/kye rgyal ba'i sras de bzhin du de bzhin gshegs pa'i ye shes la brten nas/_'jig rten pa dang 'jig rten las 'das pa'i shes pa thams cad rab tu shes kyang de bzhin gshegs pa'i ye shes ni rten pa med pa yin te/_kye rgyal ba'i sras
[\[177b.6\]]byang chub sems dpa' sems dpa' chen pos 'jug pa'i sgo dang po des/_de bzhin gshegs pa dgra bcom pa yang dag par rdzogs pa'i sangs rgyas rnams kyi sems khong du chud par bya'o zhes bya ba la sogs pa 'jug pa'i sgo rnam pa bcu gsungs pa bzhin du blta bar bya'o/_/bcom ldan 'das gal
[\[177b.7\]]te de bzhin gshegs pa rnams kyi chos kyi sku mngon par 'du bgyi ba thams cad dang bral ba lags na/_'o na ji ltar mngon par 'du bgyi ba ma mchis par sems 'byung bar 'gyur lags zhes bya ba ni chos kyi sku ni [#]gnas gyur pas rab tu phye ba mngon par 'du byed pa thams cad dang bral ba yin na/_de
[\[178a\]]
[\[178a.1\]]las sprul pa'i sku'i rang bzhin gyi sems ji ltar 'byung zhes zhus pa yin no/_/sngon thabs dang shes rab bsgoms pa mngon par 'du byas pa'i phyir te zhes bya ba ni thabs dang shes rab kyi ngo bo nyid bsgom [#]pa gang yin pa de bsgoms pas shugs dang mngon par 'du byed [#]pa zhes bya ba rnam
[\[178a.2\]]grangs kyi shugs de la brten [#]nas so zhes bya ba'i don to/_/'di lta ste dper na gnyid log pa sems med pa la zhes bya ba la sogs pa dpe'i don ni mdo las byung [#]ba bzhin du rig par bya'o/_/ci lags de gzhigs [#]pas sprul pa la sems mchis [#]sam ma mchis zhes bgyi [#]zhes bya ba ni de bzhin
[\[178a.3\]]gshegs pa'i sprul pa'i sku [#]chos kyi sku'i byin gyi rlabs las byung [#]ba yin na sprul pa'i sku la sems yod ces bya 'am sems med ces bya zhes zhus pa yin no/_/sems yod pa yang ma yin sems med pa'ang ma yin te/_sems rang dbang med pa nyid dang sems gzhan gyi dbang nyid yin
[\[178a.4\]]pa'i phyir ro zhes bya ba la sems rang dbang med ces bya ba ni de'i sems can gzhan dag ltar sems la rang dbang med pa ste/_de'i phyir sems yod pa yang ma yin no/_/sems gzhan gyi dbang nyid yin pa'i phyir zhes bya ba ni de bzhin gshegs pa'i sems kyi dbang nyid yin pa'i phyir te/_des
[\[178a.5\]]na sems med pa yang ma yin no/_/de bzhin gshegs pa rnams kyi sems 'byung ba bstan pa'i tshig gi don la sogs pa bshad zin to//_//de'i 'og tu de bzhin gshegs pa rnams kyi spyod yul bstan pa dang /_yul bstan pa gnyis kyi tshig gi don la sogs pa bshad par bya ste de la spyod yul zhes bya
[\[178a.6\]]ba ni de bzhin gshegs pa thams cad kyi spyod yul thun mong ba [#]sangs rgyas kyi zhing yongs su dag pa zhes bya ba yin no/_/yul zhes bya ba ni de bzhin gshegs pa thams cad kyi thun mong [#]ma yin pa khams lnga po dag go/_/de'i phyir de gnyis bstan pa'i dbang du mdzad nas/_bcom ldan 'das
[\[178a.7\]]de bzhin gshegs pa'i spyod yul gang lags [#]pa dang de bzhin gshegs pa'i yul gang lags pa de gnyis la tha dad [#]du bgyi ba ci mchis lags zhes bya ba zhus [#]te 'di man chad ni de bzhin gshegs pa'i spyod yul dang yul la shin du rmongs [#]pa'i gnyen por de ma nor ba [#]bstan pa ston to/_/de bzhin gshegs
[\[178b\]]
[\[178b.1\]]pa'i spyod yul ni de bzhin gshegs pa thams cad kyi thun mong ba yon tan bsam gyis mi khyab pa dang tshad med pa'i rgyan bkod pa'i sangs rgyas kyi zhing yongs su dag pa gang yin pa'o zhes bya ba la thun mong ba zhes bya ba ni byang chub sems dpa' rnams ni sangs rgyas kyi zhing so sor rnam par sbyong bar mi byed kyi/_mngon par rdzogs par sangs
[\[178b.2\]]rgyas nas ni sangs rgyas kyi zhing [#]tha dad pa dag na bzhugs te/_zhing mnyam pa'i phyir thun mong ba zhes bya'i [#]gcig pa nyid ni ma yin te/_'di ltar sangs rgyas so [#]so'i longs spyod rdzogs pa'i sku rnams ni 'jug pa'i rnam par shes pa gnas gyur pa'i mtshan nyid yin pas tha dad do/_/chos kyi sku rnams ni kun gzhi'i rnam par shes pa
[\[178b.3\]]gnas gyur pa yin no/_/sprul pa'i sku ni kun brtags pa'i ngo bo nyid yin pas de [#]ni ci yang ma yin no/_/de bzhin gshegs pa'i chos kyi sku'i dbang gis sems can rnams la rnam par rig par snang ba dag tu 'byung ngo [#]/_/yon tan bsam gyis mi khyab pa dang tshad med pa'i rgyan bkod pa'i sangs rgyas kyi zhing yongs
[\[178b.4\]]su dag pa gang yin pa'o zhes bya ba ni sngar gnas phun sum tshogs pa bstan pa lta bu ste/_des na spyod lam bzhis bzhugs pas spyod yul yin no/_/de bzhin gshegs pa rnams kyi spyod yul bstan pa de yang 'phags pa de bzhin gshegs pa skye ba 'byung ba bstan pa'i mdo las de skad ces smras pa
[\[178b.5\]]dang /_byang chub sems dpa' sems dpa' chen po de bzhin gshegs pa'i rigs su byung [#]ba'i dpal gyis/_byang chub sems dpa' sems dpa' chen po kun du bzang po la 'di skad ces smras so/_/kye rgyal ba'i sras byang chub sems dpa' sems dpa' chen pos de bzhin gshegs pa dgra
[\[178b.6\]]bcom pa yang dag par rdzogs pa'i sangs rgyas rnams kyi spyod yul ji ltar khong du chud par bya/_de skad ces smras pa dang byang chub sems dpa' sems dpa' chen po kun du bzang pos byang chub sems dpa' sems dpa' chen po [#]de bzhin gshegs pa'i rigs su byung [#]ba'i dpal la 'di skad
[\[178b.7\]]ces smras so/_/kye rgyal ba'i sras byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi spyod yul ni chags pa med pa'i spyod yul yin par khong du chud par bya ste/_kye rgyal ba'i sras 'di lta ste dper na de bzhin nyid ni sngon gyi
[\[179a\]]
[\[179a.1\]]mthar ma byung phyi ma'i mthar mi 'pho da ltar byung ba mngon [#]par ma grub pa yin no/_/kye rgyal ba'i sras [#]de bzhin du byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi spyod yul yang ma byung ba
[\[179a.2\]]dang mi 'pho ba dang mngon par ma grub par [#]khong du chud par bya'o zhes bya ba la sogs pa gsungs pa bzhin du blta bar bya'o/_/de bzhin gshegs pa'i yul ni khams lnga po sems can gyi khams dang 'jig rten gyi khams dang /_chos kyi khams dang /_gdul bya'i khams dang gdul bya'i [#]
[\[179a.3\]]thabs kyi khams rnam pa thams cad de zhes bya ba la/_de bzhin gshegs pa'i yul ni sangs rgyas kyi zhing yongs su dag pa dag na bzhugs bzhin du de las gzhan pa'i khams lnga po gzhan gang dag tu phrin [#]las mdzad pa'o/_/de bzhin gshegs pa rnams kyi yul bstan pa de yang 'phags pa
[\[179a.4\]]de bzhin gshegs pa skye ba 'byung ba bstan pa'i mdo las/_de skad ces smras [#]pa dang /_byang chub sems dpa' sems dpa' chen po de bzhin gshegs pa'i rigs su byung [#]ba'i dpal gyis byang chub sems dpa' sems dpa' chen po kun du bzang po la 'di skad ces smras so/_/kye rgyal ba'i sras
[\[179a.5\]]byang chub sems dpa' sems dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi yul ji ltar khong du chud par bya/_de skad ces smras pa dang /_byang chub sems dpa' sems dpa' chen po kun du bzang pos/_byang chub sems dpa' sems dpa'
[\[179a.6\]]chen po de bzhin gshegs pa'i rigs su byung [#]ba'i dpal la 'di skad ces smras so/_/kye rgyal ba'i sras 'di la byang chub sems dpa' sems dpa' chen pos chags pa med pa dang 'jug pa med pa'i shes rab dang ye shes kyi 'jug pas 'gro ba thams cad kyi yul dang /_sa [#]thams cad kyi yul dang /_'jig rten
[\[179a.7\]]thams cad kyi yul dang /_zhing thams cad kyi yul dang /_chos thams cad kyi yul dang /_sems can thams cad kyi yul dang /_sangs rgyas thams cad kyi yul dang /_de bzhin nyid dbyer med pa'i yul dang /_chos kyi dbyings sgrib pa med pa'i yul dang /_yang dag pa'i mtha' med pa'i yul dang /_nam mkha'i khams tshad med pa'i
[\[179b\]]
[\[179b.1\]]yul dang /_mya ngan las 'das pa'i dbyings kyi yul dang yul med par [#]yul dang bral ba las de bzhin gshegs pa'i yul khong du chud par bya'o zhes bya ba la sogs pa gsungs pa bzhin du blta bar bya'o/_/de bzhin gshegs pa rnams kyi spyod yul dang yul bstan pa gnyis kyi tshig gi don la sogs
[\[179b.2\]]pa bshad zin to//_//de'i 'og tu de bzhin gshegs pa rnams kyi mngon par rdzogs par byang chub pa bstan pa dang /_chos kyi 'khor lo bskor ba bstan pa dang /_yongs su mya ngan las 'das pa gsum gyi tshig gi don la sogs pa bshad par bya ste/_mngon par rdzogs par byang chub pa zhes bya ba ni
[\[179b.3\]]yongs su sbyang bar bya ba'i don du dang po mngon par rdzogs par byang chub pa ston to/_/chos kyi 'khor lo bskor ba zhes bya ba ni rnam par dag pas bden pa bzhi la lan gsum bzlas nas rnam pa bcu gnyis su chos kyi 'khor lo bskor ba la sogs pa'o/_/yongs su mya ngan las 'das pa chen po zhes bya ba ni
[\[179b.4\]]sangs rgyas kyi mdzad pa mdzad nas re zhig lkog [#]pa'i tshul gyis phung po lhag ma med par [#]mya ngan las 'das pa chen po ston pa'o/_/de'i phyir de gsum bstan pa'i dbang du mdzad nas/_bcom ldan 'das de bzhin gshegs pa'i mngon par rdzogs par byang chub pa gang lags pa dang /_chos kyi 'khor
[\[179b.5\]]lo bskor ba gang lags pa dang /_yongs su mya ngan las 'das pa chen po gang lags pa de dag gi mtshan nyid ji lta bur rig par bgyi [#]lags zhes bya ba zhus te/_'di man chad ni de gsum la shin tu rmongs pa'i gnyen por de gsum ma [#]nor bar ston to/_/gnyis su med pa'i mtshan nyid yin te zhes bya ba
[\[179b.6\]]la/_chos kyi sku shin tu rnam par dag pa nyid kyi phyir zhes bya bas ni mngon par rdzogs par byang chub pa yang ma yin pa dang /_chos kyi 'khor lo bskor ba yang ma yin pa dang /_yongs su mya ngan las 'das pa chen po yang ma yin par ston te/_mngon par rdzogs par byang chub pa ni yongs su sbyang bar bya ba'i
[\[179b.7\]]don du yin pas spros pa yin [#]la rnam par dag nas ni chos kyi 'khor lo bskor ba dang /_yongs su mya ngan las 'das pa chen po spros par 'gyur ba'i phyir ro/_/sprul pa'i sku kun du ston pa nyid kyi phyir zhes bya bas ni mngon par rdzogs par byang [#]chub pa yang ma yin pa dang /_chos kyi 'khor lo bskor ba yang ma [#]
[\[180a\]]
[\[180a.1\]]pa dang /_yongs su mya ngan las 'das pa chen po med pa yang ma yin te zhes bya bas [#]ston te/_de dag nyid bya ba sgrub pa'i mdzad pa yin pa'i phyir ro/_/de la de bzhin gshegs pa rnams kyis [#]mngon par rdzogs par byang chub pa ston pa de yang 'phags pa de bzhin gshegs pa skye ba
[\[180a.2\]]'byung ba bstan pa'i mdo las de skad ces smras pa dang /_byang chub sems dpa' sems dpa' chen po [#]de bzhin gshegs pa'i rigs su byung [#]ba'i dpal gyis/_byang chub sems dpa' sems dpa' chen po kun du bzang po la 'di skad ces smras so/_/kye rgyal ba'i sras byang chub sems dpa' sems
[\[180a.3\]]dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi [#]mngon par rdzogs par byang chub pa ji ltar khong du chud par bya/_de skad ces smras pa dang /_byang chub sems dpa' sems dpa' chen po kun du bzang pos/_byang chub sems dpa' sems dpa' chen po
[\[180a.4\]]de bzhin gshegs pa'i rigs su byung [#]ba'i dpal la 'di skad ces smras so/_/kye rgyal ba'i sras 'di la byang chub sems dpa' sems dpa' chen pos sems can gyi don la rnam par spyod pa mnyam pa nyid kyis chos thams cad mnyam pa nyid la nem nur med pas gnyis su med pa rtogs pa las/_
[\[180a.5\]]de bzhin gshegs pa'i mngon par rdzogs par byang chub pa khong du chud par bya'o/_/mtshan nyid med pa rtogs pa dang /_rgyu med pa rtogs pa dang /_gnas med pa rtogs pa dang /_mtha' dang dbus med pa rtogs pa dang /_sangs rgyas mtha' yas pa rtogs pa dang /_mtha' dang mtha' med pa yongs su
[\[180a.6\]]spangs pa dbus na gnas pa rtogs pa dang /_yi ge dang sgra dang brjod pa 'byung ba thams cad rtogs pa dang /_sems can thams cad kyi sems dang spyod pa 'grub pa mnyam pa nyid du rtogs pa dang /_bsam pa dang dbang po dang nyon mongs pa dang bag chags dang bag la nyal dang rang bzhin so sor
[\[180a.7\]]rtog [#]pa rtogs pa las/_de bzhin gshegs pa rnams kyi mngon par rdzogs par byang chub pa yongs su chud par bya'o zhes bya ba la sogs pa gsungs pa bzhin du blta bar bya'o/_/de bzhin gshegs pa rnams kyis chos kyi 'khor lo bskor ba ston pa de yang /_'phags pa de bzhin gshegs pa skye ba
[\[180b\]]
[\[180b.1\]]'byung ba bstan pa'i mdo las/_de skad ces smras pa dang /_byang chub sems dpa' sems dpa' chen po [#]de bzhin gshegs pa'i rigs su byung [#]ba'i dpal gyis byang chub sems dpa' sems dpa' chen po kun du bzang po la [#]'di skad ces smras so/_/kye rgyal ba'i sras byang chub sems dpa' sems
[\[180b.2\]]dpa' chen pos de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi 'khor lo bskor ba mngon par sgrub pa ji ltar khong du chud par bya/_de skad ces smras pa dang /_byang chub sems dpa' sems dpa' chen po kun du bzang pos/_byang chub sems
[\[180b.3\]]dpa' sems dpa' chen po de bzhin gshegs pa'i rigs su byung [#]ba'i dpal la 'di skad ces smras so/_/kye rgyal ba'i sras 'di la byang chub sems dpa' sems dpa' chen pos gtan kun nas slong bar byed pa'i tshul gyis de bzhin gshegs pa'i sems la zhugs shing /_mngon par
[\[180b.4\]]grub pa'i chos kyi 'khor lo bskor bar khong du chud par bya'o/_/mtha' dang lta ba thams cad dang bral ba'i phyir 'khor gsum yongs su dag pa'i chos kyi 'khor lo bskor bar khong du chud par bya'o/_/nam mkha'i mtha'i rjes su 'gro bas 'dod chags dang bral ba'i chos kyi 'khor lo bskor bar
[\[180b.5\]]khong du chud par bya'o/_/brjod du med pa'i tshul gyis [#]rjes su 'gro ba med par rab tu phye ba'i chos kyi 'khor lo bskor bar khong du chud par bya'o/_/mya ngan las 'das pa'i ngo bo nyid kyis chos thams cad gtan nye bar zhi ba'i chos kyi 'khor lo bskor bar khong [#]du chud par bya'o/_/de bzhin gshegs pa'i
[\[180b.6\]]gsung thams cad du 'gro ba'i phyir yi ge dang sgra dang tshig gi las thams cad kyis chos [#]kyi 'khor lo bskor bar khong [#]du chud par bya'o/_/chos kyi tshul gyi ngo bo nyid yin pa'i phyir grag pa'i sgra bsgrags pa'i ngo bo nyid kyi chos kyi 'khor lo bskor bar khong du chud par bya'o/_/sngon gyi smon lam shin tu
[\[180b.7\]]yongs su sbyangs pa'i phyir gsung gcig brjod pa las sgra thams cad 'byung ba'i chos kyi 'khor lo bskor bar khong du chud par bya'o/_/nang dang phyi rol sbyong bar byed pa'i tshul gyis yi ge mi zad pa'i chos kyi 'khor lo bskor bar khong du chud par bya'o/_/chos nyid kyi rjes su 'gro bas gtan
[\[181a\]]
[\[181a.1\]]mi skye mi 'gag pa'i chos kyi 'khor lo bskor bar khong du chud par bya'o zhes bya ba la sogs pa gsungs pa bzhin du blta bar bya'o/_/de bzhin gshegs pa rnams kyis [#]yongs su mya ngan las 'das pa chen po ston pa de yang /_'phags pa de bzhin gshegs pa skye ba 'byung ba bstan
[\[181a.2\]]pa'i mdo las/_de skad ces smras pa dang /_byang chub sems dpa' sems dpa' chen po de bzhin gshegs pa'i rigs su byung [#]ba'i dpal gyis/_byang chub sems dpa' sems dpa' chen po kun du bzang po la 'di skad ces smras so/_/kye rgyal ba'i sras byang chub sems dpa' sems dpa' chen
[\[181a.3\]]pos [#]de bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las 'das pa chen po ji ltar khong du chud par bya/_de skad ces smras pa dang /_byang chub sems dpa' sems dpa' chen po kun du bzang pos/_byang chub sems dpa' sems dpa'
[\[181a.4\]]chen po de bzhin gshegs pa'i rigs su byung [#]ba'i dpal la 'di skad ces smras so/_/kye rgyal ba'i sras 'di la byang chub sems dpa' sems dpa' chen pos [#]de bzhin gshegs pa dgra bcom pa yang dag par rdzogs pa'i sangs rgyas rnams kyi yongs su mya ngan las 'das pa chen po khong du chud
[\[181a.5\]]par 'dod pas rang bzhin gyi ngo bo nyid khong du chud par blo dang ldan par bya ste/_des de bzhin nyid kyi yongs su mya ngan las 'das pa ji lta ba de ltar de bzhin gshegs pa [#]yongs su mya ngan las 'das pa khong du chud par bya'o/_/yang dag pa'i mtha'i yongs su mya ngan las 'das pa ji lta ba de ltar de
[\[181a.6\]]bzhin gshegs pa yongs su mya ngan las 'das pa khong du chud par bya'o/_/chos kyi dbyings kyi yongs su mya ngan las 'das pa ji lta ba de ltar de bzhin gshegs pa [#]yongs su mya ngan las 'das pa [#]khong du chud par bya'o/_/nam mkha'i khams kyi yongs su mya ngan las 'das pa ji lta ba de ltar
[\[181a.7\]]de bzhin gshegs pa yongs su mya ngan las 'das pa [#]khong du chud par bya'o/_/rang bzhin gyi yongs su mya ngan las 'das pa ji lta ba de ltar de bzhin gshegs pa yongs su mya ngan las 'das pa khong du chud par bya'o/_/'dod chags dang bral ba'i mtha'i yongs su mya ngan las 'das pa ji lta ba
[\[181b\]]
[\[181b.1\]]de ltar de bzhin gshegs pa yongs su mya ngan las 'das pa khong du chud par bya'o/_/mtshan nyid med pa'i mtha'i yongs su mya ngan las 'das pa ji lta ba de [#]ltar de bzhin gshegs pa [#]yongs su mya ngan las 'das pa khong du chud par bya'o/_/bdag gi ngo bo nyid kyi mtha'i yongs su mya ngan las 'das
[\[181b.2\]]pa ji lta ba de ltar de bzhin gshegs pa yongs su mya ngan las 'das pa khong du chud par bya'o/_/chos thams cad kyi rang bzhin gyis [#]yongs su mya ngan las 'das pa ji lta ba de ltar de bzhin gshegs pa yongs su mya ngan las 'das pa khong du chud par bya'o/_/ji lta ba bzhin gyi mtha'i [#]yongs su mya
[\[181b.3\]]ngan las 'das pa ji lta ba de ltar de bzhin gshegs pa [#]yongs su mya ngan las 'das pa khong du chud par bya'o/_/de ci'i phyir zhe na/_'di ltar chos thams cad ni gdod ma nyid nas gtan ma byung ba ma skyes pa yin pas/_gdod ma nyid nas gtan ma byung ma skyes pa'i chos gang yin pa de la ni
[\[181b.4\]]'bral ba 'ga' yang med pa'i phyir ro zhes bya ba la sogs pa gsungs pa bzhin du blta bar bya'o/_/de bzhin gshegs pa rnams kyis [#]mngon par rdzogs par byang chub pa ston pa dang /_chos kyi 'khor lo bskor ba ston pa dang /_yongs su mya ngan las 'das pa chen po ston pa gsum gyi
[\[181b.5\]]tshig gi don la sogs pa bshad zin to//_//de'i 'og tu de bzhin gshegs pa la blta ba dang nyan pa dang /_bsnyen bkur byed pa las dge ba'i rtsa [#]bstan [#]pa'i tshig gi don la sogs pa bshad par bya ste/_de bzhin gshegs pa'i sprul pa'i sku la blta [#]ba dang /_nyan pa dang bsnyen bkur
[\[181b.6\]]byed pa las bsod nams kyi tshogs skye bar 'gyur ba'o/_/de'i phyir de bstan pa'i dbang du mdzad nas/_bcom ldan 'das sprul pa'i sku la blta ba dang /_nyan pa dang /_bsnyen bkur bgyi ba dag gis sems can rnams bsod nams bskyed [#]pa de ci'i slad du de bzhin gshegs pa las
[\[181b.7\]]'byung bar rig par bgyi lags zhes bya ba zhus te/_des na [#]de bzhin gshegs pa bsod nams kyi zhing bla na med pa yin pa la shin tu rmongs pa'i gnyen por de ma nor bar ston to/_/de bzhin gshegs pa la lhag par dmigs pa'i bya ba nyid yin pa'i phyir zhes bya ba ni sems can rnams sprul pa'i
[\[182a\]]
[\[182a.1\]]sku la blta ba dang nyan pa dang /_bsnyen bkur byed pa na/_de bzhin gshegs pa nyid la lhag par dmigs pa'i bsam pa dang sbyor bar byed pa'i phyir/_de la bsod nams skyes pa de yang [#]de bzhin gshegs pa nyid las 'byung ba zhes bya bar [#]ston to/_/sprul pa'i sku yang de
[\[182a.2\]]bzhin gshegs pa'i byin gyi rlabs nyid yin pa'i phyir ro zhes bya ba ni de bzhin gshegs pa'i byin gyi [#]rlabs kyis byung ba'i phyir te/_de ni de bzhin gshegs pa nyid yin par brjod par bya'o zhes bya ba'i tha tshig go/_/de bzhin gshegs pa la blta ba dang nyan pa dang bsnyen bkur byed pa
[\[182a.3\]]las dge ba'i rtsa ba bskyed par bstan pa de yang /_'phags pa de bzhin gshegs pa [#]skye ba 'byung ba bstan pa'i mdo las/_de skad ces smras pa dang /_byang chub sems dpa' sems dpa' chen po de bzhin gshegs pa'i rigs su 'byung ba'i dpal gyis/_byang chub sems dpa'
[\[182a.4\]]sems dpa' chen po kun du bzang po la 'di skad ces smras so/_/kye rgyal ba'i sras byang chub sems dpa' sems dpa' chen pos [#]de bzhin gshegs pa dgra bcom pa yang dag par rdzogs pa'i sangs rgyas rnams la blta ba dang /_nyan pa dang bsnyen bkur byed pa las dge ba'i rtsa ba ji ltar khong
[\[182a.5\]]du chud par bya/_de skad ces smras pa dang /_byang chub sems dpa' sems dpa' chen po kun du bzang pos/_byang chub sems dpa' sems dpa' chen po de bzhin gshegs pa'i rigs su byung [#]ba'i dpal la 'di skad ces smras so/_/[#]kye rgyal ba'i sras 'di la [#]byang chub sems dpa' sems dpa'
[\[182a.6\]]chen pos khom pa mngon par sgrub pa'i blo dang ldan pa'i de bzhin gshegs pa dgra bcom pa yang dag par rdzogs pa'i sangs rgyas rnams la blta [#]ba dang nyan pa dang bsnyen bkur byed pa las dge ba'i rtsa ba bskyed [#]pa ni don yod par [#]khong du chud par bya'o/_/de bzhin gshegs pa dgra bcom pa yang dag
[\[182a.7\]]par rdzogs pa'i sangs rgyas rnams la blta [#]ba dang nyan pa dang /_bsnyen bkur byed pa las [#]dge ba'i rtsa ba skye ba ni bar chad med pa'i gnas dang /_gcig tu mthar thug par 'gro ba dang /_slu [#]ba med pa dang /_bsam pa thams cad yongs su rdzogs par byed pa dang [#]/_'dus byas kyi spyod pa thams cad
[\[182b\]]
[\[182b.1\]]mi zad pa dang /_'dus ma byas rjes su rtogs pa dang /_de bzhin gshegs pa'i ye shes rnam par mi rtog [#]pa dang /_phyi ma'i mtha'i mur thug pa med par gnas pa dang /_rnam pa thams cad kyi mchog dang ldan pa'i rang 'byung gis thob pa las kyang khong du chud par bya'o zhes bya ba la sogs pa gsungs
[\[182b.2\]]pa bzhin du blta bar bya'o/_/bcom ldan 'das mngon par 'du bgyi ba ma mchis pa 'dra lags na/_ci'i slad du de bzhin gshegs pa'i chos kyi sku kho na las sems can rnams la ye shes kyi snang ba chen po 'byung zhing sprul pa'i gzugs brnyan dpag tu ma mchis pa dag kyang 'byung la/_nyan
[\[182b.3\]]thos dang rang sangs rgyas kyi rnam par grol ba'i lus las ni mi 'byung lags zhes bya ba ni sngar de bzhin gshegs pa la blta ba dang nyan pa dang /_bsnyen bkur byed pa las dge ba'i rtsa ba skye ba [#]bstan pa'i skabs su sprul pa'i sku yang de bzhin gshegs pa'i byin gyi rlabs [#]nyid yin pa'i phyir ro
[\[182b.4\]]zhes gsungs pa de nyid las glengs te gsungs pa yin par sbyar ro/_/'jam dpal 'di lta ste dper na zhes bya ba la sogs pa'i tshig gi don la zla ba dang nyi ma'i dkyil 'khor ni de dag nyid na gnas pa'i sems can mthu chen po dang /_gling bzhi pa'i sems can gnyis kyi las kyis yongs su
[\[182b.5\]]sbyang ba byas pa'i phyir de de [#]dag la snang ba chen po 'byung bar byed do/_/lhag ma ni mdo las 'byung ba bzhin du rig par bya'o/_/bcom ldan 'das de bzhin gshegs pa dang byang chub sems dpa'i byin gyi rlabs kyi [#]mthus/_'dod pa'i khams kyi mi'i lus phun sum tshogs pa rgyal rigs dang /_
[\[182b.6\]]bram ze'i rigs shing sA la chen po lta bu rnams [#]zhes bya ba la sogs pa dang /_de bzhin gshegs pa la blta ba dang nyan pa dang /_bsnyen bkur byed pa las dge ba'i rtsa ba skye ba bstan pa de nyid kyi zhar las glengs te zhus pa yin no/_/tshig gi don gzhan ni go sla bas ma bshad do/_/lus ngan par
[\[182b.7\]]skye ba yang de bzhin gshegs pa'i byin gyi rlabs kyi mthu las 'byung bar rig par bya'o zhes bya ba ni gang dag lam de dang sgrub pa de ni phyir spang [#]zhing mi snyan [#]par brjod la/_de bzhin gshegs pa la yang kun nas mnar sems kyi sems dang /_khong khro'i sems dang ldan zhing 'chi ba'i dus byed pa de
[\[183a\]]
[\[183a.1\]]dag de bzhin gshegs pa la dmigs pa'i mi dge ba gang yin pa de'i mthu las lus ngan pa thob par 'gyur bas na/_de bzhin gshegs pa'i byin gyi rlabs las 'byung [#]zhes bya'o/_/bcom ldan 'das 'jig rten gyi khams yongs su ma dag pa dag na gang na gang ni dkon [#]pa lags/_
[\[183a.2\]]yongs su dag pa dag na [#]gang ni mod pa lags[#]/_gang ni dkon pa lags zhes bya ba ni sngar de bzhin gshegs pa rnams kyi spyod yul dang yul bstan pa'i skabs las glengs te zhus pa yin no/_/'on kyang 'jig rten gyi khams dag pa dang ma dag pa [#]na mod pa dang dkon pa de gnyi ga [#]yang de bzhin gshegs pa'i
[\[183a.3\]]byin gyi rlabs [#]las byung ba yin pas/_'dir de bzhin gshegs pa la blta ba dang /_nyan pa dang /_bsnyen bkur byed pa las dge ba'i rtsa ba skye ba bstan pa'i skabs su bsdu'o/_/'jam dpal 'jig rten gyi khams yongs su ma dag pa dag na dngos po brgyad ni mod la gnyis ni dkon te
[\[183a.4\]]zhes bya ba la sogs pas/_'jig rten gyi khams yongs su ma dag pa na gnyis dkon pa ni sgrub par byed pa la snyegs [#]so/_/'jig rten gyi khams yongs su dag pa dag na brgyad dkon pa ni dngos po med pa'i don te[#]/_de bzhin gshegs pa la blta ba dang nyan pa dang /_bsnyen bkur byed pa las dge
[\[183a.5\]]ba'i rtsa ba bskyed pa'i gtan tshigs kyi don la sogs pa bshad zin to/_/[#]mdzad pa phun sum tshogs pa bshad zin to//_//de nas bcom ldan 'das la byang chub sems dpal 'jam dpal gyis 'di skad ces gsol to zhes bya ba la sogs pas ni mdo sde le'u bcu pa 'di'i ming ston to/_/dgongs
[\[183a.6\]]pa nges par 'grel pa'i chos kyi rnam grangs 'di zhes bya ba ni mdo sde 'di'i lus spyir snyegs so/_/bstan pa zhes bya ba ni le'u bcu pa 'di nyi tshe dang sbyar ro/_/'di'i ming ci lags zhes bya bas ni ming zhus pa bstan to/_/'di ji ltar gzung bar bgyi zhes bya bas [#]ni ming zhus pa'i dgos [#]pa bstan te/_tha
[\[183a.7\]]snyad gdags pa'i sgo nas 'di ji ltar gzung bar bgyi zhes bya ba'i tha tshig go/_/yang na 'di'i ming ci lags zhes bya ba ni bdag gi don du zhu ba'o/_/'di ji ltar gzung bar bgyi zhes bya ba ni gzhan gyi don du zhu ba ste/_chos kyi rnam grangs 'di gzhan dag ji ltar 'dzin du gzhug par
[\[183b\]]
[\[183b.1\]]bgyi zhes bya ba'i tha tshig go/_/yang na tshig gnyis ma smos pa ni chos kyi rnam grangs 'di don che ba'i phyir/_dang bas 'dun [#]par bya ba'i sems kyis yang dang [#]yang du zhu bar byed pa yin no/_/'di ni de bzhin gshegs pa'i bya ba sgrub pa nges pa'i don bstan pa yin te zhes bya
[\[183b.2\]]bas ni ming bstan pa yin te/_de bzhin gshegs pa'i rgyu phun sum tshogs pa dang /_'bras bu phun sum tshogs pa dang /_mdzad pa phun sum tshogs pa gtan la dbab par bstan pa ni/_de bzhin gshegs pa'i bya ba sgrub par nges pa'i don bstan pa yin te/_de'i
[\[183b.3\]]phyir 'di de bzhin gshegs pa'i bya ba sgrub pa nges pa'i don bstan pa yin zhes bya bar zung shig [#]ces bya ba gsungs te/_zhus pa'i tshig gnyis dang go rims bzhin du sbyar ro/_/de bzhin gshegs pa'i bya ba sgrub pa nges pa'i don bstan pa 'di bshad pa na[#]/_byang chub
[\[183b.4\]]sems dpa' bdun khri lnga stong gis chos kyi sku yongs su rdzogs pa so so [#]yang dag par rig pa thob par gyur to zhes bya bas ni bstan pa'i 'bras bu rgya che ba bstan pa ste/_de la chos kyi sku zhes bya ba ni rtogs pa'i chos kyi sku dang /_bshad pa'i chos kyi tshogs
[\[183b.5\]]so/_/de ni sa gsum pa la ni thob [#]pa yin/_sa bcu pa la ni yongs su rdzogs pa yin/_de bzhin gshegs pa'i sa la ni yongs su 'grub pa yin pas/_'dir chos kyi sku yongs su rdzogs pa so so [#]yang dag par rig pa thob par gyur to zhes bya bas ni/_sa bcu
[\[183b.6\]]pa thob par gyur to [#]zhes bya ba'i tha tshig go/_//le'u bcu pa'i tshig gi don la sogs pa bshad zin to/_/[#]bcom ldan 'das kyi mgur nas bka' stsal pa'i/_/bdud rtsi'i mchog de gsal [#]bar rnam phye 'di/_bris shing gzhan la snang bar bstan pas ni/_
[\[183b.7\]]gu Na shrI dang sems can thams cad kun/_ma rig mun pa'i sgrib pa rnam dag ste/_shes rab sgron ma mchog ni thob par shog_/'phags pa dgongs pa nges par 'grel pa'i mdo'i rnam par bshad pa rdzogs so//_//_
[\[184a\]]
[\[184a.1\]{D4359}]@#/_/bzang spyod kyi 'grel pa bzhi'i don bsdus nas brjed byang du byas pa bzhugs/_@##/_/byang chub sems dpa' kun du bzang po dang /_'phags pa 'jam dpal la phyag 'tshal lo/_/'phags pa bzang po spyod pa'i smon lam A tsAr+ya di ka na gas mdzad pa dang /_shAkya mi tra
[\[184a.2\]]dang /_bud+d+ha kI rti dang /_b+ha dra ba hi ti kAs mdzad pa rnam pa bzhi'i don dang /_'phral du mkhan po dag las thos pa dang /_mdo sde las 'byung ba dang sbyar te bshad pa brda phrad sla ba brjed byang du byas pa/_kun du bzang po'i smon lam mam/_bzang po spyod pa'i smon lam zhes bya ba ni ming don dang mthun
[\[184a.3\]]pa yin te/_kun du bzang po ni de bzhin gshegs pa la bya ste/_bdag dang gzhan gyi don phun sum tshogs pas kun nas mdzes pas so/_/de'i spyod pa'i smon lam mo/_/yang spyod pa nyid ni kun du bzang po ste/_kha na ma tho ba med cing skyon thams cad dang bral bas sangs rgyas dang byang chub
[\[184a.4\]]sems dpa' thams cad kyi smon lam yin pa'i phyir ro/_/thog mar thos pa'i dus na dge/_bar du sems zhing bsgom pa'i dus na dge/_tha mar 'bras bu sangs rgyas pa'i dus na dge ste/_bzang ba'i phyir bzang po spyod pa'i smon lam zhes bya'o/_/yang na byang chub sems dpa' kun du
[\[184a.5\]]bzang po zhes bya ba rab kyi dbang po cig spyod pa ste/_de'i spyod pa'i smon lam 'di lta bus sa dang pha rol tu phyin pa rnams bdag dang gzhan gyi don phun sum tshogs par spyod pas bzang po spyod pa'i smon lam zhes bya'o/_/yang na bzang po spyod pa'i smon lam zhes mi sbyar gyi/_spyod pa bzang
[\[184a.6\]]po'i smon lam zhes bya bar sbyar te/_spyod pa bzang po rab mchog gong du smon pa de thob par ram/_der smon par bya ba yin pas bzang po spyod pa'i smon lam zhes bya'o/_/de la phyag bya ba la sogs pa kha cig smon lam ma yin pa yang yod mod kyi/_phal cher smon lam yin pas smon lam
[\[184a.7\]]mo/_/yang na phyag bya ba dang /_mchod pa dang /_sdig pa bshags pa dang /_bsod nams la rjes su yi rang ba dang /_chos kyi 'khor lo bskor bar bskul ba dang /_sems can gyi don mdzod cig ces bzhugs par gsol ba dang /_dge ba'i rtsa ba bla na med pa'i byang chub chen por yongs
[\[184b\]]
[\[184b.1\]]su bsngo ba'i byang chub kyi spyod pa de lta bu nyid bzang po ste/_smon par bya ba yin pa dang /_mjug nas phan yon 'byung ba dang /_'bras bu bzang po de lta bu 'dod cing smon par bya ba yin pas smon lam mo/_/de ltar smon lam 'di ming don dang ldan pa yin no/_/'phags pa bzang po spyod
[\[184b.2\]]pa'i smon lam la don bcus ston te/_de bzhin gshegs pa la phyag bya ba dang /_de la mchod pa bya ba dang /_nyes pa bshags pa dang /_bsod nams la rjes su yi rang ba dang /_chos kyi 'khor lo bskor ba dang /_mya ngan las mi 'da' bar bzhugs su gsol ba dang /_dge
[\[184b.3\]]ba'i rtsa ba yongs su bsngo ba dang /_smon lam gyi rab tu dbye ba dang /_smon lam gyi mtha' dang /_smon lam gyi phan yon no/_/spyir ni sangs rgyas su grub pa man chad ngan song gsum du skyes pa yan chad gnas mthon dman gang du skye ba'i dbang ni bdag la yod do/_/de yang rang gi
[\[184b.4\]]sems bcos legs ma legs las 'gyur te/_sems bcos legs nas dge ba la zhugs na ni sangs rgyas man chad du yang 'grub/_sems bcos ma legs te mi dge ba la zhugs na ni ngan song gsum du skye zhing ltung bas/_bdag bde legs su 'dod cing /_gzhan
[\[184b.5\]]la yang phan pa dang bde bar bya bar 'dod pas ni rang gi sems legs par bcos shing sbyar dgos so/_/de lta bas na ngan song gsum du mi ltung zhing rtag tu bde skyid la sangs rgyas su grub pa dang /_gzhan la yang phan gdags par 'dod pas thog mar ji ltar bya zhe na/_dang por
[\[184b.6\]]phyag bya ba'i 'os mchod pa'i gnas rnams la/_phyag bya ba dang mchod pa'i bsam pas sems sbyangs te/_sdig pa bshags la dge ba gzhan gyi snod du rung bar bya'o/_/de ltar sems sbyang bar bya ba'i phyir phyag bya ba'i gnas sangs rgyas mngon sum du bzhugs pa dang /_
[\[184b.7\]]sems kyis lhag par mang du dmigs te/_phyag bya bar thog mar gsungs so/_/de la de bzhin gshegs pa la phyag bya ba ni rnam pa bzhi ste/_lus dang ngag dang yid gsum char gyis phyag bya ba dang /_lus kyis phyag bya ba dang /_ngag gis phyag bya ba dang /_yid kyis phyag bya
[\[185a\]]
[\[185a.1\]]ba'o/_/de la dang po ni/_ji snyed su dag phyogs bcu'i 'jig rten na/_/dus gsum gshegs pa mi yi seng ge kun/_/bdag gis ma lus de dag thams cad la/_/lus dang ngag yid dang bas phyag bgyi'o/_/zhes bya ba yin te/_ji snyed dam gang dag su dag pa
[\[185a.2\]]phyogs 'ga' na bzhugs pa dang /_'jig rten gyi khams 'ga' na bzhugs pa'i de bzhin gshegs pa 'ga' la phyag bya ba yin gyi/_phyogs bcu kun gyi 'jig rten gyi khams thams cad na bzhugs pa la phyag bya'o/_/'das pa dang da ltar dang ma 'ongs pa'i dus 'ga' zhig na bzhugs pa
[\[185a.3\]]la phyag bya ba ma yin gyi/_dus gsum du gshegs pa las te/_'das pa'i dus na sangs rgyas par gshegs par gyur pa dang /_da ltar gyi dus su sangs rgyas te gshegs pa dang /_ma 'ongs pa'i dus na sangs rgyas te gshegs par 'gyur ba'i sangs rgyas mi'i seng ge gang dag ji
[\[185a.4\]]snyed pa de dag ma lus pa thams cad la bdag lus btud cing tshig gis bstod yid kyis dmigs nas gus pas phyag bya ba'o/_/mi'i seng ge zhes bya ba ni de bzhin gshegs pas dga' ldan gyi gnas nas sems can gyi don du mi'i lus su bstan pa dper na seng ges gcan gzan dang
[\[185a.5\]]ri dgas thams cad zil gyis mnan te bag tsha ba med pa ltar/_de bzhin gshegs pas kyang bdud dang mu stegs can phyir rgol ba lha dang mi thams cad zil gyis mnan te su la yang bag tsha ba 'am/_bsnyengs pa mi mnga' ste/_mkhyen pa'i mthu'i yon tan thams cad kyis 'phags pa la
[\[185a.6\]]bya'o/_/lus dang ngag yid dang bas zhes pa ni gzhan gyi yams la bya ba ma yin gyi/_bdag nyid dang bas sangs rgyas kyi sku la yid kyis sems shing ngag gis bstod de lus btud nas gus pas phyag 'tshal lo/_/gal te ci'i phyir mi'i seng ge mang po de snyed la phyag bya zhe na/_yon tan phun
[\[185a.7\]]sum tshogs pa mnga' ba dang phyag bya ba'i gnas su gyur pas gcig la phyag byas na yang bsod nams chen po thob na mang po la phyag byas na bsod nams ches mang du thob pas de'i phyir de dag thams cad la phyag bya'o/_/gnyis pa lus kyis phyag bya ba ni/_bzang po spyod pa'i smon lam stobs dag
[\[185b\]]
[\[185b.1\]]gis/_/zhes bya ba la sogs pa yin te/_lus kyis phyag bya ba'i yul yang ji lta bu zhe na/_bzang po spyod pa'i smon lam ni byang chub sems dpa' kun du bzang pos gsungs pa'i smon lam mo/_/stobs ni man ngag ste/_smon lam 'di las 'byung ba'i man ngag go/_/yang na bzang po spyod pa la
[\[185b.2\]]smon pa'i stobs kyis phyag bya'o zhes bya bar bshad de/_bzang po spyod pa ni gong du bshad zin to/_/der smon pa ni der sems 'dun pa'o/_/smon pa'i stobs kyis ni mi mthun pa'i phyogs rnam par g.yeng ba spangs nas sems rtse gcig tu bya ba la zhugs par ro/_/rgyal ba thams cad yid kyis
[\[185b.3\]]mngon sum du/_/zhes pa ni nyon mongs pa'i dgra las rgyal ba'i sangs rgyas te/_yid dam sems kyis phyogs bcu dang dus gsum du gshegs pa'i sangs rgyas thams cad mngon sum du mthong ba dang 'dra bar dmigs so/_/zhing gi rdul snyed lus rab btud pa yi/_/zhes bya ba ni rgyal ba
[\[185b.4\]]de dag gi zhing thams cad ji snyed yod pa de snyed du bdag gi lus mang por gyur par bsam pa'o/_/rgyal ba kun la rab tu phyag 'tshal lo/_/zhes bya ba ni yid kyis mngon sum dang 'dra bar dmigs pa'i de dag thams cad la bdag gi lus de snyed du rab tu btud de phyag btsal bar bsam mo/_/
[\[185b.5\]]rgyal ba zhes pa ni nyon mongs pa'i dgra las rgyal ba'i phyir dang /_bdud las rgyal ba'i phyir dang /_sdig pa mi dge ba thams cad las rgyal ba ste/_bram ze nyer 'gro zhes pas khyod su zhig ces zhus pa dang /_lan du 'di skad ces bcom ldan 'das kyis bka' stsal pa/_sdig pa mi dge'i
[\[185b.6\]]chos las nga rgyal te/_/de'i phyir nyer 'gro nga ni rgyal ba yin/_/zhes gsungs pa lta bu'o/_/'o na lus mang pos phyag byas pa la yon tan ci yod ce na/_lus mang pos phyag bya bar bsam zhing mos pa na lus gcig gis phyag bya bar mos na yang bsod nams che na/_yang lus mang pos
[\[185b.7\]]phyag bya bar mos pas lta bsod nams che bas de ltar mos par bya'o/_/gsum pa yid kyis phyag bya ba ni/_rdul gcig steng na rdul snyed sangs rgyas rnams/_/sangs rgyas sras kyi dbus na bzhugs pa dag/_ces bya ba ni rdul phra rab gcig gi ngos 'ba' zhig na sangs rgyas kyi zhing ma
[\[186a\]]
[\[186a.1\]]lus pa'i rdul snyed kyis sangs rgyas kyi sku tha mal pa'i tshad ma sha stag bzhugs par bsam par bya ste/_de yang sangs rgyas nyag gcig bzhugs par bsam par bya ba ma yin gyi/_sangs rgyas re re yang 'khor byang chub sems dpa' mang pos bskor te chos ston
[\[186a.2\]]cing bzhugs par bsams te mos par bya'o/_/sangs rgyas zhes bya ba ni gti mug gi gnyid sangs pas na mi gnyid sangs pa bzhin zhes pa ste/_thams cad gsal bas thugs su chud pa la bya'o/_/yang na blo'i pad+ma kha bye zhing rgyas pa bzhin zhes bya ste/_pad+ma rgyas pa ni kha de las rgyas
[\[186a.3\]]pa med pa bzhin du mkhyen pas sangs rgyas te mi mkhyen pa rdul tsam yang mi mnga' bas na/_sangs pa dang rgyas pa dus gcig bsdus te sangs rgyas zhes bya'o/_/sras ni mos pa spyod pa'i sar chud pa yan chad de bzhin gshegs pa'i gdung rgyun mi 'chad par byed pa de dag la bya/_yang na
[\[186a.4\]]sa dang po brnyes pa yan chad la bya ste/_'phags pa sa bcu pa'i mdo las/_sa dang po thob pa'i byang chub sems dpa' rnams ni de bzhin gshegs pa'i rigs su skyes pa yin no zhes gsungs pa lta bu ste/_mdor na sangs rgyas kyi gsung man ngag las skyes pa'i sras zhes bya'o/_/
[\[186a.5\]]gal te rdul gcig gi steng na sangs rgyas dang byang chub sems dpa' de snyed shong bar ji ltar rung zhe na/_de ni sems kyis de ltar bsams shing de ltar mos par bya ba'i chos yin te/_rnal 'byor ba'i sems de ltar snang ba yin gyi phyi rol gyi rdul nyid ni ma yin te/_dper na rnal 'byor
[\[186a.6\]]pas zad par sa dang /_zad par chu dang /_me dang /_rlung dang /_zad par sngon po dang /_ser po dang /_dmar po dang /_dkar po dang /_nam mkha' dang /_zad par rnam par shes par mos na yang de bzhin mthong ba dang 'dra ste/_chos thams cad yongs su grub pa'i rang bzhin ma yin pas/_
[\[186a.7\]]ji ltar brtags pa de ltar snang ngo /_/rnal 'byor ba'i sems de ltar snang bas yang mnyam par ma bzhag pa'i sems de ma goms pa'i sems las ni de ltar snang du yang mi rung gi/_mnyam par bzhag pa la goms pa la ni de lta bu mi rung ba med de/_bcom ldan 'das kyis bsam gyis mi khyab
[\[186b\]]
[\[186b.1\]]pa bzhi bka' stsal pa las/_rnal 'byor pa'i mthu bsam gyis mi khyab ces gsungs pa lta bu'o/_/de la dpe ci yod ce na/_dper na snod chung ngu'i nang du chu blugs na/_de'i nang du nyi zla dang gza' skar la sogs pa'i gzugs chen po mang po snang du rung ba dang /_yang sgyu ma mkhan gyis rgyu rkyen chung ngu
[\[186b.2\]]las mi rta la sogs pa'i gzugs chen po mang por sprul te ston pa dang /_rmi lam na gnas chung ngu dog pa'i nang gzugs chen po snang ba 'byung ba dang 'dra ste mi rung ba med do/_/de ltar mos pas ci zhig bya zhe na/_de bzhin gshegs pa'i mthu phun sum tshogs pa mang po la dmigs na/_
[\[186b.3\]]dmigs pa'i sgo nas bsod nams mang du 'phel bas de ltar dgos so/_/rdul gcig gi steng na ji lta ba bzhin du rdul thams cad kyi steng du yang de dang 'dra bar bsam pa'i phyir/_de ltar chos kyi dbyings rnams ma lus par/_/thams cad rgyal ba dag gis gang bar mos/_/zhes pa ste/_
[\[186b.4\]]de ltar zhes bya ba ni rdul gcig la ji lta ba de ltar ro/_/chos nyid ces bya ba ni de bzhin nyid do/_/dbyings zhes pa ni 'byung gnas te/_de bzhin nyid la dmigs nas sangs rgyas kyi yon tan gyi chos rnams 'byung bas chos nyid kyi chos kyi dbyings te/_chos kyi dbyings kyis klas pa nam
[\[186b.5\]]mkha'i khams kyi mthas gtugs pa ma lus pa'i rdul phra rab re re'i steng na/_rgyal ba 'khor dang bcas pa de snyed bzhugs par bsam zhing mos pas sems sbyang bar bya'o/_/bzhi pa ngag gis phyag bya ba ni/_de dag bsngags pa mi zad rgya mtsho rnams/_/zhes pa ni rgyal ba de dag gi
[\[186b.6\]]bsngags pa ni/_dus gsum kun du gshegs pa nyid dang mos pa bsams nas rdul gcig gi steng du rdul snyed bzhugs pa la/_rdul re re'i steng na yang de snyed bzhugs par mos pa'i rgyal ba de dag thams cad kyi bsngags pa ni snyan par bstod pa'o/_/mi zad rgya mtsho zhes pa ni
[\[186b.7\]]bsngags pa zad mi shes pa ste/_rgya mtsho mang ba ltar bsngags pa mang po zad mi shes pa'o/_/dbyangs kyi yan lag ces pa ni/_dbyangs sam tshig 'byung ba'i rgyu ni lce yin te/_de yang khungs ni phung po gsum pa'i mdo las/_de bzhin gshegs pa re re la lus thob pa'i 'gro ba thams
[\[187a\]]
[\[187a.1\]]cad kyi sems ji snyed kyis zhabs kyi 'og tu gtugs te phyag bya/_lus thob pa re re la yang lce'i rtse mo phra rab mgo gang gi lam nges pa'i tshig de snyed du lhag par mos so/_/mgo re re la yang kha'i sgo zhing thams cad kyi rdul phra rab kyi dbye ba tsam du lhag par mos so/_/kha'i
[\[187a.2\]]sgo re re la yang zhing thams cad kyi rdul phra rab snyed du lhag par mos so zhes 'byung ba yin te/_lce de snyed du mos pa yin no/_/rgya mtsho zhes pa ni mang ba'i grangs mtsho mtha' yas pa la bya ste/_gling bzhi pa bye ba phrag brgya la stong gsum gyi stong chen po'i 'jig rten gyi khams so/_/de gcig tu brtsis
[\[187a.3\]]la bye ba phrag brgya la 'jig rten gyi khams rab 'byams gcig go/_/de bye ba phrag brgya la mtsho yas gcig go zhes bya ba dang /_'jig rten gyi khams kyi go rims las kyang /_gcig//_bcu/_brgya/_stong /_khri/_'bum/_sa ya/_bye ba/_dung phyur/_ther 'bum/_shu rngog/_mchog nyal/_rkyang 'phyes/_
[\[187a.4\]]bye ma/_nab nub/_mtsho yas zhes bya ba la sogs pa 'byung bas grangs kyi ming la bya ste sgra skad 'byung ba'i lce mang po mtsho yas snyed do/_/yang na rgya mtsho ni grangs dang mi sbyar gyi mtsho nyid la yang sbyar rung ste/_dper na rgya mtsho rgya che gting zab pa ltar sgra skad 'byung ba'i lce yang mang ba la bya'o/_/'og nas
[\[187a.5\]]rgya mtsho 'byung ba rnams kyang 'di dang 'dra bar bshad par bya'o/_/sgra skad kyi zhes pa gong ma lta bu'i lce mang po de dag las 'byung ba'i sgra skad thams cad kyis so/_/rgyal ba kun gyi zhes pa ni dus gsum gshegs pa'i rgyal ba nyid dang mos par bsams nas rdul snyed bzhugs pa de lta bu'i rdul re re la
[\[187a.6\]]yang de snyed bzhugs par mos pa'i rgyal ba de dag thams cad kyi bsngags pa ni snyan par bstod pa'o/_/yon tan ni yang dang yang du bzlas par bya/_nyams su blang bar bya ba ste/_byang chub tu sems bskyed pa nas byang chub kyi spyod pa rlabs po che mi zad pa'i yon tan dang sangs rgyas su grub pa la
[\[187a.7\]]mnga' ba'i yon tan dang tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po dang /_stobs bcu dang /_mi 'jigs pa bzhi dang /_so sor yang dag par rig pa bzhi dang /_sangs
[\[187b\]]
[\[187b.1\]]rgyas kyi chos ma 'dres pa bco brgyad la sogs pa'o/_/bde bar gshegs pa thams cad bdag gis bstod/_/ces bya ba ni mdzes par gshegs pas na'ang legs par gshegs pa ste dper na/_gzugs bzang ba la gzugs legs zhes bya ba lta bu'o/_/yang na las dang nyon mongs pa'i
[\[187b.2\]]dbang gis 'khor bar slar mi ldog par gshegs pa ste/_dper na rims nad legs par byang ba bzhin no/_/yang na bgrod par bya ba mthar phyin par gshegs pa ste/_dper na snod legs par gang ba bzhin no/_/yang na bcom ldan 'das bde bar gyur cing mtho ris kyi bde ba dang ldan pa gnod
[\[187b.3\]]pa mi mnga' zhing gnod pa med pa'i chos dang ldan pas na bde bar gshegs pa'am/_bde bar brnyes pa zhes bya ste/_bde bar gshegs pa de la bstod par bgyi'o//_//da ni spyi don gnyis pa mchod pa ston te/_de la yang gnyis te bla na yod pa dang /_bla na med pa'o/_/de la bla na yod pa
[\[187b.4\]]ni/_me tog dam pa phreng ba dam pa dang /_/zhes bya ba la sogs pa tshigs su bcad pa gnyis kyis ston te/_me tog dam pa ni lha'i yul man chad kyi 'jig rten na me tog dngos su yod pa ji snyed pa dang /_kun gyi mchog go/_/mchod pa 'og ma rnams kyi dam pa yang 'di las shes par bya'o/_/
[\[187b.5\]]phreng ba dam pa ni me tog sna tshogs brgyus pa'am sna tshogs spel te brgyus pa'i mchog go/_/yang na rin po che sna tshogs kyi phreng ba brgyus pa'i dam pa'o/_/me tog dang phreng ba yang me tog tha mal ba 'ba' zhig la bya bar ma zad kyi/_brdungs pa dang /_blugs pa dang /_ri mor bris pa
[\[187b.6\]]dang /_dras pa la sogs pa'i bcos ma rnams la yang bya'o zhes 'chad do/_/sil snyan ni rol mo la bya ste/_rgyud can dang /_bud pa dang /_brdung zhing dkrol ba thams cad de/_de dag kyang snyan pa'i phul du phyin pa sha stag go/_/byug pa ni spos dri zhim pa'i lde gus lus la byug pa ste/_
[\[187b.7\]]de yang mchog tu phyin pa'o/_/gdugs mchog ni gdugs kyi rnam pa ji snyed yod pa'i mchog go/_/mar me mchog ni spos mar la sogs pa dri zhim 'od gsal ba'i nor bu 'od che zhing rin po che lta bu'o/_/bdug spos dam pa ni bdug spos sbyar ma'am/_sna gcig tu yang rung ste mchog phyin
[\[188a\]]
[\[188a.1\]]pa'o/_/nam bza' dam pa ni gos thams cad kyi mchog ka tsa lin di ka la sogs pa rin thang dpag tu med pa la sogs pa'o/_/dri mchog ni spos chu yon chab tu gsol ba'am/_spos chus chag chag tu btab pa'i dam pa a ga ru dang /_du ru ska dang /_na lan dang /_
[\[188a.2\]]sau gan+d+ha la sogs pa'o/_/phye ma'i phur ma ri rab mnyam pa dang /_/zhes pa ni rnam pa gnyis su bshad de/_gcig tu na spos dri zhim pa sna tshogs kyi phye ma gtor zhing gdab tu rung ba thum por byas te gzhag pa'i rim pa rgya cher khengs pa dang /_brtsigs pa'i 'phangs mtho ba ri rab kyi gtos dang
[\[188a.3\]]mnyam pa tsam yod pa'o/_/yang na dkyil 'khor bris pa'i tshon phye spel ba'i rim pa brgya dang /_rngams ri rab kyi gtos dang 'phangs tsam yod pa la bya'o/_/de rnams la phye ma'i mchog ni/_tshon bzang ba dang /_dri zhim pa dang ri rab dang mnyam pa'o/_/bkod pa'i khyad par 'phags pa'i mchog
[\[188a.4\]]kun gyis/_/zhes pa ni rnam pa mang du 'dren te/_phal che ba la yang bya/_brgyan pa la yang bya/_sna tshogs pa la yang bya'o/_/'di ni gsum char la yang sbyar zhing gong du smos pa rnams la bsnyag tu yang rung ste me tog dang /_phreng ba dang /_rol mo'i sgra dang /_byug pa dang /_bdug spos la sogs
[\[188a.5\]]pa phal che ba dang /_de dag gis legs par brgyan pa dang /_rnam grangs mang ba'o/_/yang na sna tshogs zhes bya ba 'ba' zhig dang sbyar du rung ste/_'dir mchod pa'i yo byad ming gis smos pa dang /_ming gis ma smos pa rnams spyir snyegs pas/_ming gis ma smos pa'i zhal zas sna tshogs dang /_
[\[188a.6\]]gzims cha dang /_stan dang /_pho brang dang /_khang pa sna tshogs dang /_bkram pa dang sbyar ba dang /_bzang po sna tshogs lha dang mi dang klu dang /_dri za dang mi'am ci la sogs pa'i yul na yod pa'i mchog dam pa rnams la bya'o/_/rgyal ba de dag la ni mchod par bgyi/_zhes pa ni gong du smos pa'i
[\[188a.7\]]mchod pa thams cad kyis/_phyogs bcu dag na dus gsum gshegs pa'am bzhugs pa'i khyad par rnams dang /_chos kyi dbyings kyis klas pa nam mkha'i mthas gtugs pa'i khyon ni rdul phra rab re re'i steng na yang /_sangs rgyas kyi zhing thams cad kyi rdul snyed kyi rgyal ba dang byang chub sems
[\[188b\]]
[\[188b.1\]]dpa' bzhugs par bsams pa de dag thams cad la mchod par mos pa bya ba yin te/_mchod pa bla na yod pa 'di ni 'jig rten pa yin no/_/gnyis pa mchod pa bla na med pa ni/_mchod pa gang rnams bla med rgya che ba/_/zhes bya ba yin te/_bla na med pa lha yul man chad kyi de dag las khyad par
[\[188b.2\]]du 'phags pa dpe zla med pa ste/_byang chub sems dpa' mthu can rnams kyis mchod pa bzang dgur sprul pa'o/_/rgya che ba ni 'jig rten gyi khams mang por khyab cing rgyas pa'o/_/mdo sde las mchod pa sna tshogs bla na med cing mchod pa rgya che ba dag pa thos shing mthong ba lta bu dag dang /_
[\[188b.3\]]bdag nyid kyi sems kyis ci nus kyi mchod pa'i yo byad rnams kyis sangs rgyas kyi zhing mang por rgyas par bkang ste mchod pa bya bar bsam mo/_/de dag rgyal ba thams cad la yang mos/_/zhes pa ni mchod pa bla na med pa'i dpe dang lhag pa med pa de dag gis gong du smos pa'i rgyal ba
[\[188b.4\]]thams cad la yang dad pa dang /_shes rab dang ldan pa'i sems kyis mchod par bsam pa la bya'o/_/yang na mchod pa bla na med pa'i yo byad 'phags pa de bzhin gshegs pa'i gsang ba bstan pa'i mdo las 'byung ba 'di lta bu la yang bya ste/_de nas bcom ldan 'das kyis tshangs pa gtsug
[\[188b.5\]]'phen la bka' stsal pa/_tshangs pa gsum po 'di dag ni de bzhin gshegs pa la mchod pa dang rim gro bya ba bla na med pa'o/_/mchod pa'i las bla na med pa'i bsod nams tshad med pa 'byung ba'o/_/gsum gang zhe na/_bla na med pa yang dag par rdzogs pa'i byang chub tu sems
[\[188b.6\]]bskyed pa dang /_de bzhin gshegs pa rnams kyi chos 'dzin pa dang /_ji ltar thos pa'i chos rnams de bzhin du sgrub pa ste/_tshangs pa de bzhin gshegs pa la mchod pa dang rim gro bya ba dang /_bla na med pa'i mchod pa byed 'dod pas mchod pa'i dngos po 'di dag gis mchod par bya ba
[\[188b.7\]]yin no zhes gsungs pa lta bu'o/_/bzang por spyod pa'i smon lam stobs dag gis/_/zhes pa ni steng 'og gnyis kar sbyar te/_bzang po spyod pa la dad pa'i stobs kyis mchod pa bla na med pa rgya chen pos rgyal ba rnams la mchod par bya'o zhes bya bar yang sbyar ro/_/'og ma/_rgyal
[\[189a\]]
[\[189a.1\]]ba kun la phyag 'tshal mchod par bgyi/_/zhes pa dang yang sbyar te/_bzang po spyod pa la dad cing mos pa'i stobs kyis bzang po spyod pa'i man ngag bzhin du gong du smos pa'i phyag bya ba rnam pa bzhi dang /_mchod pa rnam pa gnyis kyis rgyal ba thams cad la phyag 'tshal lo/_/
[\[189a.2\]]mchod do zhes tshig gong ma rnams kyi mjug sdud pa yin no//_//spyi don gsum pa nyes dmigs bshags pa ni/_'dod chags zhe sdang gti mug dbang gis na/_/zhes pa la sogs pa la sh+lo ka gcig gis ston te de yang bzhi/_nyes pa'i rgyu dang /_gzhi dang /_rang bzhin dang /_spyi dang rnam
[\[189a.3\]]pa bzhi'i sgo nas bshags pa bya'o/_/de la nyes pa'i rgyu ni 'dod chags zhe sdang gti mug go/_/nyes pa'i gzhi ni/_lus dang ngag dang de bzhin yid kyis so/_/nyes pa'i rang bzhin ni/_sdig pa bdag gis bgyis pa ci mchis pa/_/zhes pa ste/_tshe 'di dang tshe rabs gzhan rnams su
[\[189a.4\]]bdag gis sdig pa mi dge ba'i las byas pa rnams so/_/nyes pa'i spyi ni ci mchis pa zhes pa ste/_bdag nyid kyis byas pa dang gzhan la byed du bcug pa dang /_gzhan dag sdig pa byed pa mthong na dga' ba dang rjes su yi rang ba la bya ste/_'dod chags zhe sdang gti mug dbang gis lus dang
[\[189a.5\]]ngag dang yid kyi sgo nas sdig pa bdag gis byas pa dang /_byed du bcug pa la rjes su yi rang ba ci yod pa de dag thams cad 'gyod pa dang mi dga' zhing gnong bkur ba'i sems kyis bshags par bya ste gong du bde bar gshegs pa la bstod pa'i skabs nas 'byung ba bzhin du/_sangs rgyas dang byang
[\[189a.6\]]chub sems dpa' mang po'i spyan sngar bdag gi lus mang por 'dug la/_mgo dang lce mang pos skad cig re re la yang sdig pa bshags par bsam zhing mthol ba dang bshags par bya'o/_/de bzhin du zhes pa ni sngon du yid dang mi sbyar gyi/_nyes pa ci dang ci ltar byas pa de dag de bzhin du
[\[189a.7\]]bshags so zhes sbyar ro/_/de la rgol te/_nyes pa ma bshags na nyes pa ci yod/_bshags pa la dgos pa ci yod ce na/_dgos te sdig pa la mi 'dzem par spyod cing mi mthol mi bshags pa la rung bar 'dzin na rgyun du 'phel te/_sems kyi rgyud la zhen pas 'khor ba nas 'khor ba'i
[\[189b\]]
[\[189b.1\]]mchog lha dang mir skye ba yang shin tu bka' na/_'khor ba las thar bar lta ga la 'gyur/_sdig pa bshags pa yang nyes pa la nyes par mthong na mi dga' ste/_'gyod cing bshags na/_snga ma'i rgyun mi 'phel zhing 'byang bar 'gyur la/_mi dga' zhing 'gyod na 'dzem zhing ldog par 'gyur te/_
[\[189b.2\]]phyis mi byed par 'gyur zhing mi sogs pas mi dge ba rgyun 'chad par 'gyur te/_'phags pa byams pa seng ge sgra chen po'i mdo las/_bcom ldan 'das kyis bka' stsal ba/_ngas ni sngon byas pa'i sdig pa'i las zad par bya ba'i phyir/_phung po gsum pa'i chos kyi rnam grangs bstan pa yin te/_
[\[189b.3\]]de la mi blun po dag ni lhag par ltung ba mngon par 'du bya ba mngon par 'du byas nas nyes pa bshags shing sbyangs pa tsam gyis dag par 'gyur bar sems shing /_phyin chad sdom par ni mi byed do zhes gsungs so/_/de lta bas na sdig pa'i las sngon byas pa ni bshags pas sbyang /_phyi ma ni sdom
[\[189b.4\]]zhing mi byed pas rgyun chad do/_/sdig pa bshags pa ni bar skabs gang du yang rung ste/_phung po gsum pa'i mdo sde dang las kyi sgrib pa rgyun gcod pa la sogs pa'i mdo bklag go/_/yang na sku gsung thugs kyi spyan sngar nyes pa ci byas pa'i dmigs kyis bshags par bya'o//_//
[\[189b.5\]]da ni spyi don bzhi pa bsod nams kyi rjes su yi rang ba ni/_phyogs bcu'i rgyal ba kun dang sangs rgyas sras/_/zhes pa ni phyogs bcu'i 'jig rten gyi khams na rgyal ba sangs rgyas sras rnam pa gsum dang bcas pa gong du phyag bya ba'i skabs su bshad pa dang 'dra'o/_/rang rgyal rnams dang
[\[189b.6\]]zhes pa ni rang sangs rgyas te/_bdag nyid zhi bar bya ba dang /_bdag nyid dul bar bya ba'i phyir nyon mongs pa las 'byung ba'i sdig pa mi dge ba'i chos rnams las rgyal ba'o/_/slob pa 'phags pa rgyun du zhugs pa la sogs pa'i gang zag bdun te/_da rung bslab pa'i mthar phyin par bya ba yod
[\[189b.7\]]pa'o/_/mi slob pa ni 'phags pa dgra bcom pa'i 'bras bu ste/_rang gi bya ba mthar phyin cing dgra bcom pa zag pa zad pa bya ba byas pa 'di las srid pa gzhan med do zhes zer ba lta bu/_'gro ba rnams kyi bsod nams gang la yang /_/zhes pa ni 'gro ba zhes bya ba'i sgra ni ma lus pa
[\[190a\]]
[\[190a.1\]]la snyegs te/_rigs lnga la bya'o/_/rnams dang kun 'dra ste thams cad la bya ste/_dus gsum gyi sems can kun dang /_dus gsum gyi slob pa dang /_mi slob pa dang rang sangs rgyas dang byang chub sems dpa' dang /_sangs rgyas kyi bsod nams la rjes su yi rang
[\[190a.2\]]bar bya ste/_gzhan gyis dge ba byas pa la bdag gis dga' bar bsams pas bdag gis thob ces bya bar bstan to/_/de ltar byas na dge ba byed pa yang snying thag pa nas byas na bsod nams che'o/_/bsam pa 'bring na bsod nams 'bring ngo /_/bsam pa chung na bsod nams chung
[\[190a.3\]]ngo /_/rjes su yi rang bar byed pa yang de dang 'dra ste bdag gis byar snying nas mi nus mi 'byor na/_gzhan byed pa la bsam pa thag pas rjes su yi rang ba nas byas na bsod nams che bar 'gyur ba yang yod do/_/de bzhin du bsam pa 'bring dang chung ngus yi rang bas bsod nams mnyam pa dang /_chung
[\[190a.4\]]ngur 'gyur ba yang yod do/_/de ltar gzhan gyis dge ba byas pa la bri ba yang med la/_bdag gis cher thob tu rung bas/_rtag tu bsod nams la rjes su yi rang bar bya ste/_skad cig re re la yang 'byang zhing dge ba'i tshogs su bsdu'o//_//da ni spyi don lnga pa de bzhin gshegs pa la chos
[\[190a.5\]]kyi 'khor lo bskor bar bskul ba'i bsam pas sems sbyang ba ni/_gang rnams phyogs bcu'i 'jig rten sgron ma dag_/ces pa la spyi don du phyogs bcu'i 'jig rten gyi khams kyi sgron ma bla na med pa'i byang chub khyad par can mngon par thugs su chud nas chags shing thogs pa mi mnga'
[\[190a.6\]]ba'i ye shes brnyes te sems can mgon med pa rnams kyi mgon mdzad pa gang yin pa de dag thams cad la bdag gis chos kyi 'khor lo bla na med par bskor bar bskul te/_chos bshad par gsol ba gdab po/_/der rgol te/_dus gsum gyi sangs rgyas gang la gsol ba gdab ce na/_
[\[190a.7\]]'das pa dang da ltar gyi kha cig la ni gzhan gyis gsol ba gdab zin pas/_de dag la gdab par mi bya'o/_/'o na gang la gdab ce na/_gang dag gdod sangs rgyas shing mi gsung ba'i sa la bzhugs pa rnams la gsol ba gdab dgos pa dang sbyar ro/_/tshig 'bru bshad nas/_gang rnams
[\[190b\]]
[\[190b.1\]]zhes pa ni da ltar gyi dus na sangs rgyas ma thag pa dang /_ma 'ongs pa'i dus kyi sangs rgyas rnams kyi spyir snyegs so/_/'jig rten sgron ma zhes pa ni sku las 'od zer 'gyed cing mun pa sel ba dang /_'phags pa'i lam yan lag brgyad pa la sogs pa'i chos bstan pa'i gsung gi 'od zer
[\[190b.2\]]gyis sems can gyi mi shes pa'i mun nag sel ba ste/_snod kyi 'jig rten gyi dang /_sems can gyi 'jig rten gnyis ka la snang bar mdzad pas/_de'i phyir sangs rgyas bcom ldan 'das kyi mdzad pa bcu gnyis la sogs pa rnams ni 'jig rten gyi sgron ma zhes bya'o/_/yang na 'jig rten na gang
[\[190b.3\]]zag dang chos la bdag tu lta ba sel bar mdzad pas na yang de skad do/_/byang chub ces pa ni spangs pa phun sum tshogs pa dang /_ye shes phun sum tshogs pa'o/_/de la spangs pa ni rnam pa gnyis te/_nyon mongs pa'i sgrib pa spangs pa dang /_shes bya'i sgrib pa spangs pa'o/_/ye shes kyang
[\[190b.4\]]rnam pa gnyis te/_thams cad mkhyen pa dang /_thogs pa med pa'o/_/mdor na ye shes bla na med pa la bya'o/_/byang chub rim par sangs rgyas ma chags brnyes/_/zhes pa la ni bla na med pa'i byang chub rim par sa bcu dag las rnam par sangs rgyas pa ni dang po byang chub mchog tu
[\[190b.5\]]thugs bskyed pa nas mngon par rdzogs par sangs rgyas te/_mya ngan las ma 'das kyi bar du mdzad pa bcu gnyis la sogs pa rim gyis mdzad nas/_bla na med pa'i byang chub kyi gter chen po brnyes pa la bya'o/_/ma chags zhes pa ni da ltar gter brnyes kyang de la so so'i skye bo ltar chags
[\[190b.6\]]shing zhen pa mi mnga' bas ma chags brnyes zhes bya'o/_/mgon po de dag bdag gis thams cad la/_/zhes pa la mgon ni sems can thams cad kyi skyabs dang dpung gnyen te/_sangs rgyas bcom ldan 'das rnams ni sems can skye ba dang /_rga ba dang na ba dang /_'chi ba la
[\[190b.7\]]sogs pa'i sdug bsngal rnams kyis nyen pa mgon dang skyabs med pa rnams la 'phral dang yun du phan pa dang /_bde bar 'gyur ba'i mgon mdzad pa'o/_/'khor lo bla na med pa bskor bar bskul/_/zhes pa la 'khor lo ni dper na shing rta'i 'phang lo 'dril zhing 'gro ba la yang
[\[191a\]]
[\[191a.1\]]'khor lo 'gro ba dang 'dra bar chos ston pa dang /_pha rol nyan pa dag gi rgyud la yang dag pa'i don go bar byed pa'o/_/bla na med pa zhes pa ni 'dra ba'am gong na med pa'o/_/bskor ba zhes pa ni chos bshad pa ste/_gzhan gyi sems la go bar byed pa'o/_/bskul ba ni
[\[191a.2\]]chos bshad du bskul dgos pas/_sangs rgyas mngon sum dang 'dra bar dmigs te/_bdag nyid kyang thos pa dang /_gzhan la yang phan gdags pa'i phyir/_ngag dang yid kyis gus pas chos bshad du gsol ba gdab bo/_/rgyal ba sangs rgyas la ni mi mkhyen pa'am/_mi gzigs
[\[191a.3\]]pa'am/_/zang zing la chags pa dang thugs rje mi mnga' ba ma yin pas bskul ci dgos she na/_chos btsun pa dang chos la gus shing rag lus par bya ba'i phyir bskul ba la bzhes so/_/de'i phyir bskul dgos so//_//da ni spyi don drug pa mya ngan las mi 'da' bar bzhugs su gsol
[\[191a.4\]]ba ni/_/mya ngan 'das ston gang bzhed de dag las/_/'gro ba kun la phan zhing bde ba'i phyir/_/bskal ba zhing gi rdul snyed bzhugs par yang /_/bdag gis thal mo rab sbyar gsol bar bgyi/_/zhes pa ste/_yang dag par na sangs rgyas yongs su mya ngan las mi 'da' mod kyi/_mya ngan las 'da' bar
[\[191a.5\]]bstan pas 'dul ba rnams la de lta bur ston par bzhed pas/_de dag la bzhugs par gsol ba gdab bo/_/su'i don du gsol ba gdab ce na/_'gro ba kun la sman pa dang bde ba'i slad du zhes bya ste/_sems can ma lus pa'i don mdzad cing bzhugs par gsol lo/_/don ci 'dra bar zhe na/_
[\[191a.6\]]'phral du phan pa dang /_yun du bde ba ste/_dngos su na mya ngan las 'das pa'o/_/bde ba ni mngon par mtho ba ste mtho ris dang dbang phyug la sogs pa ni 'phral du bde ba'o/_/don de gnyis gang gi yon tan las she na/_de bzhin gshegs pa bzhugs par mthong zhing des gsungs pa'i chos thos pa las
[\[191a.7\]]grub pas de'i phyir mya ngan las mi 'da' bar bzhugs par gsol ba gdab bo/_/de ltar bzhugs pa de dus ji srid du gsol ba gdab ce na/_dus gsum du bzhugs pa'i sangs rgyas kyi zhing thams cad du rdul phra rab kyi rdul snyed kyi bskal bar bzhugs su gsol bar bsam mo/_/de lta bu
[\[191b\]]
[\[191b.1\]]thams cad de ji lta bur gsol ba gdab ce na/_sangs rgyas de dag gi spyan sngar gdab phus mo btsugs la thal mo sbyar te/_gus par gsol ba 'debs par bsam mo//_//spyi don bdun pa dge ba'i rtsa ba yongs su bsngo ba ni/_phyag 'tshal ba dang mchod cing bshags pa dang /_/rjes su yi rang
[\[191b.2\]]bskul zhing gsol ba yi/_/dge ba cung zad bdag gis ci bsags pa/_/thams cad bdag gis byang chub phyir bsngo'o/_/zhes bya ste/_gong du smos pa'i sangs rgyas dang byang chub sems dpa' 'khor dang bcas pa mang po la lus dang ngag dang yid kyis phyag byas pa dang /_de dag la mchod pa'i
[\[191b.3\]]yo byad sna tshogs kyis mchod pa dang /_de dag gi spyan sngar sdig pa bshags pa dang /_'phags pa dang 'phags pa ma yin pa thams cad kyi bsod nams la rjes su yi rang ba dang /_chos kyi 'khor lo bskor bar bskul bar bsam pa dang /_mya ngan las mi 'da' bar bzhugs par gsol ba
[\[191b.4\]]gdab pa'i bsam pa'i sgo nas bdag gis dge ba ci bsags pa de dag thams cad bdag dang sems can thams cad thun mong du byas nas bla na med pa yang dag par rdzogs pa'i byang chub tu yongs su bsngo ste/_dge ba 'dis bdag dang sems can thams cad bla na med pa'i byang chub 'grub
[\[191b.5\]]par shog shig ces smon lam gdab bo/_/gal te ma bsngos na de thob nas zad par 'gyur ro/_/nyan thos dang rang sangs rgyas su bsngos na ni phung po lhag ma med pa'i mya ngan las 'das pa'i dbyings su zad par 'gyur ro/_/'o na ji ltar bsngo zhe na/_bla na med pa'i byang chub chen por bsngo ste/_
[\[191b.6\]]nam sangs rgyas su ma gyur gyi bar du yang lha dang mi'i bde skyid zhar la thob cing /_sangs rgyas nas mi gnas pa'i mya ngan las 'das pa la bzhugs te/_mthar thug pa med par sems can gyi don lhun gyis grub par mdzad pas/_bsod nams kyi 'bras bu nams kyang zad par mi
[\[191b.7\]]'gyur ro//_//spyi don brgyad pa smon lam gyi rab tu dbye ba la don bcu drug ste/_bsam pa dang /_byang chub kyi sems mi brjed par bya ba dang /_mi chags par sbyor ba dang /_sems can la phan gdags pa dang /_go cha bgo ba dang /_byang chub sems dpa'i skal ba mthun pa dang
[\[192a\]]
[\[192a.1\]]'grogs par bya ba dang /_dge ba'i bshes gnyen mgu bar bya ba dang /_de bzhin gshegs pa mngon sum du bya ba dang /_dam pa'i chos yongs su gzung ba dang /_mi zad pa'i mdzod brnyes pa dang /_'jug pa dang /_stobs dang /_gnyen po dang /_las dang /_rjes
[\[192a.2\]]su slob par yongs su bsngo ba dang /_mjug bsdu ba'o/_/de la dang po bsam pa la bzhi ste/_de bzhin gshegs pa la mchod par bsam pa dang /_dgongs pa yongs su bskang bar bsam pa dang /_sangs rgyas kyi zhing yongs su dag par bsam pa dang /_sems can thams cad la phan gdags pa dang bde
[\[192a.3\]]bar bsam pa'o/_/de bzhin gshegs pa la mchod par bsam pa dang /_dgongs pa yongs su bskang bar bsam pa ni/_'das pa'i sangs rgyas rnams dang phyogs bcu yi/_/'jig rten dag na gang bzhugs mchod par gyur/_/gang yang ma byon de dag rab myur bar/_/bsam rdzogs byang chub
[\[192a.4\]]rim par sangs rgyas spyon/_/zhes pas ston te/_tshig rkang gong ma gnyis kyis ni 'das pa'i dus na sngar sangs rgyas te yongs su mya ngan las 'das pa dang /_da ltar phyogs bcu'i 'jig rten gyi khams sna tshogs dag na sangs rgyas nas sems can gyi don mdzad cing bzhugs pa rnams la mchod
[\[192a.5\]]pa bla na med pa rnam pa gnyis gong du smos pa lta bus mchod par bya ba'i bsam pa bstan to/_/tshig rkang 'og ma gnyis kyis ni gang dag ma byon pa rnams kyi so so'i dgongs pa rnams yongs su rdzogs nas rkyen du grub ste/_myur du mngon par rdzogs par 'tshang rgya bar gyur cig ces smon pa ste/_de ltar de
[\[192a.6\]]bzhin gshegs pa'i dgongs pa yongs su bskang bar bsam pas/_bsam pa sbyang ba bstan to sangs rgyas kyi zhing yongs su dag par bya ba ni/_phyogs bcu gang gA'i zhing rnams ji snyed pa/_/de dag rgya cher yongs su dag par gyur/_/byang chub shing dbang drung gshegs rgyal ba dang /_/sangs
[\[192a.7\]]rgyas sras kyis rab tu gang bar shog_/ces pa ste phyogs bcu dag na sangs rgyas kyi zhing tha dad pa ji snyed yod pa thams cad yongs su dag par gyur cig snyam du bsam pa la/_de yang yongs su dag pa gnyis te/_rten gyi sgo nas yongs su dag pa dang /_brten pa'i sgo nas yongs su dag par
[\[192b\]]
[\[192b.1\]]bsam pa'o/_/de la rten gyi sgo nas yongs su dag par bsam pa ni 'jig rten gyi khams na ngam grog dang /_g.yang sa dang /_tsher ma dang /_khrag khrog dang /_mi gtsang ba la sogs pa'i ming yang mi grag cing /_sa gzhi rin po che sna tshogs las grub pa/_lag mthil ltar mnyam zhing nyams dga' ba la sogs pa
[\[192b.2\]]dang ldan pa/_sangs rgyas kyi zhing de nyid kyang yangs la rgya che zhing de na yod pa'i yo byad kun kyang mang la bzang ba yod pa ste/_'phags pa blo gros mi zad pas bstan pa'i mdo las/_de bzhin gshegs pa kun du bzang po'i sangs rgyas kyi zhing mi 'dzums pa zhes bya ba de na/_ngan song gsum dang mi khom
[\[192b.3\]]pa dang /_sdug bsngal gyi sgra yang med/_ltung ba'i 'khrul ba dang nyon mongs pa'i sgra yang med ces bya ba nas/_log par bslab pa dang bslab pa 'das pa'i sgra yang med/_bud med du gyur pa'i sgra yang med/_ser sna dang 'chal ba'i tshul khrims dang /_gnod sems dang /_le lo dang /_rnam par
[\[192b.4\]]g.yeng ba dang /_'chal ba'i shes rab kyi sgra yang med ces bya ba nas/_bkres pa dang /_skom pa'i sgra yang med ces bya ba dang /_'jig rten gyi khams de yang lag mthil ltar mnyam zhing baiDUr+ya sngon po'i sa gzhi la rin po che thams cad kyi pad+mas rab tu spras te/_ka tsa lin da ltar 'jam zhing reg na
[\[192b.5\]]bde ba/_rin po che'i mig mangs ris su bris shing /_rin po che'i shing ljon pa'i ra bas legs par brgyan pa/_rtag tu me tog rgyas pas mdzes par byas pa/_rdo ba dang gseg ma dang bong ba med pa ri nag po med de ri rab kyis legs par brgyan pa/_lha dang mi'i longs spyod bye brag med cing /_sems
[\[192b.6\]]can de dag gi zas kyang chos nyid kyis dga' ba dang bsam gtan gyi zas yin zhes bya ba dang /_'jig rten gyi khams de ni yangs shing rgya che ba ste/_gling bye ba khrag khrig phrag 'bum phrag drug cu yod de/_byang chub sems dpa'i smon lam gyis nyi ma dang zla ba gcig gi 'od kyis kun du snang zhes
[\[192b.7\]]bya ba dang /_mi 'khrugs pa bkod pa'i mdo dang /_'od dpag tu med pa'i zhing gi bkod pa'i mdo las ji skad gsungs pa lta bu'o/_/brten pa'i sgo nas yongs su dag pa ni/_shing gi rgyal po byang chub kyi shing drung du gshegs nas sangs rgyas par gyur ba'i sangs rgyas rnams dang /_sras byang chub sems
[\[193a\]]
[\[193a.1\]]dpa' rnams kyis zhing de rab tu gang ba ste/_de ltar gyur cig par bsam mo/_/byang chub kyi shing dbang drung zhes pa ni byang chub ni bla na med pa'i ye shes te/_de shing gi drung du bzhugs nas brnyes pa'i shing de ni byang chub kyi shing yin la/_de ni shing thams cad kyi mchog yin pas byang chub kyi shing
[\[193a.2\]]dbang zhes bya'o/_/sems can la phan pa dang bde bar bsam pa ni/_phyogs bcu'i sems can ma lus pa bsdus pa ni ji snyed pa de dag thams cad rtag tu nad med par gyur cig ces bya ba ni de rtag tu lus dang sems la gnod pa'i nad dang /_sdug bsngal med par gyur cig pa'o/_/bde bar gyur zhes pa ni de
[\[193a.3\]]dag rtag tu ngan song gi sdug bsngal la sogs pa kun dang bral ba ste/_bde skyid dam pa dang bral bar ma gyur cig pa'o/_/'gro ba kun gyi chos kyi don rnams ni/_/zhes pa ni/_'gro ba sems can gyi don gos dang zas dang nor la sogs pa gzhan la gnod cing chos dang mi mthun pas sgrub pa ma yin gyi/_
[\[193a.4\]]dge ba bcu dang mi 'gal bar gyur cig pa'o/_/mthun par gyur cig zhes pa ni bdag dang gzhan la mi gnod par 'byor zhing srung ba'i gnod pa med par gyur cig pa'o/_/re ba'ang grub par shog ces pa ni yid la ci 'dod pa de bzhin du grub par gyur cig pa'o//_//gnyis pa byang chub kyi sems
[\[193a.5\]]mi brjed par bya ba ni mi mthun pa'i phyogs kyi gnyen po bstan pa dang /_mi mthun pa'i phyogs spangs pa'i sgo nas tshigs su bcad pa bzhis bstan te/_byang chub spyod pa dag ni bdag spyod cing /_/zhes pa nas/_/de dag ma lus yongs su byang bar shog_/ces bya ba'i bar du'o/_/de la byang chub ces pa ni bla na med
[\[193a.6\]]pa yang dag par rdzogs pa'i byang chub ste gong du bshad pa dang 'dra'o/_/spyod pa zhes pa ni byang chub de 'thob par bya ba'i phyir spyod de/_byang chub sems dpa'i spyod pa rlabs po che pha rol tu phyin pa dang /_bsdu ba'i dngos po dag bdag spyod de de grub cing /_'gro ba kun du skye ba dran par 'gyur/_/zhes pa ni
[\[193a.7\]]lha dang mi la sogs pa'i 'gro ba gang du skyes kyang tshe rabs dran par gyur cig pa'o/_/tshe rabs kun du 'chi 'pho skye ba na/_/rtag tu bdag ni rab tu 'byung bar shog_/ces pa ni skye ba gcig nas shi 'phos te skye ba gcig tu skye ba'i skye ba thams cad du khyim gyi gnas la ma chags shing /_rtag tu rab tu 'byung bar gyur
[\[193b\]]
[\[193b.1\]]cig ces smos te/_tshigs su bcad pa gcig po de ni byang chub kyi sems mi brjed par bya ba'i rgyu dang po yin no/_/de bzhin du/_/rgyal ba kun gyi rjes su slob gyur te/_/zhes pa ni dus gsum du gshegs pa'i rgyal ba thams cad kyis ji ltar bslab pa dang /_slob pa dang /_slob par 'gyur ba dang mthun par
[\[193b.2\]]rjes su slob pa'o/_/bzang po spyod pa yongs su rdzogs byed cing /_/zhes bya ba la sogs pa ni/_/bzang po spyod pa ni gong du bshad pa dang 'dra ste/_spyod pa de yongs su rdzogs shing mthar phyin par bya ba'o/_/de yongs su rdzogs par byed pas ci zhig bya zhe na/_tshul khrims spyod pa dri med yongs dag par/_/rtag
[\[193b.3\]]tu ma nyams skyon med spyod par shog_/ces bya ba'i spyod pa de lta bu la bya'o/_/tshul khrims ni bdag gzhan gyi lus dang sems kyi yongs su gdung ba'i nyon mongs pa sel ba ste/_bsil bar byed pas bsil byed ces bya'o/_/tshul khrims ni spyad par bya ba yin pas tshul khrims spyod pa ste/_tshul
[\[193b.4\]]khrims kyi mtshan nyid ni spyod pa'o/_/'dod chags zhe sdang gti mug las 'byung ba'i 'chal ba'i tshul khrims kyi dri ma dang bral bas na dri ma med pa'o/_/theg pa dman par sems bskyed pa dang bral zhing thams cad mkhyen pa nyid du sems bskyed pa dang ldan pas yongs su dag pa'o/_/byang chub sems
[\[193b.5\]]dpa' thams cad bslab pa la gus par byed pa ste/_rang bzhin gyi kha na ma tho ba med pas/_mi 'dral bas mi nyams pa'o/_/bcas pa'i kha na ma tho ba med pas skyon med pa'o/_/yang na nyams su myong ba'i yul la dga' ba dang /_ma 'ongs pa'i yul smon cing re ba dang /_da ltar byung ba la lhag
[\[193b.6\]]par chags pa'i mtshan nyid kyi srid pas rma ma byung bas na skyon med pa'o/_/tshul khrims de lta bu ni byang chub kyi bar du bsrung dgos pa na/_rtag tu spyod par gyur cig ces pa ste/_tshigs su bcad pa 'di dag ni byang chub kyi sems mi brjed par bya ba gnyis pa'o/_/lha yi skad dang klu dang gnod sbyin skad/_/
[\[193b.7\]]ces pa nas/_thams cad skad du bdag gis chos bstan to/_/zhes pa'i tshigs su bcad pa ni tshig gong ma gnyis kyi bar du 'byung ba dang /_tshul khrims bsrungs pas bdag gi sems kyi rgyud dag par byas nas/_/de gzhan la phan gdags par bstan pa ste/_sems can tha dad pa ji snyed
[\[194a\]]
[\[194a.1\]]yod pa'i skad mtha' dag shes nas de dag so so'i skad kyis de dag thams cad la rtag tu chos ston par gyur cig pa'o/_/'di ni byang chub kyi sems mi brjed pa'i rgyu gsum pa'o/_/des shing pha rol phyin la rab brtson te/_/zhes pa ni/_des pa ni sems can
[\[194a.2\]]rnams la sems mnyan pa ste/_snying rje zhing 'grogs na bde ba'o/_/pha rol tu phyin pa ni sbyin pa la sogs pa bcu'o/_/de la brtson pa ni yongs su mi skyo bar de la sbyor bar gyur cig pa'o/_/byang chub sems ni nams kyang brjed ma gyur/_/zhes pa la byang chub sems ni bla na med
[\[194a.3\]]pa'i byang chub gong du smos pa lta bu 'dod cing /_sems can rnams la phan pa dang bde bar bya bar smon pa'o/_/de'i rtsa ba ni snying rje'o/_/sems de yang kun rdzob byang chub kyi sems dang /_don dam pa byang chub kyi sems gnyis te/_de la kun rdzob byang chub kyi sems ni sems can
[\[194a.4\]]'khor ba las ma brgal ba rnams bsgral ba dang /_nyon mongs pa las ma grol ba rnams la sgrol ba dang /_sdug bsngal gyis gzir ba rnams dbugs dbyung ba dang /_yongs su mya ngan las ma 'das pa rnams yongs su mya ngan las bzla'o/_/thams cad mkhyen pa'i ye shes ma thob
[\[194a.5\]]pa rnams thams cad mkhyen pa'i ye shes thob par bya'o snyam du sems shing /_'gro ba la phan pa'i phyir bdag sangs rgyas su grub par shog shig ces smon pa'o/_/don dam pa'i sems ni chos thams cad bdag med pa'i mnyam pa nyid kyi rang bzhin sems gzod ma nas ma skyes la/_
[\[194a.6\]]stong pa nyid kyi rang bzhin du smos pa dang /_rtogs shing mngon par gyur te/_des shing pha rol tu phyin pa rnams la brtson par byed pas byang chub thob kyi bar du byang chub kyi sems de lta bu rtsa ba dang bcas pa rnam par brjed par ma gyur cig pa'o/_/tshig rkang gnyis po des ni byang chub kyi
[\[194a.7\]]sems mi brjed pa'i rgyu bzhi po yin te/_de ltar tshigs su bcad pa phyed dang bzhis ni byang chub kyi sems mi brjed par bya ba ni mi mthun pa'i phyogs sgrib pa rnams kyi gnyen po bstan to/_/sdig pa gang rnams sgrib par gyur pa dag_/de dag ma lus yongs su byang bar shog_/
[\[194b\]]
[\[194b.1\]]ces pa'i tshig rkang gnyis po des ni byang chub kyi sems kyi mi mthun pa'i phyogs spangs pa bstan te/_byang chub kyi sems la sgrib cing bar chad byed pa'i sdig pa ni 'dod chags zhe sdang la sogs pa yin pas de dag thams cad ma lus par byang bar gyur cig pa'o//_//gsum
[\[194b.2\]]pa mi chags par sbyor ba ni/_gang la mi chags par ston te gang la mi chags par sbyor zhe na/_las dang nyon mongs bdud kyi las rnams las/_/zhes pa ni/_las ni dge ba dang mi dge ba dang mi g.yo ba dang gsum yod pa las mi dge ba la bya'o/_/nyon mongs pa ni 'dod chags la
[\[194b.3\]]sogs pa lus dang sems nyon mongs par byed pa rnams so/_/bdud ni dge ba'i srog gi bar chad byed pa byang chub dang mi mthun par byed cing dam pa'i chos log par byed pa ste/_chos kyis 'tsho ba'i bar chod byed cing gsod pas bdud do/_/de'i lam mam las ni phan
[\[194b.4\]]pa dang bde ba med par zhugs pa dang /_phan pa'i dngos po la rgyus rnam par tho 'tshams shing 'dod pa'i yon tan lnga po dag la spyod du 'jug pa ste/_de ltar na las dang nyon mongs pa dang bdud kyi las ni 'khor bar 'ching ba yin pas/_'jig rten gyi 'gro ba dag la
[\[194b.5\]]gnas pa'i tshe de las grol zhing de dag gi mi chags par de dag dbang du mi 'gyur bar spyod par gyur cig pa'o/_/gang du zhe na/_grol zhing 'jig rten 'gro ba rnams su yang /_/zhes pa ni 'jig rten gyi 'gro ba lha la sogs pa 'gro ba lnga po dag na gnas pa'i tshe'o/_/ji ltar
[\[194b.6\]]mi chags par sbyor zhe na/_ji ltar pad+ma chus mi chags pa bzhin/_/zhes pa ni spyod par shog cig par sbyar te dper na pad+ma chu las skyes kyang chu dang 'dam rdzab kyis mi gos pa bzhin du/_'jig rten gyi 'gro ba dag na gnas kyang mi dge ba'i las dang nyon mongs pa dang /_
[\[194b.7\]]bdud kyi lam gyis mi gos par spyod par gyur cig pa'o/_/las dge ba dang mi g.yo ba'i 'bras bu rnam par smin pa la re ba med cing chags pa med par 'gro ba rnams kyi don 'ba' zhig byed pa ni byang chub sems dpa'i spyod pa yin te/_dper na/_nyi zla nam mkhar
[\[195a\]]
[\[195a.1\]]thogs pa med ltar spyod/_/ces sbyar ba yin te/_dper na nyi zla ni gzhan gyi don byed cing rtag tu nam mkha' la thogs pa med cing lan la mi re ba bzhin du bdag kyang sems can la phan pa dang bde ba'i don spyad kyang lan la mi re zhing chags pa med pa kho nar
[\[195a.2\]]spyod par gyur cig pa'o//_//da ni bzhi pa tshe 'di dang tshe phyi mar sems can ma lus pa la phan gdags pa ni/_zhing gi khyon dang phyogs rnams ji tsam par/_/ngan song sdug bsngal rab tu zhi bar byed/_/ces pa la sogs pa ste/_sangs rgyas kyi zhing gi khyon
[\[195a.3\]]phyogs bcu ji tsam yod pa de dag thams cad du ngan song gi sdug bsngal mtha' dag zhi bar gyur cig pa'o/_/ngan song ni bde 'gro las ltung ste 'og tu song ba de'i sdug bsngal mi bzad cing drag pas de zhi bar bya ba'i phyir smos su zin kyang khams gsum sdug bsngal kun zhi
[\[195a.4\]]par bya'o snyam pa'o/_/bde ba dag la 'gro ba kun dgod cing /_/zhes bya bas kyang sdug bsngal zhi bar byas nas/_yang tshe 'di la 'gro ba thams cad bde bar gyur cig pa'o/_/'gro ba thams cad la ni phan par spyad/_/ces pa ni ma 'ongs pa'i dus na yang sems can kun la
[\[195a.5\]]phan par spyad par bya ste/_bla na med pa'i byang chub la dgod par bya zhing /_yongs su mi skyo bar byang chub thob par gyur cig pa'o//_//lnga ba go cha bgo ba la gsum ste/_sangs rgyas kyi chos yongs su rdzogs par bya ba dang /_sems can gyi spyod pa dang mthun par 'jug
[\[195a.6\]]par bya ba dang /_dam pa'i chos rab tu bstan par bya ba'o/_/de la sangs rgyas kyi chos yongs su rdzogs par bya ba ni/_byang chub spyod pa yongs su rdzogs byed cing /_/zhes bya ba ste/_byang chub kyi spyod pa ni sngar bshad pa bzhin no/_/de yongs su rdzogs par bya ba ni bsgrub
[\[195a.7\]]pa'o/_/sems can gyi spyod pa dang mthun par 'jug pa ni/_sems can kun gyi spyod dang mthun par 'jug_/ces pa ste/_sems can rnams la tshe rabs thams cad du g.yo sgyu med pa'i rang bzhin dang /_bka' blo bde ba yid dang mthun par spyod pa'o/_/dam
[\[195b\]]
[\[195b.1\]]pa'i chos rab tu bstan par bya ba ni/_bzang po spyod pa dag ni rab ston zhing /_/zhes pa ste/_spyod pa bzang po rlabs po che byang chub sems dpa'i spyod pa rab tu ston cing sgrogs par byed pa'o/_/ma 'ongs bskal ba kun du spyod par 'gyur/_/zhes pa ni gsum char dang sbyar te/_
[\[195b.2\]]dus de srid du mi skyo bar rtag tu spyod par bya'o/_/bskal ba zhes pa ni bar gyi bskal ba la sogs pa bskal ba mang ste/_de bskal pa dang po ni mi'i tshe lo dpag tu med pa nas bzung ste/_rim gyis tshe lo bcu pa'i bar du mar 'grib pa de ni bar gyi bskal ba gcig go/_/
[\[195b.3\]]yang de nas tshe lo brgyad khri'i bar du gyur la/_'grib pa'i rim gyis tshe lo bcu par gyur ba'i bar de ni yar skye ba dang mar 'grib pa zhes bya ba bar gyi bskal ba gnyis pa ste/_bar gyi bskal ba brgyad cu la bskal ba chen po gcig go/_/de la sogs pa bskal ba chen po
[\[195b.4\]]dpag tu med par gyur cig pa'o//_//da ni drug pa lus dang ngag dang yid kyi spyod pa dang smon lam dag gis skal ba mthun pa'i byang chub sems dpa' dang 'grogs par bya ba ni/_bdag gi spyod pa zhes pa byang chub sems dpa' gang dag bdag dang spyod pa
[\[195b.5\]]mtshungs shing 'dra ba de dag bdag kyang byang chub kyi bar du rtag tu lhan cig phrad cing 'grogs par shog cig pa'o/_/lus dang ngag dang yid kyis kyang de dag kho na dang lhan cig khong khro ba la sogs pa kun nas nyon mongs pa med pa'i gnas pas byang chub sems dpa'i spyod
[\[195b.6\]]pa gcig pa dang /_smon lam gcig tu spyad par bya'o zhes bya ba yin no//_//bdun pa phan par sems dpa'i gdams ngag bzhin du bsgrubs pa dag gis dge ba'i bshes gnyen mgu bar bya ba ni/_bdag la phan par 'dod pa'i grogs po gang /_/
[\[195b.7\]]zhes pa la sogs pa ste/_bdag la phan par 'dod pa'i grogs dge ba'i bshes gnyen bzang po spyod pa ston cing 'chad par byed pa chos smra ba gang dag yin pa de dag dang rtag tu 'grogs pa dang /_de dag rnams kyang res 'ga' yang cung zad kyang yid mi 'byung zhing
[\[196a\]]
[\[196a.1\]]byang chub kyi bar du dus thams cad du mthun par 'jug par gyur cig ces bya ba yin no//_//brgyad pa de bzhin gshegs pa mngon sum du bya ba ni 'khor dang dus dang mi skyo ba dang /_mchod par bya ba dag gis so/_/de dang po 'khor ni/_sangs rgyas
[\[196a.2\]]sras kyis bskor ba'i mgon po rnams/_/mngon sum rtag tu bdag gis rgyal ba blta/_/zhes pa ste/_phyogs bcu kun gyi rgyal ba sangs rgyas bcom ldan 'das byang chub sems dpa'i tshogs kyis bskor ba'i mgon po 'gro ba'i gnyen gcig pu la rab rib la sogs
[\[196a.3\]]pa med pa'i lha'i mig gis rtag tu mngon sum du lhag ger blta zhing /_lta ba 'ba' zhig gis mi chog gi/_de dag re re la yang rgyun du skad cig gcig la mchod pa rgya chen po rnam pa thams cad kyi mchog dang ldan pa/_nam mkha'i gtos dang mnyam pa/_chos kyi dbyings kyis
[\[196a.4\]]khyab pas mchod par bya'o/_/zhes pas mchod pa bstan to/_/dus ji srid du mchod ce na/_ma 'ongs bskal ba kun du ste/_ma 'ongs bskal pa phyi mi'i mthar thug par ro/_/ci zhe na/_mi skyo bar te/_de srid du skyo ba med pa'i yid kyis mchod pa bla na med pa dag gis mchod cing blta bar bya'o zhes bya
[\[196a.5\]]ba yin no//_//da ni dgu pa dam pa'i chos yongs su gzung ba ni 'dzin pa dang /_ston pa dang /_sbyor ba dag gis te/_de gzung ba ni/_rgyal ba dag gi dam pa'i chos 'dzin zhing /_/zhes pa la/_dus gsum gyi rgyal ba rnams kyis bshad pa'i chos gsung rab yan lag
[\[196a.6\]]bcu gnyis po gang yin pa de dag thams cad bdag nyid mi brjed pa'i gzungs kyi stobs kyis tshig 'dzin zhing yang dag par don 'dzin pa dang /_ston pa ni/_byang chub sems dpa' kun du snang bar byed/_ces pa ste/_byang chub kyi spyod pa chos bshad pa'i ngo bo nyid kyang 'gro ba la
[\[196a.7\]]kun du snang bar byed de/_yongs su snang bar byed/_ston par byed/_yang dag par rab tu ston par byed pa'o/_/'di ltar byang chub spyod pa zhes bya ba ni de ltar rab tu ston par byed pa'i tshig rnams la bya'o/_/sbyor ba ni/_bzang po spyod pa rnam par sbyang ba yang /_zhes pa ste/_
[\[196b\]]
[\[196b.1\]]bzang po spyod pa ni byang chub sems dpa'i spyod pa'o/_/de la rnam par sbyong ba ni skyon ma lus pa thag bsrings pas dri ma dang bral bar byed pa'o/_/de yang ji srid du bzhugs she na/_ma 'ongs bskal ba kun du spyod par bgyi/_/zhes pa ste/_ma 'ongs pa'i bskal pa thams cad kyi
[\[196b.2\]]mtha'i bar du spyad par bya 'bad par bya'o zhes bya ba yin no//_//de ni bcu pa bsod nams dang ye shes kyi tshogs la sogs pa yang dag par bsgrubs pas mi zad pa'i mdzod 'thob par bya ba'i phyir smon lam bsam pa ni/_srid pa thams cad du yang 'khor ba na/_
[\[196b.3\]]bsod nams ye shes dag ni mi zad brnyes/_/zhes pa la/_srid pa ni 'byung ba ste khams gsum thams cad du smon lam gyi dbang dang /_las kyi dbang gis skye ba gcig nas gcig tu brgyud pa nyams su myong ba ni 'khor ba'o/_/de la bsod nams ni sdig pa sel ba
[\[196b.4\]]dang /_dge ba byed pa dang /_gtsang mar byed pa ste/_pha rol tu phyin pa la sogs pa dge ba'i phyogs sam/_bsod nams kyi tshogs su gtogs pa thams cad do/_/ye shes ni bdag med par rtog pa ste spros pa'i rtog pa thams cad dang bral ba/_rnam par mi rtog ste/_
[\[196b.5\]]sangs rgyas thob pa'i rgyu bsod nams kyi tshogs dang ye shes kyi tshogs de lta bu nam yang zad par mi 'gyur ba de lta bu thob nas/_shes rab la sogs pa'i yon tan thams cad kyi mdzod mi zad pa thob par shog shig ces bya ba dang sbyar ro/_/thabs dang shes rab ting 'dzin
[\[196b.6\]]rnam thar dang /_/zhes pa la/_thabs ni shes rab kyi bye brag nyid de/_rgyu chung ngu las 'bras bu chen por byed pa dang /_tshegs chung ngu las grub pa'i don chen por byed pa'o/_/de rgyu chung ngu las 'bras bu chen por grub pa ste/_byang chub sems dpa'i spyad pa spyod pa na dge
[\[196b.7\]]ba'i rtsa ba chung ngus bla na med pa'i byang chub chen por bsngos pas zad mi shes par byed pas/_gzhan gyi dge ba'i rtsa ba yang byang chub chen por bsngos par 'jug pas zad mi shes pa ste/_byang chub chen po thob par byed pa'o/_/de la tshegs chung ngus grub pa ni/_bdag dang
[\[197a\]]
[\[197a.1\]]gzhan gyi don phun sum tshogs pa bsgrub pa dag sla bas sgrub par byed pa'o/_/de shes rab ni chos rab tu rnam par 'byed pa'i mtshan nyid de de la rang dang spyi'i mtshan nyid rtogs par byed pa'o/_/ting nge 'dzin ni sems mnyam par 'jog cing rtse gcig pa'i mtshan
[\[197a.2\]]nyid de/_nam mkha' mdzod dang dri ma med pa'i phyag rgya la sogs pa'o/_/rnam par thar pa ni nyon mongs pa las 'grol ba'i mtshan nyid de/_byang chub sems dpa'i rnam par thar pa'i snying rje la brten pa dang /_sgyu ma lta bur gyur pa la zhes pa la sogs pa'o//_//bcu
[\[197a.3\]]gcig pa 'jug pa la brgyad de/_sangs rgyas dang de'i zhing blta ba la 'jug pa gnyis dang /_sangs rgyas kyi gsung la 'jug pa dang /_chos kyi 'khor lo bskor ba la 'jug pa dang /_bskal pa la 'jug pa dang /_de bzhin gshegs pa la blta ba dang de'i spyod yul la
[\[197a.4\]]'jug pa dang /_sangs rgyas kyi zhing mngon par 'grub pa la 'jug pa dang /_de bzhin gshegs pa'i drung du 'gro ba la 'jug pa'o/_/sangs rgyas dang de'i zhing blta ba la 'jug pa la gnyis ni/_rdul gcig steng na rdul snyed zhing rnams te/_/zhes bya ba la sogs pa
[\[197a.5\]]tshigs su bcad pa gnyis spyir bshad pa bstan to/_/de la rdul phra rab gcig gi steng na yang phyogs bcu dus gsum du bzhugs pa'i sangs rgyas kyi zhing mthong bar gyur ces smon pa'o/_/zhing der bsam gyis mi khyab sangs rgyas rnams/_/sangs rgyas sras kyi dbus na
[\[197a.6\]]bzhugs pa dag_/ces pa ni/_zhing re re'i steng na sangs rgyas bsam gyis mi khyab pa byang chub sems dpa'i dbus na bzhugs pa dag mthong bar gyur pa ste de ltar mos pa'o/_/dus gang gi tshe na mthong bar smon zhe na/_byang chub spyad pa spyod cing blta bar bgyi/_/zhes bya ste/_
[\[197a.7\]]gong du smos pa'i byang chub kyi spyad pa spyod pa na/_zhing de snyed sangs rgyas 'khor dang bcas pa de snyed mthong bar shog cig pa'o/_/skabs 'dir kha cig 'di skad rgol te/_rdul gcig gi steng na sangs rgyas kyi zhing gcig gi rnam par dbye ba de dag kyang mthong bar mi 'gyur na/_sangs
[\[197b\]]
[\[197b.1\]]rgyas kyi zhing phyogs bcu dag tu gshegs pa'i sangs rgyas kyi zhing rdul snyed rnams dang zhing re re la yang sangs rgyas bcom ldan 'das byang chub sems dpa'i dbus na bzhugs pa bsam gyis mi khyab pa dag ma 'dres par so so na bzhugs pa mthong bar ga la rung ste/_byang chub
[\[197b.2\]]sems dpa' ni don med par smon pa ma yin na/_mi srid pa 'di lta bur smon kyang mi phan zer na/_de ni de ltar ma yin te/_dper na las kyi sprul pa 'jig rten gyi khams snrel gzhi dang spyi'u tshugs la sogs pa tha dad pa yod pa bzhin du ye shes kyi sprul pa bsam gyis mi khyab
[\[197b.3\]]pa 'di yod du mi rung ba ci yod de/_de'i khungs kyang bcom ldan 'das kyis bsam gyis mi khyab pa bstan pa'i mdo las/_'jig rten mgon po skyob pa yis/_/bsam gtan las dang klu rnams dang /_/sangs rgyas bdag nyid che rnams kyi/_/bsam gyis mi khyab
[\[197b.4\]]bzhir bshad do/_/zhes bsam gtan dang /_las dang klu dang sangs rgyas kyi mthu yang bsam gyis mi khyab ces bka' stsal la/_sangs rgyas kyi gsung rab las byung ba'i don mngon sum du ma gyur pa la the tshom za ba rnams kyis ni tshul bzang po la rtog pa mnyan pa las
[\[197b.5\]]byung ba bsam pa'i shes rab bskyed par bya'o zhes kyang bshad pa'i steng du phal pa dag gi mig lam na yang snod chung ngu'i nang du nyi zla dang skar ma la sogs pas brgyan pa'i nam mkha' thams cad kyi gzugs brnyan du rung ste/_gtan tshigs de'i phyir te/_chos thams
[\[197b.6\]]cad gzugs brnyan dang sprul pa dang rmi lam dang 'dra'o zhes bka' stsal te/_de rmi lam dang 'dra ba'i don ni gong du bshad pa bzhin no/_/de lta bas na de yang mi srid pa min te/_de ltar sems sbyangs nas mos pa bya'o/_/de ltar ma lus thams cad phyogs su yang /_/zhes
[\[197b.7\]]pa ni/_ji ltar rdul phra rab gcig gi steng du yang de snyed mthong bar mos pa de bzhin du/_phyogs bcu ma lus pa thams cad du yang rdul phra rab re re'i steng du de snyed kyi zhing dang /_de snyed kyi sangs rgyas dang /_byang chub sems dpa'i 'khor gyi dbus na bzhugs pa dag mthong
[\[198a\]]
[\[198a.1\]]bar gyur cig pa ste/_'di ni 'jug pa ste phyogs la khyab pa ston te/_skra tsam khyon la dus gsum tshad med kyi/_/sangs rgyas rgya mtsho zhing rnams rgya mtsho dang /_bskal pa rgya mtshor spyod cing rab tu 'jug_/ces bya ba ni spu nyag ma gcig gi khyon tsam na dus
[\[198a.2\]]gsum du thug pa med pa'i tshad kyi sangs rgyas rgya mtsho'am mtsho yas snyed dag bzhugs pa dag sangs rgyas rgya mtsho 'am mtsho yas snyed mang po dag yod pa bskal pa rgya mtsho'am mtsho yas snyed du byang chub sems dpa'i spyad pa spyod pa na mthong bar 'gyur ro/_/yang na skra tsam khyon zhes pa ni
[\[198a.3\]]byis pa'i lam zhes kyang bya ste/_byis pa ni dge ba mi shes te bstan dgos pa'o/_/de'i lam ni 'jig rten gyi khams ma dag pa ste/_nyin mtshan dang lo zla yod pas dus gsum rnam par gzhag pa de kha cig gis 'dzam bu'i gling 'ga' zhig byis pa'i lam zhes bshad do/_/des ni sangs
[\[198a.4\]]rgyas dang de'i zhing blta ba la 'jug pa ste dus la khyab par 'jug pa bstan to/_/gnyis pa sangs rgyas kyi gsung la 'jug pa ni/_gsung gcig yan lag rgya mtsho'i sgra kun gyis/_/zhes pa la/_gsung gi cha gcig ni gsung gi cha shas gcig ste/_sems can gyi skad sna
[\[198a.5\]]tshogs las skad gang yang rung ba gcig pa la tshig gcig brjod bya'i tha tshig go/_/rgya mtsho zhes pa ni rgya mtsho'am mtsho yas snyed kyi skad kyis gsung gcig brjod pa na/_gsung gcig po la sems can so so'i skad tha dad pa mang po rgya mtsho snyed yod pa'o/_/rgyal ba kun
[\[198a.6\]]dbyangs yan lag rnam dag pa/_/zhes pa ni/_de ltar gsung gcig la skad mtha' dag 'byung bas rnam par dag pa'o/_/'gro ba kun gyi bsam pa ji bzhin dbyangs/_/zhes pa ni/_sems can bsam pa mtha' dag gis zhu ba'i don tha dad pa mang po'i skad dang /_yi ge tha dad
[\[198a.7\]]pa gcig gis dus gsum du gcig par bzhugs pa rnams kyi gsung lan cig brjod pa las yid bzhin du so so'i skad du yang thos/_don la go/_/the tshom yang gcod/_dga' mgu yi rang ste/_sangs rgyas la bstod pa las/_mos pa du mar ldan pa'i 'khor/_/mang po 'dun
[\[198b\]]
[\[198b.1\]]par gyur pa la/_/gsung gcig brjod pa mdzad mod kyi/_/rnam pa du mar go gyur pa/_/bdag gi ched du snyam na yang /_/skye bo kun gyis khong du chud/_/rmad byung de las che ci yod/_/de las ngo mtshar che ci yod/_/ces 'byung ba lta bu'o/_/sangs rgyas gsung la rtag tu 'jug par bgyi/_/zhes
[\[198b.2\]]pa ni rgyal ba thams cad kyi gsung rnam par dag pa ni 'gro ba kun gyi bsam pa dang mthun par 'byung ba thams cad bdag gis dus gcig tu thos shing don yang go/_/gzungs su yang 'dzin par gyur cig pa ste/_'phags pa blo gros mi zad pa'i mdo las 'byung ba/_lha'i rna ba'i
[\[198b.3\]]mngon par shes pa'i ye shes des sangs rgyas thams cad kyis gsungs pa thos te/_de bzhin gshegs pa gcig gi chos mnyan na/_de bzhin gshegs pa gnyis pa'i chos bstan pa la sgrib par mi byed de/_sangs rgyas thams cad kyis gsungs pa la snga phyi med par
[\[198b.4\]]'dzin to zhes gsungs pa de lta bur thob par gyur cig ces smon pa'o/_/gsum pa chos kyi 'khor lo bskor ba la 'jug pa ni/_dus gsum gshegs pa rgyal ba thams cad dag_/'khor lo'i tshul ni rab tu bskor bar bgyi/_/zhes bya ba ste/_'das pa dang /_de ltar dang /_
[\[198b.5\]]ma 'ongs pa'am/_yang na skad cig ma la sogs pa'i dus la bya'o/_/gshegs pa ni sems can dang mthun par gshegs pa ste/_bya dang ri dgas la sogs pa yang mi skrag par gshegs pa'o/_/'khor lo ni shing rta'i 'khor lo 'dril zhing 'gro ba dang 'dra bar sems can gyi
[\[198b.6\]]shes pa'i rgyud la chos bstan pa yang pha rol nyan pa dag gi rgyud la go bar byed pas 'khor lo zhes bya ba'o/_/tshul zhes pa ni sems can mos pa tha dad pa dag la rdzu 'phrul gyi cho 'phrul lam/_kun brjod pa'i cho 'phrul lam/_rjes su bstan pa'i cho 'phrul bstan pas
[\[198b.7\]]'dul ba'am/_tshig drag pos 'dul ba'am/_'jam pos 'dul ba'am/_drag dal gnyis kas 'dul ba la sogs thabs gang dang gang du 'dod chags la sogs pa spyod pa la mi g.yeng bar bstan pa la sogs pa dang /_ser sna can la sbyin pa'i gtam brjod pa la sogs
[\[199a\]]
[\[199a.1\]]pa'i chos bstan pa dag dang /_gang du yongs su sbyin par bya ba dang /_rnam par grol ba'i dus la bab pa'i dus gang dang gang du bshad nas 'dul bar gyur ba'i sa gang nas gang du bcas par mdzad nas/_rigs pa'i thabs de dag dang /_chos bstan pa de dag dang /_yul
[\[199a.2\]]de dag tu 'khor lo bskor ba'o/_/bskor bar bgyi zhes pa ni phyi rol nyan thos pa dag la go bar mdzad pa'o/_/blo yi stobs kyis bdag kyang rab tu 'jug_/ces pa ni ye shes kyi stobs kyis 'jug par gyur cig pa'o/_/'jug pa ni dus gcig tu go bar gyur cig pa'i tha tshig go/_/de ni
[\[199a.3\]]mdor na dus gsum du gshegs pa'i chos kyi 'khor lo'i tshul bskor bar mdzad pa rnams kyi gsung dang dbyangs zad mi shes pa de dag bdag gis dus gcig kho nas go zhing brda 'dzin nus par gyur cig pa'o/_/bzhi pa bskal pa la 'jug pa ni/_ma 'ongs bskal pa kun du 'jug
[\[199a.4\]]par yang /_/skad cig gcig gis bdag kyang 'jug par bgyi/_/gang yang bskal pa dus gsum tshad de dag_/skad cig cha shas kyis ni 'jug par spyad/_/ces bya ba ni ma 'ongs pa'i bskal pa thams cad du 'jug par bya ba ni ma 'ongs pa'i bskal pa thams cad ni ye shes
[\[199a.5\]]kyi skad cig gis shes par gyur cig pa'o/_/ye shes skad cig gcig la snang zhing mthong bar gyur cig pa'o/_/ma 'ongs pa'i dus lta ba de bzhin du dus gsum du bgrang ba'i bskal pa thams cad kyang /_ye shes kyi skad cig gi cha shas gcig ste/_ye shes kyi skad cig gi yul gcig
[\[199a.6\]]tu chud de 'dus par byed par gyur cig pa'o/_/lnga pa de bzhin gshegs pa la blta ba dang /_drug pa de'i spyod yul la 'jug pa ni/_dus gsum gshegs pa mi yi seng ge gang /_/de dag skad cig gcig la bdag gis blta/_/rtag tu de dag gi ni spyod yul la/_/sgyu mar gyur pa'i rnam thar
[\[199a.7\]]stobs kyis 'jug_/ces bya ba ni/_phyogs bcu dag na dus gsum du gshegs pa'i mi'i seng ge gang dag ji snyed pa de dag gi ye shes kyi skad cig ma gcig la mthong bar shog shig_/de dag gi spyod yul ni thams cad mkhyen pa'i ye shes kyi yul bsam gyis mi khyab pa la yang /_
[\[199b\]]
[\[199b.1\]]byang chub sems dpa'i rnam par thar pa'i sgyu mar gyur pa zhes bya ba des bdag dus thams cad du 'jug par gyur cig pa'o/_/de la rnam par thar pa zhes pa ni nyon mongs pa dang sgrib pa las rnam par thar par byed pa'o/_/sgyu ma zhes pa ni ting nge 'dzin la gnas na dngos po thams cad sgyu ma lta
[\[199b.2\]]bur mthong na rjes su chags pa med/_/khor khro ba yang med pa lta bu'o/_/yang na sgyu ma mkhan gyis dngos po gcig la rnam pa du mar ston par nus pa bzhin du ye shes kyi ngo bo nyid kyi rnam pa bsgrub pa la gnas pa'i stobs kyis ji ltar mngon par mos pa bzhin du bdag gis lus bsgyur
[\[199b.3\]]nus so/_/bdun pa sangs rgyas kyi zhing mngon par bsgrub pa la 'jug pa ni/_gang yang dus gsum dag gi zhing bkod pa/_/de dag rdul gcig steng du mngon par bsgrub/_/de ltar ma lus phyogs rnams thams cad du/_/rgyal ba dag gi zhing rnams bkod la 'jug_/ces bya ba
[\[199b.4\]]ni/_dus rnam gsum ni brda phrad par zad do/_/zhing bkod pa zhes pa ni zhing rnam pa mang po sna tshogs la bya'o/_/yang na bkod pa ni rnam par spras pa la bya ste/_dus gsum du gtogs pa thams cad kyi zhing mang po'am spras pa rnams rang gi rdzu 'phrul gyi stobs kyis rdul gcig
[\[199b.5\]]gi steng du mngon par sgrub nus pa ste/_grub par gyur cig pa ni gzhan la ston nus par gyur cig pa'o/_/rdul gcig gi steng na ji lta ba bzhin du phyogs bcu'i 'jig rten gyi khams thams cad du khyab par rdul re re'i steng du yang /_dus gsum gyi zhing bkod pa rnams ye shes
[\[199b.6\]]kyi skad cig gis gzhan la ston nus par gyur cig ces bya bar sbyar ro/_/der rgol te/_da ltar gyi sangs rgyas kyi zhing rnams kyi rang bzhin dang tshad dang /_kha dog dang /_dbyibs dang so so tha dad pa rnams kyang ma 'dres par rdul gcig gi steng du gnas par mi rung na/_dus gsum
[\[199b.7\]]gyi zhing ma lus pa rnams ma 'dres par rdul gcig ni steng du gnas pa ji ltar rung zhe na/_de ni mi rung ba med de gong du rdul gcig gi steng na rdul snyed kyi sangs rgyas rnams zhes pa'i skabs su bshad pa dang 'dra ba'o/_/'phags pa dri ma med par grags pa'i mdo las kyang /_sangs
[\[200a\]]
[\[200a.1\]]rgyas dang byang chub sems dpa' rnams la ni rnam par thar pa bsam gyis mi khyab ces bya ba yod de de la gnas pa'i byang chub sems dpa' ni/_ri'i rgyal po ri rab de tsam du mtho ba/_de tsam du che ba 'phags pa de tsam du yangs pa yang yungs 'bru'i nang du 'jug
[\[200a.2\]]ste/_yungs 'bru de skyes pa yang med ri rab bsgongs pa yang med ces bya ba yang ston to/_/rgyal chen bzhi'i rigs kyi lha rnams dang /_sum cu rtsa gsum pa'i lha rnams bdag cag gang du bcug kyang mi shes so/_/rdzu 'phrul gyis 'dul ba'i sems can gyis ri'i rgyal po ri rab
[\[200a.3\]]yungs 'bru'i nang du bcug par shes shing mthong /_rgya mtsho chen po'i chu'i phung po rnams spu'i khung bu gcig tu lhags te/_nya dang rus sbal dang chu srin byis pa gsod dang sbal ba dang /_chu las skyes pa'i srog chags gzhan dag la yang gnod par 'gyur ba med/_klu dang gnod sbyin dang dri
[\[200a.4\]]za dang lha ma yin rnams 'di snyam du bdag cag gar bcug snyam yang mi sems la/_bya ba de yang snang zhing sems can de dag la gnod cing 'khrugs par bya ba med do zhes gsungs pa lta bu ste/_de lta bu ston nus par gyur cig pa'o/_/de ltar bstan pa de yang ci dgos na de lta bu'i ngo mtshar
[\[200a.5\]]bstan pas/_dam pa'i chos la ma dad pa rnams dad pa bskyed pa dang /_byang chub sems dpa' nyid dga' ba bskyed pa dang /_gzhan dag la sangs rgyas kyi zhing yongs su dag par bstan pas/_der skye bar smon lam 'debs shing dge ba sbyong bar gyur pas de ltar dgos te/_dper na 'phags
[\[200a.6\]]pa dri ma med par grags pa'i mdo las/_de nas lits+tsha bI dri ma med par grags pa ting nge 'dzin la snyoms par zhugs nas 'di lta bu'i rdzu 'phrul 'du mdzad pa mngon par mdzad do/_/'jig rten gyi khams mngon par dga' ba de nyi tsher bshad nas/_lag pa g.yas pas blangs nas 'jig rten gyi
[\[200a.7\]]khams mi mjed 'dir bcug go/_/'dir bcug kyang 'jig rten gyi khams 'di bri ba'am gang bar ma gyur te/_dog cing 'jer ba yang med do/_/'jig rten gyi khams mngon par dga' ba de na bri ba yang med do/_/snga ma ji lta ba bzhin du phyi ma yang snang ngo /_/de ltar 'jig rten gyi khams mngon
[\[200b\]]
[\[200b.1\]]par dga' ba bstan pa'i rdzu 'phrul gyi cho 'phrul dang /_de bzhin gshegs pa mi 'khrugs pa bstan pas 'jig rten gyi khams mi mjed 'di'i lha dang mi'i skye dgu las khri phrag bcu bzhis bla na med pa yang dag par rdzogs pa'i byang chub tu sems bskyed do/_/kun gyis kyang 'jig rten gyi khams
[\[200b.2\]]mngon par dga' ba der skye bar smon lam btab ste/_bcom ldan 'das kyis kyang de dag thams cad 'jig rten gyi khams mngon par dga' ba der skye bar lung bstan to zhes gsungs pa lta bu'o//_//brgyad pa de bzhin gshegs pa'i drung du 'gro ba la 'jug pa ni/_gang yang ma byon
[\[200b.3\]]'jig rten sgron ma rnams/_/de dag rim par sangs rgyas 'khor lo bskor/_/mya ngan 'das pa rab tu zhi mtha' ston/_/mgon po kun gyi drung du bdag mchi'o/_/zhes pa la gang yang ma byon zhes pa ni phyis 'byung ba rnams te/_phyi ma'i mthar thug pa rnams phyogs bcu'i 'jig
[\[200b.4\]]rten gyi khams mtha' dag tu 'byung bar 'gyur ba dag go/_/sgron ma zhes bya ba ni gong du chos kyi 'khor lo bskor bar bskul ba'i skabs su bshad pa dang 'dra'o/_/de dag rim par sangs rgyas zhes pa ni rim pa dang rnam pa 'dra ste/_bla na med pa'i byang chub mngon par rdzogs
[\[200b.5\]]par 'tshang rgya'o/_/'khor lo zhes pa ni 'phags pa'i bden pa bzhi la sogs pa'i chos ston pa'o/_/mya ngan 'das pa rab tu zhi mtha' ston/_/zhes pa ni thog mar dga' ldan gyi gnas nas babs te/_yum gyi lhums su gshegs pa dang /_bltams pa dang /_gzhon
[\[200b.6\]]nu'i rol rtsed mdzad pa dang /_khab nas byung ba dang /_dka' thub mdzad pa dang /_byang chub kyi snying por gshegs pa dang /_bdud btul ba dang /_mngon par rdzogs par sangs rgyas pa dang /_chos kyi 'khor lo bskor ba dang /_tha ma mya ngan las 'das pa ston pa thams
[\[200b.7\]]cad mya ngan las 'das pa la bskul bar ston pa'o/_/dga' ldan gyi gnas nas ji ltar gshegs pa dang /_chos kyi 'khor lo bskor ba'i lo rgyus ni/_'phags pa rgya cher rol pa'i mdo las zhib tu gsungs pa yin no/_/ji ltar mya ngan las 'das pa ni/_'phags pa mya ngan
[\[201a\]]
[\[201a.1\]]las 'das pa'i mdo las gsungs pa yin no/_/mgon po zhes pa gong du bstan zhing bshad pa dang 'dra'o/_/kun gyi drung du bdag mchi'o zhes pa ni phyis 'byung ba'i sangs rgyas de dag thams cad mngon par rdzogs par sangs rgyas pa'i dus dang /_chos
[\[201a.2\]]kyi 'khor lo bskor ba'i dus la sogs pa rnams su bdag cag mchod pa sna tshogs thogs te/_de bzhin gshegs pa la blta ba dang /_phyag bya ba dang /_mchod cing bstod pa dang /_chos nyan pa dang /_rim gro dang /_bsnyen bkur bya ba'i phyir/_de dag kun gyi drung du bdag yid
[\[201a.3\]]ltar mgyogs pa dang /_rdzu 'phrul gyi stobs kyis ji ltar 'gro bar gyur cig pa'o//_//spyi don bcu gnyis pa stobs la rnam pa bcu ste/_rdzu 'phrul gyi stobs dang /_theg pa'i stobs dang /_yon tan gyi stobs dang /_byams pa'i stobs dang /_bsod nams kyi stobs dang /_ye shes
[\[201a.4\]]kyi stobs dang /_shes rab kyi stobs dang /_thabs kyi stobs dang /_ting nge 'dzin gyi stobs dang /_byang chub kyi stobs te bcu'o/_/de la rdzu 'phrul gyi stobs la sogs pa ni/_kun du myur ba zhes pa nas/_byang chub stobs rnams yang dag grub par byed/_/ces pa'i bar du'o/_/dang po rdzu 'phrul
[\[201a.5\]]gyi stobs ston te/_kun du myur ba'i rdzu 'phrul stobs rnams dang /_/zhes pa la/_kun du myur ba ni gang du 'dod pa dang /_ji ltar 'dod pa bzhin du thams cad la thogs pa med pa'o/_/rdzu 'phrul gyi 'byor pa ste/_nam mkha' la 'gro ba dang /_'dug pa dang /_ri dang rtsig pa la mi thogs par
[\[201a.6\]]'gro ba dang /_gzugs bsgyur zhing 'phrul pa'o/_/de'i stobs ni rdzu 'phrul sten cing sems can dag dga' bar byed nus pa'o/_/gnyis pa theg pa'i stobs ni/_kun nas sgo yi theg pa'i stobs dag dang /_/zhes pa la/_theg pa ni theg pa des bla na med pa'i byang chub 'degs pas na theg pa ste/_sa
[\[201a.7\]]dang pha rol tu phyin pa'i rang bzhin dang /_sangs rgyas thob par byed pa'i lam bsod nams dang ye shes kyi tshogs kyi bdag nyid do/_/de'i stobs ni 'khor ba dang mya ngan las 'das pa gnyis la mi gnas shing /_sangs rgyas kyi mdzad pa rgyun mi 'chad par byed nus pa'o/_/yang na kun nas sgo
[\[201b\]]
[\[201b.1\]]zhes bya ba ni spyod pa rlabs po tshe dang ldan pas dus kun du byang chub kyi sems kyis zin cing thabs la mkhas pa dang ldan pas/_spyod pa thams cad bdag dang gzhan la phan pa'i don du 'gyur ba'o/_/yang na kun nas dge ba sna tshogs sgrub pa'i rgyur gyur pa ste/_dper na lam nas 'gro ba zhig mthong
[\[201b.2\]]na sems can thams cad 'phags pa'i lam du zhugs par shog cig_/'dug pa'i tshe sems can thams cad byang chub kyi snying por 'dug par shog cig_/sgo gcod pa'i dus su ngan song gsum dang mi dge ba thams cad kyi sgo gcad par shog cig_/sgo 'byed pa'i tshe ni mtho ris dang
[\[201b.3\]]thar pa'i sgo phye bar shog cig ces pa la sogs pa dang /_mthong ba dang /_thos pa dang /_dge ba'i phyogs su 'gyur bar smon cing yongs su bsngo ba ste/_'phags pa spyod yul yongs su dag pa'i mdo las gsungs pa lta bu'o/_/gsum pa yon tan gyi stobs ni/_/kun du yon tan
[\[201b.4\]]spyod pa'i stobs rnams dang /_/zhes pa la/_de la kun du yon tan ni thog mar spyod par gsol ba dang /_nyams su len cing spyod pa dang /_'bras bur grub pa'i mthus dus thams cad du dge ba'o/_/spyod pa zhes pa ni byang chub sems dpa'i spyod pa pha rol tu phyin pa dang /_bsdu
[\[201b.5\]]ba'i dngos po dang /_tshad med pa bzhi la sogs pa'o/_/de'i stobs ni pha rol tu phyin pa'i mi mthun pa'i phyogs ser sna la sogs pa zil gyis mnan zhing /_phar zil gyis gnon pa la sogs pa'i nus pa'o/_/bzhi pa byams pa'i stobs ni/_kun nas khyab pa byams pa dag gi
[\[201b.6\]]stobs/_/zhes pa la/_kun nas khyab pa ni phyogs bcur sems can rnams la khyab par byed pa'o/_/byams pa ni sems can thams cad la byams pa dang /_bde ba sgrub pa'i bsam pa dang /_mtshan nyid can no/_/de'i stobs ni 'khor ba la sogs pa sems can rnams la 'tshe
[\[201b.7\]]ba dang /_gnod pa'i las mi byed par 'dod nus pa'o/_/lnga pa bsod nams kyi stobs ni/_kun du dge ba'i bsod nams stobs rnams dang /_/zhes pa ni kun du dge ba ni sems can thams cad la phan pa dang /_bde bar bya ba'i bsam pa dang ldan pa'i phyir/_thams cad kha
[\[202a\]]
[\[202a.1\]]na ma tho ba med pa'o/_/bsod nams ni/_bsod nams ye shes dag ni mi zad rnyed/_/ces pa'i skabs su bshad pa dang 'dra'o/_/drug pa ye shes kyi stobs ni/_chags pa med pa ni/_dus gsum po thams cad la chags pa'am thogs pa med pa'o/_/ye shes de'i stobs ni shes bya'i sgrib
[\[202a.2\]]pa dang bral ba ste/_shes bya thams cad shes par nus pa'o/_/bdun pa shes rab kyi stobs dang /_brgyad pa thabs kyi stobs dang /_dgu pa ting nge 'dzin gyi stobs ni/_shes rab thabs dang ting 'dzin stobs dag gis/_/zhes pa la/_shes rab dang thabs dang ting 'dzin ni gong du/_shes rab thabs
[\[202a.3\]]dang ting 'dzin rnam thar dang /_/zhes pa'i skabs su bshad pa yin no/_/yang de la shes rab kyi stobs ni/_dngos po thams cad kyi don mngon par rtogs par nus pa'o/_/thabs kyi stobs ni don sgrub pa bde blag tu mthun par bsgrub pa'o/_/ting nge 'dzin gyi stobs ni mngon par shes pa la sogs pa'i
[\[202a.4\]]yon tan khyad par can rnams thob par byed nus pa'o/_/rdzu 'phrul gyi stobs nas ting nge 'dzin gyi bar stobs dgus byang chub kyi stobs rnams yang dag par bsgrub par bya ba de ni bcu pa byang chub kyi stobs so/_/byang chub stobs rnams yang dag sgrub par byed/_/ces bya ba yin te/_de
[\[202a.5\]]la byang chub ni bla na med pa yang dag par rdzogs pa'i byang chub ste/_gong du bshad pa dang 'dra'o/_/de'i stobs ni spangs pa dang /_ye shes phun sum tshogs pa ma yin pa las rgyal te/_sgrub pa'i mthar phyin par nus pa'o/_/yang dag grub par byed ces pa ni/_nan tan gyis nyams
[\[202a.6\]]su len par byed pa'o//_//da ni spyi don bcu gsum pa gnyen po ston te/_de yang gong du smos pa'i stobs bcu dang /_mi mthun pa'i phyogs las dang nyon mongs pa dang bdud kyi stobs dang gsum gzhom pa'i phyir gnyen po gsum gsungs te/_dang po ni/_las kyi stobs
[\[202a.7\]]rnams yongs su dag byed cing /_/zhes pa la/_las ni dge ba dang mi dge ba dang /_mi g.yo ba'i bye brag gis rnam pa gsum ste/_mi dge ba'i las mi myong bar nges pa'o/_/de'i stobs ni mngon sum du skye bar byed pa'o/_/de'i stobs dag par byed pa ni smad pa dang /_bshags pa dang /_bsdam pa dang /_dkon mchog gsum la skyabs
[\[202b\]]
[\[202b.1\]]su 'gro zhing byang chub tu sems bskyed pas phyag dar bzhin du bsal bar bya ste/_'phags pa chos bzhi ba'i mdo las kyang 'byung ste/_byang chub sems dpa' sems dpa' chen po chos bzhi dang ldan na/_sdig pa byas shing bsags pa yang zil gyis mnan par 'gyur te/_bzhi gang zhe na/_'di lta ste/_rnam par sun 'byin pas kun du spyod pa dang /_
[\[202b.2\]]gnyen pos kun du spyod pa dang /_sor chud par byed pa'i stobs dang /_rten gyi stobs so/_/de la rnam par sun 'byin pa kun du spyod pa ni mi dge ba'i las spyod na de la 'gyod pa mang ba yin no/_/de la gnyen po kun du spyod pa ni mi dge ba'i las byas kyang dge ba'i las la shin tu brtson pa'o/_/de la sor chud
[\[202b.3\]]par byed pa'i stobs ni/_sdom pa yang dag par blangs pas mi byed pa'i sdom pa thob pa'o/_/de la rten gyi stobs ni sangs rgyas dang chos dang dge 'dun la skyabs su 'gro ba dang /_byang chub kyi sems mi gtong ba ste stobs dang ldan pa la brten pas sdig pas zil gyis gnon par mi nus
[\[202b.4\]]pa'o zhes gsungs pa lta bu'o de la rnam par sun 'byin pa dang 'gyod cing 'chags pa dang sdom pa len par byed pa ni/_lung las/_shin tu mi bzad las rnams byas pa dag_/bdag la cung zad smad pas bsrabs par 'gyur/_/bshags pa byas dang sdom pa byas pas ni/_/de dag shin tu rtsad
[\[202b.5\]]nas 'byin par byed/_/ces gsungs so/_/de la dkon mchog gsum la skyabs su 'gro bas 'byang ba ni/_phag mo'i rtogs pa brjod pa'i mdo las/_lha'i bu zhig 'chi 'pho ba'i chos su gyur te/_phag mo'i mngal du skye ba'i las myong bar 'gyur ba'i las mi sdug pa'i 'bras bu 'byin par mngon du gyur
[\[202b.6\]]pa las/_dkon mchog gsum la skyabs su song ba tsam gyis las thams cad shin tu rtsad nas bcad de bton nas/_sum cu rtsa gsum pa'i lha'i nang nas shi 'phos te/_dga' ldan gyi lhar skyes so zhes gsungs pa lta bu'o/_/byang chub kyi sems bskyed pas 'byang ba ni/_me 'dra kan
[\[202b.7\]]sang ma la brnyas pas kun nas bslang ba'i mi dge ba'i las/_zhing gi bye brag gis tshe 'di la 'bras bu rnam par smin par gyur pa yang cung zhig smin nas lhag pa'i bsam pas smon lam btab cing sems bskyed nas/_ma lus par rtsad nas bton te bsam par gyur pa lta bu'o/_/sems can
[\[203a\]]
[\[203a.1\]]gyi don du smon lam btab cing sems ji ltar bskyed ce na/_de'i mgo la 'khor los 'drud cing sdug bsngal chen po myong ba na/_de 'di snyam du gzhan su dag ma la brnyas pa 'di lta bu myong bar 'gyur ba'i sdug bsngal thams cad bdag gis myong la/_de dag bde ba mchog dang ldan par
[\[203a.2\]]gyur cig ces smon lam btab cing sems bskyed do/_/chos la bdag med par rtogs pas ni shin tu gtan nas 'byin par 'gyur te/_'phags pa las kyi sgrib pa rnam par dag pa'i mdo las/_dge slong dri ma med pa'i 'od ces bya ba la mi tshangs par spyod pa'i pham pa byung ba las/_de 'gyod cing
[\[203a.3\]]mi dga' ba las/_bcom ldan 'das kyis chos bstan pa thos nas/_de rtogs te lhag pa'i bsam pas byang chub tu sems bskyed pa dang /_dge slong dpas byin zhes bya ba mi tshangs par spyod pa dang /_ma bsad pa'i pham pa gnyis byas nas/_mi dga' zhing 'gyod pa las/_de bzhin gshegs pa'i
[\[203a.4\]]sku gzugs dag mthong zhing de dag gis chos zab mo bstan pa thos nas/_byang chub kyi tshul dang ldan pa'i sems kyis chos kyi rang bzhin rnam par phyed pas/_mi skye ba'i chos la bzod pa thob par gyur bas/_gnyi ga yang sangs rgyas su 'grub par lung bstan pa lta bu'o/_/chos zab mo la
[\[203a.5\]]mos pa 'di ni ltung ba dang 'gyod pa thams cad sel ba dang /_sgrib pa thams cad sbyong ba yin no zhes bya ba de ltar dad par bya ste/_ji skad du/_'phags pa de bzhin gshegs pa'i mdzod kyi mdo las/_'od srungs pha yang yin la rang sangs rgyas kyang yin pa de ni srog gcod pa'i nang na ma rungs pa'o/_/
[\[203a.6\]]'di lta ste dkon mchog gsum gyi nor phrogs pa ni ma byin par blangs pa'i nang na ma rungs pa'o/_/'di lta ste ma yang yin la dgra bcom ma yang yin pa de la mi tshangs par spyod pa de ni 'dod pas log par g.yem pa'i nang na ma rungs pa'o/_/'di lta ste/_de bzhin gshegs pa la skur pa 'debs pa ni
[\[203a.7\]]brdzun du smra ba'i nang na ma rungs pa'o/_/'di lta ste/_dge 'dun gyi dbyen byas pa ni phra ma'i nang na ma rungs pa'o/_/'di lta ste/_'phags pa rnams la mi snyan pa brjod pa 'di ni ngag rtsub pa'i nang na ma rungs pa'o/_/'di lta ste chos 'dod pa rnams la rnam par g.yeng bar byed pa ni/_tshig 'khyal ba'i nang na
[\[203b\]]
[\[203b.1\]]ma rungs pa'o/_/'di lta ste yang dag par zhugs pa rnams kyi rnyed pa dbrog par sems pa de ni/_brnab sems kyi nang na ma rungs pa'o/_/'di lta ste/_mtshams med pa byed par sems pa ni/_gnod sems kyi nang na ma rungs pa'o/_/'di lta ste lta ba shin tu 'dzin pa de ni/_log par lta ba'i nang na ma
[\[203b.2\]]rungs pa ste/_mi dge ba'i las kyi lam bcu po de dag thams cad ni kha na ma tho ba chen po dang bcas pa ste/_'od srungs gal te sems can la la zhig la mi dge ba'i las kyi lam bcu po de ltar kha na ma tho ba dang bcas pa chen po dang ldan par 'gyur la/_de yang de bzhin gshegs pa'i chos
[\[203b.3\]]bstan pa la yang 'jug ste/_'di la nam bdag gam sems can nam/_srog gam/_gang zag gam/_gang byed pa'am/_gang myong ba yang med de/_'di ltar chos thams cad ma byas pa/_mngon du bya ba med pa/_sgyu ma'i chos nyid kun nas nyon mongs pa can ma yin pa/_rang bzhin gyis 'od gsal
[\[203b.4\]]bar rtogs la/_chos thams cad gzod ma nas rnam par dag cing yid ches par mos na/_sems can de ngan song du 'gro bar mi smra'o/_/de ci'i phyir zhe na/_yang dag par nyon mongs pa rnams la phung po'i dngos po med de/_nyon mongs pa thams cad byung nas zhig cing zhu ba'o/_/rgyu dang
[\[203b.5\]]rkyen tshogs pa las 'byung la/_byung ma thag tu 'gag pa'o zhes gsungs pa'o/_/byang chub kyi sems mngon du byas pas kyang sgrib pa las 'byung ba mi shes pa rnams gtan nas 'byin par 'gyur te/_nye ba 'khor gyis zhus pa las/_gal te byang chub sems dpa' snga dro nyes pa
[\[203b.6\]]byung nas/_nyi ma'i gung la byang chub kyi sems mngon du byed na de'i tshul khrims kyi phung po dpag tu med do/_/de bzhin du nyi mi'i gung la ltung ba byung ba la de'i phyi dro byang chub kyi sems mngon du byas na/_byang chub sems dpa' de tshul khrims kyi phung po dag dpag tu med pa kho nar 'gyur
[\[203b.7\]]ro zhes bya ba la sogs pa gsungs pa lta bu'o/_/yang na mdo sde las byang chub kyi sems kyi phan yon bshad pa/_rigs kyi bu byang chub kyi sems ni nyes pa thams cad sreg pa'i phyir/_sreg pa'i me'i bskal pa lta bu'o zhes bya ba la sogs pa gsungs pa lta bu'o/_/kha cig 'di skad du sdig pa'i
[\[204a\]]
[\[204a.1\]]las chung ngu dang 'bring dag ni bshags pa la sogs pa'i mthus gtan du rtsad nas 'byin par byed rung grang na/_mtshams med pa'i las la sogs pa lci ba rnams ji ltar gtan nas 'byin par 'gyur zhes zer ba dag yod de/_lan du 'gal ba med do/_/ji ltar zhe na/_ma skyes dgra la
[\[204a.2\]]sogs pa mtshams med pa dag gis bsam pa chung ngu dang 'bring dang chen po'i rim pas mnar med pa'i sems can dmyal bar bskal ba rangs par ram/_bskal pa phyed du gnas par 'gyur ba las de dag gi shin tu 'gyod pa'i sems dad pa'i sems kyis shin tu mi dga' bar gyur nas mthol zhing
[\[204a.3\]]bshags pa dang /_chos zab mo thos te mos nas rtogs pa'i dbang gis las de bsrabs par gyur nas/_la la ni tshe 'di nyid la sdug bsngal cung zad cig myong nas/_dgra bcom pa thob pa yang yod la/_la la ni tshe phyi ma la nyi tshe ba'i dmyal bar pho long brdabs pa'i srid pa tsam zhig sdug bsngal gyi 'bras bu
[\[204a.4\]]myong bar byed pa yang yod de/_'phags pa ma skyes dgra'i 'gyod pa bsal ba'i mdo las 'byung ba yin no/_/'o na lung las/_bskal pa brgya dag snyed du yang /_/las rnams chud zar mi 'gyur te/_/tshogs shing dus dang ldan pa na/_/lus can rnams la 'bras bur smin/_/zhes gsungs pa ji ltar sbyang zhe na/_de ni mi 'gyod cing
[\[204a.5\]]las de la mi smod la/_gnyen po mi brten pas las ma sbyangs shing /_bslab pa ma byas pa la dgongs te gsungs pa yin no/_/gnyen po brten na las 'byang du rung ste/_mi mkhas pas ni sdig pa chung ngu byas kyang ngan 'gror 'gro mkhas pas gnod pa chen po byas kyang spong bar 'gyur/_de yang gzhung las/_lcags kyi gong bu chung
[\[204a.6\]]yang chu yi gting du 'gro/_/de nyid snod du byas na che yang kha na 'phyo/_/zhes bshad pa lta bu'o/_/de mkhas pas nyes pa byas pa'i 'og tu mi dga' ste 'gyod cing bshags pa la sogs pa'i gnyen pos sbyangs na byang bar 'gyur ba la bya'o/_/mi mkhas pas mi dge ba bab col du byas/_sdig par mi 'gyur bar bshags pa ni ma yin
[\[204a.7\]]no/_/mi g.yo ba'i las ni bsam gtan dang snyoms par 'jug pa ste/_de'i stobs ni gzugs kyi khams mi zad par 'jug pa dang /_gzugs med pa'i khams su skye bar byed do/_/de dag par byed pa ni las de yang byang chub chen por bsngos la/_las la dbang bas sems can gyi don du gar dgar skye bar byed pa'o/_/dge ba ni 'dod pa'i
[\[204b\]]
[\[204b.1\]]khams su bde ba myong bar 'gyur ba'i las te/_de'i stobs ni gdon mi za bar der skye bar 'gyur ba ste/_de yongs su dag par byed pa'o/_/de ltar dge ba bla na med pa yang dag par rdzogs pa'i byang chub tu bsngos te/_smon lam chen po la brten pa'i mthus rnam par smin pa'i 'bras bu bral te 'khor ba'i rgyur mi 'gyur
[\[204b.2\]]gyi/_gdon mi za bar bla na med pa'i byang chub thob par byed pa'o/_/de ltar mi dge ba'i las dang /_mi g.yo ba'i las dang /_dge ba'i las dang /_yongs su dag par byed pa'o/_/gnyis pa nyon mongs pa'i gnyen po bstan pa ni/_nyon mongs stobs rnams kun du pham par byed/_/ces pa ste/_nyon mongs pa ni lus
[\[204b.3\]]dang sems la gnod cing nyon mongs par byed pa ste/_'dod chags la sogs pa'o/_/de dag gi stobs ni de dag gi mthus sems can thams cad rig pa dang ma rig pa dang /_phan pa dang gnod pa dang /_lci ba dang yang ba la sogs pa mi shes pa ni gti mug yin la/_shes bzhin du 'dod chags la
[\[204b.4\]]sogs par byed pa'o/_/kun du 'joms par bgyid pa ni gnyen po bsten pa'i stobs te/_'dod chags kyi gnyen por mi gtsang ba dang /_mi sdug pa bsgom pa dang /_zhe sdang gi gnyen por byams pa bsgom pa dang /_gti mug gi gnyen por rten cing 'brel bar 'byung ba brtags pa la sogs pa la
[\[204b.5\]]gzhol ba'o/_/mdor na nyon mongs dbang du gyur bar bya ste/_byang chub kyi yan lag tu sgom par byed do/_/'phags pa dkon mchog brtsegs pa chen por 'od srungs kyi le'u las 'byung ba/_'od srungs 'di lta ste/_dper na sngags dang sman gyis yongs su zin pa'i dug gis ni 'chi bar byed mi nus so/_/
[\[204b.6\]]de bzhin du ye shes dang thabs mkhas pas yongs su zin pa'i byang chub sems dpa' ni nyon mongs pa'i dug gis kyang yongs su ltung bar byed mi nus so/_/'od srungs 'di lta ste/_dper na grong khyer chen po'i lud gang yin pa de ni/_bu ram shing gi zhing dag dang /_rgun gyi zhing dag la phan par 'gyur
[\[204b.7\]]ba yin no/_/'od srungs de bzhin du byang chub sems dpa'i nyon mongs pa'i lud gang yin pa de yang thams cad mkhyen pa nyid la phan par 'gyur ba yin no zhes gsungs pa lta bu ste/_byang chub sems dpa' ni nyan thos ltar nyon mongs pa 'phral du mi spong gi/_shes rab dang thabs kyis nyon mongs
[\[205a\]]
[\[205a.1\]]bzil gyis mnan nas/_nyon mongs pa yod bzhin du spyod pa thams cad bla na med pa'i ye shes kyi rgyur gyur par mdzad de/_dper na dug 'thungs pas sman bzang po 'thungs na dug mi ldang ba dang /_sngags kyis btab ste dug gi mthu bsad pa'i dug zos na gnod par mi 'gyur gyi phan par
[\[205a.2\]]'gyur ba dang 'dra'o/_/theg pa chen po bsdus pa las kyang /_nyon mongs thul la spangs pa med/_/sngags kyis bsad pa'i dug dang 'dra/_/sangs rgyas rnams kyi nyon mongs las/_/nyon mongs zad pa kun mkhyen brnyes/_/zhes bshad pa yin no/_/byang chub sems dpa'i gnas skabs na nyon mongs
[\[205a.3\]]pa rnams kun du spyod pa ni ma yin gyi/_nyan thos kyi theg pas yongs su mya ngan las 'das na mi rung ngo snyam nas bag la nyal lhag ma 'jog ste/_de'i phyir nyon mongs pa nyid nyon mongs pa zad pas thams cad mkhyen pa'i rgyur 'gyur ro/_/gsum pa bdud kyi stobs kyi gnyen por ston pa ni/_bdud kyi
[\[205a.4\]]stobs rnams stobs med rab byed cing /_/zhes pa ni/_bdud bzhi las nyon mongs pa'i bdud gzhom pa gong du bshad pa'i lhag ma/_phung po'i bdud dang /_'chi bdag gi bdud dang /_lha'i bu'i bdud do/_/de dag gi stobs ni sdug bsngal myong bar byed pa 'khor ba las mi 'da' ba dang /_byang chub
[\[205a.5\]]sems dpa'i spyod pa la bar chad byed pa'o/_/phung po'i bdud kyi stobs med par byed pa ni shes rab kyi phung po la mkhas par bya ba'i stobs kyis stobs med par byed pa ste/_'phags pa blo gros mi zad pa'i mdo las/_de la byang chub sems dpa'i phung po la mkhas pa gang zhe na/_gang 'di ltar
[\[205a.6\]]dper bya bas bstan pa dang /_chu'i chu bur bstan pa dang /_smig rgyu bstan pa dang /_chu shing gi sdong bu bstan pa dang /_sgyu ma bstan pa dang /_rmi lam bstan pa dang /_brag ca bstan pa dang /_mig yor bstan pa dang /_gzugs brnyan bstan pa dang /_sprul pa bstan pa'o/_/de ci'i phyir zhe na/_gzugs ni dbu
[\[205a.7\]]ba rdos pa lta bu ste/_dbu ba rdos pa ni bdag ma yin/_sems can ma yin/_srog ma yin/_gso ba ma yin/_skyes bu ma yin/_gang zag ma yin no/_sgyu ma'i rang bzhin gang yin pa de ni rnam par shes pa'i rang bzhin yang de yin te/_gang 'di la mkhas pa gang yin pa de byang chub sems dpa'i phung po la
[\[205b\]]
[\[205b.1\]]mkhas pa zhes bya'o/_/phung po rnams ni rmi lam lta bu/_mig yor lta bu/_gzugs brnyan lta bu/_sprul pa lta bu ste/_sprul pa la yang bdag ma yin zhes bya ba la sogs pa rgyas par gsungs pa dang /_'phags pa shes rab kyi pha rol tu phyin pa las/_gzugs ni gzugs kyis stong ngo /_/tshor ba ni tshor bas
[\[205b.2\]]stong ngo /_/'du shes ni 'du shes kyis stong ngo /_/'du byed ni 'du byed kyis stong ngo /_/rnam par shes pa ni rnam par shes pas stong ngo zhes gsungs pa lta bu'o/_/de ltar phung po rnams la bdag med cing stong par rtogs pas gnod pa dang sdug bsngal thams cad kyis mi tshugs pas bdud kyi
[\[205b.3\]]stobs med par byed do/_/'chi bdag gi bdud ni 'chi 'pho ba'i chos so/_/de'i stobs ni rang dbang med par 'chi ba'o/_/'chi bdag gi bdud kyi stobs med par byed pa ni tshe dang skye ba la dbang thob pa ste/_'phags pa sa bcu pa'i mdo las/_bskal pa brjod du med par tshe byin gyis rlob pa'i
[\[205b.4\]]phyir tshe la dbang rab tu thob po/_/'jig rten gyi khams thams cad du skye ba kun du ston pas skye ba la dbang thob po zhes gsungs pa lta bu'o/_/lha'i bu'i bdud ni byang chub sems dpa' dge ba spyod pa dang /_mngon par rdzogs par sangs rgyas pa'i tshe yang bar chad byed do/_/de'i stobs med par byed pa ni
[\[205b.5\]]bdud slu zhing 'ong zhing yang de ltar rig nas slur mi tshugs sran thub ste/_dge ba spyod pa las mi nyams pa dang /_mngon par rdzogs par byang chub pa'i tshe bdud dpung dang bcas te lhags na yang /_de bzhin gshegs pa byams pa'i ting nge 'dzin la zhugs nas btul ba ste/_'phags pa rgya cher rol ba
[\[205b.6\]]dang /_rin po che tog gi mdo las gsungs pa bzhin no/_/bzang po spyod pa'i stobs ni rdzogs par byed/_/ces bya ba la/_bzang po spyod pa ni gong du bshad pa bzhin no/_/de'i stobs ni de'i mi mthun pa'i phyogs 'bad cing rtsol ba dang bcas pa zil gyis mnan nas/_rang gi ngang du gyur te lhun gyis grub par byed pa
[\[205b.7\]]yin no/_/rdzogs par byed pa ni gong du rdzu 'phrul gyi stobs zhes pa nas/_byang chub stobs ni yang dag grub par byed/_/ces pa'i bar gyi stobs bcu dang /_las kyi stobs dang /_nyon mongs pa'i stobs dang /_bdud kyi stobs gzhom pa'i gnyen po gsum gyis rdzogs par byed par gyur cig pa'o//_//
[\[206a\]]
[\[206a.1\]]da ni spyi don bcu bzhi pa phrin las ston te/_zhing rnams rgya mtsho zhes pa nas/_/bskal pa rgya mtshor mi skyo spyad par bgyi/_/zhes pa'i bar tshigs bcad gnyis kyis ston te/_de yang don brgyad las/_dang po sangs rgyas kyi zhing yongs su dag par bya ba ni/_
[\[206a.2\]]zhing rnams rgya mtsho yongs su dag byed cing /_/zhes pa la/_zhing ni sangs rgyas kyi zhing ngo /_/rgya mtsho ni mang ba la bya'o/_/de rnams rnam par dag par bya ba ni bde ba can dang pad+ma can la sogs pa bzhin lag mthil ltar mnyam pa/_ngam grog dang g.yang sa la sogs pa med pa/_
[\[206a.3\]]rin po che sna tshogs kyi shing me tog dang 'bras bu yid du 'ong ba dag gis mdzes par byas pa/_mi gtsang ba'i ming yang mi grag pa/_ngan song med pa zhes bya ba la sogs pa dang 'dra bar sangs rgyas kyi zhing mang po yongs su dag par byed pa'o/_/yang na zhing ni sems la bya ste/_nyon
[\[206a.4\]]mongs pa'i tha ba ma yin pa/_byams pa dang snying rje'i sems kyis brlan pa'i sems las sangs rgyas kyi myu gu 'khrungs pas na zhing ngo /_/rgya mtsho ni mang po la bya ste/_de dag rnam par dag par byed pa ni nyon mongs pa dang /_shes bya'i sgrib pa shin tu phra ba yang ma lus par gtan
[\[206a.5\]]nas 'byin pa'i lam ston cing bsgrub tu gzhug pa'o/_/sems can rgya mtsho dag ni rnam par grol/_/zhes bya ba la/_sems can ni 'khor ba la chags pa dang /_'khor bar 'byung ba'i phyir sems can no/_/rgya mtsho ni mang ba'o/_/rnam par dag par bya ba ni rdzu 'phrul gyi cho 'phrul
[\[206a.6\]]dang /_kun nas brjod pa'i cho 'phrul bstan pas 'dun par byas la/_rjes su bstan pa'i cho 'phrul gyis mos pa ji lta ba bzhin du man ngag byin te/_bsgrub tu bcug pas nyon mongs pa'i 'ching ba dam po gcod par byed do/_/chos rnams rgya mtsho rab tu mthong byed cing /_/zhes
[\[206a.7\]]bya ba la/_chos ni thob pa'i chos la bya ste/_bshad pa'i chos rgya mtsho dang /_rtogs pa'i chos rgya mtsho dag skad cig re re la shes rab kyi mig gis rab tu mthong bar byed/_rnam par mthong bar byed cing /_sangs rgyas dang byang chub sems dpa'i thugs kyi rgyud mnga' ba shin tu rnam
[\[206b\]]
[\[206b.1\]]par dag cing mthar phyin pa/_thugs rje chen po dang stobs dang mi 'jigs pa la sogs pa grangs dpag tu med pa rnams/_rab tu'am rnam par mthong bar byed pa ni/_shes rab kyi mig gis yon tan gyi chos mang po dag la mthong bar byed pa'o/_/ye shes rgya mtsho rab tu rtogs par
[\[206b.2\]]byed/_/ces bya ba la/_ye shes ni thams cad mkhyen pa'i ye shes so/_/rgya mtsho ni shes par bya ba'i yul mang bas na mkhyen pa yang mang ba'o/_/rtogs par byed pa ni thams cad mkhyen pa'i ye shes kyi shes bya'i yul mang po mkhyen pa'i tshul rtogs par byed pa'o/_/spyod pa rgya mtsho
[\[206b.3\]]rnam par dag byed cing /_/zhes pa la/_spyod pa ni bdag dang gzhan la phan pa'i bsod nams dang ye shes kyi tshogs su gyur pa/_pha rol tu phyin pa rnams dang /_bsdu ba'i dngos po rnams dang /_byang chub sems dpa'i dngos po dpag tu med pa'i mdo sde dag las 'byung ba dang /_bzang po
[\[206b.4\]]spyod pa 'di nyid la bya'o/_/rnam par dag par byed pa ni byang chub sems dpa'i spyod pa dang mi mthun pa thams cad bsal te dri ma med par byed pa'o/_/smon lam rgya mtsho rab tu rdzogs par byed/_/ces bya ba la/_smon lam ni bdag dang gzhan la mthar yun du phan pa dang bde bar smon pa'o/_/
[\[206b.5\]]rgya mtsho ni bde zhing legs par smon pa'i rnam grangs mang po la bya'o/_/rdzogs par byed pa ni tshul khrims rnam par dag par bya ste/_mdo dag las/_tshul khrims dang ldan pa'i smon pa grub bo zhes gsungs pa lta bu'o/_/yang na smon lam la dbang thob par byed pa ste/_'phags
[\[206b.6\]]pa sa bcu pa'i mdo las/_sangs rgyas zhing gang dang dus gang du ci dga' ba mngon par rdzogs par byang chub pa kun du smon lam la dbang ba rab tu thob bo zhes gsungs pa dang /_byang chub sems dpa' smon lam gyi stobs can rnams smon lam khyad par can gyis rnam par 'phrul te/_bdag
[\[206b.7\]]gi lus sam/_'od dam/_rdzu 'phrul lam/_mig gam/_spyod lam mam/_yul lam/_dbyangs sam/_spyod pa'am/_bkod pa'am/_byin gyi rlabs sam/_mos pa'am/_mngon par 'du byed pa dag kyang /_bskal pa bye ba khrag khrig 'bum phrag ji snyed pa de snyed du yang
[\[207a\]]
[\[207a.1\]]brjod par sla ba ma yin no zhes gsungs pa de rdzogs par byed pa'o/_/sangs rgyas rgya mtsho rab tu mchod byed cing /_/zhes pa ni/_gong du mchod pa bshad pa'i skabs su mchod par mos pa rnams kyis/_sangs rgyas thams cad la rtag tu mchod par bya'o/_/de
[\[207a.2\]]yang mdo sde dag las/_sangs rgyas gcig gi drung nas kyang ma g.yos la/_sangs rgyas thams cad kyi drung du yang phyin te/_mchod cing rim gro byed do zhes gsungs pa lta bu'o/_/bskal pa rgya mtshor mi skyo spyad par bgyi/_/zhes bya ba ni bskal pa mang po dpag tu med par yang
[\[207a.3\]]sems can gyi don du sems can dmyal bar 'jug cing sems can dmyal bar sdug bsngal myong ba yan chod kyis mi skyo bar spyod par gyur cig pa'o//_//da ni spyi don bco lnga pa rjes su slob par yongs su bsngo ba bstan te/_de la yang gnyis te/_sangs rgyas kyi rjes su slob par
[\[207a.4\]]bsngo ba dang /_byang chub sems dpa'i rjes su slob par bsngo ba'o/_/de la dang po ni/_gang yang dus gsum gshegs pa rgyal ba yi/_/zhes pa nas/_de dag ma lus bdag gis rdzogs par bgyi/_/zhes pa'i bar gyis te/_dus gsum gshegs pa'i rgyal ba rnams kyi bla na
[\[207a.5\]]med pa'i spyod pa dang /_smon lam gyi bye brag gang yin pa de dag thams cad ma lus par bdag gis bzang por spyod pa rdzogs par byas la/_bla na med pa'i byang chub mngon par rdzogs par sangs rgyas par gyur cig pa'o/_/gnyis pa byang chub sems dpa'i rjes su slob par yongs su
[\[207a.6\]]bsngo ba ni gnyis las/_dang po 'phags pa kun du bzang po'i rjes su slob par bsngo ba ni/_rgyal ba kun gyi sras kyi thu bo pa/_/zhes bya ba la sogs pa/_rgyal ba dang sras kyi don ni dus gsum gong du bshad pa bzhin no/_/thu bo ni sems bskyed pa snga ma dang /_byang chub sems dpa'i
[\[207a.7\]]yon tan ji snyed pa yongs su rdzogs shing rnam par dag pa'o/_/de gang zhe na/_gang gi ming ni kun du bzang zhes bya ste/_byang chub sems dpa' kun du bzang po nyid la bya'o/_/mkhas pa de dang mtshungs par spyad pa'i phyir/_dge ba 'di dag thams cad rab tu bsngo/_/zhes pa ni/_'phags
[\[207b\]]
[\[207b.1\]]pa kun du bzang po bdag dang gzhan gyi don phun sum tshogs par mdzad pa la mkhas pa de dang mtshungs par spyod pa'i phyir/_bdag la dge ba ci yod pa thams cad de'i rjes su bsngo bar bya'o/_/lus dang ngag dang yid kyang rnam dag cing /_/zhes pa la/_lus rnam par dag pa ni lus ji lta bus
[\[207b.2\]]'dul ba'i skye bo rnams dang 'tsham par lus sna tshogs de lta bur cig car ston pa dang /_lus gcig gis sangs rgyas kyi zhing thams cad 'gengs pa la sogs pa'o/_/ngag rnam par dag pa ni sgra skad gcig las sgra skad thams cad 'byung ba dang /_skad cig gis phyogs bcu'i 'jig rten gyi khams
[\[207b.3\]]mtha' yas par go bar byed pa la sogs pa'i yon tan dang ldan pa'o/_/yid rnam par dag pa skad cig gcig la spyod pa rlabs po che thams cad mngon sum du byed pa dang /_phyogs dang dus thams cad du gshegs pa'i sangs rgyas thams cad mngon sum du byed pa dang /_ting nge 'dzin mang po
[\[207b.4\]]mngon sum du byed nus pa la sogs pa dang ldan pa'o/_/spyod pa rnam dag zhing rnams yongs dag par/_/zhes pa la/_spyod pa rnam par dag pa ni pha rol tu phyin pa dang /_sa la sogs pa yongs su rdzogs shing yongs su dag pa'o/_/zhing rnam par dag pa ni snod dang bcud de/_tha gru che la
[\[207b.5\]]zhing mnyam zhing nyams dga' ba'i yon tan mang po dag dang ldan pa'o/_/bsngo ba dang po ni/_bsngo ba bzang po mkhas pa ci 'dra bar/_de 'drar bdag kyang de dang mtshungs par shog_/ces pa'i don ni/_lus dang ngag dang yid dang spyod pa dang zhing rnam par dag pa de lta bu 'thob par bya ba dang /_
[\[207b.6\]]sku gsung thugs lhun gyis grub pa'i sangs rgyas yon tan gyi tshogs dpag tu med pa dang ldan pa 'thob par bya ba'i phyir dge ba thams cad yongs su bsngo ba ste/_'phags pa kun du bzang po'i sku dang gsung dang thugs dang spyod pa dang /_zhing yongs su dag pa ya mtshan che zhing spyod pa rmad du byung
[\[207b.7\]]ba dang ldan pa dang /_bsngo ba rgya chen po ci 'dra ba dang /_bdag gi lus dang ngag dang yid dang spyod pa dang zhing rnam par dag pa dang /_bsngo ba yang de dang 'dra bar gyur cig pa'o/_/gnyis pa 'phags pa 'jam dpal gyi rjes su slob par bsngo ba ni/_kun nas dge ba bzang po spyod pa'i
[\[208a\]]
[\[208a.1\]]phyir/_/'jam dpal gyi ni smon lam spyad par bgyi/_/zhes pa la/_kun nas dge ba'i dus thams cad du kha na ma tho ba med pa'o/_/bzang po spyod pa ni gong du bshad pa dang 'dra'o/_/'jam dpal ni gzhon nu'i skur ston pas gzhon sha chags te sku 'jam pa dang /_yun
[\[208a.2\]]ring po nas zhe sdang spangs pas thugs kyi rgyud mnyen zhing yid du 'ong ba'o/_/dpal ni kun gyis bsten zhing bsnyen pa'i 'os su gyur pa dang /_de bsten pa rnams kyis kyang mtho ris dang thar pa'i dge ba 'phel bar 'gyur ba'o/_/de'i smon lam ni 'phags pa 'jam dpal sngon gyi rgyal po nam
[\[208a.3\]]mkha' zhes bya bar gyur pas 'di skad du/_'khor ba'i mtha' ji tsam pa de srid du sems can la phan par spyad par bya'o zhes smon lam rgya cher btab pa ste/_phyi ma'i mu'i bar du sems can ma lus pa la phan pa dang /_bde bar bya ba sna tshogs kyis mtho ris dang thar pa thob par 'gyur ba'i
[\[208a.4\]]don spyod par gyur cig pa'o/_/ma 'ongs bskal pa kun du mi skyo bar/_/de yi bya ba ma lus rdzogs par bgyi/_/zhes bya ba ni/_ma 'ongs pa'i bskal pa ma lus pa thams cad du skyo ba med cing gzhan du mi sems par sangs rgyas dang byang chub sems dpa'i phrin las de dag rdzogs
[\[208a.5\]]shing bsgrub par bgyi'o zhes pa'o//_//da ni spyi don bcu drug pa mjug bsdu ba bstan pa ni/_spyod pa dag ni tshad yod ma gyur cig_/ces bya ba la sogs pa sh+lo ka gcig ste/_de'i spyod pa dang /_yon tan dang /_spyod pa tshad med pa la gnas pa'i khyad par gyis bsdus te/_spyod pa rlabs
[\[208a.6\]]po che dpag tu med pa dang /_yon tan gyi khyad par dpag tu med par gyur cig_/spyod pa dang yon tan tshad med pa de dag la gnas nas kyang /_sangs rgyas dang byang chub sems dpa'i rnam par sprul pa ngo mtshar rmad du byung ba thams cad shes par gyur cig pa'o/_/da ni bzang po spyod pa la spyi don
[\[208a.7\]]bcu yod pa las/_dgu pa smon lam gyi mtha' bstan pa ni/_nam mkha'i mthar thug gyur pa ji tsam par/_/sems can ma lus mtha' yang de bzhin te/_/ji tsam las dang nyon mongs mthar gyur pa/_/bdag gi smon lam mtha' yang de tsam mo/_/zhes pa ste/_nam mkha'i mtha' la ni
[\[208b\]]
[\[208b.1\]]thug pa med cing bsam gyis mi khyab pa'o/_/sems can gyi khams dpag tu med de/_'phags pa de bzhin gshegs pa'i thugs rje bstan pa'i mdo las/_shing rta'i 'phang lo tsam gyi phyogs na snang bar ma gyur ba'i sems can gang dag de bzhin gshegs pa la snang bar gyur pa de dag ni chos mang
[\[208b.2\]]gi/_stong gsum gyi stong chen po'i 'jig rten gyi khams kyi lha dang mi rnams ni de lta ma yin te/_de ltar snang bar ma gyur pa'i sems can ni tshad med do zhes gsungs pa lta bu'o/_/sems can rnams kyi las dang nyon mongs pa dang ldan pa yin pas/_sems can gyi mtha' ji tsam par sems can
[\[208b.3\]]rnams kyi las dge ba dang mi dge ba'i 'khor ba'i rkyen du gyur pa dang /_'dod chags la sogs pa'i nyon mongs pa'i rgyur gyur pa kun nas nyon mongs pa'i phyogs su gyur pa yang de tsam ste/_mi mthun pa'i phyogs de dag gnyen po 'phags pa'i lam gyis bsrabs pa'i phyir las dang nyon mongs
[\[208b.4\]]pa'i mtha' ji tsam par/_bdag gis sems can gyi don bya ba smon lam gyi mtha' yang de tsam par gyur cig pa'o//_//da ni spyi don bcu pa smon lam gyi phan yon bstan te/_de la yang gnyis te/_tshe 'di dang /_tshe phyi mi'i phan yon no/_/tshe 'di'i phan yon la bzhi ste/_bsod nams khyad par
[\[208b.5\]]du 'phags pa yongs su sdud pa dang /_de bzhin gshegs pa mthong ba dang /_byang chub sems dpa' dang skal ba mnyam par thob pa dang /_las kyi sgrib pa yongs su byang bar smon pa'o/_/de la dang po la mang ba dang /_rgya che ba dang /_sna tshogs pa dang /_phan par byed pa'i dngos po dang /_
[\[208b.6\]]zhing khyad par du 'phags pa'i bsod nams brjod pa de bas byang chub don du gnyer bas smon lam la mos pa dang ldan pa'i bsod nams mchog tu 'phags pa yongs su sdud pa ni/_gang yang phyogs bcu'i zhing rnams mtha' yas pa/_/rin chen brgyan te rgyal ba rnams la phul/_/lha dang mi yi bde ba
[\[208b.7\]]mchog rnams kyang /_/zhing gi rdul snyed bskal par phul ba bas/_/gang gis bsngo ba'i rgyal po 'di thos nas/_/byang chub mchog gi rjes su rab mos shing /_/lan cig tsam yang dad pa skyed pa ni/_/bsod nams dam pa'i mchog tu 'di 'gyur ro/_/zhes bya ba yin te/_de la phyogs bcu'i
[\[209a\]]
[\[209a.1\]]zhing rnams zhes pa ni mang ba la bya'o/_/mtha' yas zhes pa ni rgya che ba la bya'o/_/rin chen brgyan te zhes pa ni sna tshogs pa ste/_rin po che sna tshogs kyis zhing de mdzes par byas pa'o/_/lha dang mi'i bde ba'i mchog rnams zhes pa ni phan par byed pa'i dngos po ste/_lha
[\[209a.2\]]dang mi'i yul na yod pa'i mchod pa'i yo byad dang spyad pa'i yo byad mchog rnams so/_/rgyal ba rnams la phul zhes pa ni zhing rnams khyad par du 'phags pa ste/_bsod nams kyi zhing gi mchog sangs rgyas bcom ldan 'das sras dang bcas pa la phyogs bcu'i zhing mtha' yas pa rin po che sna
[\[209a.3\]]tshogs pas brgyan pa dang /_lha dang mi'i bde ba'i yo byad mchod pa rnams dang /_sangs rgyas kyi zhing thams cad kyi rdul phra rab snyed kyi bskal par phul ba'i bsod nams ni de tsam du mi che ste/_bsod nams de yang zag pa dang bcas pa yin la/_bla na med pa'i byang chub tu ma bsngos na/_rnam par
[\[209a.4\]]smin pa myong nas zad par 'gyur ba'i phyir ro/_/bsngo ba'i rgyal po ni bsngo ba thams cad kyi mchog bla na med pa yang dag par rdzogs pa'i byang chub tu sngo bar byed pa ste/_gang gis 'di thos nas nyan thos dang rang sangs rgyas kyi byang chub las khyad par du 'phags pa'i byang chub mchog rnam pa thams
[\[209a.5\]]cad mkhyen pa'i ye shes thob par smon lam 'debs shing bsngo ba'i rgyal po 'di kho na bzhin du gyur ba yin no zhes yid ches te/_lan cig tsam mos pa bskyed na theg pa chen por yang dag par zhugs pa'i gang zag de'i bsod nams pas ches mchog tu gyur te byang chub thob kyi bar du zad par mi 'gyur ro/_/
[\[209a.6\]]gnyis pa ngan song dang mi dge ba'i grogs po spangs pa de bzhin gshegs pa mthong ba ni/_gang gis bzang spyod smon lam 'di btab pa/_/des ni ngan song thams cad spangs par 'gyur/_/des ni grogs po ngan pa spangs pa yin/_/snang ba mtha' yas de yang des myur mthong /_/zhes pa la/_
[\[209a.7\]]gang zhig bzang por spyod pa'i smon lam mam/_kun du bzang pos smon lam 'di'i don dang tshig gis rtag tu smon lam du 'debs na/_des ni ngan song gsum du skye bar mi 'gyur zhing grogs po ngan pa nyan thos kyi theg pa dang /_rang sangs rgyas kyi theg pa dang /_'jig rten rgyang phan pa dang /_
[\[209b\]]
[\[209b.1\]]chos kyis sdud pa dang /_mi mthun pa zang zing gis sdud par byed pa dang /_log par spyod pa thams cad du spangs te mi 'grogs pa'o/_/des 'chi kar yang de bzhin gshegs pa snang ba mtha' yas sam/_'od dpag tu med pa mthong bar 'gyur ro/_/de la 'od dpag med ces bya ba ni/_bde ba can
[\[209b.2\]]gyi bkod pa'i mdo las/_shA ri'i bu de bzhin gshegs pa 'od dpag med de'i 'od ni sangs rgyas kyi zhing thams cad du thogs pa med de/_de'i phyir de bzhin gshegs pa 'od dpag med ces bya'o zhes bya ba la sogs pa 'od dpag med kyi bkod pa'i mdo las rgya cher gsungs so/_/gsum pa bsngags
[\[209b.3\]]pa rnyed pa'i byang chub sems dpa'i skal ba dang mnyam pa thob pa ni/_de dag rnyed pa rab rnyed bde bar 'tsho/_/mi tshe 'dir yang de dag legs par 'ongs/_/zhes bya ba ste/_de dag zhes pa ni su dag bzang por spyod pa'i smon lam 'debs pa'i gang zag gang yang rung ba'o/_/rnyed pa zhes pa ni smon
[\[209b.4\]]lam bla na med pa rnyed pa'o/_/bde bar 'tsho'am rab rnyed dam legs par rnyed ces bya ba ni/_de dag gis shin tu rnyed pa'o/_/bde bar 'tsho zhes pa ni legs par 'tsho zhes pa'i smon lam rnyed pa'i phyir ro/_/bde bar 'tsho ba de nyid kyi phyir de'i yon tan gyis mir skye ba'i don yod pa'i phyir ro/_/smon
[\[209b.5\]]lam 'di rnyed cing bsgrubs pa'i mthus 'phags pa kun du bzang po de yang ci 'dra ba de dang 'dra bar/_de dag gis ring por mi thogs par de bzhin du 'gyur ro/_/bzhi pa las kyi sgrib pa yongs su 'byang bar 'gyur ba ni/_mtshams med lnga po dag gi sgrib pa rnams/_/gang gis mi shes dbang
[\[209b.6\]]gis byas pa dag_/de yis bzang po spyod pa 'di brjod na/_/myur du ma lus yongs su byang bar 'gyur/_/zhes bya ba la/_mtshams med pa lnga ni pha bsad pa dang /_ma bsad pa dang /_dgra bcom pa bsad pa dang /_dge 'dun gyi dbyen byas pa dang /_de bzhin gshegs pa la ngan
[\[209b.7\]]sems kyis khrag phyung ba'o/_/de la mtshams med pa lnga zhes bya ba ni/_las 'di las sna 'ga' zhig byas pa dang /_gzhan gyis bar mi chod pa las de nyid kyi 'bras bu thog ma smin par 'gyur bas mtshams med pa zhes bya'o/_/gang gis mi shes dbang gis byas pa dag_/zhes pa ni dge
[\[210a\]]
[\[210a.1\]]sdig gi las rgyu 'bras mi shes pa'i dbang gis byas pa'o/_/'dod chags zhe sdang yang mi shes pa'i rgyu las 'byung ba'i phyir ro/_/de dag gi dbang gis byas pa yang mi shes pa'i dbang gis byas pa zhes bya'o/_/de lta bu las mi bzad pa byas pa des/_bzang por spyod pa'i
[\[210a.2\]]smon lam 'di la yid ches pas dad pa'i chus sems brlan par byas nas yid ches par byas la 'di brjod pa dang klog pa dang /_lung 'bogs pa dang /_'chad pa dang /_sems pa dang /_bsgrub par byas na/_byang chub kyi sems dang ldan zhing byang chub kyi spyod pa la zhugs te/_de'i gnyen po bstan
[\[210a.3\]]pa'i phyir/_de dag ma lus yongs su byang bar 'gyur/_/sdig pa de dag myur du 'byang bar 'gyur ro//_//don gnyis pa tshe phyi ma'i phan yon la gnyis te/_rgyus bsdus pa dang /_'bras bus bsdus pa'o/_/de la rgyus bsdus pa ni/_ye shes dang /_gzugs dang /_mtshan dang /_
[\[210a.4\]]dpe byad bzang po dang /_rigs dang /_kha dog dang /_gnod pa med pa'i lus kyi mtshan nyid de/_de yang /_ye shes dang ni gzugs dang mtshan rnams dang /_/rigs dang kha dog rnams dang ldan par 'gyur/_/bdud dang mu stegs mang pos de mi thub/_/'jig rten gsum pos kun nas
[\[210a.5\]]mchod par 'gyur/_/zhes bya ba yin te/_de la ye shes ni thams cad mkhyen pa'i ye shes so/_/gzugs ni mdzes shing yid du 'ong ba'o/_/mtshan ni dbu gtsug tor dang ldan pa la sogs pa skyes bu chen po'i mtshan sum cu rtsa gnyis so/_/mtshan gyi 'khor ni dpe byad yin pas sen mo
[\[210a.6\]]zangs kyi mdog lta bu la sogs pa dpe byad brgyad cu yang ldan par rig par bya'o/_/rigs ni rigs kyi mchog la bya ste/_rgyal rigs dang bram ze'i rigs la bya'o/_/kha dog ni rus la bya ste/_rus che zhing btsun pa'o/_/ldan pa ni gong ma kun la yang sbyar te/_ye shes dang ldan/_gzugs
[\[210a.7\]]dang ldan/_mtshan dang ldan/_rigs dang ldan/_rus dang ldan par grub pa'o/_/bdud ni dge ba'i phyogs kyi bar chad byed pa'o/_/mu stegs ni dper na chu'i rdzing bu'am/_mtshe'ur 'jug pa'i mur them skas su byas pa'am/_rang rgyal ba'i rab ka bde ba la mu stegs zhes bya'o/_/de bzhin
[\[210b\]]
[\[210b.1\]]du mya ngan las 'das pa'i mtshor 'jug pa'i mu stegs te/_'khor ba'i chu bo las brgal ba'i bar gyis lam gyi rab ka la yang mu stegs zhes bya ste/_gang su dag la lam de spyod cing spyod pa de dag ni mu stegs zhes bya'o/_/sangs rgyas pa thams cad thar par 'dod cing so so'i lta ba la thar pa'i lam
[\[210b.2\]]'byung la/_thar pa'i lam yin snyam du 'dzin zhing spyod do cog la yang mu stegs can zhes bya mod kyi/_sangs rgyas pa'i thar pa'i lam ni bdag med pa rnam pa gnyis rtogs pa zag pa med pa yin pas thar bar 'gyur ro/_/'di la phyi rol pa rnams kyi lam ni bdag tu lta ba dang ldan pa nyon mongs pa dang
[\[210b.3\]]zag bcas yin pas thar bar mi 'gyur ro/_/skabs 'dir mu stegs zhes bya ba sangs rgyas pa la ma gtogs pa mu stegs can gzhan la bya ste/_bdud kyi tshogs dang mu stegs kyi tshogs mang pos de mi thub ste/_de'i yul la gnod par bya bar mi nus so/_/bzang po spyod pa'i smon lam grub pa ni
[\[210b.4\]]yon tan 'di lta bu dag dang ldan par 'gyur la/_der yang ma zad de de ni khams gsum thams cad na mchog tu phyin par gyur pa yin pas 'jig rten gsum po kun nas lha dang mi rnams kyis mchod par 'gyur ro/_/gnyis pa 'bras bus bsdus pa ni byang chub kyi snying por gshegs pa dang /_seng ge'i khri la
[\[210b.5\]]bzhugs par bstan pa dang /_bdud pham par byed pa dang /_mngon par rdzogs par 'tshang rgya ba dang /_chos kyi 'khor lo rab tu bskor ba'i mtshan nyid de/_byang chub shing dbang drung du de myur 'gro/_/song nas sems can phan phyir der 'dug ste/_/byang chub 'tshang rgya 'khor lo rab tu bskor/_/bdud
[\[210b.6\]]rnams sde dang bcas pa thams cad btul/_/zhes bya ba yin te/_su zhig bzang por spyod pa'i smon lam 'di 'chang ba dang /_klog pa dang bsgrub pa'i bsod nams dang ye shes kyi 'bras bu ni 'di yin te/_shing gi rgyal po byang chub kyi shing drung du myur du 'gro ba dang /_der song nas kyang sems can
[\[210b.7\]]la phan pa'i don du 'tshang rgya ba'i phyir seng ge'i khri la 'dug pa dang /_bla na med pa'i byang chub mngon par rdzogs par sangs rgyas nas chos kyi 'khor lo bskor ba dang /_bdud dang bgegs kyis mi tshugs par bya ba'i phyir bdud sde dang dpung du bcas pa thams cad btul ba ste/_de dag gi don ni gong du
[\[211a\]]
[\[211a.1\]]bshad pa dang 'dra'o/_/mdor na 'jig rten dang 'jig rten las 'das pa'i phun sum tshogs pa ma lus pa thob pa'i phan yon no/_/gang yang bzang por spyod pa'i smon lam 'di/_/zhes bya ba la sogs pa'o/_/'chang ba dang ni zhes pa ni/_tshig dang don ma lus pa mi brjed par 'dzin
[\[211a.2\]]zhing 'chang ba'o/_/ston te klog pa'i zhes pa na brda phrad par zad do/_/de yi rnam par smin pa sangs rgyas mkhyen/_/zhes bya ba la/_nyan thos dang rang sangs rgyas la sogs pa gzhan gyis mi shes so zhes bya ba'i tha tshig go/_/rnam par smin pa zhes pa ni 'dzin pa dang ston pa dang klog pa'i 'bras
[\[211a.3\]]bu lha dang mi'i nang du rus dang rigs dang /_mdangs byad dang /_nyams rtsal dang /_longs spyod dang /_nad med pa dang /_yid gzhungs pa dang /_yid rno ba dang /_snying rje che ba dang /_gtong phod pa la sogs pa'i yon tan mang po'i rnam par smin pa'o/_/de'i rnam par smin pa dam pa ni/_byang chub
[\[211a.4\]]mchog la som nyi ma byed cig_/ces bya ba ste/_nyan thos dang rang sangs rgyas kyi byang chub mchog tu gyur pas/_sangs rgyas kyi byang chub thams cad mkhyen pa nyid thob par 'gyur ba la the tshom ma za cig ces bya ba'i tha tshig go/_//da ni bsngo ba bsdus pa don bdun te/_byang chub sems
[\[211a.5\]]dpa'i bsngo ba dang /_de bzhin gshegs pa ltar bsngo ba dang /_sgrib pa dang bral ba dang /_pha rol tu phyin pa'i lus 'dzin pa dang /_lung bstan pa thob cing sems can gyi don bsgrub pa dang /_bstan pa'i dge rtsa bsngo ba dang /_sems can thams cad 'od dpag med kyi gnas su skye bar
[\[211a.6\]]bsngo ba'o/_/de la dang po byang chub sems dpa'i yongs su bsngo ba ste/_'jam dpal dpa' bos ji ltar mkhyen pa dang /_/zhes bya ba la sogs pa ste/_'jam dpal ni gong du bshad pa bzhin no/_/dpa' ba ni dgra la tsham tshom med pa ste/_shes rab dri ma med pa'i ral gri rnon pos dngos po
[\[211a.7\]]la mngon par zhen pa'i dgra'i dngos po'i tshogs kyi lta ba ngan pa gcod pa'o/_/ji ltar mkhyen pa zhes pa ni/_'phags pa 'jam dpal dpa' bos yongs su bsngo ba'i tshul ji ltar thugs su chud pa de bzhin du yongs su bsngo bar bya'o/_/kun du bzang po de yang de bzhin te/_zhes pa 'jam dpal
[\[211b\]]
[\[211b.1\]]nyag gcig tu ma byas kyi/_kun tu bzang pos ji ltar yongs su bsngos pa'i cho ga'i tshul bzhin du yang bsngo bar bya ste/_de dag gi ni rjes su bdag slob cing /_/dge ba 'di dag thams cad rab tu bsngo/_/zhes pa ni 'phags pa 'jam dpal dang kun du bzang po gnyis kyi rjes su bdag slob cing
[\[211b.2\]]yongs su bsngo ba la mkhas pa de gnyis kyis ji ltar yongs su bsngos pa de bzhin du/_bdag gis kyang dge ba'i rtsa ba ci byas pa de kun yongs su bsngo bar bya'o/_/da ni gnyis pa de bzhin gshegs pa ltar yongs su bsngo bas yongs su bsngo ba ni/_dus gsum gshegs pa rgyal ba thams cad
[\[211b.3\]]kyis/_/bsngo ba gang la mchog tu bsngags pa des/_/bdag gi dge ba'i rtsa ba 'di kun kyang /_/bzang po spyod phyir rab tu bsngo bar bgyi/_/zhes bya ba ste/_dus gsum du gshegs pa'i rgyal ba thams cad kyis bsngo ba gang la mchog tu bsngags shing bstod pa de ni/_'phags pa shes rab kyi
[\[211b.4\]]pha rol tu phyin pa 'bum pa las dang khri brgyad stong pas nges te/_sbyin pa de yang sems can thams cad dang thun mong du byas nas bla na med pa yang dag par rdzogs pa'i byang chub tu yongs su sngo bar byed de/_des yongs su bsngos pas na ci nas mtshan mar yang dag par yongs su mi mthong ba ste/_de lta bu'i
[\[211b.5\]]tshul gyis yongs su sngo bar byed de/_bdag gis ci zhig sbyin par byed/_su zhig sbyin par byed/_ci zhig yongs su bsngo bar bya/_gang gis yongs su sngo bar byed/_gang du bsngos nas bla na med pa yang dag par rdzogs pa'i byang chub tu bsngos pa'i dngos po de yang dag par rjes su ma mthong ngo /_/de
[\[211b.6\]]ci'i phyir zhe na/_nang stong pa nyid kyis stong pa dang /_de bzhin du sbyar te/_rang gi mtshan nyid kyis stong pa'i phyir ro/_/des gang du yongs su bsngo bar 'gyur/_ci zhig yongs su bsngo bar 'gyur/_gang zhig yongs su bsngo bar 'gyur zhes de ltar mthong ste/_de ltar yongs su bsngos na legs par yongs su bsngos par 'gyur zhes 'byung ba
[\[211b.7\]]dang /_'phags pa phung po gsum pa'i mdo las kyang /_rigs kyi bu gzhan yang byang chub sems dpa' des de bzhin du 'dug nas tshig 'di skad du/_'di skad mgos ma mchis par phyag bgyi ba dang /_bshags pa dang /_rjes su yi rang ba dang /_bskul ba dang /_gsol ba 'debs pa de yang ma
[\[212a\]]
[\[212a.1\]]mchis par 'dus ma bgyis pa'o/_/de ltar phyag 'tshal ba dang /_bshags pa dang /_rjes su yi rang ba dang /_bskul ba dang /_gsol ba 'debs pa gang lags pa de yang ma mchis/_len pa ma mchis/_'dus ma bgyis pa ste/_de bzhin du byang chub kyang len pa ma mchis
[\[212a.2\]]'dus ma bgyis pa ste/_chos nyid de yang ma chags pa dang /_ma lhag pa dang /_ma smad pa dang /_mnyam pa ma mchis pa dang /_mi mtho ba dang /_mi dma' ba'i yongs su bsngo bas/_bla na med pa yang dag par rdzogs pa'i byang chub chos phra rab kyang mi dmigs par yongs su bsngo bar bya'o zhes brjod par bya'o zhes
[\[212a.3\]]bya ba la sogs pa gsungs pa dang /_'phags pa 'jam dpal gyi sgrib pa rgyun gcod pa'i mdo las yongs su bsngo ba 'byung ba dang /_sangs rgyas phal po che'i mdo las kyang rdo rje rgyal mtshan gyi mdo rgya cher 'byung ba ste/_dngos po de lta bu de dag gis bdag la dge ba'i rtsa ba ci yod pa rnams kyang /_bzang por spyod
[\[212a.4\]]pa phul du phyin pa sgrub cing nyams su len par byed pa'i phyir yongs su bsngo bar bya'o zhes yongs su bsngo bar bya'o/_/da ni gsum pa sgrib pa dang bral zhing pha rol tu phyin pa dang mthun pa'i lus yongs su 'dzin pa bstan te/_bdag ni 'chi ba'i dus byed gyur pa na/_/sgrib pa thams cad dag ni phyir bsal te/_/
[\[212a.5\]]zhes pas sgrib pa dang bral ba bstan to/_/sgrib pa ni pha rol tu phyin pa la sogs pa'i dge ba'i chos bsgrub pa thams cad la bar chad byed la/_las kyi sgrib pa dang /_nyon mongs pa'i sgrib pa dang /_rnam par smin pa'i sgrib pa ste/_bdag 'chi ba'i dus byed pa na sgrib pa de rnams dang bral zhing med par gyur cig
[\[212a.6\]]pa'o/_/sgrib pa de rnams dang bral zhing med par gyur nas ji ltar bya zhe na/_pha rol tu phyin pa dang mthun pa'i lus yongs su gzung bar bya ste/_de ni/_mngon sum snang ba mtha' yas de mthong nas/_/bde ba can gyi zhing der rab tu 'gro/_/zhes pas ston te/_de ltar 'chi kar sgrib pa thams cad bsal te/_
[\[212a.7\]]de bzhin gshegs pa snang ba mtha' yas de'i sangs rgyas kyi zhing yon tan dpag tu med pa dang ldan pa/_mchog tu bde zhing yid bde ba 'ba' zhig gi gnas su 'gyur ba/_ngan song gsum la sogs pa sdug bsngal ming yang mi grag cing /_bde blag tu pha rol tu phyin pa rnams spyad du yod pa bde ba dang ldan pa
[\[212b\]]
[\[212b.1\]]de la bde ba can zhes bya ste/_de lta bu'i zhing der 'gro bar gyur cig pa'o/_/de yan chad sgrib pa dang bral ba bstan nas/_da ni bzhi pa pha rol tu phyin pa dang mthun pa'i lus yongs su 'dzin pa bstan te/_der song nas ni smon lam 'di dag kyang /_/zhes pa ni der te/_bde ba can gyi zhing der song nas sam skyes
[\[212b.2\]]nas so/_/smon lam 'di dag ni gong du smos pa rnams so/_/thams cad ma lus mngon du gyur par shog ste/_smon lam gong du smos pa rnams mthar yang dag par rdzogs pa'i sems la snang bar gyur cig pa'o/_/de dag bdag gis ma lus yongs su bskang /_/'jig rten ji srid sems can phan
[\[212b.3\]]par bgyi/_/zhes pa ni sems la snang ba tsam du ma zad kyi/_bdag gis smon lam de dag thams cad yongs su rdzogs par byed/_sems can gyi 'jig rten yod kyi bar du/_sems can ma lus pa la phan par gyur cig par smon pa ste/_gong du sems can rnams la phan pa mang po bgyid par gyur
[\[212b.4\]]cig ces 'byung ba ste/_dus ji srid kyi bar du phan par bya ba'i dus kyi tshad bstan pa'o/_/lhag ma rnams kyis ni lnga pa lung bstan pa thob cing sems can gyi don bsgrub pa bstan te/_gang zhe na/_rgyal ba'i dkyil 'khor der zhes pa ni de bzhin gshegs pa'i 'khor gyi dkyil 'khor der/_bzang zhing
[\[212b.5\]]dga' ba ni skyid cing bde ba'o/_/pad+ma dam pa ni rin po che sna tshogs kyi pad+ma mchog go/_/shin tu mdzes pa las zhes pa ni gsal zhing 'od zer dra ba sna tshogs 'byung ba las so/_/skyes pa ni 'khrungs pa'o/_/lung bstan pa ni lung ston pa ste/_bdag gis der bcom ldan 'das 'od dpag med las
[\[212b.6\]]mngon sum du/_'di srid cig na 'jig rten gyi khams che ge mo zhig tu de bzhin gshegs pa 'di zhes bya bar 'gyur ro zhes de lta bu'i lung bstan pa thob par shog shig pa'o/_/sems can gyi don bsgrub pa ni der ni bdag gis lung bstan pa thob pa'i 'og tu sprul pa mang po ste/_sprul pa'i sprin mang
[\[212b.7\]]po grangs las 'das pas phyogs bcur khyab ste/_phyogs bcur 'gro ba'i don du 'khor ba ji srid par sems can la skad cig re re zhing phan pa mang po bgrang ba las 'das pa byed cing sgrub par gyur cig pa'o/_/blo'i stobs kyis zhes pa ni ye shes kyi mthu ste/_ye shes kyi che ba'i bdag nyid
[\[213a\]]
[\[213a.1\]]chags pa med cing thogs pa med pas so/_/da ni drug pa bzang po spyod pa bton pa'i dge ba'i rtsa ba yongs su bsngo ba ston te/_de ni/_bzang po spyod pa'i smon lam btab pa yi/_/dge ba cung zad bdag gis ci bsags pa/_/des ni 'gro ba'i smon lam dge ba rnams/_/skad cig
[\[213a.2\]]gcig gis thams cad 'byor par shog_/ces bya ba yin te/_bzang po spyod pa'i smon lam ni thog mar bshad pa bzhin no/_/bton pa ni glegs bam bklag pa dang /_kha ton du bton pa ste/_lhag ma go bar zad do/_/da ni bdun pa bzang po spyod pa bsngos pa'i bsod nams kyis sems can rnams
[\[213a.3\]]kyang de bzhin gshegs pa 'od dpag med kyi gnas su skye bar gyur cig ces yongs su bsngo ba ston to/_/de ni/_gang yang bzang po spyod pa bsngos pa yi/_/bsod nams mtha' yas dam pa gang thob des/_/'gro ba sdug bsngal chu bor bying ba rnams/_/'od dpag med pa'i gnas rab thob par shog_/ces
[\[213a.4\]]bya ba yin te/_kun du bzang po'i spyod pa spyad pa'i dge ba'i rtsa ba rnams bla na med pa yang dag par rdzogs pa'i byang chub tu yongs su bsngos pa las byung ba'i bsod nams yun ring po nas bsags shing /_sems can mang po'i don du bsngos sam/_bsgrubs pas mtha' yas pa nyan thos dang rang
[\[213a.5\]]sangs rgyas la sogs pa dge ba'i rtsa ba thams cad las mchog tu 'phags pa bdag gis gang ci thob pa des 'khor bar 'khor ba'i 'gro ba skye ba dang /_rga ba dang /_na ba dang /_'chi ba la sogs pa'i sdug bsngal gyi chu bor bying ste/_pha rol du brgal ma nus pa rnams sdug bsngal gyi chu bo las
[\[213a.6\]]brgal nas/_de bzhin gshegs pa 'od dpag med kyi gnas 'jig rten gyi khams bde ba can zhes bya ba sdug bsngal thams cad kyi ming yang mi grag cing /_lus dang sems kyi bde ba thams cad dang ldan pa'i gnas der 'gro ba thams cad kyis 'gro ba'i gnas par gyur cig_/skye bar gyur cig
[\[213a.7\]]pa'i tha tshig go/_/'phags pa bzang po spyod pa'i smon lam la slob dpon phyogs kyi glang pos 'grel pa mdzad pa dang /_slob dpon shAkya bshes gnyen gyis 'grel pa mdzad pa dang /_sangs rgyas grags pas 'grel pa mdzad pa dang /_rgyan bzang pos TI ka mdzad pa dang rnam pa bzhi'i don dang /_
[\[213b\]]
[\[213b.1\]]'phral du mkhan po dag las thos pa dang /_mdo sde nas 'byung ba dang yang sbyar te bshad pa brda phrad sla bar brjed byang du byas pa rdzogs so//[ {D4360}]@/_/lta ba'i khyad par bzhugs/_@##/_/phyi rol gyi don yod par smra ba la sogs pa'i lta ba'i bye brag dang /_theg pa gsum dang
[\[213b.2\]]sku gsum la sogs pa mkhan po dag las thos pa dang /_gsung rab mdo sde dang /_bstan bcos las byung ba'i don mdo tsam zhig brjed byang du byas pa/_A tsAr+ya nA gA rdzu nas dbu ma'i kA ri kA mdzad pa'i 'grel pa shes rab sgron ma zhes bya ba dang /_dbu ma'i snying po zhes bya ba mdzad pa dang /_bar gyi
[\[213b.3\]]mkhan po shAn+ta rak+Shi ta zhes bya bas A tsAr+ya a saM gas rnam par shes pa tsam du bshad pa'i bstan bcos rnal 'byor spyod pa mdzad pa la brten te/_kun rdzob tu de'i lugs dang mthun par rnam par shes pa tsam du bsgrubs la/_don dam par rnam par shes pa yang rang bzhin med par bshad pa'i dbu
[\[213b.4\]]ma'i bstan bcos dbu ma'i rgyan zhes bya ba zhig mdzad de/_dbu ma'i bstan bcos lugs cung zad mi mthun pa gnyis byung bas/_A tsAr+ya b+ha byas mdzad pa la ni mdo sde ba'i dbu ma zhes btags/_A tsAR+ya shAn+ta rak+Shi tas mdzad pa la ni rnal 'byor spyod pa'i dbu ma zhes btags so/_/A tsAR+ya n+'a gA rdzu na
[\[213b.5\]]dang /_Ar+ya de was mdzad pa ni 'phags pa shes rab kyi pha rol tu phyin pa la sogs pa las 'byung ba bzhin du/_gal te gzugs la sogs la ri bong gi rwa bzhin du med la/_rnam par shes pa nyid de ltar snang ba yin na ni 'di dag thog ma med pa nyid nas med pa nyid yin pas/_gzugs su 'khrul
[\[213b.6\]]pa'i gzhi med pa'i phyir/_de'i dbang gis rnam par shes pa de ltar snang zhes byar yang mi rung ngo /_/yang gcig tu na gzhi med par sems nyid de ltar snang na ri bong gi rwa dang mo gsham gyi bu la sogs pa yang snang bar 'gyur ba'i rigs so/_/ci ste yul med pa'i gtan tshigs su dngos po rags pa
[\[213b.7\]]rdul du bshig la/_rdul yang phyogs cha yod de mi 'grub pas sems tsam mo zhes bya na ni/_'o na lta rnam par shes pa'i skad cig ma yang spyi'i mtshan nyid bshad pas yul yod do/_/spyir dngos po rnams rten cing 'brel bar 'byung ba yin pas/_kun rdzob tu ni sgyu ma dang 'dra ba tsam du skye ba yod
[\[214a\]]
[\[214a.1\]]la/_don dam par ni bdag dang gzhan dang gnyi ga dang /_rgyu med pa las kyang skyer mi rung ste/_rang bzhin med do zhes bshad pas/_dbu ma pa gnyi ga yang de la brten to/_/de la rnal 'byor spyod pa'i dbu ma'i lugs ni kun rdzob tu ni rnam par shes pa tsam du smra ba dang mthun te/_
[\[214a.2\]]rnam par shes pas yul shes pa yang yul nyid rnam par shes pa'i rang bzhin yin pas/_'brel ba yod pa'i phyir rang rig pas shes par rung gi yul gzhan yin par 'dod na ni shes pa dang 'brel pa med pas rig par mi rung ngo /_/phyi rol gyi rten cing 'brel par 'byung bar snang ba yang dper
[\[214a.3\]]na rmi lam na mthong ba rnams yul med kyi sems nyid mthong ba dang 'dra ste/_lang kar gshegs pa las/_phyi rol gzugs ni yod ma yin/_/bdag gi sems ni phyi rol snang /_/zhes gsungs pa lta bu'o/_/don dam par ni sems de yang gcig dang du ma'i ngo bo nyid dang bral ba'i
[\[214a.4\]]gtan tshigs kyis bshig na yod par mi 'grub ste/_ji ltar zhe na/_yul nyid rnam par shes pa'i rang bzhin yin na/_yang na ni yul tha dad pa rnam pa mang po bzhin du sems kyang du mar 'gyur ro/_/yang na ni sems bzhin du yul yang sna tshogs su mi 'gyur ro/_/de lta bas na sems
[\[214a.5\]]tsam la brten nas/_phyi rol gyi yul med par shes par bya'o/_/dbu ma'i tshul 'di la brten nas sems de yang bdag med par rtogs par bya ste/_'phags pa 'jig rten las 'das pa'i le'u las kyang /_kye rgyal ba'i sras khams gsum ni sems tsam ste/_dus gsum yang
[\[214a.6\]]sems tsam du rtogs shing /_sems de yang mtha' dang dbus med par rtogs so zhes 'byung ba lta bu'o/_/lang kar gshegs pa las kyang /_sems tsam la ni brten nas su/_/phyi rol don la mi brtag go/_/de bzhin nyid la gnas nas su/_/sems tsam las kyang bzla bar
[\[214a.7\]]bya/_/sems tsam las ni bzlas nas su/_/snang ba med las bzla bar bya/_/snang med gnas pa'i rnal 'byor pa/_/de yis theg pa chen po mthong /_/zhes gsungs te/_de lta bas na dbu ma'i tshul 'di don med pa'i nyes par 'gyur ba'i phyir ro/_/de ltar gang gi phyir dngos po skye ba mi 'thad
[\[214b\]]
[\[214b.1\]]pa de'i phyir skye ba mi srid de/_skye ba brjod pa ni tha dad btags pa tsam du zad do/_/rnam par shes pa tsam du smras pas phyi rol gyi yul med kyi/_sems nyid don du snang zhes bya ba yang mi rung ste/_ji ltar zhe na/_yul nyid rnam par shes pa'i rang bzhin yin pas/_yul yang shes pa can du 'gyur
[\[214b.2\]]ro/_/yang na ni shes pa nyid gzugs yin pas sems kyang shes pa med par 'gyur ro/_/yang na ni yul rnam pa mang po sna tshogs yod pa bzhin du sems kyang sna tshogs du mar 'gyur ro/_/yang na ni sems bzhin du yul yang sna tshogs su mi 'gyur ro/_/yang na ni sems kyang gzugs can du
[\[214b.3\]]'gyur ro/_/yang na ni gzugs kyang sems bzhin du bltar mi snang bar 'gyur ro/_/rnam pa gcig tu na yul med kyi/_sems nyid yul du snang na ni gzugs dang kha dog gi rnam pa ji lta bu bsams pa dang /_ji ltar 'dod pa de bzhin du thams cad yul nyid du 'byung zhing snang ba'i rigs so/_/
[\[214b.4\]]yang rnam pa gcig tu na gzugs rdul du bshig ste/_rdul phra rab kyang cha shas kyis bshig na med pa bzhin du sems kyang med par 'gyur te/_de ltar sems nyid yul du snang zhes byar mi rung ngo /_/thog ma med pa nas gzugs su rtog pa'i bag chags smin pas/_de ltar snang ngo zhes byar yang
[\[214b.5\]]yul yang med na de ltar rtog pa mi 'byung bas/_de'i bag chags kyang yod par mi 'gyur ro/_/'phags pa sa bcu pa las/_khams gsum pa sems tsam mo zhes 'byung ba ni byed pa po dang za ba po dgag pa ste/_mdo sde de nyid las/_de ltar rten cing 'brel par 'byung ba la rnam pa bcur
[\[214b.6\]]rab tu rtogs shing bdag med pa dang /_srog med pa dang /_gang zag med pa dang /_ngo bo nyid kyis stong pa dang /_rang bzhin gyi byed pa po dang /_tshor ba po med par rab tu rtogs pa'i tshe/_stong pa nyid kyi rnam par thar pa'i sgo skyes pa yin no zhes gsungs pa'i phyir ro/_/'phags pa lang kar
[\[214b.7\]]gshegs pa la sogs pa las/_phyi rol gyi don med kyi sems de ltar snang ngo zhes 'byung ba yang dngos po don dam par yod par 'dod pa dgag pa dang /_sems tsam du bshad pas 'dul ba la phan gdags pa'i phyir rten cing 'brel bar 'byung ba'i don rang bzhin gyis dngos por grub
[\[215a\]]
[\[215a.1\]]pa med pa la log pa'i rnam par rtog pas dngos por sgro btags pa la dgongs nas de skad du gsungs pa yin no zhes 'chad do/_/Ar+ya tsAr+ya ka ma la shI las dbu ma'i bstan bcos dbu ma snang ba zhes bya ba mdzad pa las ni dbu ma 'di gnyis kun rdzob tu cung zad mi mthun yang /_
[\[215a.2\]]don dam par phyi nang gi dngos po thams cad rang bzhin med par 'dod du 'dra bas na 'gal ba med do zhes 'byung ngo /_/theg pa gsum ni nyan thos kyi theg pa dang /_rang sangs rgyas kyi theg pa dang /_theg pa chen po'o/_/theg pa zhes bya ba ni bzhon pa dang 'dra ste/_des theg cing so so'i gnas
[\[215a.3\]]su son par byed pas theg pa'o/_/zam pa dang gru dang gzings dang 'dra ste/_des bteg cing brten nas 'khor ba'i chu bo'i pha rol tu phyin pas na yang theg pa'o/_/de la nyan thos kyi theg pa ni bden pa bzhi'i sgo nas 'jug ste/_zag pa dang bcas pa'i 'bras bu nye bar len pa'i phung po
[\[215a.4\]]lnga ni sdug bsngal sna tshogs kyi gzhi yin pas/_blta sla ba'i phyir thog mar sdug bsngal kyi bden pa rtogs so/_/de nas sdug bsngal gyi rgyu brtags na las dang nyon mongs pa las byung bar rigs te/_kun 'byung ba'i bden pa rtogs so/_/de nas las dang nyon mongs pa spangs
[\[215a.5\]]te/_phung po lnga dang bral ba ni bden pa yin par rig ste/_'gog pa'i bden pa rtogs so/_/de nas 'gog pa thob par bya ba'i thabs ni yang dag pa'i lta ba la sogs pa 'phags pa'i lam yin par rig ste/_lam gyi bden pa rtogs so/_/de ltar zag pa dang bcas pa dang /_
[\[215a.6\]]zag pa med pa yang rgyu dang 'bras bu tsam du zad de/_byed pa po dang za ba po bdag med par mthong bas/_gang zag la bdag med par rtogs so/_/'khor ba ni sdug bsngal mi bzad pa yin zhing /_mya ngan las 'das pa ni zhi ba dang bde bar rig la/_de gnyis las gcig spang zhing
[\[215a.7\]]gcig thob par bya bar rung bar rtogs pas/_sdug bsngal gyis khong dngangs shing mi bzod de/_'khor bas skyo zhing yid byung ba dang /_snying rje shin tu chung ste/_pha rol tu phyin pa la sogs pa dge ba spyod pa yang sems can mang po'i don gyi phyir ma yin gyi/_bdag gcig pu'i don du spyod cing /_
[\[215b\]]
[\[215b.1\]]bdag nyid mya ngan las 'das pa'i bde ba bsgrub pa dang /_mngon par rtogs pa thob pa'i dus na yang dge ba'i bshes gnyen la ma ltos par bdag nyid kyis bden pa bzhi'i de kho na nyid rtogs par mi nus te/_dbang po rtul bas theg pa dman pa zhes bya'o/_/nyan thos zhes bya ba ni dge ba'i bshes
[\[215b.2\]]gnyen las nyan cing gzhan la yang sgrogs te thos par bya bas na nyan thos zhes bya'o/_/rang sangs rgyas kyi theg pa ni rten cing 'brel bar 'byung ba yan lag bcu gnyis pa'i sgo nas 'jug ste/_'khor ba'i nyes dmigs rga shi mthong nas ci las byung zhes brtags na/_de'i rgyu skye ba yin
[\[215b.3\]]par rig la/_de bzhin du brtsad na gong nas gong du ma rig pa la thug gi bar du/_rgyu dang 'bras bu'i tshul du rtogs nas rten cing 'brel bar 'byung ba tsam du zad de/_bdag gam bdag gi zhes bya ba med pas gang zag la bdag med par mthong zhing /_snga phyi cha shas kyis bshig na yod par mi
[\[215b.4\]]'grub ste/_mthun par skyon du 'gyur bas/_yul med la sems yod par mi rung ste/_de gnyis ni gyi na tha snyad btags par zad kyi/_dngos su ni de lta ma yin te/_bcom ldan 'das kyis kyang /_phyi'i rten cing 'brel bar 'byung ba dang /_nang gi rten cing 'brel bar 'byung ba phye ste gsungs
[\[215b.5\]]pas sems dang yul gnyi ga don dam par yod par mngon no/_/mdo dag las/_yul med kyi sems nyid yul du snang ngo zhes 'byung ba ni yul rnam pa thams cad du dgag pa ma yin gyi dngos po mi rtag pa dang /_rdul mang po 'dus pa la 'khrul pa'i rtog pas brtags pa dang /_ril por
[\[215b.6\]]'dzin pa bzlog pa'i gnyen por gsungs pa yin no zhes 'chad do/_/rnam par shes pa tsam du smra ba ni gzugs la sogs pa phyi rol gyi don med kyi rnam par shes pa nyid de ltar snang du zad de/_'jig rten na grags pa dang /_bstan bcos las 'byung ba'i bdag tu brjod pa sna tshogs dang /_
[\[215b.7\]]chos sna tshogs nye bar 'dogs pa 'byung ba ni rnam par shes pa gyur pa yin te/_de dag dngos su yod pa la 'dogs pa ma yin gyi/_thog ma med pa'i dus nas bdag la sogs pa dang /_gzugs la sogs pa chos su rnam par rtog pa'i bag chags kun gzhi rnam par shes pa la yod
[\[216a\]]
[\[216a.1\]]par bltas pas/_kun gzhi'i rnam par shes pa de las bdag dang chos su snang ngo snyam du rnam par rtog pa 'byung bas yul med do/_/ji ltar zhe na/_dngos po gong bur snang ba ni rdul phra mo 'dus pa yin la/_gong bur rtsom pa'i rdul phra mo ni phyogs drug gi cha yod pas/_
[\[216a.2\]]rdul phra mor 'grub pa'i phyir yul med par mngon te/_dper na rab rib can gyis nam mkha' la skra shad 'dzings pa la sogs pa mthong bzhin no/_/sa bcu pa'i mdo las kyang kye rgyal ba'i sras khams gsum 'di ni sems tsam mo zhes 'byung /_stug po bkod pa las kyang /_sems ni rnam
[\[216a.3\]]pa gnyis dngos su/_/gzung dang 'dzin par snang ba ste/_/bum pa snam bu la sogs pa'i/_/yul ni gang yang yod ma yin/_/zhes gsungs/_lang kar gshegs pa las/_phyi yi dngos po med par yang /_/sems ni rnam pa gnyis su snang /_/zhes bya ba la sogs pa
[\[216a.4\]]'byung bas/_phyi'i don yod pa ma yin gyi rnam par shes pa nyid de ltar snang ngo /_/rnam par shes pa ni rten cing 'brel par 'byung ba ste/_rgyun gyi rtag pa yin pas don dam par yang yod de/_gnas gyur pa'i dus na yang gzung ba dang 'dzin pa dang las dben pa gnyis su med pa'i ye shes phyin ci ma
[\[216a.5\]]log par yongs su grub pa yod do zhes 'chad do/_/dbu ma rnam gnyis kyi tshul ji lta bu zhe na/_sngon gyi dbu ma'i mkhan po A tsAr+ya nA gA rdzu na dang /_Ar+ya de was dbu ma'i bstan bcos mdzad par zad de/_rnam pa gnyis su phye ba yang med/_de'i 'og tu A tsAr+ya a saM ga dang /_ba su ban d+hus
[\[216a.6\]]rnam par shes pa tsam du smra ba'i bstan bcos mdzad de/_phyi rol gyi yul med kyi rnam par shes pa nyid yul du snang bar bsgrubs shing /_rnam par shes pa dag pa gnyis su med pa ni don dam par yang yod par bshad pa la phyis dbu ma'i mkhan po b+ha bya zhes bya ba A tsAr+ya nA gA rdzu na'i lus kyi man
[\[216a.7\]]ngag yod pas dngos grub brnyes pa zhig bzhugs pas/_rnam par shes pa tsam du smra ba sun phyung ste/_theg pa chung ngu ba phyi rol gyi don yod par smra ba ni phyi rol gyi don bzhi zhes bya ba ni 'byung ba chen po bzhi dang /_de las gyur pa'i gzugs la sogs pa yin te/_de dag ni mngon sum gyi tshad
[\[216b\]]
[\[216b.1\]]mas kyang yod par grub la/_phung po lnga las kyang gzugs kyi phung po dang /_khams dang /_skye mched las kyang dbang po gzugs can dang /_de dag gi yul rnams ni 'byung ba chen po bzhi dang /_de las gyur pa yin te/_bcom ldan 'das kyis kyang phung po dang /_khams dang /_skye
[\[216b.2\]]mched yod do zhes gsungs shing /_'byung ba chen po la sogs pa'i rang dang ma rig pa ni dgag tu rung la/_de 'gags na rga shi'i bar du 'gags par mthong /_rten cing 'brel par 'byung ba lugs dang mthun pa dang /_lugs dang mi mthun pa kun nas nyon mongs pa dang /_rnam par byang
[\[216b.3\]]ba'i phyogs rtogs pas/_'khor ba'i sdug bsngal gyis skyo zhing yid byung ste rnam par byang ba la mngon sum du phyogs nas/_bdag 'ba' zhig byang chub pa dang /_mya ngan las 'das par bya ba'i phyir pha rol tu phyin pa la sogs pa dge ba spyod cing snying rje chung ste/_sems can mang po'i don
[\[216b.4\]]mi byed par rang sangs rgyas kyi theg pa zhes bya'o/_/rang sangs rgyas ni 'phags pa b+hi b+ha sha na lung bstan pa'i mdo las/_rten cing 'brel par 'byung ba zab mo mthong ba dang /_chos kyi dbyings mtha' dang dbus med pa rtogs so zhes gsungs pa dang po A tsAr+ya'i TI ka las gzugs kyi phung po
[\[216b.5\]]la chos la bdag med par rtogs so zhes 'byung ba dang /_mngon par rtogs pa thob pa'i dus na yang slob dpon la mi ltos par bdag nyid kyis chos nyid rtogs par nus te/_dbang po rno ba nyan thos las khyad par du 'phags so/_/theg pa chen po ni don dam par dngos po thams
[\[216b.6\]]cad rang bzhin med par rig cing /_'khor ba dang mya ngan las 'das pa gnyis su med par rtogs pa dang /_kun rdzob tu dngos po sgyu ma tsam du dmigs pas/_shes rab dang snying rje chen po dang ldan te/_'khor ba yang mi spong /_mya ngan las 'das pa yang mi len par sems can thams
[\[216b.7\]]cad kyi don du pha rol tu phyin pa bcu la spyod cing /_bdag dang gzhan gyi don phun sum tshogs par bsgrub pa ste/_mdor na byang chub sems dpa'i sa bcu 'bras bu sangs rgyas kyi sa dang bcas pa ni theg pa chen po zhes bya'o/_/chen po ni nyan thos dang rang sangs rgyas kyi theg pa las/_
[\[217a\]]
[\[217a.1\]]chen po rnam pa bdun gyis khyad par du 'phags pa ste/_chen po rnam pa bdun ni dmigs pa dang /_bsgrub pa dang /_ye shes dang /_brtson 'grus dang /_thabs dang /_yang dag par 'grub pa dang /_las chen po'o/_/de la dmigs pa chen po ni shes rab kyi pha
[\[217a.2\]]rol tu phyin pa 'bum dang /_dkon mchog brtsegs pa chen po 'bum dang /_'dus pa chen po 'bum la sogs pa theg pa chen po'i mdo sde mtha' yas pa/_byang chub sems dpa'i lam bshad pa'i chos la dmigs pa'o/_/bsgrub pa chen po ni bdag dang gzhan gyi don thams cad
[\[217a.3\]]bsgrub pa'o/_/ye shes chen po ni gang zag dang chos la bdag med par rtogs pa'o/_/brtson 'grus chen po ni bskal pa chen po grangs med pa gsum du bya dka' ba rnam pa mang po la sbyor ba'o/_/thabs mkhas pa chen po ni 'khor ba dang mya ngan las 'das pa chen po la mi gnas
[\[217a.4\]]pa'o/_/yang dag par 'grub pa chen po ni stobs bcu dang /_mi 'jigs pa bzhi dang /_sangs rgyas kyi chos ma 'dres pa bco brgyad la sogs pa yon tan dpag tu med par 'grub bo/_/las chen po ni 'khor ba ji srid pa de srid du sangs rgyas kyi phrin las thams cad bsgrub
[\[217a.5\]]cing mdzad pa'o/_/theg pa gsum du yang gsungs la gcig ces kyang gsungs pa gang bden/_ci las dgongs she na/_'dul ba'i dbang gi phyir/_mos pa'i rkyen tsam du dbang po'i rim pa dang sbyar nas theg pa gsum du bshad de/_theg pa gnyis ni nyan thos dang rang
[\[217a.6\]]sangs rgyas 'khor bas skyo zhing sdug bsngal mi bzod pas/_de myur du zhi bar bya ba'i phyir rings thabs bsti ba'i gnas tsam du zad de/_gtan du mya ngan las 'das pa'i gnas ma yin/_'bras bu thob nas sangs rgyas kyi sku ste/_chos la bdag med par rtogs par mdzad
[\[217a.7\]]cing /_byang chub kyi spyod pa la spyod du bcug nas/_des bsgrubs nas bla na med pa'i byang chub tu mngon par rdzogs par 'tshang rgya ste/_tha mar theg pa chen por 'du bas/_lang kar gshegs pa'i mdo las/_nyan thos zag pa med pa'i dbyings la gnas pa de bzhin gshegs pa'i
[\[217b\]]
[\[217b.1\]]'od zer gyis bskul te/_theg pa chen po la 'jug cing theg pa gcig tu bshad pa dang /_dam pa'i chos pad+ma dkar po'i mdo las/_nyan thos mang po sangs rgyas su 'grub par lung bstan zhing /_/theg pa gcig tu bshad pa la sogs pa'i tshul gyis theg pa gsum du med de gcig tu zad do/_/
[\[217b.2\]]mdo sde gzhan las rigs lnga dang sbyar te/_theg pa gsum du bshad pa'i rigs lnga yang rigs yong gis de ltar nges te gtan du yod pa ni ma yin gyi/_phrin las kyi dus la ltos te sngar phye bar zad do/_/mdo kha cig las zhi ba phyogs gcig pa'i nyan thos ni de bzhin gshegs pa mang pos bskul kyang
[\[217b.3\]]'tshang rgya ba'i skal ba med do zhes 'byung ba dang /_bden pa bzhi la nges pa rnyed nas/_dgra bcom pa'i 'bras bu ma thob pa'i bar du bsgyur du mi rung ba la bya'o/_/mdo kha cig las dgra bcom pa ni sa bon tshig pa dang 'dra zhes 'byung ba dang /_mching bu byi dor byas kyang rin po che bai DUr+yar mi 'gyur ba'i
[\[217b.4\]]dpes/_nyan thos sangs rgyas su mi 'grub pa skad 'byung ba yang /_thog ma nas theg pa chen po la 'jug par bya zhing don chung ngu nyid las su 'gyur ba theg pa dman pa la mi 'jug par dgag pa'i phyir smad pa yin no/_/tshul 'di ltar mi 'dod na ni 'phags pa ting nge 'dzin gyi rgyal po la sogs pa
[\[217b.5\]]mdo sde mang po las sems can thams cad ni de bzhin gshegs pa'i snying po can yin no zhes 'byung ba dang /_sems can thams cad sangs rgyas su 'gyur te/_snod ma yin pa gang yang med do zhes 'byung ba la sogs pa dang /_'gal bar 'gyur ba nas/_theg pa gnyis kyang tha mar
[\[217b.6\]]theg pa chen por 'dus te/_tha mar theg pa gcig tu 'du bar mngon no/_/ye shes bzhi ni me long lta bu'i ye shes dang /_mnyam pa nyid kyi ye shes dang /_so sor rtog pa'i ye shes dang /_bya ba sgrub pa'i ye shes so/_/de la me long lta bu'i ye shes ni chos kyi dbyings rnam par dag pa dang /_
[\[217b.7\]]byams pa chen po dang /_snying rje chen po dang ldan pa/_sangs rgyas kyi mi gnas pa'i mya ngan las 'das pa la zhugs pa gzugs dang kha dog dang sku sna tshogs kun du ston pa'i gzhir gyur pa kun gzhi rnam par shes pa rnam par gnas gyur ba/_bsnyel ba mi mnga' ba ma lus pa la dmigs
[\[218a\]]
[\[218a.1\]]pa/_me long phyis pa'i nang du gzugs brnyan ci yang 'byung zhing snang ba bzhin du/_de yang ye shes dang chos thams cad kyi gzugs brnyan 'byung ba'i gzhi yin pas/_me long lta bu'i ye shes zhes bya'o/_/mnyam pa nyid kyi ye shes ni byang chub sems dpa'i sa dang
[\[218a.2\]]po la chos thams cad ro gcig pa'i de bzhin gshegs pa nyid mngon par rtogs pa'i dus na/_bdag dang gzhan du mi byed cing mnyam pa nyid du rtogs pa'i thob pa gang yin pa de nyid la dmigs shing gong nas gong du sbyangs pas nyon mongs pa can gyi yid gyur te/_shel dang be+e DUr+ya la sogs
[\[218a.3\]]pa'i kha dog gi sku ston pa'i rgyur gyur pa'o/_/so sor rtog pa'i ye shes ni yid kyi rnam par shes pa gnas gyur pas/_gzugs dang /_ting nge 'dzin dang /_bsam gtan dang /_snyoms par 'jug pa thams cad kyi gzhir gyur cing /_shes bya thams cad la thogs pa med pa'i ye shes
[\[218a.4\]]'jug pas chos kyi char chen po 'bebs shing the tshom sna tshogs gcod pa dang mtshan ma med pa la dmigs pas rtog pa thams cad dang bral ba'o/_/bya ba sgrub pa'i ye shes ni mig la sogs pa'i dbang po lnga'i rnam par shes pa gnas gyur pas/_'jig rten gyi khams thams cad du 'dul ba'i
[\[218a.5\]]sems can gyi bsam pa dang mos pa ji lta ba bzhin du thabs sna tshogs dpag tu med pas yongs su smin par bya ba dang /_rnam par grol bar bya ba sgrub pa'i gzhir gyur pa'o/_/sku gsum ni chos kyi sku dang /_longs spyod rdzogs pa'i sku dang /_sprul pa'i sku'o/_/de la chos kyi sku ni rnam par
[\[218a.6\]]mi rtog pa'i ye shes kyi rang bzhin gzugs can ma yin pa/_shes bya thams cad du khyab pa/_sangs rgyas kyi che ba nyid ting nge 'dzin la sogs pa yon tan thams cad kyi 'byung gnas de bzhin nyid dang /_kun gzhi rnam par shes pa rnam par dag pa la bya'o/_/de ltar ni ci mngon zhe na/_
[\[218a.7\]]'phags pa gser 'od dam pa'i mdo las sgrib pa thams cad dang bral zhing /_dge ba'i chos thams cad rdzogs pa'i phyir/_de kho na nyid dang yang dag pa'i ye shes ni chos kyi sku zhes gsungs so/_/'phags pa sangs rgyas kyi sa'i TI ka las kyang chos kyi dbyings rnam par dag pa dang /_me long lta
[\[218b\]]
[\[218b.1\]]bu'i ye shes ni chos kyi sku'o zhes bshad de/_chos kyi dbyings rnam par dag pa ni chos rnams kyi de bzhin nyid dri ma med pa yin la/_me long lta bu'i ye shes de ni de bzhin nyid la dmigs pa rnam par mi rtog pa yin pas 'di gnyis ni chos kyi sku'o/_/tha snyad du tha dad pa skad du bya yang /_dngos su
[\[218b.2\]]ni mi dmigs par bya ba dang /_dmigs par byed par dbyer med de de skad du dbus dang mtha' rnam par 'byed pa'i TI ka dang /_mdo sde rgyan gyi TI ka las kyang bshad do/_/sku de ting nge 'dzin la sogs pa dang ldan par ni 'phags pa gser 'od dam pa dang /_sangs rgyas kyi sa'i mdo las rgyas par
[\[218b.3\]]bshad do/_/mdo sde rgyan las me long lta bu'i ye shes de longs spyod rdzogs pa'i sangs rgyas kyang de yin no zhes 'byung ba ni de'i rgyur gyur pa tsam la bya ste/_de nyid las ye shes thams cad kyi 'byung gnas yin no zhes kyang bshad la/_de'i TI ka las de'i rgyur gyur pa'i phyir ro zhes bshad do/_/
[\[218b.4\]]'phags pa gser 'od dam pa'i mdo las kyang kun gzhi'i rnam par shes pa gnas gyur pa ni chos kyi sku zhes gsungs so/_/'phags pa dung phreng gi mdo las kyang /_de bzhin gshegs pa'i snying po gsal bar ma gyur ba'i tshe ni kun gzhi zhes bya'o/_/gsal bar gyur pa de'i tshe ni chos sku zhes
[\[218b.5\]]bya'o zhes gsungs so/_/'phags pa dgongs pa nges par 'grel ba'i mdo las kyang de bzhin gshegs pa rnams kyi chos kyi sku'i mtshan nyid ni sa bcu dang pha rol tu phyin pa bcu shin tu bsgoms pa'i nges par 'byung bas/_gnas gyur pa yang dag par grub pa'o zhes gsungs te/_kun gzhi
[\[218b.6\]]rnam par shes pa gnas gyur pa la bya'o/_/don bsdus pa zhes bya ba'i bstan bcos las kyang chos sku zhes bya ba la/_chos ni thog ma med pa nas rigs su gyur pa de bzhin gshegs pa'i snying po la bya ste/_sems can thams cad kyi rang bzhin no/_/de ni yang dag pa ma yin pas bsgribs
[\[218b.7\]]pas dri ma can du gyur te/_gang gi tshe sbyor ba sngon du btang nas 'khrul pa dang bral ba de'i tshe rang bzhin du 'gyur ro/_/rang bzhin du gyur pa de ni chos kyi sku zhes bshad do/_/longs spyod rdzogs pa'i sku ni byang chub sems dpa'i 'khor gyi dkyil 'khor na chos kyi longs spyod chen po ma lus par
[\[219a\]]
[\[219a.1\]]myong ba mdzad pa rnam par snang mdzad la sogs pa'i sku ste/_mtshan dang dpe byad bzang po thams cad dang ldan pa'o/_/'phags pa sangs rgyas kyi sa'i TI ka las/_mnyam pa nyid kyi ye shes dang so sor rtog pa'i ye shes su bshad do/_/de yang rung bar ci mngon
[\[219a.2\]]zhe na/_'phags pa gser 'od dam pa'i mdo las nyon mongs pa can gyi yid gnas gyur pa ni longs spyod rdzogs pa'i sku zhes gsungs te/_de mnyam pa nyid kyi ye shes yin no/_/'phags pa sangs rgyas kyi sa las kyang /_de bzhin gshegs pa rnams kyi so sor rtog pa'i ye shes la/_
[\[219a.3\]]sangs rgyas dang byang chub sems dpa'i mthu dang ldan pa'i chos rgya chen po ston pa dag snang ngo zhes gsungs so/_/'phags pa rdo rje ri rab kyi zom las kyang longs spyod rdzogs pa'i sku ni bsod nams chen po'i rgyu mthun pa zhes gsungs pas/_de ni ye shes gnyis dang ldan pa'i gzugs kyi
[\[219a.4\]]sku'o/_/sprul pa'i sku ni shAkya thub pa'i sku la sogs pa sprul pa gang gis sems can rnams kyi don mdzad pa ste/_de ni bya ba sgrub pa'i ye shes so/_/de ci mngon zhe na/_'phags pa gser 'od dam pa'i mdo las kyang 'jug pa'i rnam par shes pa gnas gyur pa ni sprul pa'i sku'o zhes gsungs
[\[219a.5\]]la/_'phags pa sangs rgyas kyi sa'i TI ka las kyang bya ba sgrub pa'i ye shes ni sprul pa'i sku yin no zhes bshad do/_/'phags pa sangs rgyas kyi sa'i mdo las kyang bya ba sgrub pa'i ye shes ni lus sprul pa'i las byung ba des de bzhin gshegs pa rnams sems can las dang bzo'i gnas
[\[219a.6\]]thams cad kyis rgyags dregs pa rnams la/_las dang bzo'i gnas thams cad nye bar bstan te/_zil gyis mnan nas thabs mkhas pa des kyang bstan pa la 'dzud de/_de yongs su smin par byed rnam par grol bar byed do zhes sku dang gsung dang thugs kyi sprul pa rgya cher bka' stsal
[\[219a.7\]]to/_/de la sku sprul pa ni rnam pa gsum ste/_bdag gi lus dang 'brel pa dang /_gzhan gyi lus dang 'brel pa dang /_ma 'brel pa'o/_/de la bdag gi lus dang 'brel pa ni bdag nyid 'khor los sgyur ba la sogs pa'i gzugs kun du ston pa'o/_/gzhan gyi lus dang 'brel ba ni
[\[219b\]]
[\[219b.1\]]bdud la sogs pa sangs rgyas la sogs pa'i gzugs kun du ston pa'o/_/ma 'brel pa ni sa la sogs pa rin po che sna bdun du kun du ston pa dang /_sangs rgyas kyi sku gzugs dpag tu med pa kun du ston pa la sogs pa'o/_/gsung sprul pa yang rnam pa gsum ste/_bdag gi lus
[\[219b.2\]]dang 'brel ba ni tshangs pa'i dbyangs kyis 'jig rten gyi khams mtha' yas pa go bar mdzad pa'o/_/gzhan gyi lus dang 'brel na ni gang gis nyan thos la sogs pa yang /_sangs rgyas kyi gsung gis theg pa chen po'i chos ston pa'o/_/ma 'brel ba ni nam mkha' la sogs pa la chos
[\[219b.3\]]bstan pa'i sgra 'byung zhes bya ba la sogs pa'o/_/thugs sprul pa ni bdag dang gzhan gnyis te/_bdag chos thams cad thugs su chud pa dang /_gzhan sems de bzhin du bsgyur ba ste/_des na shes rab chung ngu dag kyang chos zab mo khong du chud pa dang /_dran pa nyams pa yang dran pa thob
[\[219b.4\]]ces bya ba la sogs pa dang sbyar ro zhes bshad do/_/sku gnyis la rtog pa mnga' 'am mi mnga' zhe na de gnyis te chos kyi sku rnam par rtog pa mi mnga' ba las byung bas rtog pa mi mnga'o/_/de ltar ci mngon zhe na/_'phags pa gser 'od dam pa'i mdo las kyang rtog pa yod pa 'dra mod kyi de bzhin nyid
[\[219b.5\]]la ni rtog pa med do/_/gsum du bgrang ba yod mod kyi dngos po ni gsum du med do zhes gsungs so/_/mdo sde du ma las kyang de bzhin gshegs pa ni rtag tu mnyam par gzhag pa'o zhes bka' stsal to/_/de bzhin gshegs pa la dag pa 'jig rten pa'i ye shes mnga' 'am mi mnga'
[\[219b.6\]]thams cad mkhyen pas dngos po rnams kyi rang gi mtshan nyid mkhyen tam/_spyi'i mtshan nyid mkhyen/_rtog pa dang bcas pas mkhyen tam/_rnam par mi rtog par mkhyen zhe na/_rnam par mi rtog bzhin du rang dang spyi'i mtshan nyid thams cad mkhyen te/_sngon byang chub sems dpa' mdzad cing sgrib pa ma byang /_
[\[219b.7\]]lhun gyis ma grub/_dbang bsam gyis mi khyab pa ma brnyes pa'i tshe/_mnyam par gzhag pa'i dus na ni rnam par mi rtog pa'i ye shes kyis dngos po thams cad kyi spyi'i mtshan nyid stong pa nyid du gzigs la/_de las bzhings nas rjes las thob pa dag pa 'jig rten pa'i ye shes kyis sgyu ma
[\[220a\]]
[\[220a.1\]]tsam du rang gi mtshan nyid mkhyen pa de gong nas gong du sbyangs pas rtog pa bsal te sgrib pa byang ba'i 'bras bu sangs rgyas kyi sa la lhun gyis te mnyam par 'jog pa dang /_bzhengs pa mi mnga' bar shes bya ji snyed pa de thams cad dus gcig tu mngon du gyur te/_rnam
[\[220a.2\]]par rtog pa mi mnga' bas rang gi mtshan nyid sgyu ma tsam du mkhyen kyang dngos por mi dmigs/_mtshan mar mi 'dzin pa'i phyir/_gzung ba dang 'dzin pa'i skyon du 'gyur ba yang med de/_sangs rgyas phal po che'i mdo las kyang /_sangs rgyas bcom ldan 'das rnams kyi dgongs pa ni
[\[220a.3\]]chags pa mi mnga' ste/_bskal pa bye ba khrag khrig brgya stong brjod du med pa'i yang brjod du med par yongs su sbyangs pa'o/_/'jig rten gyi khams thams cad ma lus par yul du gyur pa'o/_/chos kyi dbyings ma lus pa thams cad yul du gyur ba'o/_/dus gsum thams
[\[220a.4\]]cad la dgongs pa gcig gis chags pa med par mkhyen zhing thugs su chud pa'i yul dang ldan pa'o zhes bya ba la sogs pa rgya cher gsungs so/_/'phags pa chos thams cad yang dag par sdud pa'i mdo las kyang /_dper na sgyu ma'i mkhan po zhig_/sprul pa thar bar bya phyir brtson/_/
[\[220a.5\]]des ni snga nas de shes pas/_/sprul pa de la chags pa med/_/srid gsum sprul pa 'dra ba ni/_/rdzogs pa'i byang chub mkhas pas shes/_/'gro ba'i ched du go bgos te/_/'gro ba de dag snga nas shes/_/zhes gsungs so/_/de bas na sangs rgyas kyi sa la dag pa 'jig rten pa'i
[\[220a.6\]]ye shes mnga' bar mi 'gyur ro/_/de ltar rnam par mi rtog pa las/_sku dang gsung dang thugs sprul pa ji ltar 'byung zhe na/_sngon thugs rje chen po'i dbang gis sems can ma lus pa'i don mdzad par thugs dam bcas shing smon lam chen po btab nas/_thabs dang shes rab bsgoms pa
[\[220a.7\]]mthar phyin te/_chos kyi sku rnam par dag pa lhun gyis grub nas/_dbang dang ting nge 'dzin dang mthu dang byin gyi rlabs dang shugs bsam gyis mi khyab pa brnyes pas/_sprul pa thams cad kyang rnam par rtog pa mi mnga' bar gdul bya yid bzhin du lhun gyis grub par 'byung ste/_dper na
[\[220b\]]
[\[220b.1\]]yid bzhin gyi nor bu rin po che dang /_dpag bsam gyi shing ni 'di dang 'di dbyung zhing sems can la phan gdags so snyam du mi sems mod kyi/_'on kyang mthu chen po dang ldan pa de las sems can skal ba can gyi bsam pa dang mthun par ci 'dod pa 'byung zhing phan 'dogs so/_/de bzhin du de
[\[220b.2\]]bzhin gshegs pa yang 'di ltar sprul lo/_/'di skad bshad do/_/'di lta bur bcos so/_/'di ltar phan 'dogs so snyam du mi dgongs mod kyi/_chos sku dbang dang mthu chen po la sogs pa bsam gyis mi khyab pa dang ldan pa de las/_sems can skal ba ci yod pa dang mthun par sku
[\[220b.3\]]mthong ba dang /_gsung thos pa dang /_dran pa rnyed par 'gyur ba la sogs pa'i sku sprul pa sna tshogs yid bzhin du 'byung zhing phan 'dogs so/_/'phags pa dgongs pa nges par 'grel ba'i mdo las gsungs pa/_bcom ldan 'das de bzhin gshegs pa rnams kyi chos kyi sku
[\[220b.4\]]mngon par 'du byed pa dang bral na/_ji ltar mngon par 'du byed pa ma mchis par sems 'byung bar 'gyur/_'jam dpal sngon thabs dang shes rab bsgoms pa'i mngon par 'du byed pa'i phyir ro/_/'jam dpal 'di lta ste dper na sems med par gnyid kyis log pa'i tshe/_phyir
[\[220b.5\]]sad par mngon par 'du bya ba med kyang /_sngon gyi mngon par 'du byed kyi dbang gis sad par 'gyur ba'ang yod do/_/'gog pa la snyoms par 'jug pa yang ldang bar mngon par 'du byed pa med mod kyi/_sngon gyi 'du byed kyi dbang gis ldang ba yang yod do/_/de bzhin du de bzhin
[\[220b.6\]]gshegs pa'i sems 'byung ba yang sngon gyi thabs dang shes rab bsgoms pa'i mngon par 'du byed pa las shes par bya'o zhes gsungs so/_/'phags pa gser 'od dam pa'i mdo las kyang /_rigs kyi bu dper na nyi ma dang zla ba la yang rnam par rtog pa med/_chu dang me long la yang
[\[220b.7\]]rnam par rtog pa med/_'od snang ba la yang rnam par rtog pa med mod kyi/_gsum 'dus pa las gzugs brnyan 'byung ngo /_/de bzhin du yang dag pa'i mtha' dang /_yang dag pa'i ye shes la yang rnam par rtog pa med mod kyi/_smon lam gyi dbang dang sems can gyi mthu las/_
[\[221a\]]
[\[221a.1\]]longs spyod rdzogs pa'i sku dang sprul pa'i sku 'byung ngo zhes gsungs so/_/de skad du 'phags pa de bzhin gshegs pa'i gsang ba bstan pa'i mdo las kyang /_de bzhin gshegs pa'i ye shes kyi rgyun rnams ni bsgribs pa mi mnga' zhing lhun gyis grub la mngon par
[\[221a.2\]]'du mdzad pa mi mnga' bar gnas so/_/sems can gyi spyod pa thams cad la yang gzigs so/_/sems can thams cad kyi kun nas nyon mongs pa dang /_rnam par byang ba yang rab tu mkhyen to/_/de'i stobs bcu dang /_mi 'jigs pa bzhi dang /_sangs rgyas kyi chos ma 'dres pa bco brgyad
[\[221a.3\]]mkhyen pa yang bsnyel ba mi mnga' ste/_de bzhin gshegs pa'i chos de dag ni lhun gyis grub cing bsgribs pa mi mnga' bar mngon par 'du mdzad pa mi mnga' bar 'jug go/_/de bzhin gshegs pa ni sems dang yid dang rnam par shes pa dang yang bral la/_ting nge 'dzin gyi gnas kyang mi 'dor
[\[221a.4\]]ro/_/sangs rgyas kyi mdzad pa thams cad kyang mdzad la/_de'i chos thams cad la chags pa mi mnga' ba'i ye shes kyi gang du yang mi chags so/_/zhi ba'i blo gros 'di lta ste/_dper na de bzhin gshegs pas sprul pa'i de bzhin gshegs pa gnyis pa gang yin pa de la ni sems kyang mi
[\[221a.5\]]mnga'/_yid kyang mi mnga'/_rnam par shes pa yang mi mnga'/_sku'i 'du byed kyang mi mnga'/_gsung gi 'du byed kyang mi mnga'/_thugs kyi 'du byed kyang mi mnga' mod kyi/_'di lta ste/_sangs rgyas kyi mthu nyid kyis sangs rgyas kyi mdzad pa thams cad kyang mdzad do/_/de yang lhun gyis
[\[221a.6\]]grub cing /_bsgribs pa mi mnga' la/_mngon par 'du mdzad pa mi mnga' bas mdzad do/_/zhi ba'i blo gros de bzhin du/_de bzhin gshegs pa yang sprul pa dang mtshungs par mnyam mo/_/sprul pa'i chos nyid kyis rnam par mi rtog go/_/de la sku'i rtsom pa dang /_gsung gi rtsom pa dang /_
[\[221a.7\]]thugs kyi rtsom pa yang mi snang la/_sangs rgyas kyi mdzad pa thams cad kyang mdzad de/_de yang lhun gyis grub cing bsgribs pa mi mnga' la/_mngon par 'du mdzad pa mi mnga' bas mdzad do/_/de ci'i phyir zhe na/_zhi ba'i blo gros de bzhin gshegs pas sprul pa'i rang bzhin gyi mtshan nyid du
[\[221b\]]
[\[221b.1\]]chos thams cad mngon par rdzogs par sangs rgyas te/_mngon par rdzogs par sangs rgyas nas kyang sems can la thugs brtse bas de bzhin du bstan to/_/zhi ba'i blo gros 'di yang de bzhin gshegs pa'i thugs kyi gsang ba ste/_mnyam par gzhag pa'i gnas kyang mi 'dor la/_sems
[\[221b.2\]]can thams cad la rnam par rig par yang mdzad pas/_thugs bsam gyis mi khyab pa nyid do zhes gsungs so/_/sku gsum rtag gam mi rtag ce na/_chos kyi sku ni mdo sde dang bstan bcos las kyang rtag par bshad de/_de bzhin gshegs pa byung yang rung ma byung yang rung chos rnams kyi chos nyid ni gnas
[\[221b.3\]]pa nyid do zhes 'byung ngo /_/de lta na mu stegs can gyi bdag rtag par 'dod pa dang 'dra bar mi 'gyur ram zhe na/_de dang mi 'dra ste/_rtag pa ni de bzhin nyid la bya na/_de ni dngos por gzung du med pas de nyid kyang bdag ma yin la/_de la gang zag gi dngos po dang /_chos kyi dngos po'i bdag kyang
[\[221b.4\]]med pas de ltar mi 'dra'o/_/de lta bas na de ni don du na rtag pa yang ma yin/_mi rtag pa yang ma yin no/_/de ltar ci mngon zhe na/_'phags pa lang kar gshegs pa'i mdo las/_de bzhin gshegs pa ni rtag pa yang ma yin te/_rtag tu zin na ni rgyur 'gyur ro/_/blo gros chen po mu stegs
[\[221b.5\]]byed pa thams cad kyi rgyu ni ma byas pa rtag pa ste/_de bas na ma byas pa rtag pa'i phyir/_de bzhin gshegs pa ni rtag pa yang ma yin no/_/mi rtag na ni byas pa'i mi rtag par 'gyur ro zhes rgya cher gsungs so/_/'phags pa gser 'od dam pa'i mdo las kyang /_rigs kyi bu sku gsum ni
[\[221b.6\]]rtag pa'i rnam grangs yod pas rtag pa zhes kyang bya/_mi rtag pa'i rnam grangs yod pas mi rtag pa zhes kyang bya ste/_sprul pa'i sku ni thabs mkhas pas gnas thams cad rkyen ji lta ba bzhin du rgyun mi chad par chos kyi 'khor lo bskor ba'i phyir rtag pa'o/_/de rtsa ba ma yin pa'i phyir spyod
[\[221b.7\]]pa chen po phun sum tshogs pa mngon du mi 'byung bas mi rtag pa zhes bya'o/_/longs spyod rdzogs pa'i sku ni rgyun mi chad de/_sangs rgyas thams cad kyi ma 'dres pa'i chos 'dzin zhing sdud pa'i phyir/_sems can mi zad pas na spyod pa mi zad de de bas na rtag pa'o/_/de rtsa ba ma yin pa'i
[\[222a\]]
[\[222a.1\]]phyir spyod pa chen po phun sum tshogs pa mngon du mi 'byung bas mi rtag pa'o/_/chos kyi sku ni 'dus byas kyi chos ma yin zhing mtshan ma tha dad pa med la rtsa ba dang gzhi yin pas rtag pa'o/_/rigs kyi bu rnam par mi rtog pa'i ye shes las gud na 'phags pa'i ye shes med
[\[222a.2\]]do/_/yang dag pa'i mtha'i chos dang bral na 'phags pa'i spyod yul med do/_/yang dag pa'i rnam pa 'di gnyis ni gcig pa'ang ma yin tha dad pa'ang ma yin no/_/de'i phyir chos kyi sku ni shes rab rnam par dag pa dang /_spyod yul rnam par dag pas rnam par dag pa phun sum
[\[222a.3\]]tshogs pa zhes bya'o/_/chos kyi sku la brten nas ting nge 'dzin chen po bsam gyis mi khyab pa mngon du snang bar 'gyur ro/_/ye shes chen po thams cad kyang snang bar 'gyur te/_de lta bas na sku gnyis kyang ting nge 'dzin dang shes rab la brten nas mngon du snang bar 'gyur ro/_/
[\[222a.4\]]chos kyi sku ni bdag gi ngo bo nyid la brten pas rtag pa zhes bya'o/_/bdag ces bya'o/_/ting nge 'dzin chen po la brten pas bde ba zhes bya'o/_/ye shes chen po la brten pas rnam par dag pa zhes bya'o/_/de'i phyir na de bzhin gshegs pa ni rtag par zhugs pa mnga' mdzad pa bde
[\[222a.5\]]zhing skyid pa rnam par dag pa'o zhes gsungs te/_sems can las dang nyon mongs pas 'dus byas pa'i phyir mi rtag pa rang dbang med pa sdug bsngal ba rnam par ma dag pa'i gnyen por de skad ces bka' stsal to/_/yang mdo de nyid las/_de lta bu'i chos kyi sku ting nge 'dzin dang
[\[222a.6\]]shes rab dang ldan pa ni mtshan ma thams cad las 'das pa/_mtshan ma la mi chags pa/_rnam par mi rtog pa/_rtag pa yang ma yin mi rtag pa yang ma yin pa ste de ni dbu ma'i lam mo zhes gsungs so/_/'phags pa lang kar gshegs pa'i mdo las kyang /_ji srid du
[\[222a.7\]]tshig gi rnam par rtog pa 'jug pa de srid du rtag pa dang /_mi rtag pa'i nyes par 'gyur ro/_/blo gros chen po rnam par rtog pa'i blo zad pas byis pa rnams kyi rtag pa dang /_mi rtag par lta ba ldog ste/_dben pa'i blo zad pa'i phyir ni ma yin no zhes gsungs te/_de lta bas na
[\[222b\]]
[\[222b.1\]]bsam gyis mi khyab cing tshig gis brjod du med do/_/theg pa chen po bsdus pa dang /_mdo sde rgyan las sku gsum char rtag ste/_chos kyi sku ni mi 'gyur bas ngo bo nyid kyis rtag pa'o/_/longs spyod rdzogs pa'i sku ni chos kyi longs spyod rgyun mi 'chad pas/_mi nyams pa'i
[\[222b.2\]]rtag pa'o/_/sprul pa'i sku ni yang dang yang 'byung bas rgyun gyis rtag pa'o/_/rnam pa gcig tu na sku gnyis ni chos kyi sku rtag pa la brten pas rtag pa'o zhes bya ba bshad pa'ang don du na gong ma bzhin du sbyar bar 'gyur ro/_/mdo kha cig las rtag ces bshad na'ang yid
[\[222b.3\]]ches par gyis shig_/mi rtag ces bshad na yang yid ches par gyis shig_/yod ces bshad na yang yid ches par gyis shig_/med ces bshad na yang yid ches par gyis shig_/rtag pa yang ma yin/_mi rtag pa yang ma yin/_yod pa yang ma yin/_
[\[222b.4\]]med pa yang ma yin zhes bshad na yid ches par gyis shig ces 'byung ba yang sgra tsam gyi phyir 'brang ste/_de ltar gzung ba yang ma yin gyi/_dgongs pa'i don rtogs par byas la/_de ltar gzung ba yin no/_/rnam par shes pa brgyad ni mig gi rnam par shes pa dang /_
[\[222b.5\]]rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa dang /_nyon mongs pa can gyi yid dang /_kun gzhi rnam par shes pa'o/_/de la mig gi rnam par shes pa ni mig dang
[\[222b.6\]]gzugs la brten nas 'byung ste/_sngon po tsam du yul gyi mtshan nyid shes pa yin gyi/_'di ni sngon po'o zhes rtog pa dang 'dres pa ni ma yin no/_/rna ba dang sna dang lce dang lus kyi rnam par shes pa'ang tshul 'di dang 'dra'o/_/'di dag ni rang bzhin gyis phyi rol gyi yul la dmigs
[\[222b.7\]]pa ste/_de bzhin nyid la nam yang mi dmigs pas gcig tu zad pa dang bcas pa'o/_/yid kyi rnam par shes pa ni yid dang chos la brten nas 'byung ste/_yid ni rnam par shes pa gang yang rung 'gags ma thag pa'o/_/chos ni 'dus byas dang 'dus ma byas pa dang /_zag pa dang
[\[223a\]]
[\[223a.1\]]bcas pa dang /_zag pa med pa thams cad de/_yid kyi rnam par shes pa'i yul ni chos thams cad do/_/de'i phyir yid kyi rnam par shes pa ni zag dang bcas pa yang yin la zag pa med pa yang yin no/_/'jug pa'i rnam par shes pa drug po 'di dag ni dge ba dang /_
[\[223a.2\]]mi dge ba dang lung du ma bstan pa gsum char du 'gyur te/_sems las byung ba dge ba la sogs pa gang dang ldan pa bzhin du 'gyur ro/_/'di dag ni sems las byung ba kun du 'gro ba dang /_yul so sor nges pa dang /_dge ba dang /_nyon mongs pa dang /_nye ba'i nyon mongs pa dang /_
[\[223a.3\]]tshor ba'ang gsum char dang ldan no/_/de dag ni dge ba dang mi dge ba'i 'bras bu myong bar 'gyur ba'i rnam par smin par 'gyur ba dang /_rang gi rgyun mi chad pa'i sa bon rnam par smin pa'i bag chags dang /_rgyu mthun pa'i bag chags dang rnam pa gnyis kun gzhi rnam par shes pa la sogs
[\[223a.4\]]pa'o/_/yul la 'jug pa 'di dag ni bstan pa ma yin pa ste/_'du shes med pa dang /_'du shes med pa'i snyoms par 'jug pa dang /_'gog pa'i snyoms par 'jug pa dang /_brgyal ba dang /_gnyid stug pos non pa na ldog go/_/nyon mongs pa can gyi yid ni dbang po dang yul
[\[223a.5\]]gzhan la brten nas 'byung ba ma yin gyi/_kun gzhi rnam par shes pa nyid la brten te/_kun gzhi rnam par shes pa nyid la dmigs nas 'byung ngo /_/ji ltar de la brten te 'byung zhe na/_kun gzhi ni de'i sa bon gyi gnas yin te/_ji ltar nyon mongs pa can gyi bag chags de la
[\[223a.6\]]gnas pas na de la brten te 'byung ngo /_/ji ltar de la dmigs she na/_'di ltar nyon mongs pa can gyi yid ni 'jig tshogs la lta ba la sogs pa dang ldan te/_de'i phyir nga dang nga'i snyam pa'i rnam pas kun gzhi rnam par shes pa nyid la dmigs so/_/'di ni sems las byung ba'i chos
[\[223a.7\]]kun du 'gro ba lnga dang /_bsgribs la lung du ma bstan pa'i nyon mongs pa bzhi dang rtag tu ldan no/_/tshor ba gsum las ni tshor ba btang snyoms dang ldan no/_/nyon mongs pa bzhi ni bdag tu lta ba dang /_bdag tu rmongs pa dang /_bdag tu nga rgyal dang /_bdag tu chags pa ste/_'di bzhis bsgribs pa ni
[\[223b\]]
[\[223b.1\]]nyon mongs pa can no/_/bsgribs pa'i rnam par shes pa ni mi dge ba rnams dang ldan mi srid do/_/de bas na nyon mongs pa can gyi yid ni mi dge ba rnams dang mi ldan pas rnam par smin pa 'phen mi nus pa dang ngar 'dzin pa'i tshul gyis nga sbyin pa byed do/_/nga srog gcod pa byed do/_/nga ri mo 'dra'o
[\[223b.2\]]snyam pa la sogs pa dge ba dang mi dge ba dang /_lung du ma bstan pa byed pa'i gnas skabs su'ang 'byung ba lung du ma bstan pa'o/_/'di ni dgra bcom pa dang /_'jig rten las 'das pa'i lam thob pa dang /_'gog pa'i snyoms par 'jug pa la gnas pa'i dus ma gtogs par dus
[\[223b.3\]]thams cad du 'byung ngo /_/nyon mongs pa can gyi yid dang lung du ma bstan pa rnams kyi ni rgyu mthun pa'i bag chags gcig pu sogs so/_/kun gzhi rnam par shes pa ni dge ba dang /_mi dge ba dang lung du ma bstan pa'i chos thams cad kyi sa bon gyi gzhi yin pas kun gzhi'o/_/rnam
[\[223b.4\]]pa gcig tu na de la chos thams cad dang 'bras bu'i dngos por 'jug cing 'brel ba'am/_de chos thams cad la rgyu'i dngos por 'jug cing 'brel bas na kun gzhi'o/_/shes pa'i rang bzhin yin pas na rnam par shes pa'o/_/kun gzhi ni ming gcig tu na sems zhes kyang bya ste/_dge
[\[223b.5\]]ba dang mi dge ba dang lung du ma bstan pa'i bag chags sogs pa'i phyir ro/_/yang gcig tu na len pa'i rnam par shes pa zhes kyang bya ste/_sems can gyi ris gang dang gang gi lus mngon par 'grub cing skye ba na/_lus dang bcas pa'i dbang po gzugs can nye bar len pa dang /_ming
[\[223b.6\]]nye bar len pa'i phyir nye bar len pa zhes bya ste 'dod pa dang gzugs yod pa'i khams na ni gnyi ga lan to/_/gzugs med pa'i khams na ni ming bzhi 'ba' zhig len to/_/len pa'i rnam par shes pa yod par lung dang rigs pas mngon te/_lung ni dgongs pa nges par 'grel pa
[\[223b.7\]]las/_len pa'i rnam par shes pa zab cing phra/_/sa bon thams cad chu bo bzhin du 'bab/_/bdag tu rtog par gyur na mi rung zhes/_/'di ni byis pa rnams la ngas ma bstan/_/zhes gsungs pa dang /_theg pa chen po'i chos mngon pa las/_thog ma med pa'ang dus kyi
[\[224a\]]
[\[224a.1\]]dbyings/_/chos rnams kun gyi gnas yin te/_/de yod pas na 'gro kun dang /_/mya ngan 'das pa'ang thob par 'gyur/_/zhes gsungs pa yin no/_/rigs pa ni kun gzhi rnam par shes pa med na 'khor bar mi rung ste 'khor bar 'gyur ba'i sa bon bag
[\[224a.2\]]chags kyi gzhi med pas 'khor bar mi rung ngo /_/nyon mongs pa spangs pa yang kun gzhi med na mi rung ste/_'jug pa'i rnam par shes pa nyid la mi mthun pa'i phyogs dang /_gnyen po gnyis dus gcig tu 'byung du mi rung bas/_nyon mongs pa mngon du gyur pa spang zhes byar ni rnal 'byor
[\[224a.3\]]pa lam la snyoms par zhugs pa'i tshe nyon mongs pa mngon du 'gyur mi srid/_sa bon gyi gnas skabs kyi tshe na spang zhes byar ni gang na nyon mongs pa'i sa bon gnas pa de gnyen pos spangs dgos na/_gnyen po ma gtogs par sa bon gyi gnas gzhan med pas de spang du yang mi rung
[\[224a.4\]]ngo /_/de lta bas na kun gzhi rnam par shes pa med na nyon mongs pa spang du mi rung bas/_'khor ba las ldog pa mya ngan las 'das pa yang 'thob par mi 'gyur ro/_/rnam pa gcig tu na kun gzhi med du zin na/_'du shes med pa'i snyoms par 'jug pa dang /_'du shes med pa
[\[224a.5\]]dang /_'gog pa'i snyoms par 'jug pa'i dus na 'jug pa'i rnam par shes pa thams cad 'gags te med pas/_de las langs pa'i tshe ci la brten nas 'byung zhes bya ste/_de lta bas na kun gzhi rnam par shes pa yod par mngon no/_/de sems las byung ba du zhig dang
[\[224a.6\]]ldan zhe na/_kun du 'gro ba lnga dang ldan no/_/tshor ba gsum gyi nang nas ni tshor ba btang snyoms dang ldan te/_kun gzhi rnam par shes pa ni lung ma bstan pa yin la/_tshor ba gnyis ni 'dod chags zhe sdang gi rgyu yin te/_rnam par smin pa bskyed nus pas kun gzhi dang ldan du mi rung
[\[224a.7\]]ngo /_/de la bde ba'i tshor ba ni las dge ba rnams kyi rnam par smin pa yin/_sdug bsngal gyi tshor ba ni mi dge ba rnams kyi rnam par smin pa yin/_tshor ba btang snyoms ni dge ba dang mi dge ba gnyi ga'i rnam par smin pa zhes 'byung bas/_las dge ba dang mi dge ba'i rnam
[\[224b\]]
[\[224b.1\]]par smin pa kun gzhi rnam par shes pa dang ldan pa'i tshor ba btang snyoms nyid rnam par smin pa yin te/_gnyis ni rnam par smin pa las byung ba'i phyir rnam par smin pa zhes btags so/_/kun gzhi dmigs pa dang rnam par gcod pa ni phra ste mi mngon pas/_gzhan gyis mi rtogs
[\[224b.2\]]pa'i phyir dmigs pa yongs su ma chad pa dang rnam pa yongs su ma chad pa zhes bya ste/_dper na nyi ma'i 'od kyi snang ba byung na/_zla ba dang skar ma'i 'od yod bzhin du mi mngon pa ltar rnam par rtog pa rags pa'i dbang gis phra ba mi rtogs so/_/nyon mongs pa can gyi yid kyi sa'i nyon mongs
[\[224b.3\]]pa bzhis ma bsgribs la/_rnam par smin pa'i rang bzhin te rnam par smin pa de las rnam par smin pa gzhan mi 'byung /_dge ba dang mi dge ba zhes lung bstan du med pa'i phyir ma bsgribs la lung du ma bstan pa zhes bya'o/_/bden pa gnyis ni kun rdzob kyi bden pa dang /_don dam pa'i bden
[\[224b.4\]]pa'o/_/de la kun rdzob kyi bden pa ni rnam par rtog pa dang bcas pa'i shes pas chos rnams kyi de kho na nyid mthong bar bya ba mi rtogs te/_sgrib pas yang dag bsgribs zhes kyang bya rnam pa gcig tu na chos thams cad rang bzhin med cing stong pa las/_phyin ci log gi dngos po skye zhing 'byung
[\[224b.5\]]bar mthong ba la sogs pa 'jig rten gyi tha snyad dang grags pa tsam du bden pa ste/_kun gyis shes pa la bya bar dbu ma'i bstan bcos las kyang bshad do/_/blo gros mi zad pas bstan pa la sogs pa'i nang nas kyang ji snyed du tshig 'bru dang yi ges bstan pa thams cad ni kun rdzob kyi
[\[224b.6\]]bden pa'o zhes 'byung ste/_mdor na dngos po rnams brtag mi bzod de rang bzhin med kyang 'phral du bya ba byed nus par snang ste/_de tsam du bden pas kun rdzob kyi bden pa zhes bya'o/_/don dam pa'i bden pa ni chos rnams kyi chos nyid mi 'gag pa ste/_de don kyang yin la dam pa yang
[\[224b.7\]]yin pas don dam pa'o/_/rnam pa gcig tu na dam pa'i don du bshad do/_/dngos po med par rtogs pa'i ye shes dam pa'i yul yin pas dam pa'i don te/_'phags pa chos kyi de kho na nyid gzigs pa rnams la de ltar bden pas na don dam pa'i bden pa zhes bya'o/_/bdag med
[\[225a\]]
[\[225a.1\]]pa rnam pa gnyis ni gang zag la bdag med pa dang chos la bdag med pa'o/_/de la gang zag la bdag med pa ji lta bu zhe na/_gang zag ces bya ba ni blo gros ngan pa log par rtog pa rnams kyis lus kyi khong na byed pa'i skyes bu bdag ces bya ba/_byed pa po dang za ba po
[\[225a.2\]]rtag pa gcig pu zhig yod par brtags nas/_sems can dang srog dang gang zag la sogs pa'i sgrar 'dogs te/_bdag rtag pa gcig pu zhig yod pas/_las gang gis byas pa'i 'bras bu yang des myong ngo /_/gang bcings pa des 'grol lo/_/gang gis sngon mthong ba des
[\[225a.3\]]so sor ngo shes so/_/gang gis gzhag pa des dran no/_/gal te bdag rtag pa med de skad cig ma yin du zin na/_byed pa yang gzhan za ba yang gzhan pas/_gzhan gyis byas la gzhan gyis myong bar 'gyur zhing /_gzhan bcings la gzhan grol ba la sogs pa'i nyes par
[\[225a.4\]]'gyur te/_de lta bas na bdag rtag pa gcig pu yod par 'dod do/_/de ni de ltar mi rung ste rtag pa ni mi 'gyur bas byed pa po dang za ba po chos mi mthun pa gnyis su 'gyur mi srid do/_/rtag pa gcig pu yin pas gang gis bcings pa de nyid grol la zhes byar yang /_gong ma lta bu'i skyon
[\[225a.5\]]yod kyi steng du sems can thams cad ni mi rtag par mngon sum du snang la/_rtag pa gcig pu ni sus kyang ma mthong bas mngon sum dang yang 'gal lo/_/ngo shes pa dang dran pa de bzhin du sbyar ro/_/de lta bas na gang zag ces bya ba phung po lnga dang tha dad pa'i rtag pa gcig pu med pas
[\[225a.6\]]gang zag la bdag med pa zhes bya'o/_/ci ste bdag rtag pa gcig pu de kho na phung po lnga las gzhan ma yin na ni phung po bzhin du skad cig par 'gyur ro/_/yang na phung po yang bdag bzhin du rtag par 'gyur ro/_/phung po bzhin du tha dad du mar 'gyur bas/_gcig pu mi rung ba'i
[\[225a.7\]]skyon du yang 'gyur te/_de ltar na gang zag la bdag med do/_/chos la bdag med pa ji lta bu zhe na/_chos zhes bya ba ni phung po dang khams dang skye mched rnams te/_de dag kyang mdor bsdu na 'dus byas dang 'dus ma byas dang /_gzugs yod pa dang gzugs med pa'o/_/'di
[\[225b\]]
[\[225b.1\]]rnams kyang gcig dang du ma'i rang bzhin du ma grub pas rang bzhin med pa ste/_ji lta zhe na/_gzugs rnams dngos po gcig tu gyur na ni gcig pu la cha med pa'i phyir/_mthong ba dang ma mthong ba dang zin pa dang ma zin pa dang /_g.yogs pa dang ma g.yogs pa la sogs pa'i bye brag kyang
[\[225b.2\]]med cing /_gom pa gcig gis kyang phyogs thams cad du son pa'i rigs so/_/ci ste cha shas yod par 'dod na ni cha shas kyis bshig na dngos po gcig tu mi 'grub po/_/rdul phra mo cha med pa yod ces bya bar yang /_ji tsam du rdul phra mo yod pa de tsam du lus yod de/_rang gi yul
[\[225b.3\]]du gzhan 'byung ba'i go mi 'byed pas cha shas yod de gcig tu mi 'grub bo/_/gcig mi 'grub na de bsags pa'i dus yang med de/_de ltar de gnyis kyi rang bzhin dang bral bas dngos po med do/_/gzugs med pa sems dang sems las byung ba rnams kyang gcig na ni rang bzhin mi
[\[225b.4\]]'gyur bas/_dge ba dang mi dge ba la sogs pa rnam pa mang po yang 'gyur du mi rung la/_skad cig pa thams cad kyang skad cig gcig pur 'gyur te/_dus gsum thams cad kyang skad cig gcig tu zad par 'gyur ro/_/ci ste cha yod par 'dod na ni skad cig gi chas bshig na
[\[225b.5\]]don dam par dngos por mi 'grub ste/_de ltar gcig tu mi rung ngo /_/gcig ma grub pas du mar yang mi 'grub ste/_de gnyi ga'i rang bzhin dang bral bas dngos po med do/_/rnam pa gcig tu na 'dus byas thams cad ni rten cing 'brel par 'byung ba yin te/_gang
[\[225b.6\]]dag bdag nyid grub pa med kyi rgyu dang rkyen la ltos nas 'byung ba de dag ni sgyu ma lta bu yin pas rang bzhin med do/_/'dus ma byas nam mkha' la sogs pa la yang dngos po yod pa zhig yin na ni gcig tu du ma'i rang bzhin du 'gyur bas skyon bzlog par dka' bar 'gyur ro/_/de
[\[225b.7\]]bas na chos thams cad gcig dang du ma'i rang bzhin du ma grub ste/_dngos po med pas chos la bdag med pa zhes bya'o/_/mtshan nyid gsum ni kun du brtags pa'i mtshan nyid dang /_gzhan gyi dbang gi mtshan nyid dang /_yongs su grub pa'i mtshan nyid do/_/de la kun brtags
[\[226a\]]
[\[226a.1\]]pa'i mtshan nyid ni ngo bo nyid dam/_bye brag tu ming gi brdar btags pa ste/_rten cing 'brel bar 'byung ba rang bzhin med pa sgyu ma tsam du snang ba la/_dngos po sna tshogs su mngon par zhen nas gzung ba dang 'dzin pa dang bcas pa'i chos nan gyis btags pa
[\[226a.2\]]rnams so/_/de la ngo bo nyid ni gzugs/_tshor ba/_'du shes/_'du byed/_rnam par shes pa zhes bya ba la sogs pa'o/_/bye brag ni gzugs rtag go/_/gzugs mi rtag go/_/gzugs kun nas nyon mongs pa'o/_/gzugs rnam par byang ba'o zhes bya ba la sogs pa'o/_/
[\[226a.3\]]gzhan gyi dbang gi mtshan nyid ni rang mi 'byung gi rgyu dang rkyen gzhan gyi dbang gis 'byung bas rten cing 'brel bar 'byung ba'i chos rnams te/_phyi nang gi rten cing 'brel bar 'byung ba thams cad la bya mod kyi/_dngos su na sems dang sems las byung ba'i chos snga ma snga ma la brten te phyi ma
[\[226a.4\]]phyi ma 'byung ba la bya'o/_/yongs su grub pa'i mtshan nyid ni de bzhin nyid dang mya ngan las 'das pa nyid dang lam mo/_/de la de bzhin nyid ni chos rnams kyi chos nyid 'dus ma byas pa gzung ba dang 'dzin pa dang bral ba ste lam gyi dmigs pa'o/_/mya ngan las 'das pa ni shin tu dri ma
[\[226a.5\]]med pa'i de bzhin nyid gnas gyur ba'i mtshan nyid de/_kun gzhi rnam par shes pa rnam par dag nas skye ba dang 'jig pa dang bral ba 'dus byas kyi gnod pa med pa ste/_lam gyis thob par bya ba'o/_/'di gnyis ni 'dus ma byas pa ste/_mi 'gyur ba'i phyir 'gyur ba med par yongs su
[\[226a.6\]]grub pa zhes bya'o/_/lam ni 'dus byas te des yang dag par rtogs pa'i phyir phyin ci ma log pa yongs su grub pa zhes bya'o/_/mdor na yongs su grub pa'i mtshan nyid ni chos rnams kyi de bzhin nyid de/_byang chub sems dpa' rnams kyis brtson 'grus kyi stobs dang /_yang
[\[226a.7\]]dag par tshul bzhin yid la byed pa'i stobs kyis rtogs par 'gyur zhing /_de rtogs pa goms par byas pa yang dag par grub pas kyang /_bla na med pa yang dag par rdzogs pa'i byang chub kyi bar du yang dag par 'grub pa'o/_/rten cing 'brel bar 'byung ba ni rgyu dang bcas/_
[\[226b\]]
[\[226b.1\]]rkyen dang bcas pa la bya ste/_rgyu med/_rkyen med pa ni ma yin no/_/de yang rnam pa gnyis te/_phyi dang nang gi'o/_/phyi'i rten cing 'brel bar 'byung ba la yang rnam pa gnyis te/_rgyu dang 'brel pa dang /_rkyen dang 'brel ba'o/_/de la rgyu dang 'brel ba ni sa bon las myu gu 'byung ba nas/_
[\[226b.2\]]me tog las 'bras bu 'byung ba'i bar du'o/_/rkyen dang 'brel ba ni khams drug 'dus pa las 'bras bu 'byung ba ste/_sa'i khams dang /_chu'i khams dang /_me'i khams dang /_rlung gi khams dang /_nam mkha'i khams dang /_dus kyi khams so/_/nang gi rten cing 'brel
[\[226b.3\]]par 'byung ba yang rnam pa gnyis te/_lugs su 'byung ba dang /_lugs su mi 'byung ba'o/_/lugs su 'byung ba yang rnam pa gnyis te/_rgyu dang 'brel pa dang /_rkyen dang 'brel pa'o/_/de la rgyu dang 'brel ba ni 'di yod pas 'di 'byung /_'di skyes pa'i phyir 'di skye ba ste/_
[\[226b.4\]]'di lta ste/_ma rig pa'i rkyen gyis 'du byed rnams zhes bya ba nas/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrugs pa rnams 'byung ste/_'di ltar sdug bsngal gyi phung po 'ba' zhig pa 'di 'byung
[\[226b.5\]]bar 'gyur ba'i bar du'o/_/de la ma rig pa ni las legs nyes dang /_de'i 'bras bu mi shes pa dang /_yang dag pa'i don mi shes pa'o/_/'du byed ni las legs nyes byed pa'o/_/rnam par shes pa ni las bsgos pa'i kun gzhi rnam par shes pa skye ba'i thog mar mtshams
[\[226b.6\]]sbyor ba'o/_/ming dang gzugs ni phung po lngar gyur pa'o/_/skye mched drug ni dbang po rnams dod pa'o/_/reg pa ni gsum 'dus nas yongs su gcod pa'o/_/tshor ba ni reg pa las byung ba rnam pa gsum myong ba'o/_/sred pa ni tshor ba la zhen cing mi ngoms pa'o/_/len pa ni
[\[226b.7\]]sred pas g.yen spyos nas 'dzin zhing yongs su mi gtong ba'o/_/srid pa ni len pa las byung ba'i las zag pa dang bcas pa'o/_/skye ba ni srid pa dang mthun pa'i 'bras bu 'grub pa'o/_/rga shi ni phung po smin pa dang phung po 'jig pa'o/_/mya ngan ni mi dga' ba'o/_/smre sngags 'don pa
[\[227a\]]
[\[227a.1\]]ni mya ngan las byung ba'i tshig tu smra ba'o/_/sdug bsngal ba ni lus la gnod pa'o/_/'ba' zhig po ni bdag gi med pa'o/_/bcu gnyis po 'di dag ni bya ba gnyis gnyis su nye bar gnas te ma rig pa ni sems can rmongs par yang byed do/_/'du byed mngon par 'grub
[\[227a.2\]]pa'i rgyu yang 'byin to/_/'du byed ni ma 'ongs pa'i rnam par smin pa mngon par 'grub par yang byed do/_/rnam par shes pa mngon par 'grub pa'i rgyu yang 'byin to/_/rnam par shes pa ni srid pa'i nying mtshams kyang sbyar ro/_/ming dang gzugs mngon par 'grub pa'i rgyu 'byin to/_/ming dang
[\[227a.3\]]gzugs ni phan tshun ston par yang byed do/_/skye mched drug mngon par 'grub pa'i rgyu yang 'byin to/_/skye mched drug ni rang gi yul rnam par phye ba yang ston to/_/reg pa mngon par 'grub pa'i rgyu yang 'byin to/_/reg pa ni dmigs pa la reg par yang byed do/_/tshor ba mngon par 'grub
[\[227a.4\]]pa'i rgyu yang 'byin to/_/tshor ba ni yid du 'ong ba dang yid du mi 'ong ba dang gnyis ka ma yin pa myong bar yang byed do/_/sred pa mngon par 'grub pa'i rgyu yang 'byin to/_/sred pa ni chags par 'gyur ba'i dngos po la mngon par chags par yang byed do/_/len pa mngon par 'grub pa'i rgyu
[\[227a.5\]]yang 'byin to/_/len pa ni kun nas nyon mongs pas 'ching bar yang byed do/_/srid pa mngon par 'grub pa'i rgyu yang 'byin to/_/srid pa ni srid pa'i rgyud gzhan du gnas par yang byed do/_/skye ba mngon par 'grub pa'i rgyu yang 'byin to/_/skye ba ni phung po 'byung bar yang byed do/_/rga ba mngon
[\[227a.6\]]par 'grub pa'i rgyu yang 'byin to/_/rga ba ni dbang po yongs su 'gyur bar yang byed do/_/'chi ba mngon par 'grub pa'i rgyu yang 'byin to/_/'chi ba ni 'du byed 'jig par yang byed do/_/yongs su ma shes pa rgyun mi 'chad pa'i rgyu yang 'byin to/_/chos bcu gnyis po 'di dag ni yan
[\[227a.7\]]lag lngar 'gyur ro/_/dang po gsum ni 'phen pa'i yan lag go/_/de'i 'og ma bzhi ni 'phangs pa'i yan lag go/_/de'i 'og ma gsum ni mngon par sgrub pa'i yan lag go/_/skye ba ni mngon par sgrub pa'i yan lag go/_/rga shi ni nyes dmigs kyi yan lag go/_/ji ltar 'phen
[\[227b\]]
[\[227b.1\]]zhe na/_ma rig pa yod pas legs nyes byed cing las kyi rnam par shes pa la bag chags bsgos nas/_de gsum gyis ni mar skye ba 'phangs par 'gyur ro/_/de nas sred pa dang /_len pa dang /_srid pa las de bskul nas/_tshe mngon par 'grub par 'gyur ro/_/de nas lang tsho dang
[\[227b.2\]]srog 'phangs pa 'jig pas nyes dmigs su 'gyur ro/_/yang 'di dag ni las dang nyon mongs pa dang /_tshe dang gsum 'gyur te/_ma rig pa dang srid pa dang len pa ni nyon mongs pa'o/_/'du byed dang srid pa ni las so/_/lhag ma bdun ni tshe ste sdug bsngal zhes kyang bya'o/_/gsum las
[\[227b.3\]]gnyis 'byung /_gnyis las bdun 'byung /_bdun las kyang gsum 'byung ste/_thog ma dang tha ma med cing nges pa med par yang 'khor ro/_/yang de dag rab gsum du dbye ste/_dang po gnyis ni 'das pa'o/_/bar pa brgyad ni da ltar gyi'o/_/tha ma gnyis ni ma 'ongs pa'o/_/de la ma
[\[227b.4\]]rig pa dang 'du byed ni 'das pa'i nyon mongs pa dang las te da ltar gyi rgyur gyur pa'o/_/rnam par shes pa dang ming dang gzugs dang skye mched drug dang reg pa dang tshor ba ni da ltar gyi 'bras bu'o/_/sred pa dang len pa dang srid pa ni da ltar gyi nyon mongs pa dang las te/_ma 'ongs pa'i rgyur 'gyur
[\[227b.5\]]ba'o/_/skye ba dang rga shi ni ma 'ongs pa'i 'bras bu'o/_/rkyen dang 'brel ba ni khams drug 'dus pa las phung po 'grub pa ste/_sa'i khams dang /_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams so/_/de la sa'i
[\[227b.6\]]khams ni lus kyi sra ba'o/_/chu'i khams ni lus sdud pa dang gsher ba'o/_/me'i khams ni lus kyi drod do/_/rlung gi khams ni lus kyi g.yo ba'o/_/nam mkha'i khams ni lus kyi nang sbubs yod pa'o/_/rnam par shes pa'i khams ni rnam par shes pa lnga dang /_yid kyi rnam par shes
[\[227b.7\]]pa zag pa dang bcas pa'o/_/rten cing 'brel bar 'byung ba bstan pas ni mu stegs can rgyu med pa las 'byung bar 'dod pa dang mi mthun pa'i rgyu las 'byung bar 'dod pa sel te/_rgyu yod pa las 'byung zhing rtag pa ma yin pa dang /_chad pa ma yin pa dang /_'pho ba ma yin pa dang /_rgyu chung ngu las 'bras
[\[228a\]]
[\[228a.1\]]bu chen po 'byung ba dang /_de dang 'dra ba'i rgyud du 'byung bar ston to/_/ji ltar rtag pa ma yin zhe na/_'chi ba'i char gtogs pa'i phung po rnams 'gag la/_skye ba'i char gtogs pa'i phung po rnams 'byung bar 'gyur ro/_/ji ltar chad pa ma yin zhe na/_tha ma 'chi ba'i char
[\[228a.2\]]gtogs pa'i phung po 'gag la/_de nyid kyi tshe skye ba'i char gtogs pa'i phung po srang mda'i mthon dman bzhin du 'byung ba'i phyir ro/_/ji ltar 'pho ba ma yin zhe na/_sems can gyi ris mi 'dra bar shi 'phos la gzhan du skye ba'i phyir ro/_/ji ltar rgyu chung ngu las 'bras bu chen po 'byung zhe na/_las chung ngu byas
[\[228a.3\]]pa las 'bras bu chen po'i rnam par smin pa myong ba'i phyir ro/_/ji ltar de dang 'dra ba'i rgyud 'byung zhe na/_ji ltar myong bar 'gyur ba'i las byas pa de ltar myong bar 'gyur ba'i rnam par smin pa myong ba'i phyir ro/_/lugs su mi 'byung ba ni 'di 'gags pas 'di 'gag pa ste/_'di ltar ma rig pa 'gags pas
[\[228a.4\]]'du byed 'gag ces bya ba nas skye ba 'gags pas rga shi la sogs pa 'gag pa'i bar du'o/_/ma rig pa 'gags pas ci'ang med pa 'gyur ba'ang ma yin/_rten cing 'brel bar 'byung bar 'gyur ba 'ang ma yin gyi/_kun nas nyon mongs pa'i phyogs 'gags nas/_rnam par byang ba'i phyogs su 'gyur
[\[228a.5\]]te/_dper na sman bcud kyis len bya ba zos nas/_tshe thung ba dang nad rnams med par gyur nas/_tshe ring ba dang nad med pa rnyed par 'gyur ba bzhin du/_ma rig pa 'gags te rig pa byung nas/_nyan thos dang /_rang sangs rgyas kyi 'bras bu grub pa dang /_rig pa las byung ba'i bsod nams
[\[228a.6\]]dang /_ye shes kyi tshogs chen po skong ba'i bye brag gis byang chub sems dpa'i sa nas sar 'phar ba dang /_sangs rgyas kyi sa la tshogs yongs su rdzogs te/_bsgrub pa thams cad mthar phyin nas/_yon tan phun sum tshogs pa mtha' dag brnyes te/_'khor ba'i mtha' ji
[\[228a.7\]]tsam par 'gro ba ma lus pa'i don lhun gyis grub par mdzad cing /_mi gnas pa'i mya ngan las 'das pa la bzhugs pa yin no/_/lta ba'i khyad par mkhan po ye shes sdes mdzad pa rdzogs so//_//
[\[228b\]]
[\[228b.1\]{D4361}]@/_sangs rgyas gtso bo'i rgya cher 'grel pa bzhugs/_@##/_/sangs rgyas gtso la phyag 'tshal lo/_/skyob pa'i chos la phyag 'tshal lo/_/dge 'dun che la phyag 'tshal lo/_/gsum la rtag tu phyag 'tshal lo/_/sangs rgyas la don rnam pa lngas bstan te/_de yang gang zhe na/_
[\[228b.2\]]rgyu phun sum tshogs pa dang /_'bras bu phun sum tshogs pa dang /_rang bzhin phun sum tshogs pa dang /_bdag gi don phun sum tshogs pa dang /_gzhan gyi don phun sum tshogs pa ste/_de ltar don rnam pa lngas bstan to/_/de la tshogs chen gnyis rdzogs zhes 'byung bas rgyu phun sum tshogs pa
[\[228b.3\]]bstan te/_tshogs chen gnyis rdzogs ni bsod nams dang ye shes kyi tshogs gnyis yin te/_de yang gang zhe na/_pha rol tu phyin pa drug tshogs gnyis su 'dus te/_de la sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_bsam
[\[228b.4\]]gtan gyi pha rol tu phyin pa'i nang nas/_byams pa'i ting nge 'dzin la sogs pa tshad med pa bzhi dang /_lha'i ting nge 'dzin la sogs pa mtshan ma'i ting nge 'dzin thams cad dang /_brtson 'grus kyi cha gcig ni bsod nams kyi tshogs su bsdu/_bsam gtan gyi nang nas rnam par thar pa'i
[\[228b.5\]]sgo gsum la sogs te/_de bzhin nyid kyi ting nge 'dzin dang /_shes rab kyi pha rol tu phyin pa dang /_brtson 'grus kyi cha gcig ni ye shes kyi tshogs su bsdu ste/_de ltar na tshogs chen po gnyis rdzogs pas ni rgyu phun sum tshogs pa'o/_/mkhyen bzhi sku gsum grub ces pas ni/_'bras bu phun sum
[\[228b.6\]]tshogs pa bstan te/_mkhyen bzhi ni ye shes bzhi la bya ste gang zhe na/_me long lta bu'i ye shes dang /_mnyam pa nyid kyi ye shes dang /_so sor rtog pa'i ye shes dang /_bya ba grub pa'i ye shes dang bzhi'o/_/de yang dngos gang zhe na/_so so'i skye bo'i gnas skabs na rnam par shes pa'i tshogs
[\[228b.7\]]brgyad gnas gyur na/_ye shes bzhir 'gyur te/_de la kun gzhi rnam par shes pa gnas gyur na/_me long lta bu'i ye shes su 'gyur ro/_/nyon mongs pa can gyi yid gnas gyur na/_mnyam pa nyid kyi ye shes su 'gyur ro/_/so so'i skye bo'i gnas skabs na yid kyi rnam par shes pa
[\[229a\]]
[\[229a.1\]]gnas gyur na/_so sor rtog pa'i ye shes su 'gyur ro/_/sgo lnga'i rnam par shes pa gnas gyur pa ni/_bya ba grub pa'i ye shes su 'gyur ro/_/de ltar na ye shes bzhi ni de dag go/_/sku gsum ni chos kyi sku dang /_longs spyod rdzogs pa'i sku dang /_sprul pa'i sku
[\[229a.2\]]dang gsum mo/_/de rnams kyang gang zhe na/_ye shes bzhi dang sku gsum dang sbyar na/_me long lta bu'i ye shes ni chos kyi sku dang sbyar te/_mnyam pa nyid kyi ye shes dang /_so sor rtog pa'i ye shes gnyis longs spyod rdzogs pa'i sku dang sbyar ro/_/bya ba grub pa'i ye shes dang /_sprul pa'i
[\[229a.3\]]skur sbyar ro/_/de ltar sku gsum dang ye shes bzhi po 'di dag ni rgyu tshogs gnyis rdzogs pa'i 'bras bu yin pa'i phyir ro/_/'bras bu phun sum tshogs pa zhes bya'o/_/rnam rtog mi mnga' ci yang sa ler mkhyen/_/zhes 'byung ba ni/_rang bzhin phun sum tshogs pa bstan te/_de la
[\[229a.4\]]sangs rgyas bcom ldan 'das thams cad kyi rang bzhin ni rnam par rtog pa ni rdul tsam yang mi mnga' la/_kun nas nyon mongs pa dang /_rnam par byang ba dang /_'dus byas dang /_'dus ma byas dang /_phyi snod kyi 'jig rten dang /_nang bcud kyi 'jig rten la sogs pa phyogs
[\[229a.5\]]bcu'i 'jig rten gyi khams thams cad na/_chos ji snyed yod pa de dag thams cad ji lta ba bzhin ma nor bar skyu ru ra phyag mthil du gzhag pa bzhin du sa ler mkhyen pa'i phyir/_rnam rtog mi mnga' ci yang sa ler mkhyen/_/zhes bya ste/_de lta bu'i sangs rgyas thams cad kyi rang
[\[229a.6\]]bzhin yin no/_/chos sku mkha' 'dra gzugs sku mdzes skur ldan/_/zhes 'byung bas na/_bdag cag gi don phun sum tshogs pa ston te/_de la sangs rgyas kyi chos kyi sku ni gzugs can ma yin pa/_rnam par rtog pa thams cad dang bral ba/_spros pa thams cad las 'das
[\[229a.7\]]pa yang dag pa ji lta bur yang dmigs su med pa ste/_dper na nam mkha' ji lta bur yang dmigs su med pa dang 'dra ba'i phyir/_chos sku mkha' 'dra zhes bya'o/_/gzugs sku ni gdul bya so so kun gyi rnam par rig pa ji ltar mos shing dad pa bzhin du mdzes par snang
[\[229b\]]
[\[229b.1\]]ba'i phyir/_gzugs sku mdzes skur ldan zhes bya ste/_de yang bcom ldan 'das rnam par snang mdzad mngon par rdzogs par byang chub pa chen po 'og min gyi gnas na/_byang chub sems dpa' sa chen po la bzhugs pa rnams kyi dkyil 'khor na/_mtshan bzang po sum cu rtsa gnyis
[\[229b.2\]]dang /_/dpe byad bzang po brgyad cus brgyan zhing /_chos la longs spyod par mdzad pa dang /_bcom ldan 'das shAkya thub pa la byang chub sems dpa' mos pas spyod pa'i sa la gnas pa rnams dang /_'phags pa nyan thos la sogs pa'i 'khor gyi dkyil 'khor na mtshan
[\[229b.3\]]bzang po sum cu rtsa gnyis dang /_dpe byad bzang po brgyad cus brgyan te/_rab tu byung ba'i tshul du bzhugs pa dang /_gzhan yang 'gro ba'i ris lnga so so'i lus dang mthun par mdzes par sku sna tshogs su ston pa'i phyir/_gzugs sku mdzes skur ldan zhes bya ste/_de dag ni
[\[229b.4\]]bdag gi don phun sum tshogs pa'o/_/sangs rgyas dpag bsam 'dra la phyag 'tshal lo/_/zhes bya ba 'byung bas ni gzhan gyi don phun sum tshogs pa bstan te/_de la sangs rgyas bcom ldan 'das ni dpag bsam gyi shing ngam/_yid bzhin gyi nor bu rin po che dang 'dra ste/_dper na
[\[229b.5\]]dpag bsam gyi shing dang yid bzhin gyi nor bu rin po che ni rtog pa rdul tsam yang med na yang skal ba can gang zhig gis rnyed dam yod na/_long bas gzugs mthong /_'on pas sgra thos/_smyon pas dran pa rnyed pa la sogs pa yon tan gzhan yang grang ba'i dus na dro zhing 'jam pa dang /_
[\[229b.6\]]tsha zhing gdung ba'i dus na bsel ba la sogs pa ji ltar 'dod cing smon pa'i don thams cad yid bzhin du byed pa dang /_grub par nges pa dang 'dra bar sku gsum rnam pa sna tshogs kyis sems can thams cad kyi don yid bzhin du grub par mdzad pas/_sangs rgyas dpag
[\[229b.7\]]bsam 'dra zhes bya ste/_de ltar sangs rgyas dkon mchog la don lngas bstan to/_/chos dkon mchog la don bzhis bstan te/_de yang gang zhe na/_rgyu phun sum tshogs pa dang /_'bras bu phun sum tshogs pa dang /_rang bzhin phun sum tshogs pa dang /_gzhan gyi don
[\[230a\]]
[\[230a.1\]]phun sum tshogs pa ste/_chos dbyings rgyu mthun zhes 'byung bas na/_rgyu phun sum tshogs pa bstan te/_de la dbyings zhes bya ba ni/_rgya gar gyi sgra las drangs na d+hA tu zhes 'byung /_d+hA tu bod skad du bzlog na dbyings zhes 'byung ste/_dbyings kyi don ni rgyu'i
[\[230a.2\]]don te/_dbyings kyi rgyu'i don de yang gang zhe na/_chos thams cad kyi chos nyid stong pa bdag med pa la bya ste/_chos nyid stong pa de ji ltar rgyu yin zhe na/_chos kyi dbyings stong pa bdag med pa de la dmigs pas/_de rtogs pa las gsung rab yan lag bcu gnyis la sogs pa bshad pa'i chos
[\[230a.3\]]dang /_byang chub kyi phyogs kyi chos sum cu rtsa bdun la sogs pa lam gyi chos dang /_stobs dang /_mi 'jigs pa la sogs pa'i 'bras bu'i chos dang /_mdor na yon tan gyi phyogs mtha' dag 'byung ba'i gzhir gyur ba'i phyir chos la dbyings sam rgyu zhes bya'o/_/gsung rab bcu gnyis
[\[230a.4\]]zhes 'byung bas/_'bras bu phun sum tshogs pa ston to/_/mdo'i sde la sogs pa gsung rab bcu gnyis ni chos kyi dbyings te rtogs pa'i rgyu mthun pa'i 'bras bu yin pa'i phyir/_'bras bu phun sum tshogs pa bstan to/_/chos nyid skye 'gag med cing spros las dben/_/zhes pa
[\[230a.5\]]ni/_rang bzhin phun sum tshogs pa bstan te/_chos thams cad kyi chos nyid ni gzod ma nas ma byung ma skyes pa/_spros pa thams cad dang bral ba yin la/_de ltar yang dag par ma skyes na/_'gag kyang mi srid de/_skye 'gag gyi rtag chad yod med la sogs pa'i spros pa'i
[\[230a.6\]]mtha' thams cad las dben pa'i rang bzhin yin pas/_chos nyid skye 'gag med cing spros las dben/_/zhes bya bas bstan to/_/de la dmigs te yon tan kun grub pa/_/legs rgyu dam pa'i chos la phyag 'tshal lo/_/zhes 'byung bas/_gzhan gyi don phun sum tshogs
[\[230a.7\]]pa bstan te/_chos kyi dbyings spros pa med par bstan pa dang /_de rtogs pa las 'byung ba gsung rab yan lag bcu gnyis po de la dmigs shing goms par byas na/_'jig rten dang 'jig rten las 'das pa'i yon tan gyi tshogs thams cad lhun gyis grub pa'i
[\[230b\]]
[\[230b.1\]]phyir/_de la dmigs nas yon tan kun grub pa yin la/_de ltar yon tan grub pa'i gzhi 'am dmigs par gyur pa de nyid legs pa thams cad 'thob pa'i rgyu yin pas/_de legs pa thams cad kyi rgyur gyur ba'i chos la phyag 'tshal lo zhes bstan te/_de ltar chos dkon mchog la
[\[230b.2\]]don bzhis bstan to/_/dge 'dun dkon mchog la don lngas bstan to/_/de yang gang zhe na/_rgyu phun sum tshogs pa dang /_'bras bu phun sum tshogs pa dang /_gzhan gyi don phun sum tshogs pa dang /_bdag gi don phun sum tshogs pa dang /_rang bzhin phun sum tshogs pa dang /_de ltar rnam pa lngas bstan
[\[230b.3\]]te/_de la/_nyon mongs sgrib dang shes bya'i sgrib pa dag_/gnyen pos rim par zhes 'byung bas/_rgyu phun sum tshogs pa bstan te/_sgrib pa mtha' dag mdor bsdu na/_nyon mongs pa'i sgrib pa dang /_shes bya'i sgrib pa gnyis su 'dus so/_/de la nyon mongs pa'i sgrib pa ni 'dod chags
[\[230b.4\]]dang /_zhe sdang dang /_gti mug la sogs pa nyon mongs pa drug dang /_nye ba'i nyon mongs pa nyi shu la bya/_shes bya'i sgrib pa ni nyon mongs pa can ma yin pa ste/_dngos su gzung ba dang 'dzin pa la mngon par zhen pa dang /_rig pa'i gnas lnga la sogs pa mi shes pa
[\[230b.5\]]la bya/_de'i gnyen po ni 'phags pa'i lam yan lag brgyad pa la sogs pa byang chub kyi phyogs kyi chos sum cu rtsa bdun dang /_rnam par mi rtog pa'i ting nge 'dzin dang /_theg pa chen po thun mong ma yin pa'i dbu ma'i lam dang /_rig pa'i gnas lnga la sogs pa lam la
[\[230b.6\]]sogs pa la mkhas pa la bya/_rim par bsal te sar bzhugs pa/_/zhes 'byung bas ni 'bras bu phun sum tshogs pa bstan te/_gnyen po gong du smos pa des mi mthun pa'i phyogs nyon mongs pa dang /_shes bya'i sgrib pa mthong ba dang bsgom pas spang bar bya ba'i rim gyis
[\[230b.7\]]spangs pa'i 'bras bu/_sa la bzhugs pa ni byang chub sems dpa'i sa dang po rab tu dga' ba dang /_sa gnyis pa dri ma med pa dang /_sa gsum pa 'od byed pa dang /_sa bzhi pa 'od 'phro ba dang /_sa lnga pa shin tu sbyang dka' ba dang /_sa drug pa mngon du gyur pa dang /_sa bdun pa
[\[231a\]]
[\[231a.1\]]ring du song ba dang /_sa brgyad pa mi g.yo ba dang /_sa dgu pa legs pa'i blo gros dang /_sa bcu pa chos kyi sprin te/_byang chub sems dpa'i sa bcu dang /_'phags pa'i nyan thos dang /_rang rgyal ba'i dge 'dun skyes bu chen po zung bzhi gang zag ya brgyad sa
[\[231a.2\]]bdun gyis bsdus te/_dkar po rnam par mthong ba'i sa dang /_rigs kyi sa dang /_brgyad pa'i sa dang /_mthong ba'i sa dang /_bsrabs pa'i sa dang /_'dod chags dang bral ba'i sa dang /_byas pa rtogs pa can gyi sa ste/_de ltar na byang chub sems dpa'i sa bcu dang /_nyan thos dang rang
[\[231a.3\]]sangs rgyas kyi sa bdun dang /_spangs pa phun sum tshogs pa dang /_ye shes phun sum tshogs pa la rim bzhin du bzhugs pa ni 'bras bu phun sum tshogs pa yin no/_/sems can don mdzad ces 'byung bas ni gzhan gyi don phun sum tshogs pa bstan te/_'phags pa'i dge 'dun sa la
[\[231a.4\]]rim bzhin du bzhugs pa'i phrin las ni/_sku gsung thugs kyi sgo nas thabs rnam pa sna tshogs kyis sems can gyi don kho na mdzad de/_'di ni gzhan gyi don phun sum tshogs pa yin no/_/sangs rgyas zhing sbyong ba zhes 'byung bas ni/_bdag gi don phun sum tshogs pa bstan te/_
[\[231a.5\]]'di ltar sangs rgyas kyi zhing rnam pa gnyis te/_phyi snod kyi 'jig rten dang /_nang bcud kyi 'jig rten dang gnyis so/_/de dag sbyong ba ni phyi snod kyi 'jig rten ngam grog dang /_sdong dum dang /_tsha sgo can la sogs te/_ma dag pa rnams la gser la sogs pa rin po che sna tshogs
[\[231a.6\]]dang /_bde ba can dang /_pad+ma can la sogs pa yon tan sna tshogs dang ldan par 'gyur bar bsgrub pa ni phyi snod kyi 'jig rten sangs rgyas kyi zhing sbyong ba yin no/_/nang bcud kyi 'jig rten 'gro ba rigs lngas bsdus pa sems can sdug bsngal ba rnams bde ba la dgod pa dang /_mi
[\[231a.7\]]dge ba bcu la gnas pa rnams dge ba bcu la dgod pa dang /_rnam par g.yeng ba rnams ni bsam gtan dang snyoms par 'jug pa la dgod pa dang /_'khor ba pa rnams 'phags pa'i lam dang /_byang chub gsum gyi 'bras bu la dgod par byed pa dang /_rang sems rgyud
[\[231b\]]
[\[231b.1\]]sbyong ba ste ci'i phyir sangs rgyas kyi zhing sbyong ba zhes bya zhe na/_de rang dang gzhan gyi rgyud sbyang ba las/_sangs rgyas su 'grub pa'am skye ba'i phyir/_sangs rgyas kyi zhing zhes bya ste/_dper na zhing las nas skye ba bzhin no/_/skabs 'dir gtsor yang rang gi sems sbyang ba la bya/_rang
[\[231b.2\]]gi sems sbyang ba yang gzhan gyi don byas pas 'grub po/_/'phags pa'i dge 'dun che zhes bya bas ni/_rang bzhin phun sum tshogs pa bstan te/_'di ltar 'phags pa'i dge 'dun thams cad kyi rang bzhin na/_rgyu las dang nyon mongs pa dang /_'bras bu sdug bsngal gsum
[\[231b.3\]]dang brgyad la sogs te/_'khor ba'i nyes pa'i skyon thams cad las 'phags pa yin la/_'phags pa de lta bu mang po 'dus pa la dge 'dun zhes bya/_che zhes 'byung ba yang gnyis te/_de yang gang zhe na/_mthu che ba dang grangs mang bas che ba'o/_/de la mthu che ba ni nyon
[\[231b.4\]]mongs pa'i sgrib pa dang shes bya'i sgrib pa la sogs pa'i dgra thams cad choms pa dang /_lha'i bu'i bdud la sogs pa bdud bzhi'i tshogs thams cad kyis mi tshugs shing /_'phags par mdzad pas na mthu che ba yin no/_/stong nyis brgya la sogs pa mang du bzhugs pas
[\[231b.5\]]grangs kyis che ba yin no/_/de lta bu ni dge 'dun gyi rang bzhin te/_de ltar dge 'dun dkon mchog la don lngas bstan to/_/de ltar dkon mchog gsum gyi mtshan nyid dang /_yon tan la dmigs te/_sems dang ba dang mos pa chen pos phyag byas na/_sgrib pa gnyis byang nas/_'bras bu rnam
[\[231b.6\]]pa gsum 'thob bo/_/sangs rgyas gtso'i TI ka rgya cher 'grel pa bod kyi lo tsA ba zhang ye shes sdes mdzad pa rdzogs so//_//[{D4362}]@/_/chos kyi rnam grangs kyi brjed byang bzhugs/_@##/_/chos kyi rnam grangs kyi brjed byang zhes bya ba/_'phags pa'i tshogs
[\[231b.7\]]ma lus pa la phyag 'tshal lo/_/de la chos kyi rnam grangs kyi brjed byang zhes bya ba ni mdo sde dang bstan bcos dang /_shes rab 'bum dang /_yo ga tsAr+ya la sogs pa gzhung tha dad pa mang po'i nang nas don 'dus pa'i tshig 'jebs 'jebs mdo tsam btus te/_chos mang po nyan
[\[232a\]]
[\[232a.1\]]mi nus pa'i gang zag rnams kyis tshegs chung ngus gsung rab kyi don rtogs par bya ba dang /_rang gi lus gzhig pa'i mtshan nyid la mkhas par bya ba'i phyir bstan pa'o/_/de yang gzugs kyi phung po gang zhe na zhes bya ba la sogs pa smos te/_phung po dang khams
[\[232a.2\]]dang skye mched kyi mtshan nyid yo ga tsAr+ya las 'byung ba de ston to/_/de yang phung po lnga'i nang nas gzugs kyi phung po gang yin zhes bya ba'i don ston to/_/gzugs gang yin pa ci yang rung ste/_de dag thams cad 'byung ba chen po bzhi dang 'byung ba chen po bzhi dag rgyur gyur pa'o zhes bya ba la/_
[\[232a.3\]]gzugs gang yin pa ci yang rung ste/_de dag thams cad ces bya ba ni gzugs ring po dang thung ngu dang zlum po dang gru bzhi dang /_sngon po dang ser po la sogs pa dang /_'das pa dang ma 'ongs pa dang da ltar gyi gzugs dang /_nye ba dang /_ring ba dang /_bzang po dang /_ngan pa la
[\[232a.4\]]sogs pa ji tsam du gzugs su gdags pa thams cad do/_/'byung ba chen po bzhi ni me dang chu dang sa dang rlung bzhi'o/_/'byung ba chen po bzhi dag rgyur byas pa ni 'byung ba de las skyes pa'am/_de las gyur zhes bya ba'i don te/_rgyu de las byung ba'i gzugs rnams te/_mig
[\[232a.5\]]la sogs pa'i dbang po lnga dang /_dbang po de rnams kyi yul gzugs nas reg bya'i bar du lnga ste bcu dang /_rnam par rig byed ma yin pa'i gzugs te bcu gcig dang 'byung ba chen po bzhi ste/_gzugs kyi phung po la phye na spyir bco lnga yod do/_/gzugs ni rnam pa gsum ste/_
[\[232a.6\]]bstan du yod la thogs pa dang bcas pa dang /_bstan du med la thogs pa dang bcas pa dang /_bstan du yang med la thogs pa yang med pa dang gsum mo/_/de la 'byung ba chen po bzhi'i mtshan nyid kha dog dang dbyibs la sogs pa ni bstan du yang yod cing thogs pa dang
[\[232a.7\]]yang bcas pa'o/_/mig la sogs pa'i dbang po lnga dang sgra dang dri dang ro dang reg bya ni bstan du med la thogs pa dang bcas pa'o/_/rnam par rig byed ma yin pa ni bstan du yang med la thogs pa yang med pa ste/_de ni rnam par rig byed kyi gzugs dang bsam gtan
[\[232b\]]
[\[232b.1\]]bzhi la/_rgyu gzugs can las skyes pa'i phyir gzugs su gzhag ste/_gzugs kyi phung po ni de lta bu'i mtshan nyid do/_/tshor ba'i phung po gang zhe na/_myong ba rnam pa gsum ste zhes smos te/_bde ba dang sdug bsngal dang /_bde ba yang ma yin sdug bsngal ba yang ma yin pa gsum
[\[232b.2\]]nyams su myong ba ni tshor ba zhes bya'o/_/de la bde ba ni gang 'gags na phrad par 'dod pa'o zhes bya ba ni lus dang sems las dben zhing bde ba byung na de dang bral bar mi 'dod la bral na yang slar phrad par 'dod pa'o/_/sdug bsngal ni gang byung na bral bar 'dod pa'o zhes bya ba ni
[\[232b.3\]]lus dang sems la gnod pa zhig byung na/_de dang 'grogs par mi 'dod pas na bral bar 'dod pa'o/_/sdug bsngal ba yang ma yin bde ba yang ma yin pa ni gang byung na gnyi gar 'dod par mi 'gyur ba'o zhes bya ba ni/_lus dang sems la gnod par byed pa med pas
[\[232b.4\]]bral bar 'dod pa yang med/_lus dang sems la lhag par bde zhing phan par byed pa yang med pas na 'grogs pa'am phrad par 'dod pa yang med de/_gnyi gar 'dod pa med ces bya ba'o/_/'du shes kyi phung po gang zhe na/_yul la mtshan mar 'dzin pa rnam pa gsum ste/_chung
[\[232b.5\]]ngu dang /_chen po dang /_tshad med pa'o zhes smos te/_yul ni gzugs dang sgra la sogs pa dmigs par bya ba'i chos rnams so/_/mtshan mar 'dzin pa ni kha dog dang dbyibs kyi bye brag tha dad pa mang po la bya'o/_/chung ngu ni 'dod pa'i khams ngan pa la dmigs pa'o/_/
[\[232b.6\]]chen po ni bsam gtan dang po nas/_bzhi pa man chad de gzugs kyi khams la dmigs pa'o/_/tshad med pa ni nam mkha' mtha' yas skye mched nas 'du shes med 'du shes med min man chad de/_gzugs med pa'i khams la dmigs pa dang gsum mo/_/'du byed kyi
[\[232b.7\]]phung po gang zhe na/_tshor ba dang 'du shes las gzhan pa sems las byung ba'i chos rnams te zhes bya ba ni rgyu dang rkyen mang po tshogs pa las byung ba'i phyir/_gzugs la sogs pa'i phung por bsdus pa kun la yang 'du byed ces bya mod kyi/_'di ni sems las byung ba'i 'du byed
[\[233a\]]
[\[233a.1\]]rnams la bya ste/_tshor ba dang 'du shes gnyis gong du phung po'i nang du bstan pas de bkol ba'i phyi ma reg pa nas bzung ste/_dpyod pa la thug pa'i bar de dag la bya'o/_/de dag las lnga kun du 'gro ba gang zhe na zhes smos te/_'du byed sems dang ldan pa lnga bcu rtsa gcig
[\[233a.2\]]sems dang mi ldan pa bcu bzhi po de dag re re nas ston to/_/kun du 'gro ba zhes bya ba ni dge ba dang mi dge ba dang lung du ma bstan pa kun gyi nang du snang zhing 'jug ces bya ba'i tha tshig go/_/reg pa ni gsum 'dus nas yongs su gcod pa'o zhes bya ba ni/_yul dang dbang po dang rnam par shes
[\[233a.3\]]pa gsum 'dus pa las/_yul bde ba la sogs pa ji lta ba de ltar dbang po yang 'gyur ba de rnam par shes pas gcod cing tshor ba skyed par byed pas na reg pa zhes bya'o/_/yid la byed pa ni sems kyi 'jug pa'o zhes bya ba ni dmigs par bya ba'i yul la sems gtod cing mngon
[\[233a.4\]]du phyogs par byed pas na sems kyi 'jug pa zhes bya'o/_/tshor ba ni dge ba dang mi dge ba dang lung du ma bstan pa rnams kyi 'bras bu rnam par smin pa myong bar byed pa'o zhes bya ba ni/_las dge ba dang mi dge ba dang lung du ma bstan pa'i 'bras bu bde ba dang sdug bsngal dang gnyi ga
[\[233a.5\]]ma yin pa gsum nyams su myong bar byed pa'o/_/'du shes ni rnam par shes pa'i don rnams la bye brag 'byed pa'o zhes bya ba ni sgo lnga'i rnam par shes pa'i dmigs pa tha dad pa'i bye brag so sor gsal bar byed cing gcod pa'o/_/sems pa ni yon tan dang nyes pa dang gnyi ga ma yin
[\[233a.6\]]pa la sems mngon par 'du byed pa yid kyi las so zhes bya ba ni las dge ba ni yon tan zhes bya/_las mi dge ba ni nyes pa zhes bya/_las lung du ma bstan pa ni gnyi ga ma yin pa zhes bya ste/_las de gsum la sems pas sems slong zhing gtod pa ni/_dper na rdo khab len gyis
[\[233a.7\]]khab g.yo bar byed pa bzhin dmigs pa'i yul la 'jug par byed pa'i phyir ro/_/lnga yul so sor nges pa gang zhe na/_'dun pa ni bsam pa'i dngos po la 'dod pa'o zhes smos te/_kun du 'gro ba ltar dge ba dang mi dge ba dang lung du ma bstan pa'i gnas kun la mi 'jug gi
[\[233b\]]
[\[233b.1\]]rang gi yul gang yin pa de nyi tshe la 'jug pas na/_yul so sor nges pa zhes bya'o/_/dbang po dang rnam par shes pa'i yul du gyur pa gang yang rung ba de dag ni bsam pa'i dngos po zhes bya/_de la mngon sum du bya ba'i phyir don du gnyer zhing bsgrub pa ni 'dod pa zhes bya ste/_der
[\[233b.2\]]'dun pa'i phyir ro/_/mos pa ni nges pa'i dngos po de bzhin du nges par 'dzin pa'o zhes bya ba la nges pa ni mos pa'i yul nyi tshe la bya ste/_ma mos pa'i yul gzhan la mi bya'o/_/de yang mngon sum dang rjes su dpag pa'i sgo nas dpyad de/_mdo sde dang bstan bcos kyi lung la yid ches
[\[233b.3\]]shing the tshom med pa ni nges pa zhes bya'o/_/yang na chos rnams kyi rang dang spyi'i mtshan nyid rtag pa dang bde ba ma yin gyi/_mi rtag pa la sogs par 'dzin pa la nges pa zhes bya'o/_/dran pa ni 'dris pa'i dngos po nyid ma brjed pa ste sems kyis mngon par brjod pa nyid do zhes bya ba la
[\[233b.4\]]sngon 'phrad cing nyams su myong ste 'grogs 'grogs pa na/_'dris pa zhes bya ste/_'dris pa de lta bu'i dngos po ma brjed pa ste/_dper na tshig tu smra ba na nga 'dra bar gsal bar dran pa ni sems kyis mngon par brjod pa zhes bya'o/_/ting nge 'dzin ni brtag pa'i dngos po la sems
[\[233b.5\]]rtse gcig pa nyid do zhes bya ba la brtag pa'i dngos po ni ma byung ma skyes pa'i don nyid dam bden pa bzhi la gcig cing yang bzhi bzhi ltar shes par bya'o/_/sems rtse gcig pa ni dper na skud pa'i sna bsgrims te khab kyi mig tu gzhug pa dang 'dra bar bsgom pa'i yul la sems
[\[233b.6\]]gzhan du mi g.yeng bar gtod pa ni ting nge 'dzin rtse gcig pa zhes bya'o/_/shes rab ni de dag nyid la rab tu rnam par 'byed pa ste/_rigs pa dang rigs pa ma yin pas bskyed pa dang gzhan pa'o zhes bya ba la/_shes rab ni rnam pa gsum ste/_mnyan pa dang bsams pa
[\[233b.7\]]dang bsgoms pa'i shes rab ste/_de yang sangs rgyas kyi bstan pa la zhugs pa ni rigs pas bskyed pa'o/_/mu stegs kyi bstan pa la zhugs pa ni rigs pa ma yin pas bskyed pa zhes bya'o/_/de gnyis kas ma bstan kyang rang bzhin gyis shes nyen che ba ni gzhan pa
[\[234a\]]
[\[234a.1\]]zhes bya'o/_/de dag nyid la rab tu rnam par 'byed ces bya ba ni gong du smos pa'i ting nge 'dzin gyi yul nyid la ste/_rigs pa'i shes pas ni chos rnams kyi rang dang spyi'i mtshan nyid ces don dam par skye 'gag med pa dang /_kun rdzob tu sa sra ba dang chu gsher ba la sogs
[\[234a.2\]]pa'i mtshan nyid ma nor bar gtan la 'bebs so/_/rigs pa ma yin pa'i shes pas ni bdag med pa bdag yod par brtags shing bsgoms te rwa skyes par mthong ba la sogs pa lta bu'o/_/gzhan pa'i shes rab ni sus kyang ma bslabs par rang bzhin gyis blo rno zhing las su bya ba
[\[234a.3\]]dang /_tshig tu smra ba la sogs pa bya ba thams cad la mkhas pa'i phyir ro/_/bcu gcig dge ba gang zhe na/_dad pa ni las dang /_'bras bu dang /_bden pa dang /_dkon mchog la mngon par yid ches pa dang /_sems dang ba'o zhes smos te/_las ni dge ba dang /_mi dge ba dang /_
[\[234a.4\]]lung du ma bstan pa'o/_/'bras bu ni las des bskyed pa ste/_bde ba dang /_sdug bsngal gnyi ga ma yin pa'o/_/bden pa ni bzhi ste sdug bsngal ba dang /_kun 'byung ba dang /_'gog pa dang /_lam gyi bden pa ste/_de dag yod par yid ches pa'o/_/dkon mchog ni
[\[234a.5\]]gsum ste/_sangs rgyas ni mkhyen pa dang spangs pa phun sum tshogs pa yin no/_/chos ni sdug bsngal thams cad las thar bar byed pa'i lam yin no/_/dge 'dun ni nyon mongs pa spong ba la zhugs pa bsod nams kyi zhing yin no zhes de dag gi yon tan rig nas sems dang ba ni dad
[\[234a.6\]]pa zhes bya'o/_/ngo tsha shes pa ni bdag gam chos kyi dbang du byas te kha na ma tho bas 'dzem pa'o zhes smos te/_bdag ni dge sbyong ngam bram ze lta bu rigs btsun pa'i tshul 'dzin pa yin gyi las ngan pa bya bar mi 'os pa 'di dag ni bdag gis bya ba'i cha ma yin no snyam nas mi byed
[\[234a.7\]]pa ni bdag gi dbang du byas pa'o/_/chos kyi dbang du byas pa ni las ngan pa sdig pa mi dge ba'i las byas na de'i 'bras bu ngan song rgyud gsum du ltung zhing sdug bsngal sna tshogs su gyur na mi rung ngo snyam nas mi byed pa'o/_/kha na ma tho ba ni tshig tu gleng zhing brjod du mi bzod
[\[234b\]]
[\[234b.1\]]de smra bar yang mi 'os shing smad pa'i gnas te/_de lta bus 'jigs pa ni 'dzem pa zhes bya'o/_/khrel yod pa ni 'jig rten gyi dbang du byas te kha na ma tho bas 'dzem pa'o zhes bya ba ni bdag gis srog gcod pa la sogs pa'i las bya ba'i cha ma yin pa 'di dag byas na gzhan gyis smad cing
[\[234b.2\]]dpyas te skyon du grags na ma legs so snyam du de 'jigs shing mi byed pa ni 'dzem pa zhes bya'o/_/ma chags pa ni chags pa'i gnyen po ste/_yid 'byung zhing mi len pa'o zhes bya ba la chags par bya ba'i yul ni lus dang longs spyod do/_/de dag gi gnyen po ni 'dod chags
[\[234b.3\]]dang zhe sdang dang gti mug gsum gyi gnyen po mi gtsang ba dang byams pa dang /_rten cing 'brel bar 'byung ba ste rim bzhin du re rer sbyar ro/_/yid 'byung zhing mi len pa ni lus dang longs spyod de dag la spyod cing gnas pa'i mtha' skye ba dang /_rga ba dang /_na ba dang /_'chi ba la sogs pa'i sdug
[\[234b.4\]]bsngal sna tshogs 'byung zhing 'phel bar rig nas spong zhing de la mi 'jug pa'o/_/zhe sdang med pa ni zhe sdang gi gnyen po ste/_byams pa'o zhes smos te/_zhe sdang gi yul ni dgra dang dug dang mtshon cha dag ste/_de dag gzhig pa dang phung ba dang brlag par bya'o snyam pa ni zhe sdang zhes
[\[234b.5\]]bya ste/_de lta bu'i bsam pa dang sbyor ba mi byed pa nyid la yang gnyen po zhes bya'o/_/'dir ni sems can thams cad la bu gces pa dang 'dra bar byams pa'i sems yod pa de la zhe sdang mi 'byung bas na gnyen po ste byams pa la zhe sdang med pa zhes bya'o/_/gti mug med pa
[\[234b.6\]]ni gti mug gi gnyen po ste/_yang dag pa la yang dag par rtog pa'o zhes smos te/_chos rnams la chos dang gang zag dngos po yod par lta zhing /_rtag skyid nga gtsang phyin ci log tu rtog pa ni rtog pa zhes bya/_de'i gnyen po ni phyin ci ma log pa'i shes rab brtson 'grus dang
[\[234b.7\]]ting nge 'dzin dang 'grogs pa des chos dang gang zag la sogs pa yod par rtog pa'i phyin ci log spangs te/_stong pa dang bdag med pa la sogs par shes pa ni yang dag pa la yang dag par rtog pa zhes bya'o/_/brtson 'grus ni le lo'i gnyen po ste/_dge ba la sems
[\[235a\]]
[\[235a.1\]]mngon par spro ba'o zhes smos te/_le lo ni rnam pa gnyis te/_dman pa la sbyor ba dang /_snyom las so/_/de la srog gcod pa la sogs pa mi dge ba'i las byed pa dag ni 'bad pa chen pos brtson par byed kyang brtson 'grus ma yin gyi/_dman pa la sbyor ba'i le lo
[\[235a.2\]]zhes bya'o/_/nyal ba dang 'phres pa la sogs pa ni snyom las kyi le lo zhes bya ste/_chos nyan pa dang sems shing bsgom pa la sogs pa mi byed pa'i mtshan nyid do/_/de'i gnyen po ni nyan pa dang sems pa nas sa dang pha rol tu phyin pa la sogs te/_dge ba'i phyogs gang ci bsgrub kyang srog
[\[235a.3\]]dang lus la mi lta zhing bar chad med par 'bad pa ni dge ba la spro ba'i brtson 'grus so/_/shin tu sbyangs pa ni gnas ngan len gyi gnyen po ste/_lus dang sems las su rung ba'o zhes smos te/_lus nyal zhing 'phres par 'dod pa dang /_tshags tshigs mi bde zhing snyom pa dang /_
[\[235a.4\]]sems zhum rgod dang bying rmugs kyi dbang du song ste las su mi rung ba ni gnas ngan len zhes bya ste/_des 'khor ba dang ngan song gi gnas su 'gro ba'i phyir ro/_/de'i gnyen po ni lus ngal zhing snyom pa dang skyo zhing dub pa med par yang zhing bde ba dang zhum rgod dang bying rgod
[\[235a.5\]]med de gsal zhing rtse gcig tu 'dug pa ste/_lus dang sems de ltar gyur pa ni las su rung ba dang shin tu sbyangs pa zhes bya'o/_/bag yod pa ni bag med pa'i gnyen po ste/_ma chags pa nas brtson 'grus kyi bar de dag la gnas nas mi dge ba'i chos spong zhing de'i gnyen po dge
[\[235a.6\]]ba'i chos rnams kyang bsgom pa'o zhes smos te/_bag yod pa ni 'dod ma chags pa dang /_zhe mi sdang ba dang /_gti mi mug pa gsum gyis rgyu byas shing brtson 'grus la gnas bcas nas mi dge ba'i chos rnams la sems yan du mi gtong zhing phyir zlog pa ni mi dge ba spong ba'o/_/
[\[235a.7\]]dge ba'i chos bsgom pa ni mos pas spyod pa dang sa dang po la sogs pa 'jig rten gyi dge ba dang /_'jig rten las 'das pa'i dge ba de dag ni gnyen po ste de la sems kyis yang yang du 'dris par byed pa ni bsgom pa zhes bya'o/_/btang snyoms ni ma chags pa nas brtson
[\[235b\]]
[\[235b.1\]]'grus kyi bar de dag nyid la gnas shing sems mnyam pa nyid dang /_sems rnal du 'dug pa nyid dang /_sems lhun gyis grub pa yang thob pa ste/_gang gi nyon mongs pa can gyi chos rnams bsal zhing nyon mongs pa can med par gnas pa'o zhes smos te/_btang snyoms rnam
[\[235b.2\]]pa gsum las 'dir ni 'du byed kyi btang snyoms te/_de yang gong ma bzhin du ma chags pa la sogs pa gsum ni btang snyoms kyi rgyu'o/_/brtson 'grus ni btang snyoms kyi gnas te/_de la gnas nas btang snyoms kyi thog ma dang bar ma dang /_tha ma gsum 'byung ngo /_/de la thog
[\[235b.3\]]mar zhum rgod med pa rnyed ma thag pa ni sems mnyam pa nyid ces bya'o/_/de nas zhum rgod de phyir 'byung du dogs bzhin du gnas pa ni sems rnal du 'dug pa zhes bya'o/_/de nas yun ring du bsgoms te goms nas zhum rgod mi 'byung zhing dogs pa med par gnas pa ni lhun gyis grub
[\[235b.4\]]pa zhes bya ste/_btang snyoms kyi rang bzhin de lta bu thob pa'i gang zag ni 'dod chags la sogs pa'i sems skye mi srid de/_de mi 'byung ba ni nyon mongs pa bsal ba zhes bya ste/_de ltar sems dag par bsam gtan la gnas na nyon mongs pa med par gnas pa yang de nyid yin no/_/
[\[235b.5\]]rnam par mi 'tshe ba ni rnam par 'tshe ba'i gnyen po ste snying rje ba'o zhes smos te/_gsod sgyugs dang rdeg 'tshog la sogs pa gnod pa sna tshogs byed pa rnam par 'tshe ba'o/_/de'i gnyen po ni snying rje ste/_de yod na bdag gi srog lus kyang phangs pa med par sems can gyi phyir
[\[235b.6\]]gtong na/_gnod pa mi bya ba lta ci zhig smos te sems can la tho mi 'tshams pa'i phyir ro/_/nyon mongs pa drug gang zhe na zhes bya ba ni 'dod chags dang /_khong khro ba dang /_nga rgyal dang /_ma rig pa dang /_lta ba dang /_the tshom mo/_/'dod chags ni nye bar len pa'i phung po
[\[235b.7\]]lnga rnams la zhen pa dang lhag par chags pa'o zhes bya ba la/_zag pa dang bcas pa'i gzugs kyi phung po nas/_tshor ba dang /_'du shes dang /_'du byed dang /_rnam par shes pa'i phung po zag pa dang bcas pa'i bar du lnga ni rgyu 'dod pa dang lta ba dang /_tshul khrims
[\[236a\]]
[\[236a.1\]]dang /_/brtul zhugs dang /_bdag tu smra ba nye bar len pa bzhi las byung bas nye bar len pa'i phung po zhes btags te/_dper na rtswa las byung ba'i me la rtswa'i me zhes bya ba dang 'dra'o/_/phung po de la da ltar gyi dus na de dang 'bral mi phod pa ni zhen pa'o/_/tshe rabs
[\[236a.2\]]gzhan du phung po lnga len par 'dod pa ni lhag par chags pa ste/_dper na gos la snum zhen na dbyung dka' ba bzhin du 'dod pa'i yon tan lnga dang rang gi phung po la chags pa de yang nyen pa dang sems pa dang bsgom pa la sogs pa 'bad pa chen pos kyang bral zhing spang bar dka' ba'i
[\[236a.3\]]phyir ro/_/khong khro ba ni sems can rnams la kun nas mnar sems pa'o zhes bya ba ni dgra la sogs pa pha rol po rnams la rdeg cing gsad pa la sogs pa gnod pa sna tshogs bya bar sems pa ste/_rang bzhin gyis sems rtsub cing mnar sems dang ldan pas rtag tu sdug
[\[236a.4\]]bsngal bar gnas pa'i phyir bde ba la mi reg pa'o/_/nga rgyal gang zhe na/_rnam pa bdun te zhes bya ba la/_nga rgyal rnam pa bdun ni/_bdun char yang rang gi lus kyi phung po la bdag dang bdag gir bltas nas gzhan dag pas bdag khyad zhugs so snyam nas gus pa med cing kun la
[\[236a.5\]]'gying ba'i mtshan nyid do/_/de'i bye brag la nga rgyal ni nyams rtsal dang byad gzugs dang /_rus rigs dang /_longs spyod la sogs pa chung ba rnams la ltos nas bdag che ba yang yin mod kyi/_de nyid la bdag ni tha gis che'o snyam du sems pa'o/_/che ba'i nga rgyal ni bdag
[\[236a.6\]]dang pha rol nor la sogs pa kun mtshungs shing 'dra bar yin na de las tshul khrims la sogs pa sna 'ga' zhig gis ni bdag che'o snyam du sems pa'o/_/nga rgyal las kyang nga rgyal ni/_/bdag rus rigs la sogs pa gzhan pas chung ba yin yang gzhan pas bdag che'o snyam
[\[236a.7\]]du sems pa'o/_/nga'o snyam pa'i nga rgyal ni nye bar len pa'i phung po la bdag dang bdag gir dngos po med par bdag dang bdag gir dngos po yod do snyam du sems rlom zhing khengs pa'i phyir ro/_/mngon pa'i nga rgyal ni/_'phags pa'i go 'phang dang /_bsam gtan gyi
[\[236b\]]
[\[236b.1\]]khyad par dag bdag gis ma thob par yang sems las su rung ba cung zad tsam yod pa'i rjes su bdag ni 'phags pa'i sa thob po snyam du sems pa'o/_/cung zad snyam pa'i nga rgyal ni/_bdag dang pha rol gnyis 'ban chad pas pha rol che ba yin te/_de ltar mi 'dzin gyi bdag dang cung
[\[236b.2\]]zad cig che chung yod du zad snyam du sems pa'o/_/log pa'i nga rgyal ni bdag skyon sna tshogs can yin te/_yon tan cung zad kyang med pa yin na/_tshul khrims la sogs pa'i yon tan kun dang ldan no snyam du sems khengs shing 'gying ba'o/_/ma rig pa ni las dang 'bras bu dang
[\[236b.3\]]bden pa dang dkon mchog rnams mi shes pa ste/_de yang lhan cig skyes pa dang /_kun du brtags pa'o zhes bya ba la/_las ni dge ba dang mi dge ba dang lung du ma bstan pa'o/_/'bras bu ni bde ba dang sdug bsngal dang gnyi ga ma yin pa'o/_/bden pa ni sdug bsngal gyi bden pa
[\[236b.4\]]dang /_kun 'byung dang /_'gog pa dang /_lam gyi bden pa bzhi'o/_/dkon mchog ni sangs rgyas dang chos dang dge 'dun te/_de gsum mo/_/de dag la yon tan med pa dang /_yon tan can yin par mi shes pa ni ma rig pa'o/_/rang bzhin gyi de dag yod pa'am yon tan can du mi
[\[236b.5\]]shes pa ni lhan cig skyes pa'i ma rig pa'o/_/gzhan gyi log pa nor bar bstan pa'i sgo nas de dag mi shes pa ni kun du brtags pa'i ma rig pa zhes bya'o/_/lta ba lnga las 'jig tshogs la lta ba ni/_phung po lnga po de dag skad cig re re la 'jig cing rdzas mang po du ma bsags pa'i tshogs
[\[236b.6\]]yin te/_bdag dang bdag gi dngos po med pa la/_bdag dang bdag gi dngos po yod do bar rtog pa'o/_/mthar 'dzin par lta ba ni rtag pa dang chad pa gnyis su lta ba ste/_de yang sbrul pags pa brjes pa lta bur 'dod pa dang /_shing zad na me shi ba bzhin du gtan med par 'dod
[\[236b.7\]]pa'o/_/log par lta ba ni skur ba 'debs pa ste/_las dang /_'bras bu dang /_bden pa dang /_dkon mchog dang 'jig rten 'di dang pha rol la sogs pa thams cad med do zhes zer ba'o/_/lta ba mchog tu 'dzin pa ni gong du smos pa'i lta ba rnam pa gsum dang /_lta ba de'i gnas
[\[237a\]]
[\[237a.1\]]lus kyi phung po rnams la 'di kho na bzang ngo zhes dam pa dang gtso bor 'dzin te 'di las lhag pa gzhan med do snyam du sems pa'o/_/tshul khrims dang brtul zhugs mchog tu 'dzin pa ni nyes pa lus dang ngag las byung ba bdun spangs pa'i tshul khrims dang /_khyi dang ba
[\[237a.2\]]lang gi brtul zhugs sam/_skra 'bal zhing 'dreg pa la sogs pa rnams byas bas grol ba dang thar par 'gyur ro snyam du sems pa'o/_/the tshom ni bden pa la sogs pa la gang yid gnyis za ba'o zhes bya ba ni las dang 'bras bu dang /_bden pa dang /_dkon mchog rnams yod
[\[237a.3\]]pa yin nam ma yin/_yod na yang yon tan can yin nam ma yin snyam du blo gnyis su 'gyur zhing nges pa ma rnyed de dge ba'i phyogs la mi 'jug pa'o/_/nye ba'i nyon mongs pa nyi shu gang zhe na/_khro ba dang /_khon du 'dzin pa dang /_'chab pa dang /_'tshig pa dang /_phrag dog dang /_ser sna dang /_
[\[237a.4\]]sgyu dang /_g.yo dang /_rgyags pa dang /_rnam par 'tshe ba dang /_ngo tsha med pa dang /_khrel med pa dang /_rmugs pa dang /_rgod pa dang /_ma dad pa dang /_le lo dang /_bag med pa dang /_brjed ngas pa dang /_rnam par g.yeng ba dang /_shes bzhin ma yin pa dang nyi shu'o zhes smos te/_
[\[237a.5\]]'og nas rim bzhin bshad do/_/de la khro ba ni 'phral du gnod pa byed pa la gnas te/_gang sems kyis kun nas mnar sems pa'o zhes bya ba la/_dgra la sogs pa khro ba'i yul 'das pa dang ma 'ongs pa lkog tu gyur pa rnams la mi bya'i/_da ltar mngon sum du gyur pa rnams la ma
[\[237a.6\]]rung ba dang /_gnod par bya'o snyam du sems pa ni khro ba dang mnar sems zhes bya'o/_/khon du 'dzin pa ni mdud par 'dzin pa'o zhes bya ba ni bdag dang bdag gi gnyen la sogs pa rang gi 'khor rnams la gnod pa byed pa'i dgra la sogs pa la nam zhig na gnod pa ma byas par mi
[\[237a.7\]]btang ngo snyam du sems pa'o/_/'chab pa ni bdag gi kha na ma tho ba mkhyud pa'o zhes bya ba ni sdig pa mi dge ba'i las bya bar mi 'os pa rnams byas pa ni kha na ma tho ba zhes bya ste/_dge ba'i bshes gnyen gyis bya ba ma yin pa'i las 'di dag byas pas nyes kyis nyes dmigs 'di dag shogs
[\[237b\]]
[\[237b.1\]]shig ces byas na nga la nyes pa med do zhes 'chags su mi btub pa'i phyir ro/_/'tshig pa ni tshig brlang pos zher 'debs pa nyid do zhes bya ba la/_gzhan gyi skyon dang mtshang 'dru zhing gtum tshig tu smra ba ni tshig brlang po zhes bya ste/_des gzhan gyi zhe gcod pas na zher 'debs pa zhes
[\[237b.2\]]bya'o/_/phrag dog ni gzhan gyi phun sum tshogs pa la sems khong nas 'khrugs pa'o zhes bya ba ni/_gzhan gyi rnyed pa dang bkur sti dang /_thos pa dang tshul khrims la sogs pa'i yon tan dag mthong nas de dag la chags pa'i dbang gis zhe sdang skye zhing sems mi bzod
[\[237b.3\]]pa dang phrag dog ces bya'o/_/ser sna ni sbyin pa dang mi mthun pa ste sems kyis kun du 'dzin pa'o zhes bya ba ni 'dod chags kyi shas che bas 'tsho ba'i yo byad rnams la chags shing gtong mi phod pa ste/_dkon mchog dang phongs pa rnams la mchod pa dang sbyin pa la sogs pa byed mi nus pa
[\[237b.4\]]ni sbyin pa dang mi mthun pa zhes bya/_yo byad mi mkho ba ngan ngon kun kyang bsdus te sogs pa ni sems kyis kun du 'dzin pa zhes bya'o/_/sgyu ni gzhan slu ba yang dag pa ma yin pa'i don ston pa'o zhes bya ba ni khe dang /_bkur sti dang /_rnyed pa 'dod pa'i phyir yon tan med par yang yon
[\[237b.5\]]tan can ltar tshul 'chos shing mig sgyu byed pa'o/_/g.yo ni bdag gis nyes pa bcab pa'i thabs bzung ste sems gya gyu ba'o zhes bya ba ni/_rnyed pa dang /_bkur sti 'dod pa'i phyir tshul 'chos pa la sogs pa'i nyes skyon de gzhan gyis ngos zin du dogs nas gtam rlung la bskur zhing
[\[237b.6\]]tshig dang don gnyi ga brgyud pa ste/_de ni nyes pa bcab pa'i thabs gya gyu zhes bya'o/_/rgyags pa ni bdag gi phun sum tshogs pa la chags pa'i rab tu dga' ba ste/_sems kyi yongs su 'dzin pa'o zhes bya ba la phun sum tshogs pa ni rus rigs dang /_shes nyen dang /_longs
[\[237b.7\]]spyod dang /_nyams rtsal dang /_byad bzhin la sogs pa dag go/_/de la chags pa'i rab tu dga' ba ni phun sum tshogs pa de bdog pa'i rgyus nyams bde zhing sems dga' ba'o/_/yongs su 'dzin pa ni bdag gi longs spyod la sogs pa la sems yeng yeng por gyur nas 'di
[\[238a\]]
[\[238a.1\]]dag kho nas chog go snyam du sems shing dge ba'i phyogs gzhan mi byed pa ste rgyags pa yang de nyid la bya'o/_/rnam par 'tshe ba ni sems can rnams la rnam par tho 'tshams pa'o zhes bya ba ni snying rje dang snying brtse ba med pa'i rgyus thal lcag dang khu tshur la sogs pas
[\[238a.2\]]brdeg cing 'ching ba dang /_nan dbang la sogs pa nan tur sna tshogs byed pa ni tho 'tshams pa zhes bya'o/_/ngo tsha med pa ni kha na ma tho bas bdag la mi mdzem pa'o zhes bya ba ni 'dod chags dang /_zhe sdang dang gti mug gi shas che bas de'i dbang du song ba ni ngo tsha med pa'o/_/kha na ma tho ba
[\[238a.3\]]ni sdig pa mi dge ba'i las so/_/bdag la mi mdzes pa ni bdag rigs kyi bu'am rab tu byung ba'i dge sbyong yin pas/_'di lta bu'i las byed pa ni bdag gi cha ma yin no snyam du sems pa med par sdig pa'i las la 'jug pa'o/_/khrel med pa ni kha na ma tho bas gzhan la mi 'dzem
[\[238a.4\]]pa'o zhes bya ba la/_gzhan la mi mdzem pa zhes bya ba ni sdig pa mi dge ba'i las bya ba'i cha ma yin pa rnams byed pa'i tshe na/_gzhan gyi chad pa gtugs la sogs te dpya zhing smod pa dang khrel bas dogs pa med pa'i phyir ro/_/rmugs pa ni sems las su mi rung ba ste/_slong ba
[\[238a.5\]]nyid do zhes bya ba ni gti mug gi shas che bas nyan pa dang sems pa'i dus na sems las su mi rung ste/_shes rab kyi khyad par gsal ba'i sems med pa'i phyir ro/_/rgod pa ni sems ma zhi ba'o zhes bya ba ni 'dod chags kyi shas che bas sngon rtse rtse dgod dgod pa la sogs pa
[\[238a.6\]]sdug pa'i mtshan ma'i rjes su 'brangs te g.yengs nas bsgom pa'i dus na zhi gnas kyi bar du gcod pa'i phyir ro/_/ma dad pa ni las dang 'bras bu dang bden pa dang dkon mchog rnams la yid mi ches pa dang sems ma dang ba ste/_dad pa'i mi mthun pa'i phyogs so zhes bya
[\[238a.7\]]ba la/_las ni dge ba dang /_mi dge ba dang /_lung du ma bstan pa'o/_/'bras bu ni bde ba dang sdug bsngal dang gnyi ga ma yin pa'o/_/bden pa ni sdug bsngal dang kun 'byung dang 'gog pa dang lam gyi bden pa ste bzhi'o/_/dkon mchog ni sangs rgyas dang chos dang dge
[\[238b\]]
[\[238b.1\]]'dun gsum mo/_/de dag yod par ni yid mi ches la yon tan yin pa ni sems ma dang ba ste/_dad pa med na dge ba'i phyogs la sbyor ba med pa'i phyir ro/_/le lo ni dge ba la sems mngon par mi spro ba ste/_brtson 'grus kyi mi mthun pa'i phyogs so zhes bya ba ni nyan pa dang /_sems pa dang /_
[\[238b.2\]]bsgom pa la sogs pa dge ba'i phyogs rnams la mi 'jug par nyal ba dang snyes shing 'phres pa'i bsod nyams kyi dbang du byed cing /_gti mug gi shas che bas dge ba la mi rtsol ba'i phyir brtson 'grus kyi mi mthun pa dang mi spro ba zhes bya'o/_/bag med pa ni chags pa dang /_zhe sdang
[\[238b.3\]]dang le lo gang yin pa dag gis nyon mongs pa las sems mi bsrung ba dang /_dge ba mi bsgom pa'o zhes bya ba ni/_'dod chags dang zhe sdang dang /_gti mug gsum gyis rgyu byas nas le lo la gnas bcas te de bzhi'i dbang du gyur pa ni bag med pa'o/_/'dod chags la sogs pa chos
[\[238b.4\]]de bzhi'i rjes su sems yan du btang ste phyir mi zlog pa ni sems mi bsrung ba'o/_/ma chags pa la sogs pa dge ba'i phyogs la yang dang yang du 'dris par mi byed pas na mi bsgom pa zhes bya'o/_/brjed ngas pa ni dran pa nyon mongs pa can te/_dge ba la mi gsal ba'o zhes bya
[\[238b.5\]]ba la/_'dod chags la sogs pa dang 'dris pa'i dran pa ni nyon mongs pa can no/_/yang dag pa'i man ngag brjed de/_dge ba'i phyogs la dran pa med pas na mi gsal ba dang brjed ngas pa zhes bya'o/_/rnam par g.yeng ba ni 'dod chags dang zhe sdang dang gti mug gi shas kyis
[\[238b.6\]]'dod pa'i yon tan lnga po dag la gang sems rnam par 'phro ba'o zhes bya ba la g.yeng ba ni rnam pa drug ste/_rang bzhin gyis g.yeng ba dang /_phyi rol du g.yeng ba dang /_nang gi g.yeng ba dang /_mtshan ma'i g.yeng ba dang /_gnas ngan len gyi g.yeng ba dang /_yid la byed pa'i g.yeng ba'o/_/
[\[238b.7\]]de la rang bzhin gyis g.yeng ba ni sgo lnga'i rnam par shes pa rnams te/_de dag rang bzhin gyis kha phyir bltas pas nang du mnyam par 'jog mi nus pa'i phyir ro/_/phyi rol du g.yeng ba ni mnyam par gzhag pa na ting nge 'dzin gyi yul bor te/_yid kyi rnam par shes pa 'dod pa'i yon
[\[239a\]]
[\[239a.1\]]tan lnga la 'gro ba'o/_/nang gi rnam par g.yeng ba ni mnyam par gzhag pa na bying ba dang /_rgod pa dang /_ro myong bar byed pa ste/_skyon de gsum gyis ting nge 'dzin med par byed pa'i phyir ro/_/mtshan ma'i g.yeng ba ni thar pa 'dod pa'i bsam pa ni med kyi/_khe dang grags pa
[\[239a.2\]]'dod pa'i phyir ro/_/gzhan dag gis 'di ni bsam gtan pa btsun pa zhig yin no zhes brjod pa'i mtshan ma tsam zhig 'dod pa'i phyir brtson pa ste/_de ni dge ba la brtson du zin kyang don gyi 'bras bu med pa'i phyir ro/_/gnas ngan len gyi g.yeng ba ni ngar 'dzin pa dang nga yir 'dzin pa dang /_
[\[239a.3\]]nga'o snyam du 'dzin pa dang bcas pa yid la byed pa ni gnas ngan len gyi g.yeng ba ste/_de ni snying nas ting nge 'dzin gyi yon tan 'dod kyang bdag gi bsam gtan pa'o snyam pa'i nga rgyal gyi dbang gis bdag la bstod cing gzhan la khyad du gsod pa ste/_dngos su na nga rgyal gyi bag
[\[239a.4\]]chags ma spangs shing brtas pa dang /_de las nga rgyal mngon du byung ba de gnyis la gnas ngan len ces bya ste/_de dge ba dri ma can du gyur pa'i phyir ro/_/yid la byed pa'i g.yeng ba ni theg pa chen po'i rigs can dag 'khor ba'i sdug bsngal gyis skyo zhing mi bzod de/_nyan thos
[\[239a.5\]]kyi theg pa yid la byed na theg pa chen po las nyams par 'gyur te/_de'i phyir sems rnam par 'phro ba zhes bya'o/_/shes bzhin ma yin pa ni nyon mongs pa dang mtshungs par ldan pa'i shes rab ste/_de lus dang ngag dang yid kyi spyod pa la mi shes bzhin du 'jug pa'o zhes bya ba
[\[239a.6\]]ni/_shes rab yod mod kyi 'dod chags dang ma rig pa la sogs pa nyon mongs pa rnams dang 'dres pa'i phyir nyon mongs pa dang mtshungs par ldan pa zhes bya ste/_des 'gro ba dang ldog pa dang /_smra ba dang bsam pa la sogs pa thog tu mi phebs bzhin du dmu thom du byed pa'i phyir ro/_/
[\[239a.7\]]bzhi gzhan du yang ngo zhes bya ba ni 'gyod pa gnyis dang /_rtog pa dang dpyod pa ste de ni gang du dge ba dang mi dge ba ltar phyogs gcig tu nges pa med de dge ba dang mi dge ba dang lung du ma bstan pa kun gyi nang du 'gro bas dge ba'i nang du song na mi dge ba las gzhan mi dge ba'i nang
[\[239b\]]
[\[239b.1\]]du song na dge ba las gzhan du gyur pa'i phyir gzhan du zhes bya'o/_/'gyod pa ni yid la gcags pa'o zhes bya ba ni 'gyod pa mang ste dge ba dang mi dge ba dang lung du ma bstan pa rnams las su byas te nyes so zhes 'gyod pa dang /_las su ma byas pa nyes so zhes 'gyod pa ste/_de yang dge
[\[239b.2\]]ba byas pa nyes so zhes yid la gcags pa ni 'gyod pa mi dge ba'o/_/dge ba ma byas so zhes yid la gcags pa ni 'gyod pa dge ba zhes bya ste/_mi dge ba dang lung du ma bstan pa la yang de bzhin du mthun mthun du sbyar ro/_/gnyid ni 'jug pa la rang dbang med par sems sdud
[\[239b.3\]]pa'o zhes bya ba ni/_sgo drug gi rnam par shes pa phyi'i yul la dmigs pa ni 'jug pa zhes bya ste/_gnyid kyi rgyu nyam chung zhing dub pa dang lus lci zhing mun pa yid la byed de/_rmugs rmugs por 'dug pa'i dbang gis rnam par shes pa yul la 'jug mi nus shing /_lus kyang
[\[239b.4\]]'dzin mi nus par nang du 'dus nas bya ba kun shor ba'i mtshan nyid de/_de yang dge ba byed byed pa las nyal te bar chad na mi dge ba'i gnyid do/_/sdig pa byed byed pa las nyal te rgyun chad na dge ba'i gnyid do/_/ri mo dang tshem drub byed byed pa las bar chad de log na lung du ma bstan
[\[239b.5\]]pa'o/_/yang na rmi lam na dge sdig ci byed pa rnam pa gsum dang yang sbyar ro/_/rtog pa gang zhe na/_rtog pa ni kun du tshol ba'i yid kyis brjod pa ste sems pa dang shes rab kyi bye brag gang sems rtsing ba'o zhes bya ba la/_brtsal ba'i don yid kyi rnam par shes pa'i sems la dran pa
[\[239b.6\]]ni rtog pa dang yid kyi brjod pa zhes bya'o/_/rtog pa de yang 'jig rten dang 'jig rten las 'das pa ste/_'jig rten gyi rtog pa ni sems de sems pa dang 'grogs pa'o/_/'jig rten las 'das pa ni shes rab dang 'grogs pa las 'byung ste/_'di ci yin zhes btsal nas 'di
[\[239b.7\]]ni bum pa'o snam bu'o zhes rags rim spyi tsam zhig 'ol phyogs su shes pa ni sems rtsing ba zhes bya'o/_/dpyod pa gang zhe na/_so sor rtog pa'i yid kyi brjod pa ste/_de bzhin du gang sems zhib pa'o zhes bya ba la/_gzhan ni gong ma dang 'dra la/_sems zhib pa zhes bya ba ni sngar
[\[240a\]]
[\[240a.1\]]bum pa'o tsam du rtsing bar brtags pa de nyid la dpyod do/_/bum pa'i bzang ngan dang tshos ma tshos kyi kha dog dang dbyibs zhib tu gtan la 'bebs pa lta bu'o/_/sems dang mi ldan pa'i 'du byed bcu bzhi gang zhe na zhes bya ba la/_mi ldan pa'i sgras ni 'du shes med
[\[240a.2\]]pa dang /_'gog pa dang /_brgyal ba dang gnyid stug po la sogs pa'i dus na sems mi rgyu ba la bya'o/_/gzhan yang dge ba byed pa'i dus na mi dge ba'i sems mi 'byung ba dang /_ri mo dang tshem drub lta bu lung du ma bstan pa byed pa'i dus na gcig tu dge ba dang /_sdig pa bya ba'i
[\[240a.3\]]sems mi 'byung ba lta bu yang mi ldan pa zhes bya ste/_gzhan la yang de dang 'dra bar sbyar ro/_/de dag kyang gang zhe na/_thob pa dang /_'du shes med pa'i snyoms par 'jug pa dang /_'gog pa'i snyoms par 'jug pa dang /_'du shes med pa dang /_srog gi dbang po dang /_ris mthun pa dang skye ba dang /_
[\[240a.4\]]rga ba dang /_gnas pa dang /_mi rtag pa nyid dang /_ming gi tshogs dang /_tshig gi tshogs dang /_yi ge'i tshogs dang /_so so'i skye bo nyid dang /_de lta bu'i cha dang mthun pa dag go/_/thob pa ni rnyed pa dang ldan pa'o zhes bya ba ni/_las dge ba dang mi dge ba dang lung du ma bstan pa'i las gang yang rung ba
[\[240a.5\]]zhig byas na/_las gang byas pa de'i bag chags sngon med pa las dang po yod par byas pa ni rnyed pa zhes bya/_de phan chad de dang mi 'bral pas 'grogs pa ni ldan pa zhes bya'o/_/'du shes med pa'i snyoms par 'jug pa ni/_dge rgyas kyi 'dod chags dang bral la/_gong ma ma yin
[\[240a.6\]]pa 'byung ba'i 'du shes sngon du btang ba'i yid la byed pas sems dang sems las byung ba'i chos bstan pa ma yin pa rnams gang 'gog pa'o zhes bya ba la bsam gtan bzhi pa'i gnas gsum po'i ya thog 'bras bu che ba'i gnas de thob par bya ba'i phyir sgo drug gi rnam par shes pa
[\[240a.7\]]dang /_de dang 'grogs pa'i 'du shes rnams bkag ste/_gnas pa ni 'du shes med pa'i snyoms par 'jug pa zhes bya'o/_/bsam gtan gsum pa'i skyon ma lus par spangs pa ni dge rgyas kyi 'dod chags dang bral ba zhes bya'o/_/bsam gtan bzhi pa'i skyon spangs pa mthar
[\[240b\]]
[\[240b.1\]]ma phyin pas na gong ma ma yin pa zhes bya/_gnas de ni thar pa gtan du mya ngan las 'das pa yin no snyam du sems pa ni 'byung ba'i 'du shes so/_/de thob par bya'o snyam du sems pa ni sngon du btang ba'i yid la byed pa'o/_/sems ni rnam par shes pa drug go/_/sems las byung ba ni 'du shes
[\[240b.2\]]la sogs pa ste/_de dag bar 'ga' 'byung /_bar 'ga' mi 'byung bas brtan pa ma yin pa zhes pa ste/_de dag 'gog pa la bya'o/_/'gog pa'i snyoms par 'jug pa ni ci yang med pa'i skye mched kyi 'dod chags dang bral ba srid pa'i rtse mo las gyen du bskyod pa zhi bar gnas pa'i 'du
[\[240b.3\]]shes sngon du btang ba'i yid la byed pas sems dang sems las byung ba'i chos brtan pa ma yin pa rnams dang /_brtan pa rnams las kyang kha cig 'gog pa gang yin pa'o zhes bya ba ni/_rnam pa bzhis gong ma dang khyad par du dbye ste/_de yang rang bzhin dang /_gang zag dang /_
[\[240b.4\]]sa dang yid la byed pa'o/_/de la 'du shes med pa ni rnam par shes pa drug 'gog la/_'gog pa la snyoms par zhugs pa ni rnam par shes pa bdun 'gog pas rang bzhin gyis khyad zhugs so/_/gang zag ni phyir mi ldog pa'i 'phags pa yan chad du 'jug pa dang /_so so'i skye
[\[240b.5\]]bos phye'o/_/sa ni ci yang med pa'i skye mched dang /_dge rgyas kyis phye'o/_/yid la byed pa ni gtan du 'byung ba dang /_re zhig zhi bar gnas so snyam pas khyad zhugs so/_/de la ci yang med pa'i skye mched ni gzugs med pa'i snyoms par 'jug pa'i gnas gsum pa ste/_'dod chags
[\[240b.6\]]dang bral ba ni de'i nyon mongs pa dang bral ba'o/_/'du shes med 'du shes min gyi nyon mongs pa spong ba la zhugs pa ni srid pa'i rtse mo las gyen du bskyod pa zhes bya'o/_/de mthar ma phyin par gnas pa 'di ni gtan du mya ngan las 'das pa ma yin yang de dang 'dra bar bde ba yin pas
[\[240b.7\]]re zhig de la gnas so snyam du sems pa ni zhi bar gnas pa'i 'du shes dang yid la gnas pa'i byed pa sngon du btang ba zhes bya'o/_/sems dang sems las byung ba ni gong ma dang 'dra/_brtan pa ni nyon mongs pa'i yid dang de'i 'khor rnams la bya ste/_rnam par shes pa bdun 'gog
[\[241a\]]
[\[241a.1\]]pa la bya'o/_/'du shes med pa ni 'du shes med pa'i snyoms par 'jug pa'i 'bras bu ste/_'du shes med pa'i sems can lha rnams kyi nang du skyes pa'i sems dang sems las byung ba'i chos brtan pa ma yin pa rnams gang 'gog pa'o zhes bya ba ni gong du 'du shes
[\[241a.2\]]med par snyoms par zhugs pa de'i 'bras bu ste/_'bras bu che ba'i lha rnams kyi phyogs gcig na 'du shes med pa'i lha rnams kyi nang du skyes nas dang po ni 'du shes yod/_de nas sngon gyi shugs kyis 'du shes je phra je phra ste med par gyur nas bsam gtan khyad par can dang 'dra bar
[\[241a.3\]]gnas pa ste/_rnam par shes pa drug 'gag pa'o/_/srog gi dbang po ni ris mthun pa rnams su sngon gyi las kyis 'phangs pas gang 'du byed rnams kyi gnas pa'i dus nges pa'o zhes bya ba la tshe ring thung ji srid du mi 'chi ba ni srog gi dbang po zhes bya'o/_/lha ni lha nang 'dra ba nas/_
[\[241a.4\]]grog sbur la sogs pa tha dad pa nang 'dra ba ni ris mthun pa ste/_de dag sngon gyi las dge sdig gi dbang gis skyes nas tshe'i bye brag lo brgya stong man chad skad cig skad cig yan chad lo zla dang zhag grangs so so'i skal bas ci thub pa ni 'du byed gnas pa'i dus nges pa zhes bya'o/_/ris mthun
[\[241a.5\]]pa ni gang sems can rnams kyi lus 'dra ba'o zhes bya ba ni mi dang lha dang dud 'gro la sogs pa lam rgyud lngar skyes pa rnams so sor nang 'dra ba la bya'o/_/skye ba ni ris mthun par gang 'du byed rnams ma byung ba las byung ba'o zhes bya ba ni lha dang mi la sogs pa sems can gang
[\[241a.6\]]yang rung ba'i nang du sngon med pa las gzod bya ba ni skye ba'o/_/rga ba ni de ltar de dag gis rgyun gzhan du 'gyur ba'o zhes bya ba ni phung po lnga po de dag dang po mer mer po la sogs pa'i rgyun gzhan dang gzhan du 'gyur ba nas tha ma skra dkar dang gnyer ma can la sogs pa'i bar du
[\[241a.7\]]'gyur ba la bya'o/_/gnas pa ni de ltar de dag gi rgyun rgyud chags pa'o zhes bya ba ni 'du byed kyi phung po de dag byung nas de skad cig ma'i rgyun brgyud pa nam ma shi'i bar du 'dug pa ni gnas pa zhes bya'o/_/mi rtag pa ni de dag gi rgyud rgyun chad pa'o zhes bya ba ni phung po'i skad
[\[241b\]]
[\[241b.1\]]cig ma'i rgyun chad nas tshe 'phos te phung po zhig pa'o/_/ming gi tshogs ni chos rnams kyi ngo bo nyid kyi tshig bla dgas so zhes bya ba ni chos gcig la skad brda tha dad pas ming du btags shing des don go bar byed pa ste/_de yang me dang chu zhes bya ba dang /_rgya gar gyi skad kyis ag ni
[\[241b.2\]]dang /_pa ni zhes brjod pa dang /_me ni sreg par byed pa yin/_chu ni gsher bar byed pa yin no/_/bar don go ba lta bu'o/_/yang na ming gcig btags pa la yi ger byas na yi ge 'bru mang po du ma tshogs pa de la ming gi tshogs zhes bya'o/_/ngo bo nyid kyi tshig bla dgas zhes bya ba la/_
[\[241b.3\]]tsha ba dang gsher ba la sogs pa rang rang gi bya ba byed nus pa ni ngo bo nyid ces bya/_me dang chu zhes bya ba la sogs pa ni bla dgas su ming btags na tshig bla dgas zhes bya ste/_de lta ma yin te/_ming nyid don yin na ni me zhes brjod pas kha tshig par 'gyur ba'i phyir ro/_/tshig
[\[241b.4\]]gi tshogs ni chos rnams kyi ngo bo nyid kyi bye brag gi tshig bla dgas so zhes bya ba la me dang chu zhes bya ba la sogs par ming du btags pa ni ming gi tshogs zhes bya/_chu de yang mi rtag pa dang sdug bsngal ba dang /_stong pa dang bdag med pa yin no zhes brjod pa ni tshig gi
[\[241b.5\]]tshogs zhes bya ste/_chos rnams kyi bye brag gi tshig bla dgas kyang de nyid yin te chos thams cad la de bzhin du bsgre zhing sbyar ro/_/yi ge'i tshogs ni yi ge rnams te/_de gnyi ga gsal bar byed pa'i phyir ro zhes bya ba la/_yi ge thams cad kyi phyi mo a dang ka la sogs pa
[\[241b.6\]]mang po 'dus pa ni yi ge'i tshogs so/_/chos rnams kyi ngo bo nyid dang /_de'i khyad par dag yi ges ming dang tshig tu btags nas de'i don so sor go bar byed pa ni gsal bar byed pa zhes bya'o/_/so so'i skye bo ni 'phags pa'i chos ma thob pa'o zhes bya ba ni 'dod chags la sogs
[\[241b.7\]]pa'i nyon mongs pa ma spangs shing rang rang gi las kyi dbang gis gnas tha dad par skyes pa ni so so'i skye bo zhes bya'o/_/rgyun du zhugs pa dang sa dang po thob pa yan chad ni 'phags pa zhes bya/_'phags pa de'i chos ni mthong bas spang ba dang /_bsgom pas spang pa'i sgrib pa
[\[242a\]]
[\[242a.1\]]rnams spangs pa ste/_de dag ma thob pa'i phyir skye bo zhes bya'o/_/de lta bu'i cha dang mthun pa ni 'jug pa la sogs pa'o zhes bya ba ni 'du byed sems dang mi ldan pa'i cha dang mthun pa'o/_/sogs pa'i sgras ni 'jug pa nas tshogs pa'i bar du dgu po dag bsdu'o/_/de la 'jug pa ni mi la
[\[242a.2\]]sogs pa sems can gang yang rung ba'i phung po blangs nas/_skad cig ma'i phreng rgyud dang 'bras bu'i tshul rgyun ma chad par 'jug pa la bya ste/_skad cig ma gcig gam phung po'i rgyun chad pa la ni mi bya'o/_/so sor nges pa ni phyi nang gi chos rgyu dang 'bras bu so sor nges pa ste/_phyi'i chos ni rgyu nas 'bras
[\[242a.3\]]kyi sa bon btab na 'bras bu yang nas 'bras nyid du nges par 'byung zhing /_bra sran du mi 'gyur/_rgyu bra sran gyi sa bon btab na 'bras bu yang de bzhin du 'gyur ro/_/nang gi chos kyang las dge ba las ni 'bras bu yang bde ba/_las mi dge ba las ni 'bras bu yang sdug bsngal du nges te/_gzhan du mi
[\[242a.4\]]'gyur ba'o/_/'byor pa ni yon tan gyi rgyu dang 'bras bu 'tsham pa ste/_sbyin pas ni longs spyod 'byor/_tshul khrims kyis ni mtho ris/_bzod pas ni byad bzhin/_brtson 'grus kyis ni yon tan rnams 'phel zhing bar mi 'chad/_bsam gtan gyis ni shes rab/_shes rab kyis ni rig pa'i gnas lnga la mkhas
[\[242a.5\]]pa la sogs te/_phun sum tshogs pa kun 'byor to/_/mgyogs pa ni rgyu dang 'bras bu myur du 'byung ba ste/_gong ma'i sbyin pa la sogs pa'i rgyu dang 'bras bu rnams dang /_yang skad cig ma'i snga phyi'i rgyu dang 'bras bu myur du 'byung ba'i phyir ro/_/go rims ni rgyu sngar byung la 'bras bu phyis 'byung ba ste/_phyi
[\[242a.6\]]nang gi chos thams cad kyang rgyu dang 'bras bu mgo mnyam du mi 'byung gi_/re re nas rim bzhin 'byung ba'o/_/dus ni rgyu dang 'bras bu rgyun du 'byung ba'i dus te rgyu 'bras byung ste 'gags pa la ni 'das pa'i dus zhes gdags/_rgyu 'bras ma byung ba ni ma 'ongs pa'i dus zhes gdags/_rgyu 'bras byung ste
[\[242a.7\]]ma 'gags pa la ni da ltar gyi dus zhes gdags so/_/yul ni lho byang shar nub phyogs bcu'i phyogs re re kun nas yang /_phyi nang gi chos rgyu dang 'bras bu'i dngos por skye ba yod pa kun la yul zhes bya'o/_/grangs zhes bya ba ni dngos po gcig pu la grangs su bgrang du med kyi/_dngos po tha dad
[\[242b\]]
[\[242b.1\]]pa mang po la gnyis dang gsum la sogs par grangs su bgrang bas na/_'du byed rnams ni gcig pu ma yin zhing rnam pa mang po zhes bya ba'i don to/_/tshogs pa zhes bya ba ni phyi nang gi chos rnams skye ba'i rgyu dang rkyen te/_sa bon dang sa chu me rlung ni phyi'o/_/ma rig pa 'du byed gnyis dang khams drug nang gi rgyu dang
[\[242b.2\]]rkyen te/_de dag 'dus pa ni phyi nang gi chos rnams skyed par byed pas tshogs pa'o/_/rnam par shes pa'i phung po gang zhe na/_dmigs pa rnam par rig pa'o zhes bya ba ni rnam par shes pa brgyad po so so'i yul shes par byed pa'o/_/sems dang yid kyang de yin te/_sna tshogs dang yid rten byed pa'i phyir ro zhes bya ba
[\[242b.3\]]la/_sems ni sna tshogs zhes bya ba'i don te/_de yang mig dang rna ba la sogs pa nas yid kyi rnam par shes pa'i bar du drug po de dag rang rang gi yul tha dad pa'i chos sna tshogs la 'jug pa'i phyir ro/_/rnam par shes pa snga ma 'gags pa ni yid ces bya ste/_rnam par shes pa phyi ma skyed pa'i rgyu byed pa'i
[\[242b.4\]]phyir yid rten byed pa zhes bya'o/_/dngos su na sems ni kun gzhi rnam par shes pa zhes bya ste/_de ni 'du byed thams cad kyi sa bon bsags pa'o zhes bya ba ni gang gi rnam par shes pa drug po la yang sems zhes bya mod kyi gtan la dbab par na sems ni kun gzhi la bya'o/_/ci'i phyir zhe na/_sems kyi sgra ni bsags
[\[242b.5\]]par 'dren la/_kun gzhi yang skad cig ma re re la las dge ba dang mi dge ba dang lung du ma bstan pa'i 'du byed thams cad kyi bag chags bsags pa'i phyir ro/_/de yang dmigs pa dang /_rnam pa yongs su ma chad pa'o zhes bya ba ni/_kun gzhi rnam par shes pa de'i yul la la la dmigs la la la mi
[\[242b.6\]]dmigs pa ma yin gyi/_snod dang bcud kyi 'jig rten ma lus pa thams cad la dmigs pa ma chad pa'o/_/kha dog sngon po dang ser po la sogs pa'i bye brag gsal bar mi 'byed pas rnam pa ma chad pa'o/_/len pa'i rnam par shes pa yang de yin te/_lus len pa'i phyir ro zhes bya ba ni tshe phyi mar lus len pa ni bdag
[\[242b.7\]]rtag pa ma yin gyi sems kyis lus len te/_de yang mngal du khrag dang khu ba 'dzin pa nas de nam ma shi ba'i bar du lus 'dzin pas na len pa'i rnam par shes pa yang de nyid yin zhes smos te/_mig la sogs pa rnam par shes pa drug po dang bdag rtag pa dag ni lus len pa ma yin na zhes bya ba'i don to/_/dngos su
[\[243a\]]
[\[243a.1\]]yid kun gzhi rnam par shes pa la dmigs te rtag tu 'khor bzhi dang ldan pa'o zhes bya ba ni gong du sgo drug gi rnam par shes pa la sems zhes btags mod kyi dngos su na sems ni kun gzhi yin no zhes bya ba dang 'dra bar 'dir yang gong du rnam par shes pa
[\[243a.2\]]drug po 'gags ma thag pa de la yid ces btags mod kyi dngos su de la mi bya ste/_'dir ni nyon mongs pa can gyi yid la yid ces bya ste/_de rnam par shes pa yin na/_dmigs pa med du mi rung bas dmigs pa'i yul kun gzhi'o/_/de sems yin na sems las byung ba med du mi
[\[243a.3\]]rung bas sems las byung ba ni bdag tu rmongs pa dang /_bdag tu lta ba dang /_bdag tu nga rgyal ba dang /_bdag la chags pa bzhi dang kun du 'gro ba lnga ste/_sems las byung ba'i 'khor dgu dang ldan no zhes bya'o/_/'jug pa'i rnam par shes pa drug kyang mdo gzhan las 'byung ba bzhin du
[\[243a.4\]]ci rigs par shes par bya'o zhes bya ba ni mig gi rnam par shes pa nas yid kyi rnam par shes pa'i bar drug ste/_de yang mig gi rnam par shes pa ni mig la brten gzugs la dmigs nas gzugs yongs su shes par byed pas na/_rna ba'i rnam par shes pa la sogs pa kun la yang de bzhin du
[\[243a.5\]]sbyar te/_yid kyi rnam par shes pa ni yid kyi dbang po la brten nas chos la dmigs shing chos yongs su shes par byed pa'i bar du de ltar shes par bya'o/_/skye mched bcu gnyis gang zhe na zhes bya ba ni mig la sogs pa'i rnam par shes pa drug 'byung zhing skye ba'i rgyu'am sgo lta bur gyur
[\[243a.6\]]pas skye mched ces bya ste/_dngos su na mig gi skye mched dang /_gzugs kyi skye mched dang /_rna ba'i skye mched dang /_sgra'i skye mched dang /_sna'i skye mched dang /_dri'i skye mched dang /_lce'i skye mched dang /_ro'i skye mched dang /_lus kyi skye mched dang /_reg bya'i skye mched dang /_yid kyi skye mched
[\[243a.7\]]dang chos kyi skye mched do zhes smos te/_mig la sogs pa'i dbang po rnams la brten nas yul rnams la dmigs te/_rnam par shes pa drug skye bas na dbang po drug dang /_yul drug la ni skye mched bcu gnyis zhes bya'o/_/de la rnam par shes pa'i phung por gtogs pa rnam par shes pa
[\[243b\]]
[\[243b.1\]]brgyad ni yid kyi skye mched du bsdu'o/_/so sor brtags te 'gog pa dang so sor brtags pa ma yin pas 'gog pa dang nam mkha' dang de bzhin nyid dang /_tshor ba dang /_'du shes dang /_'du byed dang rnam par rig byed ma yin pa ste/_chos de brgyad ni chos kyi skye mched du bsdu'o/_/gzhan ni go
[\[243b.2\]]sla'o/_/khams bco brgyad gang zhe na zhes bya ba ni rten gyi khams drug dang /_dmigs pa'i khams drug dang brten pa'i khams drug ste bco brgyad do/_/de la dbang po drug rten zhes bya/_yul drug ni dmigs pa zhes bya/_rnam par shes pa drug ni brten pa zhes bya ste/_dngos su na/_mig gi
[\[243b.3\]]khams dang gzugs kyi khams dang mig gi rnam par shes pa'i khams dang /_rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes
[\[243b.4\]]pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams so zhes smos te/_gong du bshad pa ltar rim bzhin sbyar ro/_/khams drug gang zhe na zhes bya ba ni ming du khams drug
[\[243b.5\]]ces brjod pa'i rnam grangs gzhan dag kyang 'dir bstan te/_de yang sa'i khams ni sa bon brten pa'i bya ba byed do/_/chu'i khams ni sa bon brlan pa'i bya ba byed do/_/me'i khams ni sa bon dro ba'i bya ba byed do/_/rlung gi khams ni sa bon 'bu ba'i bya ba byed do/_/nam mkha'i khams ni sa bon mi sgrib
[\[243b.6\]]pa'i bya ba byed do/_/dus ni sa bon 'gyur ba'i bya ba byed do/_/rnam par shes pa'i khams zhes kyang btags te/_kun gzhi rnam par shes pa ni ming dang gzugs skye ba'i bya ba byed do/_/nang gi chos skye ba'i sa bon yin no/_/rten cing 'brel bar 'byung ba'i yan lag bcu gnyis gang zhe na zhes bya ba ni nang
[\[243b.7\]]gi chos rnams ji ltar skye ba'i rgyu dang 'bras bu rnams ston te/_de la mun pa chen po'i phyir ma rig pa'o zhes bya ba ni dper na mun pas bsgribs na rdzas kyi dngos po rags pa yang mi mthong ba dang 'dra bar ma rig pas kyang las dang las kyi 'bras bu yod pa dang /_bden pa dang /_dkon mchog yon tan
[\[244a\]]
[\[244a.1\]]can dang /_chos rnams kyi mtshan nyid stong pa nyid du mthong bar bya ba la bsgribs te mi mthong bas na mun pa zhes bya'o/_/mngon par 'du byed pa'i phyir 'du byed rnams so zhes bya ba ni khams gsum du las dge ba dang mi dge ba dang lung du ma bstan pa sna tshogs byed pas na 'du
[\[244a.2\]]byed do/_/rnam par rig pa'i phyir rnam par shes pa'o zhes bya ba ni phyi nang gi chos rnams la gzugs dang sgra la sogs pa yul tha dad pa mig la sogs pa'i rnam par shes pas so sor rig cing shes pas na rnam par shes pa zhes bya'o/_/brten pa'i phyir ming dang gzugs so zhes bya ba ni dper na shing
[\[244a.3\]]gsum rtse sprad na mdung khyim du rung ba dang 'dra bar ming gi phung po dang gzugs kyi phung po gnyis kyang gcig la gcig brten pas na ming dang gzugs zhes bya'o/_/skye ba'i sgo'i phyir skye mched drug go zhes bya ba ni sems dang sems las byung ba rnams skye zhing 'byung ba'i rgyu byed pas na sgo zhes bya ste/_
[\[244a.4\]]dngos su na mig la sogs pa'i dbang po drug ni skye mched ces bya'o/_/reg pa'i phyir reg pa'o zhes bya ba ni yul dang dbang po dang rnam par shes pa gsum 'dus pa la reg pa zhes bya'o/_/myong ba'i phyir tshor ba'o zhes bya ba ni/_yul dang dbang po dang rnam par shes pa gsum 'dus pa na yul yid du 'ong ba dang /_
[\[244a.5\]]yid du mi 'ong ba dang /_gnyi ga ma yin pa gang dang gang la reg pa'i rgyus tshor ba yang bde sdug rnam pa gsum myong ba ni tshor ba zhes bya'o/_/skom pa'i phyir sred pa'o zhes bya ba ni/_skom gyis gdungs pa dang 'dra bar tshor ba sdug bsngal dang ni 'bral bar 'dod la/_tshor ba bde ba dang ni phrad cing /_
[\[244a.6\]]'grogs par 'dod pas sred pa zhes bya'o/_/len pa'i phyir len pa'o zhes bya ba ni len pa bzhi ste/_'dod pa len pa dang /_lta ba len pa dang /_tshul khrims dang brtul zhugs snyems pa len pa dang /_bdag tu smra ba len pa'i phyir len pa zhes bya'o/_/yang srid par skye ba'i phyir srid pa'o zhes bya ba ni
[\[244a.7\]]khams gsum du skye ba'i phyir te/_de yang skye ba'i rgyu las dang nyon mongs pa'i bag chags brtas nas tshe phyi mar skye ba ni srid pa zhes bya'o/_/phung po 'byung ba'i phyir skye ba'o zhes bya ba ni lam rgyud lngar lha dang mi la sogs pa'i lus kyi phung po sngon med pa las gzod byung ba ni skye ba zhes bya'o/_/phung
[\[244b\]]
[\[244b.1\]]po smin pa'i phyir rga ba'o zhes bya ba ni shing thog smin nas rnyings pa dang 'dra bar skra dkar dang gnyer ma can du 'gyur ba ni rga ba zhes bya'o/_/'jig pa'i phyir 'chi ba'o zhes bya ba ni lus kyi phung po gnas pa'i dus zad de drod dang rnam par shes pas btang nas zhig pa'i phyir 'chi ba'o/_/skabs yin pas na zhes bya
[\[244b.2\]]ba ni/_sdug bsngal 'di dag kyang skye ba dang /_rga shi'i yan lag tu gtogs shing 'brel ba yin no zhes bya ba'o/_/mya ngan ni gnyen bshes dang longs spyod kyi yo byad rnams dang bral du dogs pa'i sems gdung ba'o/_/smre sngags 'don pa ni rgyu gang las mya ngan du gyur ba'i lo rgyus tshig tu smra zhing
[\[244b.3\]]mkhang ba'o/_/sdug bsngal ni lus nyams shing mi bde ba'o/_/yid mi bde ba ni sems nyams shing mi bde ba'o/_/'khrugs pa ni sngon nyes pa sna tshogs byas pa kun dran nas sems dngangs pa'o/_/brjod do zhes bya ba ni rten 'brel gyi mjug la btags te bshad do zhes bya'o/_/pha rol tu phyin pa bcu gang zhe na/_
[\[244b.4\]]zhes bya ba ni khams gsum gyi sdug bsngal rgya mtsho dang 'dra ba 'das nas sa bcu rim gyis thob par byed pa'i phyir pha rol tu phyin pa bcu zhes bya ste/_de yang sbyin pa'i pha rol tu phyin pa ni chos dang /_zang zing dang /_mi 'jigs pa gsum sbyin pa'o/_/de la dam pa'i chos dang 'jig rten gyi snyan ngag dang /_
[\[244b.5\]]bzo dang mthu rtsal rnams kyis gtong zhing phan 'dogs pa ni chos sbyin pa'o/_/zas skom nor rdzas la sogs te/_mkhar yul rgyal srid man chad dang /_bran zhing phyugs nor bu smad rnams dang /_rang gi sha khrag dang mgo lus la sogs pa phyi nang gi dngos po rnam pa gsum gyis gtong zhing
[\[244b.6\]]phan 'dogs pa ni zang zing sbyin pa'o/_/rgyal po dang blon po la sogs pa'i chad pa dang /_dgra dang gcan gzan la sogs pa'i 'jigs pa rnams las skyob cing phan 'dogs pa ni mi 'jigs pa sbyin pa ste/_de dag 'khor gsum yongs su dag par spyod pa ni pha rol tu phyin pa zhes bya'o/_/
[\[244b.7\]]tshul khrims kyi pha rol tu phyin pa ni/_dge ba sdud pa dang /_mi dge ba sdom pa dang sems can gyi don byed pa'i tshul khrims rnam pa gsum mo/_/de la dge ba sdud pa ni dam pa'i chos nyan cing sems pa nas sa dang pha rol tu phyin pa la sogs te/_byang chub kyi chos rnams bsgrub pa'o/_/
[\[245a\]]
[\[245a.1\]]mi dge ba sdom pa ni nyan thos kyi khrims sde bdun te/_dge slong pha ma dang /_dge sbyong pha ma dang /_dge bsnyen pha ma dang bar khrims ma rnams kyis srung ba'o/_/sems can gyi don byed pa ni bu gcig pa gces pa dang 'dra bar sems can thams cad la dbye bkol med par don
[\[245a.2\]]byed pa ste/_'khor gsum dag par spyod pa ni 'og man chad kun la yang sbyar ro/_/bzod pa'i pha rol tu phyin pa ni sdug bsngal la ji mi snyam pa dang /_gnod pa la mi mjed pa dang /_chos la rtogs pa'i bzod pa dang gsum mo/_/de la sdug bsngal la ji mi snyam pa ni dge ba byed pa'i
[\[245a.3\]]dus na bkres shing skom pa dang /_grang zhing tsha ba la sogs pa gnod pa'i rkyen gang ci byung yang mi gtong ste dge ba'i rgyun mi gcod pa'o/_/gnod pa la mi mjed pa ni phan btags pa'i sems can la sogs pa gzhan gyis brdeg pa dang /_bcing ba la sogs pa'i
[\[245a.4\]]gnod pa sna tshogs byed kyang de la mi khro zhing ngan sems mi 'byung ba'o/_/chos la rtogs pa'i bzod pa ni/_stong pa nyid dang /_bdag med pa'am/_skye ba dang 'gag pa med pa'i don zab mo dag bstan na sems mi dngang zhing de la dad pa dang dga' ba skye ba'i
[\[245a.5\]]phyir bzod pa'i pha rol tu phyin pa zhes bya'o/_/brtson 'grus kyi pha rol tu phyin pa ni/_go cha dang /_dge ba sdud pa dang /_sems can gyi don byed pa ste gsum mo/_/de la dang por sems can thams cad kyi don dang /_bla na med pa'i byang chub bskal ba'i
[\[245a.6\]]mtha'i bar du bsgrub po zhes dam bca' ba ni go cha'i brtson 'grus so/_/chos nyan pa dang /_sems pa dang sgom par byed pa rgyun mi gcod pa ni dge ba sdud pa'i brtson 'grus so/_/bsdu ba rnam pa bzhis sems can rnams thabs kyis bsdus
[\[245a.7\]]te dge ba la 'god pa ni sems can gyi don byed pa'i brtson 'grus zhes bya'o/_/bsam gtan gyi pha rol tu phyin pa ni mthong ba'i chos la bde bar gnas pa dang /_yon tan mngon par bsgrub pa dang /_sems can gyi don byed pa ste gsum mo/_/
[\[245b\]]
[\[245b.1\]]de la rnam par mi rtog pa'i ting nge 'dzin dang 'gog pa'i snyoms par 'jug pa dag ni mthong ba'i chos la bde bar gnas pa'i bsam gtan yin no/_/dpa' bar 'gro ba la sogs pa'i ting nge 'dzin gyis sangs rgyas kyi che ba'i yon tan thams cad thob par
[\[245b.2\]]byed pa ni yon tan mngon par bsgrub pa'i bsam gtan no/_/bsam gtan bsgrub pa'i sgo nas mngon par shes pa drug po dag thob nas lus kyi rdzu 'phrul byas pa'i rgyus sems dga' bar byas shing /_gzhan gyi sems shes pas sems dang mthun par
[\[245b.3\]]chos bshad nas mi dge ba las bzlog cing dge ba la 'god pa ni sems can gyi don byed pa'i bsam gtan zhes bya'o/_/shes rab kyi pha rol tu phyin pa ni bdag gi don rtogs pa dang /_gzhan gyi don rtogs pa dang /_rgol ba tshar gcod pa'i shes rab
[\[245b.4\]]ste gsum mo/_/de yang rig pa'i gnas lnga la mkhas pa ste de la nang rig pa ni gsung rab yan lag bcu gnyis kyi don la mkhas pas bdag gi don rtogs pa'i shes rab po/_/gso ba rig pa ni phyi'i nad bzhi brgya rtsa bzhi'i sman dpyad la mkhas pa
[\[245b.5\]]dang /_nang gi nad 'dod chags dang zhe sdang la sogs pa'i gnyen po byams pa dang snying rje la sogs pa ston pa ni gso ba rig pa'o/_/las su bya ba'i rnam pa thams cad la mkhas pa ni bzo rig pa zhes bya ste/_des sems can blun po rnams kyi mthu rtsal
[\[245b.6\]]bskyed cing bstangs te/_sems can rnams kyi don byas pas gso ba dang bzo gnyis rig pas ni gzhan gyi don rtogs pa'i shes rab po/_/rgyu rig pa dang sgra rig pa gnyis ni ta ra ka dang byA ka ra Na'i skad la mkhas pa ste/_de gnyis kyis ni mu stegs
[\[245b.7\]]la sogs pa sun 'byin pas rgol ba tshar gcod pa'i shes rab ces bya'o/_/thabs kyi pha rol tu phyin pa ni dge ba'i rtsa ba mang nyung ci bsags pa cung zad yan chad kyang sems can thams cad dang thun mong du byas shing bla na med pa'i byang chub chen
[\[246a\]]
[\[246a.1\]]por bsngos pas de'i 'bras bu dpag tu med par che zhing zad mi shes par 'gyur ba'i phyir ro/_/smon lam gyi pha rol tu phyin pa ni bdag tshe rabs gar skyes kyang byang chub kyi sems dang mi 'bral zhing sems can thams cad kyi don du phya rol tu
[\[246a.2\]]phyin pa'i spyod pa rgyun mi gcod par gyur cig ces smon lam du btab pa'o/_/stobs kyi pha rol tu phyin pa ni rnam pa gnyis te kun brtags pa dang bsgoms pa'i stobs so/_/de la ting nge 'dzin dang 'grogs pa'i shes rab kyis phyi nang gi chos rnams stong pa dang bdag
[\[246a.3\]]med par mthong bas de la chags pa mi skye ba ni kun brtags pa'i stobs zhes bya'o/_/brtson 'grus kyi shas che bas shes rab chung yang goms pa'i shugs kyis dge ba'i phyogs 'bad mi dgos par bsgrub pa ni bsgoms pa'i stobs zhes bya ste/_de dag la mi mthun
[\[246a.4\]]pa'i phyogs ser sna la sogs pas mi tshugs pa'i phyir ro/_/ye shes kyi pha rol tu phyin pa ni chos rnams kyi mtshan nyid stong par thugs su chud pas/_byang chub sems dpa' chen po'i nang du chos kyi longs spyod chen pos longs spyod pa'i phyir ro/_/rgyu dang 'bras bu'i
[\[246a.5\]]skabs yin pa byang chub sems dpa'i sa bcu gang zhe na zhes bya ba ni/_pha rol tu phyin pa ni rgyu yin la/_sa bcu ni 'bras bu yin pas/_'dab chags su bshad par rigs te 'brel to zhes bya ba'i tshig go/_/sa bcu gang zhe na zhes bya ba ni/_mgo 'dren pa ste dngos
[\[246a.6\]]su 'og nas 'byung ba dang sbyar ro/_/de la sa dang po ni rab tu dga' ba'o zhes bya ba ni dper na mi dbul po zhig gis nor bu rin po che zhig rnyed na sngon ma mthong ba'i nor bu mchog tu rin che ba 'di 'dra ba rnyed do zhes shin tu dga' ba dang 'dra bar sngon nam yang ma mthong ba'i
[\[246a.7\]]chos kyi dbyings mngon du mthong ba dang /_bdag dang gzhan gyi don phun sum tshogs par byed nus te/_sbyin pa rdzogs nas dga' ba'i khyad par dpag tu med pa skyes pa'i phyir sa dang po rab tu dga' ba zhes bya'o/_/sa gnyis pa ni dri ma med pa ste/_dri ma ni
[\[246b\]]
[\[246b.1\]]'khor ba'i chos la dga' ba dang theg pa chung ngu la dga' ba ste/_de yang mi dge ba byed pa dang snying rje med pa'o/_/dri ma de gnyis sa gnyis pa'i dus na med pas dri ma med pa'o/_/yang na tshul khrims rdzogs te rmi lam na yang tshul khrims ngan pa'i las mi byed pas dri ma
[\[246b.2\]]med pa zhes bya'o/_/sa gsum pa 'od byed pa ni/_bzod pa'i pha rol tu phyin pa rdzogs pas lus dang srog la yang mi lta bar thos pa btsal te bdag dang gzhan gyi mi shes pa bsal zhing shes rab skyes pa ni 'od byed pa zhes bya'o/_/sa bzhi pa ni 'od 'phro ba can
[\[246b.3\]]te/_brtson 'grus kyi pha rol tu phyin pa rdzogs pas byang chub kyi phyogs bsgoms pa las ye shes me dang 'dra ba skyes pas nyon mongs pa rtsi shing lta bu bsregs pa'i phyir 'od 'phro ba can zhes bya'o/_/sa lnga pa ni shin tu sbyong dka' ba ste/_bsam gtan gyi
[\[246b.4\]]pha rol tu phyin pa rdzogs pas rnam par mi rtog pa'i ye shes ting nge 'dzin las kyang mi nyams la/_sems can gyi don byed pa yang rgyun mi gcod la/_gnyi ga mgo mnyam du spyod pa de shin tu dka' bas sbyang dka' ba zhes bya'o/_/sa drug pa ni mngon
[\[246b.5\]]du gyur pa ste/_shes rab kyi pha rol tu phyin pa rdzogs pas rten cing 'brel par 'byung ba skye ba dang /_'gag pa med pa'i don mngon du rtogs pas mngon du gyur pa zhes bya'o/_/sa bdun pa ni ring du song ba ste/_thabs kyi pha rol tu phyin pa rdzogs pas
[\[246b.6\]]'bad pa dang rtsol bas 'jug pa'i mtshan ma'i mthar phyin cing mtshan ma dang bral ba'i phyir ring du song ba zhes bya'o/_/sa brgyad pa ni mi g.yo ba ste/_stobs kyi pha rol tu phyin pa rdzogs pas mtshan ma med pa lhun gyis grub ste/_ye shes kyi stobs kyis mtshan
[\[246b.7\]]ma zil gyis gnon te cung zad kyang mi 'byung bas nas mi g.yo ba zhes bya'o/_/sa dgu pa ni legs pa'i blo gros te/_smon lam gyi pha rol tu phyin pa rdzogs pas chos so sor rig pa dang /_don so sor rig pa dang /_nges pa'i tshig so sor rig pa dang /_spob pa so sor
[\[247a\]]
[\[247a.1\]]rig pa ste/_so so yang dag par rig pa bzhi dang ldan pas chos kyi mkhan po chen por gyur pa'i phyir legs pa'i blo gros zhes bya'o/_/sa bcu pa ni chos kyi sprin zhes bya ste/_ye shes kyi pha rol tu phyin pa rdzogs pas dper na sprin chen po las char bab
[\[247a.2\]]na dgon pa las yang lo thog 'khrungs pa dang 'dra bar ye shes dang thugs rje sprin lta bus sems can gyi sems dgon dung lta bu la chos kyi char pa phab nas lo tog dge ba 'khrungs shing 'phel bas na chos kyi sprin zhes bya'o/_/stong pa bco brgyad gang zhe na zhes bya ba ni
[\[247a.3\]]stong pa nyid la ni tha dad du dbyer mi rung ste/_du mar bgrang du med mod kyi sems can rnams kyis dngos po yod par brtags pa'i yul tha dad pa rnams la dngos po med par bstan pa'i sgo nas stong pa'i rnam grangs kyang bco brgyad du phye'o/_/de la nang stong pa nyid ni mig
[\[247a.4\]]ces bya ba nas yid ces bya ba'i bar dag ste/_mig la sogs pa'i dbang po drug dang de'i rten lus kyi phung po lnga dag ni nang zhes bya ste/_de dag la chos dang gang zag ces bya ba ni rtag pa ther zug du gnas pa'i dngos po rdul tsam yang med pa'i phyir nang stong pa nyid ces bya'o/_/de
[\[247a.5\]]ltar chos gang zag gi dngos po med pa stong pa zhes bya ba ni don dam pa yin par gzhan kun la yang bsgre zhing go bar bya'o/_/phyi stong pa nyid ni gzugs zhes bya ba nas chos zhes bya ba'i bar du yul drug ste/_rnam par shes pas ma zin pa blun po'i rang bzhin bems
[\[247a.6\]]po'i rtsi shing dang nags tshal la sogs pa 'byung ba chen po bzhi dang dbang po dang rnam par shes pa'i yul rnams ni phyi zhes bya ste/_de dag la yang dngos po med do zhes bya bar sbyar ro/_/phyi nang stong pa nyid ni skye mched bcu gnyis te/_la la dag 'di snyam du nang dang phyi
[\[247a.7\]]gnyis la ni dngos po med par bstan na/_'on kyang phyi nang gnyis ka 'dus pa'i spyi la ni dngos po zhig yod do snyam du sems na yang dbang po drug dang yul drug de la dmigs shing brten pa rnam par shes pa drug tsam du zad de/_de dag la yang dngos po med do ba'i don
[\[247b\]]
[\[247b.1\]]to/_/stong pa nyid stong pa nyid ni chos thams cad kyi stong pa nyid gang yin pa ste/_la la dag 'di snyam du phyi dang nang dang /_phyi nang gsum gyis bsdus pa'i chos thams cad ni dngos po med de stong par bstan na/_'on kyang chos de dag thams cad stong pa'o zhes tshig tu ming
[\[247b.2\]]btags pas stong pa zhes bya ba de nyid dngos po zhig tu yod do snyam du sems na yang stong pa'i dngos po lta ga la yod de med ces pas na stong pa nyid stong pa nyid ces bya'o/_/chen po stong pa nyid ni phyogs bcu ste/_lho byang shar nub kyi phyogs ji snyed pa thams cad kyi snod kyi 'jig
[\[247b.3\]]rten gsum dang bcud kyi 'jig rten rgyud lngar skyes pa mang zhing rgya che ba de dag la dngos po yod par sems na yang de la yang dngos po med do zhes bya'o/_/don dam pa stong pa nyid ni mi rtag mi 'jig pa'i mtshan nyid de/_chos kyi dbyings kyang mya ngan las 'das pa ni don dam pa ste de ni
[\[247b.4\]]rtag pa'i dngos po med pas na mi rtag go/_/gtan nas ci yang med pa ma yin pas na mi 'jig ces bya ste/_de la dngos po yod par rtogs na yang yod pa ma yin no zhes bya ba'i don to/_/'dus byas stong pa nyid ni khams gsum ste/_'dod pa'i khams dang /_gzugs kyi khams dang
[\[247b.5\]]gzugs med pa'i khams gsum ni 'dus byas so/_/yang na 'dus byas kyi mtshan nyid bzhi ste/_skye ba dang gnas pa dang mi rtag pa dang 'jig pa bzhi la bya ste/_de dag la dngos po yod par rtogs na yang yod pa ma yin te med do zhes bya ba'o/_/'dus ma byas stong pa
[\[247b.6\]]nyid ni skye ba med pa dang /_'gag pa med pa dang gnas pa las gzhan du 'gyur ba med pa ste/_de ni so sor brtags pas 'gog pa dang /_so sor brtags pa ma yin pas 'gog pa dang /_de bzhin nyid dang nam mkha' ste/_chos de bzhi ni rgyu dang rkyen gang gis
[\[247b.7\]]kyang ma bskyed pas 'dus ma byas zhes bya ste/_de ni 'dus byas kyi chos ltar dang /_dang po skye ba dang /_tha mar 'gag pa dang /_bar du gnas pa'i dus na yang bzang ngan dang che chung du 'gyur ba lta bu med pa ste/_de la dngos po yod snyam na yang dngos po med pa ste stong
[\[248a\]]
[\[248a.1\]]ngo zhes bya'o/_/mtha' las 'das pa stong pa nyid ni mtha' thams cad dang bral ba ste/_yod pa dang med pa'i mtha' las 'das pa zhes bya ba de la dngos po yod do zhe'am/_yang na sngon dang da ltar dang phyi ma'i mtha' la dngos po yod par rtogs na de dag
[\[248a.2\]]la dngos po med do zhes bya ba'o/_/thog ma dang tha ma med pa stong pa nyid ni dus gsum ste/_de yang 'khor ba'i thog ma zhes bya ba dang tha ma zhes bya ba'am/_yang na 'das pa dang ma 'ongs pa dang da ltar gyi dus gsum rnams la dngos po zhig yod do bar rtogs na yang /_dngos po
[\[248a.3\]]med pas stong ngo /_/dor ba med pa stong pa nyid ni chos thams cad blang bar bya ba dang spang bar bya ba med pa ste dper na bum pa'i nang du chu sngar blugs pa las chu de pho ste bum pa stong par gyur pa dang 'dra bar don dam pa de la yang rdzas kyi dngos po zhig snga na yod yod pa la rdzas de
[\[248a.4\]]bor te med par gyur nas stong par gyur pa lta bu la mi bya'i/_don dam pa ni thog ma nyid nas stong pa nyid kyi mtshan nyid yin pas na stong pa nyid la dor ba dang blang ba dang spang ba med pas na 'ga' zhig de la dngos po yod par rtogs na dngos po med do zhes bya ba'o/_/rang bzhin
[\[248a.5\]]stong pa nyid ni 'dus byas dang 'dus ma byas kyi chos rnams nyan thos dang /_rang sangs rgyas dang byang chub sems dpa' dang de bzhin gshegs pa rnams kyis stong par ma byas pa'i chos gang yin pa ste/_de yang gzugs nas brtsams te/_'dus byas dang 'dus ma byas kyi chos
[\[248a.6\]]thams cad ye nas stong pa nyid kyis khyab ste/_rang bzhin gyis stong par gnas pa de ni nyan thos la sogs pa 'phags pa rnams kyis btsal te stong par ched du byas par gyur pa ni ma yin gyi/_de ye nas stong pa nyid du gnas pas na rang bzhin stong pa zhes bya'o/_/chos
[\[248a.7\]]thams cad stong pa nyid ni phung po dang khams dang skye mched dang khams gsum dang 'dus byas dang 'dus ma byas rnams te/_de yang phung po la sogs pa phyi nang gi chos rnams kyi rang dang spyi'i mtshan nyid gnyis las 'dir spyi'i mtshan nyid du chos thams cad mi rtag pa dang /_
[\[248b\]]
[\[248b.1\]]sdug bsngal ba dang stong pa dang bdag med pa zhes bya ba de la dngos po med pa'am/_yang na don dam par chos thams cad la ngo bo nyid med pa la 'ga' zhig dngos po yod par rtogs pa de la dngos po med do zhes bya'o/_/rang gi mtshan nyid stong pa nyid ni gzugs ni 'jig pa'i mtshan nyid
[\[248b.2\]]ces bya ba nas/_rnam par shes pa ni rnam par rig pa'i mtshan nyid ces bya ba'i bar dag ste/_de la yang sa sra ba dang /_chu gsher ba dang /_me tsha ba dang /_rlung yang ba zhes bya ba nas rnam pa thams cad mkhyen pa ni mngon sum gyi mtshan nyid do zhes bya ba'i bar du ste/_mtshan nyid rnam gnyis
[\[248b.3\]]las rang gi mtshan nyid de dag la dngos po yod par rtogs na yang de dag gi dngos po med do zhes bya ba'o/_/mi dmigs pa stong pa nyid ni dus gsum gyi chos rnams te/_de yang phyi nang gi chos rnams 'das pa'i dus dang da ltar dang /_ma 'ongs pa'i dus gang du yang lan 'ga' yang
[\[248b.4\]]dngos po can du ma gyur te/_dngos por nam yang ma dmigs pas na mi dmigs pa stong pa zhes bya'o/_/dngos po med pa stong pa nyid dang ngo bo nyid stong pa nyid dang dngos po med pa'i ngo bo nyid stong pa nyid ni chos thams cad rten cing 'brel bar 'byung ba dang gnas pa dang 'gag pa'i phyir ro zhes
[\[248b.5\]]smos te tshig dang po'i don ni gzugs dang sgra la sogs pa'i chos rnams ji ltar da ltar snang ba bzhin du dngos po yang dag par med pas na/_dngos po med pa stong pa zhes bya ba'o/_/tshig gnyis pa ni gzugs dang sgra la sogs pa'i chos nyid ces bya ste/_chos nyid de la dngos po
[\[248b.6\]]med pas na ngo bo nyid stong pa zhes bya'o/_/tshig gsum pa ni gong du smos pa'i dngos po med pa stong pa nyid dang ngo bo nyid med pa'i stong pa gnyis ka gcig tu bsdus pa la dngos po yod do snyam du 'ga' zhig rtogs na/_de gnyis 'dus pa la yang dngos po med pas na dngos po med pa'i
[\[248b.7\]]ngo bo nyid stong pa zhes bya'o/_/ci'i phyir zhe na/_chos thams cad rgyu dang rkyen gzhan dang gzhan tha dad pa mang po gcig la gcig brten te skyes pa ni skad cig re re la skye zhing 'gag pa'i phyir rtag pa'i dngos po yod pa yang ma yin la thams cad nas thams cad du gtan ci yang med pa
[\[249a\]]
[\[249a.1\]]yang ma yin pas na/_chos thams cad rten cing 'brel par 'byung ba la gnas shing 'gag pa'i phyir ro zhes smos so/_/byang chub kyi phyogs kyi chos rnams ni sa dang gnyen po'i tshul du gzhag ste zhes bya ba la/_byang chub ni nyan thos dang rang sangs rgyas dang bla na med pa'i
[\[249a.2\]]byang chub rnam pa gsum ste/_zad pa dang mi skye ba'i ye shes thob pa la bya'o/_/de'i phyogs kyi chos ni de thob par bya ba rgyu dang thabs lta bu grogs su gyur pa la bya ste/_dngos po 'og nas 'byung ba rnams so/_/sa ni rgyun du zhugs pa nas sa dang po la sogs pa sa bcu dag go/_/gnyen po ni sa de
[\[249a.3\]]dag gi mi mthun pa'i phyogs ser sna la sogs pa bzlog cing spong ba ste/_dgra dang dgra zla lta bu'i tshul la gzhag pa'i don to/_/dran pa nye bar gzhag pa bzhi ni lus dran pa nye bar gzhag pa dang /_tshor ba dran pa nye bar gzhag pa dang /_sems dran pa nye bar gzhag pa dang /_chos dran pa nye
[\[249a.4\]]bar gzhag pa ste/_de la dran pa ni shes rab ste/_chos kyi mtshan nyid ji lta ba bzhin ma nor bar shes pas lhag mthong dang sbyar zhing /_nye bar gzhag pa ni ji ltar shes rab kyis dpyad pa de nyid rtse gcig tu gzhog pas zhi gnas dang sbyar ro/_/lus ni rnam pa gsum ste/_nang dang phyi dang phyi
[\[249a.5\]]nang gsum mo/_/de la nang gi lus ni bdag rang gi lus so/_/phyi ni rnam par shes pas ma zin pa rtsi shing la sogs pa snod kyi 'jig rten no/_/phyi nang gi lus ni bdag las ni phyi/_rtsi shing sems med pa las nang ste/_sems can gzhan gyi lus so/_/de dag las nang gi lus la rang gi mtshan nyid
[\[249a.6\]]'byung ba dang 'byung ba las gyur pa gzhig cing gzhom du rung ba dang spyi'i mtshan nyid mi rtag pa dang sdug bsngal ba nas/_spyi bo man chad rkang pa yan chad rnag dang chu ser dang bad kan la sogs pa mi gtsang ba sna tshogs kyi mtshan nyid du brtags te/_phyi nang gi lus kyang de dang mthun
[\[249a.7\]]phyi'i lus kyi rang gi mtshan nyid ni rdul phra mo du ma 'dus pa yin la/_spyi'i mtshan nyid ni gong ma dang 'dra bar shes rab kyis gtan la phab na rtse gcig tu 'jog pa ni lus dran pa nye bar 'jog pa zhes bya'o/_/tshor ba ni nang gi lus la dmigs nas tshor ba rnam pa gsum byung ba ni nang gi
[\[249b\]]
[\[249b.1\]]tshor ba zhes bya/_de bzhin du phyi'i lus la dmigs nas byung ba phyi'i tshor ba dang /_phyi nang gi lus la dmigs nas byung ba phyi nang gi tshor ba zhes rnam pa gsum du sbyar ro/_/de yang lus dang sems la sim par byed pa ni tshor ba bde ba'o/_/lus dang sems la gdung bar byed pa ni tshor ba sdug
[\[249b.2\]]bsngal lo/_/gdung ba dang sim pa gnyis kar mi byed pa ni tshor ba btang snyoms te de dag kyang spyi'i mtshan nyid ni gong ma dag dang 'dra la/_rang gi mtshan nyid ni tshor ba gsum char yang sdug bsngal ba'i mtshan nyid de/_tshor ba sdug bsngal la ni sdug bsngal gyi sdug bsngal gyis
[\[249b.3\]]khyab/_tshor ba bde ba la ni 'gyur ba'i sdug bsngal gyis khyab/_tshor ba btang snyoms la ni 'du byed kyi sdug bsngal gyis khyab po zhes brtags shing rtse gcig tu 'jog pa ni tshor ba dran pa nye bar 'jog pa'o/_/sems ni nyi shu ste 'dod chags dang bcas pa'i sems nas 'dod chags dang
[\[249b.4\]]bral ba dang /_zhe sdang dang bcas pa dang zhe sdang dang bral ba dang /_gti mug dang bcas pa dang /_gti mug dang bral ba dang /_bsdus pa'i dang /_rnam par g.yeng ba'i dang /_zhum pa'i dang /_gzeng mthos pa'i dang /_rgod pa'i dang /_rgod pa med pa'i dang /_zhi ba'i dang /_ma zhi ba'i dang /_shin
[\[249b.5\]]tu mnyam par bzhag pa'i dang /_shin tu mnyam par ma bzhag pa'i dang /_lam shin tu bsgoms pa'i dang /_lam shin tu ma bsgoms pa'i dang /_lam shin tu bsgoms pa las grol ba dang /_lam shin tu bsgoms pa las grol ba ma yin pa'i sems te nyi shu'o/_/de dag kyang bsdu
[\[249b.6\]]na rnam pa gnyis te/_dpyod pa'i dus kyi sems dang /_gnas pa'i dus kyi sems so/_/de la 'dod chags dang bcas pa nas/_gti mug dang bral ba'i bar du sems drug ni dpyod pa'i sems zhes bya'o/_/bsdus pa'i sems man chad ni gnas pa'i sems zhes bya'o/_/de la dpyod pa ni las
[\[249b.7\]]su byed pa'o/_/gnas pa ni ting nge 'dzin du 'jog pa'o/_/sems de dag kyang phyi nang rnam pa gsum du sbyar te/_nang gi lus la dmigs pa'i sgo nas sems nyi shu byung ba ni nang gi sems zhes bya'o/_/de bzhin du phyi'i lus dang /_phyi nang gi lus la dmigs pa'i sems rnam pa gsum po
[\[250a\]]
[\[250a.1\]]thams cad kyang mi rtag pa dang sdug bsngal ba dang stong pa dang bdag med pa'o zhes rtse gcig tu 'jog pa ni sems dran pa nye bar gzhag pa zhes bya'o/_/chos ni kun nas nyon mongs pa dang rnam par byang ba'i chos te de yang gong ma'i sems nyi shu po
[\[250a.2\]]de dag nyon mongs pa dang /_nye ba'i nyon mongs pa rnams dang ldan pa ni kun nas nyon mongs pa zhes bya'o/_/nyon mongs pa de dag spong ba'i gnyen po mi gtsang ba dang byams pa dang rten cing 'brel bar 'byung ba la sogs pa dang ldan pa ni rnam par byang ba zhes bya ste/_
[\[250a.3\]]chos de dag la stong pa dang bdag med par rtogs shing bsgom pa ni chos dran pa nye bar gzhag pa zhes bya'o/_/de dag bsgoms pas phyin ci log bzhi spong ste de yang lus dran pa nye bar gzhag pa mi gtsang bar bsgoms pas gtsang bar lta ba spangs so/_/tshor ba dran
[\[250a.4\]]pa nye bar gzhag pa sdug bsngal bar bsgoms pas bde bar lta ba spangs so/_/sems dran pa nye bar gzhag pa mi rtag par bsgoms pas rtag par lta ba spangs so/_/chos dran pa nye bar gzhag pa bdag med par bsgoms pas bdag yod par lta ba spangs so/_/
[\[250a.5\]]bden pa bzhi bsgoms shing rtogs pa yang de dag nyid yin te sdug bsngal bden pa dang kun 'byung bden pa dang 'gog pa bden pa dang lam bden pa ste/_de bzhi dang go rims bzhin du re re sbyar ro/_/yang dag par spong ba bzhi ni sdig pa mi dge ba'i chos ma skyes pa
[\[250a.6\]]rnams mi bskyed pa'i phyir 'dun pa skyed do/_/sdig pa mi dge ba'i chos skyes pa rnams spong ba'i phyir 'dun pa skyed do/_/dge ba'i chos ma skyes pa rnams skyed pa'i phyir 'dun pa skyed do/_/dge ba'i chos skyes pa rnams gnas pa dang phyir zhing 'byung ba dang /_nyams par mi 'gyur
[\[250a.7\]]ba dang yongs su rdzogs par bya ba'i phyir 'dun pa skyed do/_/gong du dran pa nye bar gzhag pa'i skabs su chos dran pa nye bar gzhag pa bsgom pa na kun nas nyon mongs pa'i chos ni mi mthun pa'i phyogs yin la/_rnam par byang ba'i chos ni gnyen po yin par rtogs nas mi mthun pa spong zhing
[\[250b\]]
[\[250b.1\]]gnyen po skyed par byed pa'i brtson 'grus kyi rang bzhin rnam pa bzhi 'byung ba ni yang dag par spong ba zhes bya'o/_/'dod pa'i khams kyi lus kyi las gsum dang ngag gi bzhi dang yid kyi gsum ste mi dge ba bcu dang /_de dag skyed pa'i rgyu 'dod chags dang zhe sdang la sogs pa ni
[\[250b.2\]]bdag dang gzhan la gnod cing rnam par smin pa yang sdug bsngal chen po bskyed pas na sdig pa zhes bya/_dge ba dang mi mthun zhing 'phags pa rnams kyis smad pa yin pas na mi dge ba zhes bya ste/_yul de dag la dmigs shing spyad pa'i sgo nas sems kyi rgyud la bag chags
[\[250b.3\]]bsags pa ni skyes pa zhes bya/_bag chags ma bsags pa ni ma skyes pa zhes bya ste/_chos de dag sems la da ltar yang ma bskyed la phyis kyang mi 'byung bar bya'o snyam du sems pa dang /_chos de dag sngar sems la skyes pa rnams ni ci nas kyang rgyun gcad cing mngon du mi 'byung
[\[250b.4\]]bar spong ngo snyam du sems pa de ni 'dun pa zhes bya'o/_/dge ba'i chos ni gong ma las bzlog pa ste dge ba bcu dang 'dod ma chags pa dang /_zhe mi sdang ba la sogs pa ste/_de dag ci'i phyir spong ba zhes bya zhe na/_dge ba'i chos de rnams kyis kyang mi mthun pa'i chos
[\[250b.5\]]rnams spong ba'i phyir yang dag par spong ba zhes bya'o/_/chos de dag sems kyi rgyud la snga na med pa las de bskyed cing mngon sum du bsgrub po snyam du sems pa dang snga na sems kyi rgyud la cung zad yod pa yang 'phel zhing rgyas par bya'o snyam du sems pa ste/_de dag snga na yod pa
[\[250b.6\]]las mi 'bri ba ni gnas pa'o/_/yang nas yang du mngon sum du bsgrubs pas shas je che je cher 'phel ba ni phyir zhing 'byung ba'o/_/mi mthun pa'i phyogs sdig pa'i dbang du mi 'gro ba ni nyams par mi 'gyur ba'o/_/mi dge ba spang zhing dge ba bskyed pa de myur du mthar phyin par byed
[\[250b.7\]]pa ni yongs su rdzogs par bya ba'o/_/de ltar de dag gi phyir 'di dang 'di bya'o snyam pa'i sbyor ba'i sems ni 'dun pa ste/_brtson 'grus bskyed pa'i mtshan nyid do/_/rdzu 'phrul gyi rkang pa bzhi ni 'dun pa'i ting nge 'dzin ni spong ba'i 'du byed dang ldan pa'i rdzu 'phrul gyi rkang pa dang /_sems
[\[251a\]]
[\[251a.1\]]kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_brtson 'grus kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa ste/_de la rdzu 'phrul
[\[251a.2\]]ni rdzu 'phrul dang /_rna ba dang /_gzhan gyi sems shes pa dang /_sngon gyi gnas dang /_'chi 'pho dang /_skye ba shes pa ste mngon par shes pa lnga la bya/_rkang pa bzhi ni de thob par byed pa'i rgyu la bya ste/_dkyus kyi ting nge 'dzin bzhi dang sbyar ro/_/sems kyi ting nge 'dzin du 'jog pa la lhag
[\[251a.3\]]par dga' zhing mos pa'i dbang gis rtag tu ting nge 'dzin la 'jug pa'i sgo nas sems rtse gcig thob pa ni mos pa'i ting nge 'dzin zhes bya ste/_de yang bsam gtan gyi 'bras bu mtho ris dang thar pa'i yon tan dag la 'dod pa'i rang bzhin no/_/ting nge 'dzin de la mi
[\[251a.4\]]mthun pa'i phyogs sgrib pa lnga yod de/_de yang le lo dang dmigs pa brjed pa dang /_zhum rgod dang 'du mi byed pa dang 'du byed pa'o/_/de la le lo ni dge ba la mi 'jug pa ste/_dang po nyan pa dang sems pa la sbyor ba'i dus na bsgribs pa'i phyir nyes pa'o/_/dmigs pa
[\[251a.5\]]brjed pa ni bsam gtan gyi man ngag mi dran pas bsgom pa'i yul gang yin gtol med de/_bsam gtan la sbyor ba'i dus na rmongs pa'i phyir nyes pa'o/_/zhum rgod ni bsgom pa'i yul la rmugs shing g.yengs te bsam gtan la zhugs pa'i dus na las su mi rung
[\[251a.6\]]bas nyes pa'o/_/'du mi byed pa ni zhum rgod byung na de spong zhing zhi gnas su mi glon pas na nyes pa'o/_/'du byed drags pa ni sems mnyam par gnas pa'i dus na de las bskyod cing g.yeng bar byed pas nyes pa ste/_de lnga ni spang bar bya ba yin la/_de spong ba'i
[\[251a.7\]]'du byed ni brgyad de mos pa dang /_brtson 'grus dang /_dad pa dang /_shin tu sbyangs pa dang /_dran pa dang /_shes bzhin dang /_sems pa dang /_btang snyoms rnams so/_/de dag gi nyes pa ji ltar spong zhe na/_'du byed bzhis ni le lo spong ste ji ltar zhe na/_brtson 'grus kyi gnas dang
[\[251b\]]
[\[251b.1\]]rten dang mtshan ma dang 'bras bu bstan pa'i sgo nas spong ste/_de yang mos pa yod na brtson 'grus rtsom pa'i phyir mos pa ni brtson 'grus kyi gnas so/_/brtson 'grus nyid ni rten no/_/mos pa skye ba'i rgyu ni dad pa ste dad pa yod na mos pa 'byung bas mtshan ma ste/_mtshan ma dang rgyu
[\[251b.2\]]ni don gcig go/_/brtson 'grus brtsams na lus dang sems las su rung bar 'gyur ba'i phyir shin tu sbyangs pa ste de ni brtson 'grus kyi 'bras bu'o/_/de ltar lus dang sems las su rung zhing brtson 'grus kyi dbang thob na le lo'i gnas med pas de'i phyir 'du byed snga ma bzhi
[\[251b.3\]]ni le lo'i gnyen po yin no/_/nyes pa lhag ma bzhi'i gnyen po ni 'du byed bzhi re re dang rim bzhin du sbyar te/_dmigs pa brjed pa'i gnyen po ni dran pa'o/_/zhum rgod byung na gang byung ba rtogs par byed pas/_zhum rgod kyi gnyen po shes bzhin no/_/mngon par 'du mi byed pa'i
[\[251b.4\]]gnyen po ni sems pa ste/_zhum rgod byung na sems pas phyir zhi gnas su glon par byed pa'i phyir ro/_/'du byed drags pa'i gnyen po ni btang snyoms te nam g.yo bar byed pa na mi g.yo bar bsgom pa'i phyir spong ba'i 'du byed ces bya'o/_/sems kyi ting nge 'dzin ni tshe rabs snga
[\[251b.5\]]ma la bsam gtan bsgoms bsgoms pa'am/_yang na tshe 'di la snga nas ting nge 'dzin bsgoms bsgoms pa'i bag chags bsags te yun ring du bsgoms pa'i shugs kyis sems rtse gcig thob pa'i phyir ro/_/brtson 'grus kyi ting nge 'dzin ni gang gi tshe sdig pa mi dge
[\[251b.6\]]ba'i chos spong zhing gnyen po dge ba'i chos rnams skye zhing 'phel bar bya ba rgyun mi gcod par 'bad 'bad pa las sems rtse gcig thob pa'i phyir ro/_/dpyod pa'i ting nge 'dzin ni dge ba'i bshes gnyen las dam pa'i chos mnyan zhing bsams pa'i shes
[\[251b.7\]]rab kyis chos rnams kyi mtshan nyid mi rtag pa dang stong pa la sogs par bshig cing gtan la phab cing the tshom med par dpyod pa las sems rtse gcig thob pa la bya'o/_/spong ba'i 'du byed dang ldan pa'i rdzu 'phrul gyi rkang pa ni zhes bya ba ni
[\[252a\]]
[\[252a.1\]]mos pa'i ting nge 'dzin la sbyar ba bzhin du 'og ma rnams la yang re re zhing de dang 'dra bar kun la sbyar ro/_/dbang po lnga ni dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes
[\[252a.2\]]rab kyi dbang po ste/_de la ci'i phyir dbang po zhes bya zhe na/_thar pa'i cha dang mthun pa'i dge ba'i rtsa ba bskyed pa la dbang byed pas so/_/yang na yid ches pa dang /_dang ba dang 'dod pa ni dad pa ste/_de yod na 'khor ba las 'byung ngo snyam nas brtson 'grus rtsom
[\[252a.3\]]par 'gyur ro/_/brtson 'grus kyis ni bslab pa gsum sgrub pa la dbang byed de/_dran pa'i dbang pos ni lhag pa'i tshul khrims la dbang byed/_ting nge 'dzin gyi dbang pos ni lhag pa'i sems la dbang byed/_shes rab kyi dbang pos ni lhag pa'i shes rab la dbang byed
[\[252a.4\]]pa dang /_yang na gong ma gong ma'i dbang gis 'og ma 'og ma skye ba la dbang byed pas na dbang po zhes bya'o/_/de la las dang 'bras bu dang bden pa dang dkon mchog la yid ches shing sems dang ba ni dad pa'i dbang po'o/_/nyan pa dang sems pa dang bsgom pa la
[\[252a.5\]]sogs pa'i dge ba rgyun mi gcod pa ni brtson 'grus kyi dbang po'o/_/nyan cing bsam pa dang bsgom pa'i don ma brjed cing gsal ba ni dran pa'i dbang po'o/_/sems gzugs dang sgra la sogs pa'i yul la g.yeng zhing 'phro ba med pa ni ting nge 'dzin gyi dbang
[\[252a.6\]]po'o/_/chos rnams kyi rang dang spyi'i mtshan nyid ma nor bar gsal bar gtan la 'bebs pa ni shes rab kyi dbang po ste/_de ltar dbang du gyur kyang mi mthun pa'i phyogs dang cung zad 'dre zhing skabs skabs su bar chad byed do/_/stobs kyi dus na ni mi mthun pa'i phyogs ma dad
[\[252a.7\]]pa dang /_le lo dang /_brjed pa dang /_g.yeng ba dang /_shes bzhin med pa rnams cung zad kyang g.yor mi snang ba'i phyir stobs zhes bya ste/_de yang dngos su na dad pa'i stobs dang /_brtson 'grus kyi stobs dang /_dran pa'i stobs dang /_ting nge 'dzin gyi stobs dang /_shes
[\[252b\]]
[\[252b.1\]]rab kyi stobs so/_/de dag gi rang bzhin ni dbang po lnga dang mthun la/_khyad par ni mi mthun pa'i phyogs kyis 'dres pa dang ma 'dres pa'i chas dbye ste nges par 'byed pa'i cha dang mthun pa bzhi yang de dag nyid la gdags te/_snang ba thob pa dang /_snang ba mched pa dang /_de kho
[\[252b.2\]]na'i phyogs gcig dang /_de ma thag pa ste/_chos rnams la ming du btags pa rnams sgyu ma tsam du shes pa dang ming gis brjod pa'i don rnams sgyu ma tsam du shes pa'i dus na ni dbang po lnga ste/_snang ba thob pa dang snang ba mched pa gnyis dang sbyar zhing ming du btags pa'i
[\[252b.3\]]ming rnams stong par shes pa dang /_ming gis brjod pa'i don rnams stong par shes pa'i dus na ni stobs lnga ste de kho na'i phyogs gcig dang de ma thag pa gnyis dang sbyar te/_de dag ni mthong ba'i lam la sbyor ba'i dbang dang stobs su gyur ba'i mtshan nyid do/_/byang chub kyi yan
[\[252b.4\]]lag bdun ni dran pa yang dag byang chub kyi yan lag dang /_chos rnam par 'byed pa yang dag byang chub kyi yan lag dang /_brtson 'grus yang dag byang chub kyi yan lag dang /_dga' ba yang dag byang chub kyi yan lag dang /_shin tu sbyangs pa yang dag byang chub kyi yan lag dang /_ting nge 'dzin
[\[252b.5\]]yang dag byang chub kyi yan lag dang /_btang snyoms yang dag byang chub kyi yan lag ste/_de dag ni/_rang bzhin yan lag gnas yan lag/_/gsum pa nges 'byung yan lag ste/_/bzhi pa phan yon yan lag yin/_/rnam gsum nyon mongs med yan lag_/ces smos te/_byang chub kyi sgra ni chos thams
[\[252b.6\]]cad stong par khong du chud pa ste/_rnam par mi rtog pa'i ye shes so/_/de yang chos rnam par 'byed pa byang chub kyi yan lag dang sbyar te/_de ni gtso bo yang yin la yan lag kyang yin no/_/gzhan drug po ni de'i grogs su gyur pas na yan lag bdun zhes bya'o/_/dran pa yang dag ni chos
[\[252b.7\]]rnam par 'byed pa'i ye shes kyi gnas kyi yan lag yin te/_dran pa yod na de las shes rab 'byung zhing skye bas gnas zhes bya'o/_/chos rnam par 'byed pa ni mtshan nyid rtogs par byed pas rang bzhin gyi yan lag ste/_ye shes kyi rang bzhin yin pa'i phyir ro/_/brtson
[\[253a\]]
[\[253a.1\]]'grus ni nges par 'byung ba'i yan lag ste so so'i skye bo'i gnas nas nges par 'byung zhing de las 'da' bar byed pa'i phyir ro/_/dga' ba ni phan yon gyi yan lag ste/_sa dang po mthong ba'i dga' ba des lus dang sems la phan 'dogs shing tshim par byed pa'i phyir ro/_/
[\[253a.2\]]shin tu sbyangs pa dang /_ting nge 'dzin dang /_btang snyoms gsum ni nyon mongs pa med pa'i yan lag ste/_shin tu sbyangs pa ni nyon mongs pa med pa'i gzhi'o/_/ting nge 'dzin ni nyon mongs pa med pa'i gnas so/_/btang snyoms ni nyon mongs pa med pa'i ngo bo nyid do/_/de ci'i phyir zhe na/_lus dang
[\[253a.3\]]sems las su rung ba yod na/_'dod chags dang g.yeng ba la sogs pa mi 'byung ba'i phyir dang /_sems rtse gcig par bzhag pas mthong bas spang bar bya ba'i nyon mongs pa spong ba'i phyir dang /_mthong bas spang ba'i nyon mongs pa spangs nas de phan chad 'dod chags la sogs pa nyon mongs pa mi
[\[253a.4\]]'byung bar sems dag pa'i rgyun nyid du btang snyoms su 'jog pa'i phyir nyon mongs pa med pa'i gzhi dang /_gnas dang /_ngo bo nyid gsum dang go rims bzhin du re rer sbyar la/_gang gi tshigs bcad kyi don bsdu'o/_/'phags pa'i lam yan lag brgyad ni/_yang dag pa'i lta ba dang yang dag pa'i rtog pa
[\[253a.5\]]dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin to zhes bya ba la/_'phags pa ni mthong ba dang bsgom pas spang ba'i nyon mongs pa 'dod chags la sogs pa thag ring du spangs
[\[253a.6\]]pa'i phyir ro/_/de'i lam ni 'phags pa de 'thob par bya ba'i rgyu'am sgo lta bu ste/_dngos su na shes rab kyi bye brag yan lag brgyad de/_de yang /_yongs su gcod dang go byed dang /_/rnam gsum gzhan yid ches par byed/_/mi mthun phyogs kyi gnyen por ni/_/lam gyi yan lag de brgyad do/_/zhes
[\[253a.7\]]smos te/_yang dag pa'i lta ba ni sa gnyis pa yan chad kyi rnam par mi rtog pa'i ye shes rjes las thob pa dag pa 'jig rten pa'i ye shes te/_de chos kyi dbyings la rnam par mi rtog pa'i ye shes kyis 'di ltar mthong ngo snyam du dmigs shing gcod pas na yongs su gcod pa'i yan lag go/_/yang
[\[253b\]]
[\[253b.1\]]dag pa'i rtog pa ni chos rnams kyi spyi dang rang gi mtshan nyid ma nor bar brtags te/_ji ltar rtogs pa de bzhin du yang dag pa'i ngag gis gzhan la chos ston cing 'chad pas na rtog pa dang ngag gnyis ni gzhan la go bar byed pa'i yan lag go/_/yang dag pa'i ngag ni rgol ba dang the tshom 'dri ba'i lan ma
[\[253b.2\]]nor bar 'brel ba'i gtam smra bas na 'di ni shes rab rnam par dag pa yin no zhes yid ches par byed do/_/yang dag pa'i las kyi mtha' ni srog gcod pa la sogs pa mi dge ba'i las rnams cung zad kyang mi byed par spangs pas 'di ni tshul khrims rnam par dag pa yin no zhes yid ches par byed do/_/
[\[253b.3\]]yang dag pa'i 'tsho ba ni yo byad bsnyungs nas zang zing mang po la mthong 'dod mi skyed mi sogs te/_rang gi lus dge ba spyod nus tsam gyi yo byad nyi tshe tsam zhig tshol bas na 'di ni tshod zin par 'tsho zhing yo byad bsnyungs pa yin no zhes yid ches par byed de/_yang dag pa'i ngag dang /_las kyi mtha'
[\[253b.4\]]dang /_'tsho ba gsum ni skyon med par gzhan yid ches par byed pa'i yan lag go/_/yang dag pa'i rtsol ba ni bsgom pas spang bar bya ba'i nyon mongs pa 'dod chags la sogs pa'i bag la nyal spang zhing /_yang dag pa'i dran pas ni nye ba'i nyon mongs pa zhum rgod byung na rtse gcig tu glon zhing gzengs
[\[253b.5\]]bstod de spang la/_yang dag pa'i ting nge 'dzin gyis ni mngon par shes pa drug mi thob pa'i sgrib pa spangs te/_mngon par shes pa thob par byed pas na yang dag pa'i rtsol ba dang /_dran pa dang ting nge 'dzin gsum ni mi mthun pa'i phyogs kyi gnyen po zhes bya ste/_tshigs su bcad pa dang rim pa bzhin du sbyar
[\[253b.6\]]ro/_/'phags pa'i bden pa bzhi ni sdug bsngal yongs su shes par bya/_kun 'byung spang bar bya/_'gog pa mngon du bya/_sdug bsngal 'gog par 'gyur ba'i lam bsgom par bya zhes smos te/_de la 'phags pa ni gong du smos pa dang 'dra la/_bden pa bzhi ni sdug bsngal la sogs pa'i chos bzhi po de dag
[\[253b.7\]]de kho na ltar ma nor bar nges so zhes bya ba'i don to/_/de yang sdug bsngal la yongs su shes par bya ba ni snod kyi 'jig rten dang bcud kyi 'jig rten sngon gyi las kyi 'bras bu grub zin pa 'di ni spang du mi rung bas de ni mi rtag pa dang sdug bsngal ba dang stong pa dang bdag med par shes par bya ba'o/_/kun 'byung
[\[254a\]]
[\[254a.1\]]spang bar bya ba ni sngon gyi las dang nyon mongs pa de dag khams gsum rgyud lngar 'byung zhing sdug bsngal gyi phung po de bskyed pa ste/_rgyu dang kun 'byung ba dang rab tu skye ba dang rkyen dang 'byung ba'i tshul du rig nas lam gyis spang bar bya ba yin par shes pa'o/_/'gog pa mngon du bya ba ni
[\[254a.2\]]sdug bsngal dang kun 'byung ba gnyis ka spangs pa phung po'i lhag ma dang bcas pa dang phung po lhag ma ma lus pa'i mya ngan las 'das pa ni 'gog pa dang zhi ba dang gya nom pa dang nges par 'byung ba lta bur shes pa'o/_/sdug bsngal 'gog par 'gyur ba'i lam bsgom par bya ba la/_lam ni byang
[\[254a.3\]]chub kyi phyogs sam yang na 'phags pa'i lam yan lag brgyad po dag ste/_de dag gis sdug bsngal dang kun 'byung 'gag cing spang ste/_de yang lam dang rigs pa dang bsgrub pa dang nges par 'byung bar shes pa ste/_dngos su na gang zag dang chos la bdag med pa btsal te rnyed par byed pa dang /_
[\[254a.4\]]so so'i skye bo'i sa nas 'phags pa'i gnas su phyin par byed pas na lam mo/_/de la rtogs pa dang 'dris par byed pa ni bsgom pa zhes bya'o/_/bsam gtan bzhi gang zhe na/_rtog dpyod dang /_dga' ba dang /_bde ba dang /_btang snyoms te/_de la bsam gtan bzhi ni gzugs kyi khams
[\[254a.5\]]kyi gnas bzhir mi mthun pa'i phyogs kyis mi bskyod cing sems brtan po rang dbang du gnas pa'i don to/_/de la rtog dpyod ni bsam gtan dang po ste sa 'og ma 'dod pa'i khams kyi 'dod pa'i yon tan lnga po dag la spyod pa ni nad dang shu ba lta bu skyon can yin la gzugs kyi bsam gtan dang po
[\[254a.6\]]la sogs pa ni zhi ba dang bde ba yin par rtog cing dpyod pa'i sgo nas gong mi'i yon tan thob ste mi mthun pa'i phyogs nyams pa'i dga' ba dang bde ba can no/_/dga' ba ni bsam gtan gnyis pa ste/_gnyen po bsgoms pa'i sgo nas ting nge 'dzin gyi khyad par las skyes pa'i dga' ba dang bde ba
[\[254a.7\]]can no/_/bde ba ni bsam gtan gsum pa ste/_dga' ba yod na de'i zlas mi dga' ba yang 'byung bas dga' ba spong ngo zhes dga' ba spangs pas de'i zlas mi dga' ba yang spangs pa'i btang snyoms can te/_de ni bde ba ma spangs pas bde ba can zhes bya'o/_/btang snyoms ni bsam gtan bzhi pa
[\[254b\]]
[\[254b.1\]]ste 'og ma'i bde ba yod na de'i zlas sdug bsngal yang 'byung bas bde ba de yang spang ngo zhes bde ba spangs pas de'i zlas dbugs rngub pa dang 'byung ba'i sdug bsngal yang spangs pa'i btang snyoms can te bde ba yang spangs sdug bsngal yang spangs pa'i mtshan nyid do/_/tshad med pa bzhi gang zhe na/_
[\[254b.2\]]byams pa tshad med pa dang /_snying rje tshad med pa dang /_dga' ba tshad med pa dang /_btang snyoms tshad med pa ste/_de la tshad med pa bzhi ni 'jig rten pa dag bu tsha dang gnyen 'khor nyi tshe lta bu la byams pa dang /_nyan thos dag sems can nyung tsam zhig gi don byed cing byams pa lta bu ni ma yin gyi/_
[\[254b.3\]]sems can thams cad la bu gcig pa dang 'dra bar byams pa dang snying rje bskyod pa'i phyir ro/_/de la byams pa ni sems can thams cad bde ba la 'god pas phan gdags so snyam du sems pa'o/_/snying rje ni sems can thams cad nyon mongs pa dang bral zhing sdug bsngal bsal bas phan gdags
[\[254b.4\]]so snyam du sems pa'o/_/dga' ba ni sems can rnams la gong ma ltar phan pa dang bde bar don byas pa legs so snyam du sems pa'o/_/btang snyoms ni sems can rnams bde ba dang grol bar byas zin pa rnams la yang grol bar bya mi dgos pas btang snyoms su gzhag pa'o/_/
[\[254b.5\]]gzugs med pa'i snyoms par 'jug pa bzhi gang zhe na/_nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye mched dang /_yod min med min skye mched de gzugs med pa'i snyoms par 'jug pa bzhi zhes bya ba ni gzugs med pa'i khams su
[\[254b.6\]]ming bzhi po tshor ba dang /_'du shes dang /_'du byed dang rnam par shes pa'i phung po bzhi rang dbang du gnas bzhir rtse gcig tu 'jug pa ste/_de la nam mkha' mtha' yas skye mched ni/_chos thams cad so sor bshig na dngos po med de/_nam mkha' tsam du zad la/_nam mkha' de yang mtha' yas
[\[254b.7\]]so snyam du sems pa ni nam mkha' mtha' yas skye mched ces bya/_rnam shes mtha' yas skye mched ni chos thams cad nam mkha' tsam du zad la/_nam mkha' de yang mtha' yas snyam du dmigs pa'i 'du shes dang 'grogs pa'i rnam par shes pa de yang nam mkha' bzhin du mtha' yas so
[\[255a\]]
[\[255a.1\]]snyam du mos pa'i ting nge 'dzin ni rnam shes mtha' yas skye mched ces bya/_ci yang med pa'i skye mched ni rnam shes mtha' yas skye mched las langs nas rnam par shes pa las pha rol na dmigs par bya ba ci yod ces brtags na gzugs can dang gzugs med pa'i chos cung zad kyang
[\[255a.2\]]yod par ma mthong nas ci yang med do snyam du mos shing snyoms par zhugs pa ni ci yang med pa'i skye mched ces bya/_yod min med min skye mched ni ci yang med pa'i skye mched las langs nas 'du shes 'di ni/_nad dang shu ba dang zug rngu lta bu'o zhes brtags te 'du shes bkag nas je phra je phrar gyur pa
[\[255a.3\]]dang /_'du shes 'di gtan med na yang rmongs par 'gyur te mi rung ngo snyam nas 'du shes shin tu phra ba la gnas te snyoms par zhugs pa ni 'du shes rags pa yod pa yang ma yin la gtan med pa yang ma yin pas/_yod min med min skye mched ces bya'o/_/rnam par thar pa brgyad ni nyon mongs pa'i
[\[255a.4\]]bcings pa las grol ba'i phyir rnam par thar pa ste brgyad ni 'og nas 'byung ba'i gnas brgyad dang sbyar ro/_/de yang gzugs can gzugs rnams la lta ba ni rnam par thar pa dang po ste/_bdag rang gi gzugs sngar ma bshig par phyi rol gyi gzugs stong par 'jig cing sun 'byin pa'i ting nge 'dzin ni
[\[255a.5\]]gzugs can gzugs rnams la lta ba zhes bya la/_rnam par thar pa ni gong du bstan pa dang 'dra bar kun la sbyar ro/_/nang gzugs med par 'du shes pas phyi rol gyi gzugs la lta ba 'di ni rnam par thar pa gnyis pa'o zhes bya ba la bdag rang gi gzugs cha shas kyis stong par bshig pa ni nang gzugs
[\[255a.6\]]med par 'du shes pa la zhes bya la/_phyi rol gyi gzugs rnams la lta ba ni phyi'i gzugs snam bu dang bum pa la sogs pa stong par sun 'byin pa ste gong ma dang 'dra'o/_/sdug pa'i rnam par thar pa lus kyis mngon sum du byas te rdzogs par byas nas gnas pa 'di ni rnam par thar pa gsum pa ste/_gong
[\[255a.7\]]du phyi nang gi chos stong par sun phyung nas 'dod chags la sogs pa nyon mongs pa mi 'byung bar gyur pa de ni gzugs mthong na yang 'dod chags skye'am mi skye sad pa'i phyir gzugs sdug gu mngon sum du sems kyi lus kyis bsgom pa ni/_sdug pa'i rnam par thar pa lus kyis mngon sum du byas pa'o/_/
[\[255b\]]
[\[255b.1\]]de ltar bsgoms kyang 'dod chags la sogs pa nyon mongs pa mi skye bar gyur pa ni/_rdzogs par byas nas gnas pa zhes bya'o/_/de rnam pa thams cad du gzugs kyi 'du shes las yang dag par 'das te thogs pa'i 'du shes rnams nub par gyur cing /_sna tshogs kyi 'du shes rnams
[\[255b.2\]]yid la mi byed pas nam mkha' mtha' yas so snyam nas nam mkha' mtha' yas skye mched rdzogs par byas te gnas pa 'di ni rnam par thar pa bzhi pa ste/_mig gi rnam par shes pa'i yul gzugs sngon po dang ser po la sogs pa kha dog dang dbyibs thams cad stong par bshig ste yul med pas
[\[255b.3\]]rnam par shes pa yang mi 'byung /_rnam par shes pa mi 'byung na de dang 'grogs pa'i 'du shes kyang mi 'byung ba de ni/_rnam pa thams cad du gzugs kyi 'du shes las yang dag par 'das pa zhes bya'o/_/rna ba la sogs pa'i rnam par shes pa'i yul sgra dang /_dri dang /_ro dang /_reg ste/_thogs pa
[\[255b.4\]]can gyi gzugs rnams stong par bshig ste/_yul mi 'byung bas de la dmigs pa'i rnam par shes pa rnams kyang mi 'byung /_de mi 'byung bas de dang 'grogs pa'i 'du shes kyang mi 'byung ba ni thogs pa'i 'du shes rnams nub par gyur pa zhes bya'o/_/de ltar rnam par shes pa lnga nub ste mi 'byung bas
[\[255b.5\]]de'i rjes su 'jug pa'i yid kyi rnam par shes pa dang /_de dang 'grogs pa'i 'du shes kyang mi 'byung ba ni sna tshogs kyi 'du shes yid la mi byed pa zhes bya'o/_/de ltar phyi'i yul dang yul la rgyu ba'i rnam par shes pa mi 'byung bas na chos thams cad nam mkha' tsam du zad la/_nam mkha' ni mtha'
[\[255b.6\]]yas so snyam du snyoms par zhugs pa ni nam mkha' mtha' yas so snyam nas/_nam mkha' mtha' yas skye mched rdzogs par byas te gnas pa zhes bya'o/_/de rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' yas so snyam nas rnam
[\[255b.7\]]shes mtha' yas skye mched rdzogs par byas te gnas pa 'di ni rnam par thar pa lnga pa ste/_chos thams cad nam mkha' tsam du zad la nam mkha' mtha' yas so snyam du snyoms par zhugs pa de la sems bskyod nas nam mkha' de mtha' yas par yang ma zad kyi nam mkha' mtha' yas so
[\[256a\]]
[\[256a.1\]]snyam du dmigs pa'i 'du shes dang 'grogs pa'i rnam par shes pa de yang nam mkha' bzhin du mtha' yas so snyam du snyoms par zhugs pa de ni rnam pa thams cad du nam mkha' mtha' yas skye mched las yang dag par 'das pa dang /_rnam shes mtha' yas skye mched
[\[256a.2\]]rdzogs par byas te gnas pa zhes bya'o/_/de rnam pa thams cad du rnam shes mtha' yas skye mched las yang dag par 'das te ci yang med do snyam nas ci yang med pa'i skye mched rdzogs par byas te gnas pa 'di ni rnam par thar pa drug pa ste/_rnam shes mtha' yas skye mched las bskyod nas rnam
[\[256a.3\]]par shes pa las pha rol na dmigs par bya ba ci yod brtags na gzugs can dang gzugs med pa'i chos cung zad kyang yod par ma mthong nas/_ci yang med do snyam du snyoms par zhugs pa ni rnam pa thams cad du rnam shes mtha' yas skye mched las yang dag par 'das pa dang /_ci yang med pa'i
[\[256a.4\]]skye mched rdzogs par byas te gnas pa zhes bya'o/_/de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched rdzogs par byas te gnas pa 'di ni rnam par thar pa bdun pa ste ci yang med pa'i skye mched las bskyod nas 'du shes 'di ni nad dang shu ba dang zug rngu
[\[256a.5\]]lta bu ste skyon can yin no zhes bkag nas je phra je phrar gyur pa dang 'du shes gtan med na yang rmongs par 'gyur te mi rung ngo snyam nas 'du shes shin tu phra mo la gnas te snyoms par zhugs pa ni rnam pa thams cad du ci yang med pa'i skye mched las 'das pa dang /_'du shes med 'du shes med min skye
[\[256a.6\]]mched rdzogs par byas te gnas pa zhes bya'o/_/de rnam pa thams cad du 'du shes med 'du shes med min skye mched las yang dag par 'das te 'du shes dang tshor ba 'gog pa lus kyis mngon sum du byas nas gnas pa 'di ni rnam par thar pa brgyad pa'o zhes bya ba ni 'du shes med 'du shes med min skye
[\[256a.7\]]mched las bskyod pa ni 'gog pa'i snyoms par 'jug pa zhes bya ste/_rnam pa thams cad du 'du shes med 'du shes med min skye mched las yang dag par 'das zhes bya la/_gnas der 'du shes bkag pa dang de'i zlas rnam par shes pa drug dang nyon mongs pa'i yid kyang bkag_/tshor ba ni gsum char
[\[256b\]]
[\[256b.1\]]yang sdug bsngal yin la 'du shes ni nad dang shu ba dang zug rngu lta bu yin no zhes bkag ste gnas pa ni/_'du shes dang tshor ba 'gog pa lus kyis mngon sum du byas nas gnas pa zhes bya ste/_de ni mthong bas spang bar bya ba'i nyon mongs pa ril gyis spangs te bsgom pas spang ba'i nyon mongs pa yang
[\[256b.2\]]shas kyis spangs pas na rnam par thar pa brgyad ces bya'o/_/mthar gyis gnas pa'i snyoms par 'jug pa dgu ni/_rtog dpyod dang /_dga' ba dang /_bde ba dang /_btang snyoms dang /_de rnam pa thams cad du gzugs kyi 'du shes rnams las yang dag par 'das te thogs pa'i 'du shes rnams
[\[256b.3\]]nub par gyur cing sna tshogs kyi 'du shes rnams yid la mi byed pas nam mkha' mtha' yas so snyam nas nam mkha' mtha' yas skye mched rdzogs par byas te gnas so/_/de rnam pa thams cad du nam mkha' mtha' yas skye mched las yang dag par 'das te rnam shes mtha' yas so snyam nas rnam
[\[256b.4\]]shes mtha' yas skye mched rdzogs par byas te gnas so/_/de rnam pa thams cad du rnam shes mtha' yas skye mched las yang dag par 'das nas ci yang med do snyam nas ci yang med pa'i skye mched rdzogs par byas te gnas so/_/de rnam pa thams cad du ci yang med pa'i skye mched las yang dag par
[\[256b.5\]]'das nas 'du shes med 'du shes mid min skye mched rdzogs par byas te gnas so/_/'gog pa'i snyoms par 'jug pa'o zhes bya ba dag gi tshig gnyer ni gong du rnam par thar pa brgyad dang 'gog pa'i snyoms par 'jug pa bshad pa dang mthun te gong du blta'o/_/mthar gyis gnas pa'i
[\[256b.6\]]snyoms par 'jug pa dgu zhes bya ba ni bsam gtan bzhi dang gzugs med pa'i snyoms par 'jug pa bzhi dang 'gog pa'i snyoms par 'jug pa ste bsam gtan dang po nas go rims bzhin mthar chags su 'gog pa la thug gi bar du 'jug pa'i phyir ro/_/rnam par thar pa'i sgo gsum ni stong
[\[256b.7\]]pa nyid kyi rnam par thar pa dang /_mtshan ma med pa'i rnam par thar pa dang /_smon pa med pa'i rnam par thar pa ste/_rnam par thar pa ni mya ngan las 'das pa la bya'o/_/sgo gsum ni thar pa de thob par byed pa'i rgyu'am thabs te ting nge 'dzin gsum la bya'o/_/de la chos rnam pa gnyis te/_med
[\[257a\]]
[\[257a.1\]]pa'i chos dang /_yod pa'i chos so/_/de la kun brtags kyi mtshan nyid ni med pa'i chos te/_de bsgom pa ni stong pa nyid kyi rnam par thar pa'i sgo zhes bya'o/_/yod pa'i chos kyang rnam pa gnyis te/_'dus byas dang /_'dus ma byas so/_/de la gzhan gyi dbang gi mtshan nyid ni
[\[257a.2\]]'dus byas te/_gzhan dbang 'dus byas de dang ji srid 'grogs pa de srid du sdug bsngal yin no zhes de spong bar byed pa ni smon pa med pa'i rnam par thar pa'i sgo zhes bya'o/_/yongs su grub pa'i mtshan nyid ni 'dus ma byas te/_de la sngon po dang ser po la sogs pa kha dog dang dbyibs kyi mtshan mar
[\[257a.3\]]grub pa med de/_de thob par byed cing 'dris par byed pa ni mtshan ma med pa'i rnam par thar pa'i sgo zhes bya'o/_/mngon par shes pa drug ni lha'i mig dang /_lha'i rna ba dang /_sems kyi rnam grangs shes pa dang /_lus kyi rdzu 'phrul shes pa dang /_sngon gyi gnas rjes su dran pa dang /_zag pa zad pa
[\[257a.4\]]shes pa ste/_de la thag ring po dang dus ring po na gnas shing 'byung ba lkog tu gyur pa'i chos rnams la da ltar mngon sum du drung na 'dug pa dang 'dra bar rtogs shing shes pa ni mngon par shes pa zhes bya ste/_de ltar gyi lus nye ring ji snyed pa dang shi nas gar skyes pa'i gzugs thams cad mthong ba de ni
[\[257a.5\]]lha'i mig go/_/sgra dang skad dang brda sna tshogs thos shing go ba ni lha'i rna ba'o/_/sems can gyi bsam pa dang bag la nyal shas che chung kun shes pa ni sems kyi rnam grangs shes pa'o/_/'bar ba dang /_'phur ba dang /_mang nyung dang /_bzang ngan dang chu la 'gro zhing sa la 'bying ba dag shes pa ni
[\[257a.6\]]lus kyi rdzu 'phrul shes pa'o/_/da ltar gyi dus nas bzung ste/_tshe rabs snga ma la gnas gang na gnas gnas las ci byed byed pa'i lo rgyus dran pa ni sngon gyi gnas rjes su dran pa'o/_/mthong ba dang bsgom pas spangs pa'i nyon mongs pa ci spangs ci ma spangs pa'i rim pa shes bzhin zad pa dang mi
[\[257a.7\]]skye ba'i ye shes thob pa shes pa dag ni zag pa zad pa shes pa'o/_/gzungs kyi sgo bzhi ni bzod pa thob pa'i rgyur gyur pa'i gzungs dang /_sngags kyi gzungs dang /_chos kyi gzungs dang /_don gyi gzungs te/_gzungs zhes bya ba ni tshig dang yi ge ji srid du brjod pa'i don gzhan du mi 'gyur
[\[257b\]]
[\[257b.1\]]bar nges pa'am/_ji skad du brjod pa de nam du yang de dang mi 'bral bar gzung ba lta bu la bya/_sgo ni de lta bu'i don 'byung ba'i rgyu de dngos su na ming dang tshig dang yi ge rnams la bya'o/_/bzod pa thob pa'i rgyur gyur pa'i gzungs ni yi ge a mngon du bsgom zhing de la chas bshig ste stong pa nyid du rtogs
[\[257b.2\]]nas yi ge gzhan la yang de bzhin du gyur pas na chos thams cad la yang bsgres te/_stong pa nyid du rtogs pa'i sgo nas dga' ba ni bzod pa thob pa'i rgyur gyur pa'i gzungs zhes bya'o/_/sems can rnams la tshig tu tshe ring bar gyur cig nad med par gyur cig_/lo legs par gyur cig ces bya ba
[\[257b.3\]]la sogs pa'i tshig brjod na de bzhin du gyur pa ni sngags kyi gzungs zhes bya/_mkhan po dang slob dpon la sogs pa las dam pa'i chos mnyan pa nas/_ji skad bshad cing thos pa'i tshig thams cad nam du yang mi brjed par 'dzin pa ni chos kyi gzungs zhes bya'o/_/tshig dang ming gis brjod
[\[257b.4\]]pa'i don gang dang gang yin pa'i dmigs myur du go zhing mi brjed par 'dzin pa ni don gyi gzungs zhes bya'o/_/de bzhin gshegs pa'i stobs bcu ni ye shes kyi stobs te/_mkhyen pa'i bye brag sangs rgyas nyid la mnga' ba rnam pa bcu ste/_de yang gnas dang gnas ma yin pa mkhyen pa'i stobs
[\[257b.5\]]ni rgyu dang rgyu ma yin pa ste/_las dang nyon mongs pa ni sems can skyed pa'i rgyu yin par shes la/_bdag dang byed pa dang dbang phyug la sogs pa ni sems can skyed pa'i rgyu ma yin par mkhyen to/_/gzhan yang las dge ba spyad pas mtho ris su skye ba'i gnas yin la/_des ngan song du skye ba'i
[\[257b.6\]]gnas ma yin pa dang /_mi dge ba spyad pas ngan song du skye ba ni gnas yin la/_des mtho ris su skye ba'i gnas ma yin pa la sogs pa mkhyen pa la bya'o/_/las dang rnam par smin pa mkhyen pa'i stobs ni las bdag gir bya ba mkhyen pa'i stobs te/_sbyin pa dang tshul khrims la sogs pa spyad na mtho
[\[257b.7\]]ris dang longs spyod la sogs pa'i bde ba rnams grub pa dang /_srog gcod pa la sogs pa sdig pa'i las byas pas ngan song dang sdug bsngal rnams grub par mkhyen pa la bya'o/_/bsam gtan dang rnam par thar pa dang /_ting nge 'dzin dang snyoms par 'jug pa'i kun nas nyon mongs pa dang /_rnam par
[\[258a\]]
[\[258a.1\]]byang ba dang /_ldang ba thams cad mkhyen pa'i stobs ni/_bsam gtan bzhi dang /_rnam par thar pa brgyad dang /_dpa' bar 'gro ba la sogs pa'i ting nge 'dzin dang /_mthar gyis gnas pa'i snyoms par 'jug pa dgu po rnams te/_de dag la 'jug pa ni mi mthun pa'i
[\[258a.2\]]phyogs bar du gcod cing bsgribs pa gang dang gang yin pa rnams ni kun nas nyon mongs pa zhes bya'o/_/gnyen po 'phel ba ni rnam par byang ba zhes bya/_ldang ba ni gtong ba ste de dag gi skyon dang yon tan 'byung 'jug gi thabs kun mkhyen to zhes bya ba'i don to/_/dbang po mchog dang mchog ma
[\[258a.3\]]yin pa mkhyen pa'i stobs ni sems can 'di ni dbang po 'bring po yin/_'di ni dbang po rtul po yin no zhes dbang po'i rim pa la mkhas pa'o/_/mos pa sna tshogs mkhyen pa'i stobs ni/_sems can la la theg pa chen po la mos/_la la theg pa chung ngu la mos/_la la theg pa 'bring po la
[\[258a.4\]]mos/_la la sbyin pa la/_la la tshul khrims la/_la la bsam gtan la mos shing chos rnams la tha dad par mos pa'i bye brag kun mkhyen pa'o/_/khams sna tshogs mkhyen pa'i stobs ni khams dang rigs dang don gcig ste/_theg pa che chung rnam pa gsum gyi rigs dang ma nges pa dang rigs med
[\[258a.5\]]pa lta bu skal ba dang bag chags shas che chung gi bye brag gis rigs lngar dbye bar mkhas pa la bya'o/_/thams cad du 'gro ba'i lam mkhyen pa'i stobs ni/_lam rgyud lnga 'khor zhing khams gsum kun du rgyu ba mkhyen pa'am/_yang na lam gang la gnas na mtho ris dang thar pa thob par 'gyur ba'i
[\[258a.6\]]dmigs pa la mkhas pa'o/_/sngon gyi gnas rjes su dran pa mkhyen pa'i stobs ni bdag tshe rabs snga ma la yul ni 'di na gnas gnas/_ming ni 'di zhes bya/_pha ma 'di lta bu zhig_/las 'di byed byed/_tshe ni 'di srid cig thub/_longs spyod ni 'di lta bu zhig spyod spyod ces bya ba'i gtan tshigs
[\[258a.7\]]la mkhas pa'o/_/'chi 'pho dang skye ba mkhyen pa'i stobs ni sems can 'di dag 'di nas shi 'phos nas 'dir skyes te/_de nas kyang shi 'phos nas 'dir skye/_de nas kyang 'dir skye'o zhes bya ba'i dus la mkhas pa'o/_/zag pa zad pa mkhyen pa'i stobs ni sems can 'di dag ni/_zag pa
[\[258b\]]
[\[258b.1\]]zad do/_/sems can 'di dag gi ni nyon mongs pa la sogs pa'i zag pa zad do zhes bya ba'i bye brag la mkhas pa ste de dag ni stobs bcu zhes bya'o/_/de bzhin gshegs pa'i mi 'jigs pa bzhi ni bdag gi don phun sum tshogs pa brnyes pa la mi 'jigs pa dang /_gzhan gyi don phun
[\[258b.2\]]sum tshogs par mdzad pa la mi 'jigs pa gnyis te/_'og nas 'byung ba dang go rims bzhin du sbyar ro/_/de yang chos thams cad mngon par rdzogs par byang chub pa la mi 'jigs pa dang zag pa thams cad zad pa la mi 'jigs pa dang gnyis kyis ni bdag gi don phun sum tshogs pa
[\[258b.3\]]ste/_de yang ye shes phun sum tshogs pa dang /_spangs pa phun sum tshogs pa'o/_/de la 'dus byas 'dus ma byas kyi chos thams cad ma lus par thugs su chud pas mngon par rdzogs par byang chub pa ste/_la la zhig gis de la chos thams cad thugs su chud pa ma yin no zhes rgol na
[\[258b.4\]]yang des mi 'jigs pa ni ye shes phun sum tshogs pa yin no/_/sangs rgyas ni rang nyid kyang 'dod chags la sogs pa'i zag pa thams cad zad la gzhan gyi zag pa zad pa kun kyang mkhyen pas gzhan 'ga' zhig gis zag pa ma zad do zhe'am/_zag pa zad pa mi mkhyen to zhes rgol na des mi
[\[258b.5\]]'jigs pas na/_des ni spangs pa phun sum tshogs pa bstan to/_/bar du gcod pa'i chos rnams gzhan du mi 'gyur bas nges pa'i lung bstan pa la mi 'jigs pa dang phun sum tshogs pa thams cad 'thob par 'gyur ba nges par 'byung ba'i lam de bzhin nyid du 'gyur ba la mi 'jigs pas ni gzhan
[\[258b.6\]]gyi don phun sum tshogs pa bstan te/_de yang mi mthun pa'i phyogs spangs pa dang de'i gnyen po bstan pa la mi 'jigs pa ste/_de la 'dod pa'i yon tan lnga po dag ni thar pa mya ngan las 'da' ba'i bar du gcod pa yin no zhes nges par lung bstan na/_la la zhig gis de bar du gcod par mi 'gyur ro
[\[258b.7\]]zhes rgol yang des mi 'jigs gzhan du mi 'gyur bar nges pa zhes bya ste/_des mi mthun pa'i phyogs spangs pa la mi 'jigs par bstan to/_/phun sum tshogs pa thams cad ni ye shes dang spangs pa phun sum tshogs pa ste/_de thob par nges par 'byung ba'i lam 'phags pa'i lam gyis
[\[259a\]]
[\[259a.1\]]thob po zhes bstan na de bzhin du nges te/_gzhan 'ga' zhig gis lam de ma thob bo zhes rgol na yang des mi 'jigs te/_lam de bzhin du 'gyur ba ni gnyen po bstan pa la mi 'jigs pa zhes bya'o/_/so so yang dag par rig pa bzhi ni/_chos so so yang dag par rig pa dang /_
[\[259a.2\]]don so so yang dag par rig pa dang /_nges pa'i tshig so so yang dag par rig pa dang /_spobs pa so so yang dag par rig pa ste/_de ni chos sna tshogs tha dad pa'i mtshan nyid ma nor bar shes pa'i phyogs bzhi yod pas na so so yang dag par rig pa zhes bya/_chos so so yang dag par rig pa ni
[\[259a.3\]]sems can bsam pa tha dad pa'i spyod pa brgyad khri bzhi stong dang de'i gnyen po yang thabs sna tshogs su ston pa dang /_mdo sde dag 'chad na mtshams mtshams su 'chad de/_spyi don 'di dang 'di yan chad du'o/_/'di dang 'di ston to zhes pa yang 'chad la tshig gnyer yang zhib tu 'chad pa dang /_
[\[259a.4\]]chos gcig la ming mang po du mar btags pa kun shes shing don dang mi 'gal ba'o/_/don so so yang dag par rig pa ni ming dang tshig gis brjod cing bstan pa'i don/_spyi'i mtshan nyid mi rtag pa dang sdug bsngal ba dang /_stong pa dang /_bdag med pa dang /_don dam pa'i mtshan nyid skye ba
[\[259a.5\]]med pa dang 'gag pa med pa dang /_chos kyi dbyings yang dag pa gnyis su med pa'i don rig pa'o/_/nges pa'i tshig so so yang dag par rig pa ni sems can sna tshogs kyi skad dang brda dang sgra shes shing tshig gcig gis kyang don rnam pa bcu la sogs pa du mar go ba dang /_tshig 'khrul
[\[259a.6\]]pa dang brtad pa dang zlos bu dang /_don med pa ma yin te/_'phags pas bsngags pa'i skye bo dga' bar 'gyur ba'i tshig rnams smra ba'o/_/spobs pa so so yang dag par rig pa ni gzhan las dam pa'i chos mnyan zhing the tshom zhu ba dang /_bdag gis kyang chos bshad cing gzhan gyi the
[\[259a.7\]]tshom dgrol ba la sogs pa snyan cing don dang ldan pa tshangs pa'i dbyangs lta bur myur zhing rgyun mi 'chad la thags thogs med par smra nus pa'o/_/sangs rgyas kyi chos ma 'dres pa bco brgyad ni 'og nas 'byung ba'i chos bco brgyad po de dag nyan thos dang rang sangs rgyas dang so so'i skye bo rnams
[\[259b\]]
[\[259b.1\]]la cung zad kyang med la/_sangs rgyas nyid la mnga' ba'i phyir sangs rgyas kyi chos ma 'dres pa zhes smos so/_/de yang de bzhin gshegs pa la 'khrul pa mi mnga' ba ni nyan thos la sogs pa ni lus dang ngag dang yid kyi sgo nas las su byed pa la 'khrul pa 'byung gi/_sangs rgyas kyi sku dang /_
[\[259b.2\]]gsung dang /_thugs kyi phrin las yongs su dag pa la 'khrul pa mi mnga'o zhes bya'o/_/ca co mi mnga' ba ni nyan thos dag nags stug por lam por te 'bod pa dang grong stong par phyin te su yod ces rmed pa dang /_sngon ca co la dga' ba'i bag chags ca co la sred pa lta bu 'byung gi/_sangs
[\[259b.3\]]rgyas la de lta bu mi mnga' bas na ca co mi mnga' ba zhes bya'o/_/bsnyel ba ni mnga' ba ni nyan thos dag 'phral la dgongs nas gzod mkhyen pa la 'jug gi sangs rgyas ni mkhyen pa thogs pa dang chags pa med pas bsnyel ba mi mnga' ba zhes bya'o/_/sems mnyam par ma bzhag pa mi mnga' ba ni nyan thos
[\[259b.4\]]dag 'phral la mnyam par 'jog cing ldang gi/_sangs rgyas ni 'byung 'jug mi mnga' bar spyod lam bzhi'i dus thams cad du sems mnyam par 'jog pas mnyam par ma bzhag pa mi mnga' ba zhes bya'o/_/tha dad pa'i 'du shes mi mnga' ba zhes bya ba ni nyan thos dag 'khor ba dang mya ngan las 'das pa dag skyon
[\[259b.5\]]dang yon tan du lta bas na nyon mongs pa dang rnam par byang ba la sogs pa'i chos rnams la blang dor gyi 'du shes tha dad pa 'byung gi/_sangs rgyas ni thugs rje chen po dang rnam par mi rtog pa'i ye shes stong pa nyid du thugs su chud de 'khor ba stong pa nyid mya ngan las 'das pa yin pas blang dor lta bu'i 'du shes tha
[\[259b.6\]]dad pa mi mnga' ba zhes bya'o/_/so sor ma brtags pa'i btang snyoms mi mnga' ba ni/_nyan thos dag sems can la 'dul ba'i skal ba ci yod pa yang so sor ma brtags la de dag gi don yang mi byed par 'dor bas na ma brtags pa'i btang snyoms mnga'i/_sangs rgyas ni sems can 'dul ba'i skal ba
[\[259b.7\]]ci yod brtags nas skal ba med pa don byas kyang don du mi 'gyur ba nyi tshe btang snyoms su 'jog cing /_skal ba can rnams la yal bar btang snyoms su mi 'jog pas so sor ma brtags pa'i btang snyoms mi mnga' ba zhes bya'o/_/'dun pa nyams pa mi mnga' ba ni nyan thos dag bla na med pa'i byang chub dang sems can thams cad kyi
[\[260a\]]
[\[260a.1\]]don la 'jug pa'i mos pa med de rang gi don dang sems can nyung shas tsam zhig gi don la mos pas 'dun pa nyams kyi/_sangs rgyas ni bla na med pa dang /_sems can ma lus pa'i don la mos pas 'dun pa nyams pa mi mnga' ba'o/_/brtson 'grus nyams pa mi mnga'
[\[260a.2\]]ba ni sku dang thugs bsnyel ba mi 'byung ste/_sems can gcig 'ba' zhig gi don du yang bskal par bshos mi gsol bar chos ston pa'i phyir ro/_/dran pa nyams pa mi mnga' ba ni sems can thams cad kyi spyod pa dang /_bsam pa dang bag la nyal ba dang /_dbang po la sogs pa dang /_
[\[260a.3\]]gnyen po dang /_mi mthun pa'i bye brag gang la gang gis 'dul ba la sogs pa snga nas mkhyen zhing dran pa ye shes kyis zin pas nyan thos dag da ltar 'phral la dgongs pa mi 'tshal ba'i phyir dran pa nyams pa mi mnga' ba zhes bya'o/_/shes rab nyams pa mi mnga' ba ni sems can gyi spyod pa dang /_
[\[260a.4\]]chos kyi sgo mo brgyad khri bzhi stong dag mkhyen zhing /_sems can gyi don mi zad par so so yang dag par rig pa mi zad pas mdzad pa'i phyir shes rab nyams pa mi mnga' ba zhes bya'o/_/ting nge 'dzin nyams pa mi mnga' ba ni nyan thos dag 'phral la ting nge 'dzin du 'jug pas na ma zhugs pa'i tshe nyams kyi/_
[\[260a.5\]]sangs rgyas ni dus thams cad du mi nyams par 'jog pas na nyams pa mi mnga' ba zhes bya'o/_/rnam par grol ba nyams pa mi mnga' ba ni nyan thos dag ni zhi ba phyogs gcig tu thim zhing nyon mongs pa'i sgrib pa tsam zhig nyi tshe las grol ba ni nyams pa zhes bya'i/_sangs rgyas ni nyon mongs pa dang shes
[\[260a.6\]]bya'i sgrib pa gnyis ka las grol te/_mi gnas pa'i mya ngan las 'das pa thob cing 'khor ba ji srid pa de srid du sems can gyi don mdzad pas na rnam par grol ba ma nyams pa zhes bya'o/_/lus kyi las thams cad ye shes sngon du 'gro zhing ye shes kyi rjes su 'brang ba ni sangs rgyas sngon byang
[\[260a.7\]]chub sems dpa' mdzad pa'i dus na phrin las su mdzad do 'tshal thams cad la dgongs pa snga nas gzhag ste phrin las mdzad pa de lhun gyis grub pas sangs rgyas pa'i dus na phrin las su mdzad pa thams cad nyan thos ltar 'phral la dgongs mi 'tshal te/_ci mdzad do cog ye shes kyis snga
[\[260b\]]
[\[260b.1\]]nas mkhyen bzhin du phrin las mdzad pas ye shes sngon du 'gro zhing ye shes kyi rjes su 'brang ba zhes bya'o/_/ngag gi las thams cad ye shes sngon du 'gro zhing ye shes kyi rjes su 'brang ba ni/_sngar ye shes kyis sems can gyi don du gang 'gyur ba gtan la phab nas sems can gyi
[\[260b.2\]]bsam pa dang mthun par yan lag drug cu dang ldan pa'i gsung 'byung ba'i phyir ro/_/yid kyi las thams cad ye shes sngon du 'gro zhing ye shes kyi rjes su 'brang ba ni thugs kyi phrin las te/_rnam par rtog pa dang spros pa thams cad ye shes kyi sngon du spangs nas don dam pa'i rjes su
[\[260b.3\]]zhugs shing chos kyi dbyings la yid 'jog pas na ye shes kyi rjes su 'brang ba zhes bya'o/_/'das pa'i dus la ma chags ma thogs pa'i ye shes mthong ba la 'jug pa ni sngon gyi dus bskal pa grangs med pa'i mdun du chos ci 'byung ba dang /_las dge sdig ci spyad pa'i lo rgyus thams cad
[\[260b.4\]]ma 'khrul par mkhyen pa la bya'o/_/ma 'ongs pa'i dus la ma chags ma thogs pa'i ye shes mthong ba la 'jug pa dang /_da ltar byung ba'i dus la ma chags ma thogs pa'i ye shes mthong ba la 'jug pa gnyis kyang gong dang 'dra bar sbyar te/_ma 'ongs pa'i dus na chos ci dang ci 'byung ba
[\[260b.5\]]dang /_da ltar kho na phyogs bcu thams cad na/_chos ci dang ci 'byung ba thams cad gsal bar mkhyen zhing dgongs pas na ye shes mthong ba la 'jug pa zhes bya'o/_/dge sbyong gi 'bras bu bzhi gang zhe na/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir
[\[260b.6\]]mi 'ong ba'i 'bras bu dang /_dgra bcom pa'i 'bras bu'o zhes bya ba la bzod pa dang /_ye shes bcu drug gi mthong bas spang bar bya ba'i nyon mongs pa brgyad cu rtsa brgyad spangs pa ni/_rgyun du zhugs pa'i 'bras bu thob pa zhes bya'o/_/'dod khams kyi nyon mongs pa bsgom pas spang bar bya
[\[260b.7\]]ba bzhi gcig tu bsdus la dgur phye nas de'i gnyen po ye shes kyang dgur phye ste rim gyis spong ba'i drug man chad spangs pa ni lan cig phyir 'ong ba'i 'bras bu zhes bya'o/_/dgu po de rim gyis spangs pa ni phyir mi 'ong ba'i 'bras bu zhes bya'o/_/gzugs dang gzugs med pa'i khams na bsgom
[\[261a\]]
[\[261a.1\]]pas spang bar bya ba gsum ste drug yod pa yang gcig tu bsdus te/_bsam gtan bzhi dang /_gzugs med pa'i snyoms par 'jug pa bzhi ste/_brgyad pa gcig cing yang dgu dgur phye/_rim gyis spangs nas srid pa'i rtse mor nyon mongs pa chung
[\[261a.2\]]ngu'i yang chung ngu ye shes chen po'i yang chen po rdo rje lta bus spangs pa'i dus na dgra bcom pa'i 'bras bu zhes bya'o/_/lan gsum gang zhe na/_rang byang chub dang /_lam gyi rnam pa shes pa nyid dang /_rnam pa thams cad mkhyen pa nyid do zhes bya ba la/_sngon dam pa'i chos mnyan pa'i
[\[261a.3\]]rgyus da ltar gyi dus lta bur rten cing 'brel par 'byung ba'i chos rang nyid kyis rtogs te/_dge ba'i bshes gnyen la mi ltos par gang zag la bdag med par rtogs te/_dgra bcom pa thob pa ni rang byang chub ces bya'o/_/bla na med pa'i byang chub tu sems bskyed nas chos dang gang zag gnyis ka
[\[261a.4\]]la bdag med par zhugs nas sa bcus rim gyis sgrib pa rnam pa gnyis spong ba ni lam gyi rnam pa shes pa zhes bya'o/_/sa bcu rim gyis 'das te sangs rgyas kyi sar ye shes bzhi dang sku gsum lhun gyis grub pa ni rnam pa thams cad mkhyen pa zhes bya'o/_/dkon mchog gsum
[\[261a.5\]]gang zhe na/_sangs rgyas dkon mchog dang chos dkon mchog dang dge 'dun dkon mchog go zhes bya ba la/_ma rig pa'i gnyid las sad de thams cad mkhyen pa'i ye shes brnyes pas pad+ma kha bye ba bzhin bsod nams dang ye shes kyi tshogs rgyas pa ni sangs rgyas dkon mchog ste/_yon
[\[261a.6\]]tan gyi phul che la 'jig rten na nyung ba'i phyir ro zhes sbyar ro/_/chos ni bshad pa'i chos dang /_sgrub pa'i chos dang /_'bras bu'i chos te/_de la gsung rab yan lag bcu gnyis ni bshad pa'o/_/pha rol tu phyin pa la sogs te byang chub kyi phyogs kyi chos ni sgrub pa'o/_/phung po
[\[261a.7\]]lhag ma dang bcas pa dang /_phung po lhag ma ma lus pa'i mya ngan las 'das pa ni 'bras bu'i chos zhes bya'o/_/dge 'dun ni so so'i skye bo dang slob pa dang mi slob pa ste/_gsol ba dang bzhis bsnyen par rdzogs pa ni so so'i skye bo'o/_/rgyun du zhugs pa nas dgra bcom pa la zhugs
[\[261b\]]
[\[261b.1\]]pa'i bar ni slob pa'o/_/dgra bcom pa ni mi slob pa ste de lta bu bzhi yan chad mang po 'dus pa la dge 'dun zhes bya'o/_/sku gsum gang zhe na/_chos kyi sku dang /_longs spyod rdzogs pa'i sku dang /_sprul pa'i sku'o zhes bya ba la chos kyi dbyings dang me long lta bu'i ye shes ni chos
[\[261b.2\]]kyi sku'o/_/'og min gyi pho brang na byang chub sems dpa' sa bcu pa rnams la chos ston cing mtshan dang dpe byad bzang pos brgyan pa ni longs spyod rdzogs pa'i sku'o/_/'dzam bu'i gling na sangs rgyas shAkya thub pa'i sku ston pa ni sprul pa'i sku'o/_/mtshan nyid gsum ni kun brtags
[\[261b.3\]]pa'i mtshan nyid dang /_gzhan gyi dbang gi mtshan nyid dang /_yongs su grub pa'i mtshan nyid do zhes bya ba la/_gzugs la sogs pa'i yul drug dang dbang po drug po dag chos dang gang zag gi dngos por yod do snyam du 'khrul pa'i rnam par shes pas log par brtags pa rnams
[\[261b.4\]]ni kun brtags pa'o/_/kun gzhi rnam par shes pa 'khor dang bcas pa ni rgyu dang 'bras bu'i tshul du skad cig ma'i rgyun las 'byung ba ni gzhan dbang ngo /_/stong pa nyid chos kyi dbyings dang rnam par mi rtog pa'i ye shes ni yongs su grub pa'i mtshan nyid ces bya'o/_/theg pa gsum
[\[261b.5\]]gang zhe na/_nyan thos kyi theg pa dang /_rang sangs rgyas kyi theg pa dang theg pa chen pos mngon par 'byung ba'o zhes bya ba la/_dge ba'i bshes gnyen la ltos nas sdug bsngal gyi bden pa dang /_kun 'byung dang /_'gog pa dang /_lam gyi bden pa dang bzhi la gcig cing rnam
[\[261b.6\]]pa bzhi bzhi ltar shes pa'i sgo nas gang zag la bdag med par rtogs te nyon mongs pa'i sgrib pa spangs pa ni nyan thos kyi theg pa'o/_/dge ba'i bshes gnyen la ma brten par rten cing 'brel par 'byung ba lugs bzhin 'byung ba dang /_lugs las bzlog pa'i mtshan nyid rtogs nas gang zag la
[\[261b.7\]]bdag med par rtogs te nyon mongs pa'i sgrib pa spangs pa ni rang sangs rgyas kyi theg pa'o/_/pha rol tu phyin pa bcu dang sa bcu rim gyis bsgrub cing chos dang gang zag gnyis ka la bdag med par rtogs nas nyon mongs pa dang shes bya'i sgrib pa gnyis ka spong ba ni theg pa chen pos mngon par
[\[262a\]]
[\[262a.1\]]'byung ba zhes bya'o/_/de dag gi khyad par lnga gang zhe na/_rigs kyi khyad par dang /_'jug pa'i khyad par dang /_dus kyi khyad par dang /_byang chub kyi khyad par dang /_rnam par grol ba'i khyad par ro zhes bya ba la/_theg pa gsum gyi nang gi rgya che chung gi
[\[262a.2\]]bye brag la de dag gi khyad par lnga zhes bya ste/_de yang sngon bden pa bzhi mnyan pa dang rten cing 'brel par 'byung ba'i yan lag bcu gnyis sa dang pha rol tu phyin pa dag mnyan pa'i bag chags tha dad pa yod pa ni rigs kyi khyad par zhes bya/_theg pa chung ngu dang 'bring po ni rang gi don la 'jug/_/
[\[262a.3\]]theg pa chen po ni bdag dang gzhan gnyis ka'i don byed pa ni 'jug pa'i khyad par zhes bya'o/_/nyan thos ni tshe gsum dang tshe bdun/_rang sangs rgyas ni bskal pa brgyas dgra bcom pa 'thob/_theg pa chen po ni bskal pa chen po grangs med pa gsum gyis 'tshang rgya ba dag ni dus kyi khyad
[\[262a.4\]]par ro/_/theg pa gnyis ni gang zag la bdag med par chud/_theg pa chen po ni chos dang gang zag gnyis ka la bdag med par chud pa ni byang chub kyi khyad par zhes bya/_theg pa gnyis kyis ni zhi ba phyogs gcig pa'i dgra bcom pa thob la/_theg pa chen pos ni mi gnas pa'i mya ngan las
[\[262a.5\]]'das pa thob pa dag ni rnam par grol ba'i khyad par zhes bya'o/_/sde snod gsum ni mdo sder bsdus pa dang /_'dul bar bsdus pa dang /_ma mor bsdus pa'o zhes bya ba la/_gsung rab bcu gnyis las mdo'i sde dang /_dbyangs kyis bsnyad pa'i sde dang /_tshigs su bcad pa'i sde dang /_
[\[262a.6\]]ched du brjod pa'i sde dang /_lung du bstan pa'i sde dang /_shin tu rgyas pa'i sde dang /_rmad du byung ba'i sde dang /_bdun ni mdo sder bsdus pa'o/_/gleng gzhi'i sde dang /_rtogs pa brjod pa'i sde dang /_de lta bu byung ba'i sde dang /_skyes par rabs kyi sde bzhi ni 'dul bar bsdus pa'o/_/
[\[262a.7\]]gtan la phab par bstan pa'i sde ni chos mngon pa ste ma nor bar bsdus pa'o/_/de yang ci dgos she na/_bslab pa gsum rdzogs par bya ba'i phyir te mdo sde'i nang nas ting nge 'dzin rgya cher ston/_'dul ba'i nang nas ni sdig pa'i las las ldog pa ston/_ma mo'i nang nas ni chos tha dad pa'i
[\[262b\]]
[\[262b.1\]]rang dang spyi'i mtshan nyid ston pas na lhag pa'i sems dang /_lhag pa'i tshul khrims dang /_lhag pa'i shes rab gsum dang go rims bzhin du sbyar te rdzogs par byed do zhes bya ba'i don to/_/shes rab rnam pa gsum gang zhe na/_thos pa las byung ba'i shes rab dang /_bsam
[\[262b.2\]]pa las byung ba'i shes rab dang /_bsgom pa las byung ba'i shes rab bo zhes bya ba la/_chos khong du chud pa'i blo rtsing zhing zhib pa ni shes rab rnam pa gsum ste/_de yang ming dang tshig dang yi ge la dmigs pa'i blo ni thos pa las byung ba'i shes rab bo/_/ming dang tshig dang
[\[262b.3\]]yi ge dang /_de dag gis brjod pa'i don kun la dmigs pa'i blo ni bsam pa las byung ba'i shes rab po/_/don gcig pu la phyogs gcig tu dmigs pa'i blo ni bsgom pa las byung ba'i shes rab bo/_/bslab pa gsum gang zhe na/_lhag pa'i tshul khrims dang /_lhag pa'i
[\[262b.4\]]sems dang /_lhag pa'i shes rab bo zhes bya ba la/_las su bya ba'i mchog nyams su blang ba'i dam pa blo gros kyi mig can rnams kyi bya ba'i dmigs ni bslab pa gsum ste/_skye bo phal pa bas mu stegs lhag_/mu stegs pa bas nyan thos lhag_/de bas rang sangs rgyas lhag_/rang
[\[262b.5\]]sangs rgyas bas ni/_theg pa chen po lhag ste/_nyan thos kyi dge slong dang /_dge tshul dang dge bsnyen pho mo rnam drug dang /_bar khrims rnams ni khrims sde bdun te/_de dag dang byang chub sems dpa'i sdom pa gsum ste/_mi dge ba sdom pa dang /_dge ba sdud pa dang sems can gyi
[\[262b.6\]]don byed pa rnams ni lhag pa'i tshul khrims so/_/theg pa chen po ni dpa' bar 'gro ba la sogs pa'i ting nge 'dzin dang nyan thos dag gi mi gtsang ba bsgom pa dang /_bsam gtan bzhi dang /_gzugs med pa'i snyoms par 'jug pa dag ni lhag pa'i sems so/_/theg pa chen po ni chos dang
[\[262b.7\]]gang zag gnyis ka la bdag med par mkhyen/_nyan thos dag ni gang zag bdag med par rig pa ni lhag pa'i shes rab bo/_/dbang po gsum gang zhe na/_yongs su ma shes pa yongs su shes pa'i dbang po dang /_yongs su shes pa'i dbang po dang /_yongs su shes pa rtogs pa'i dbang
[\[263a\]]
[\[263a.1\]]po'o zhes bya ba la/_mthong bas spang bar bya ba'i lam gyi dus na dad pa dang /_brtson 'grus dang /_dran pa dang /_ting nge 'dzin dang /_shes rab kyi dbang po lnga dang /_bde ba dang /_yid bde ba dang /_btang snyoms dang /_yid kyi dbang po bzhi ste/_dgu po
[\[263a.2\]]de dag gis mthong bas spang ba spangs pa na/_sngon mi shes pa kun shes pas yongs su ma shes pa yongs su shes pa'i dbang po zhes bya/_bsgom pas spang ba spong ba'i dus na dbang po dgu pos mi mthun pa dang gnyen po'i phyogs gsal bar bye brag phyed pa ni yongs su shes pa'i
[\[263a.3\]]dbang po zhes bya/_dgra bcom pa'i dus na mthong bsgom gyi nyon mongs pa ma lus par spangs pa'i dbang po dgu ni yongs su shes pa rtogs pa'i dbang po zhes bya'o/_/nyon mongs pa gsum gang zhe na/_nyon mongs pa'i kun nas nyon mongs pa dang /_las kyi kun nas nyon mongs
[\[263a.4\]]pa dang /_tshe'i kun nas nyon mongs pa'o zhes bya ba la/_rang nyid kyang nyon mongs pa yin la/_rgyu de las skyes pa yang nyon mongs par 'gyur bas na nyon mongs pa gsum ste/_de yang rten 'brel bcu gnyis las ma rig pa dang sred pa dang len pa dang gsum ni nyon mongs pa'i
[\[263a.5\]]kun nas nyon mongs pa'o/_/'du byed dang srid pa gnyis ni las kyi kun nas nyon mongs pa'o/_/rnam par shes pa dang ming dang gzugs dang skye mched drug dang reg pa dang tshor ba dang skye ba dang rga shi bdun ni tshe'i kun nas nyon mongs pa ste/_sdug bsngal sna tshogs kyi rgyu dang 'bras
[\[263a.6\]]bu 'khor ba'o/_/kun rdzob gsum gang zhe na/_kun rdzob kyi rdzob dang /_yang dag pa ma yin pa'i kun rdzob dang /_yang dag pa'i kun rdzob bo/_/de la sgyu ma dang smig rgyu dang mig yor la sogs pa rang rang gi bya ba byed mi nus pa'i mtshan nyid rnams ni kun rdzob kyi kun rdzob bo/_/
[\[263a.7\]]phyi nang gi rten cing 'brel par 'byung ba'i chos la phyin ci log tu brtags shing bsgrubs te bskyed pa rnams ni yang dag pa ma yin pa'i kun rdzob bo/_/phyi nang gi rten 'brel la yang dag par brtags te dge ba bcu la sogs pas bskyed pa'i rgyu dang 'bras bu dag ni yang dag pa'i kun
[\[263b\]]
[\[263b.1\]]rdzob bo/_/byang chub sems dpa'i kun rdzob yon tan gyi sgra don gsum gang zhe na/_mos pa dang /_sbyor ba dang /_khong du chud pa'o zhes bya ba ni/_byang chub ces bya ba dang sems dpa' zhes bya ba dang sems dpa' chen po zhes bya ba'i sgra gsum dang go rims bzhin du sbyar te/_nges
[\[263b.2\]]par 'byed pa'i cha bzhi la gnas pa ni byang chub ces bya ste mos pa dang sbyar ro/_/sa dang po nas bcu pa man chad la gnas pa ni byang chub sems dpa' zhes bya ste sbyor ba dang sbyar ro/_/sa bcu gcig pa sangs rgyas kyi sa'i dus na sems dpa' chen po zhes bya ste/_khong du chud pa dang
[\[263b.3\]]sbyar ro/_/yang na sems can la ston pa dang de dag byang chub la 'god pa dang byang chub sems dpa'o zhes bya ba la/_sems can rnams la bla na med pa'i lam ston pas na byang chub ste/_sems can la ston pa dang sbyar ro/_/lam la bkod pa de dag 'bras bu thob par byed pas na
[\[263b.4\]]byang chub sems dpa' ste/_de dag byang chub la 'god pa dang sbyar ro/_/bdag nyid kyang byang chub chen po thob par byed pas na sems dpa' chen po ste/_byang chub tu sems dpa' dang sbyar te mtshan nyid kyi yon tan dang ldan par ston pa'o/_/khams gsum gang zhe na/_'dod pa'i
[\[263b.5\]]khams dang /_gzugs kyi khams dang /_gzugs med pa'i khams so zhes bya ba la/_dmyal ba brgyad dang /_byol song dang yi dgas gnyis te bcu dang /_gling bzhi dang 'dod pa'i lha drug dang bcu ste spyir gnas nyi shu ni 'dod pa'i khams so/_/bsam gtan dang po nas bzhi
[\[263b.6\]]pa'i bar gnas bcu bdun ni gzugs kyi khams so/_/nam mkha' mtha' yas skye mched nas 'du shes yod min med min man chad gnas bzhi ni gzugs med pa'i khams so/_/tshul gsum pa'i rtags gang zhe na/_rjes su dpag pa la yod pa dang /_mthun pa'i phyogs la yod
[\[263b.7\]]pa dang /_mi mthun pa'i phyogs la med pa'o zhes bya ba la/_shes bya mngon du ma gyur kyang snol tshul gyi thog tu 'bebs pa ni tshul gsum pa'i rtags zhes bya ste/_de yang me dang chu mi snang yang du ba dang chu bya snang ba tsam las me dang chu yod par brtags pa ni rjes su dpag pa la yod
[\[264a\]]
[\[264a.1\]]pa'o/_/tshang bang chen po na me yod par brtags pa ni mthun pa'i phyogs la yod pa ste/_tshang bang dang me yod par mthun pa'i phyir ro/_/chu'i nang na me med par brtags pa ni mi mthun pa'i phyogs la med pa ste/_gcig la gcig dgra ltar mi
[\[264a.2\]]mthun pa'i phyir ro/_/sdug bsngal gsum gang zhe na/_sdug bsngal ba'i sdug bsngal dang /_'gyur ba'i sdug bsngal dang 'du byed kyi sdug bsngal lo zhes bya ba la/_khams gsum gyi tshor ba rnam pa gsum la sdug bsngal gsum gyis khyab pas na sdug bsngal gsum zhes bya
[\[264a.3\]]ste/_de yang 'dod pa'i khams kyi sems can rnams la tshor ba gsum char dang yang ldan mod kyi/_sdug bsngal gyi tshor ba shas che ba sdug bsngal ba'i sdug bsngal gyis khyab bo/_/gzugs kyi khams kyi lha rnams ni bsam gtan la gnas pas phal cher tshor ba bde ba dang ldan
[\[264a.4\]]te/_re zhig bde yang gtan du de na mi gnas te tsho zad nas gzhan du 'gyur bas na 'gyur ba'i sdug bsngal gyis khyab bo/_/gzugs med pa'i khams na ni ming bzhi'i phung po skad cig ma'i rgyun la gnas pas tshor ba btang snyoms dang ldan te/_skye bos sdug bsngal du mi tshor mod kyi
[\[264a.5\]]'phags pa rnams kyis sdug bsngal du gzigs te/_mdo las kyang /_lag mthil spu nyag gcig gzhag pa/_/mi rnams kyis ni mi rtogs la/_/mig tu song na de nyid kyis/_/mi bde ba dang gnod bskyed bzhin/_/byis pa dag ni lag mthil 'dra/_/'du byed sdug bsngal spu mi
[\[264a.6\]]rtogs/_/mkhas pa rnams ni mig dang 'dra/_/de yis shin tu yid kyang 'byung /_/zhes gsungs te/_byis pa dag ni mnar med pa'i phung po la yang sdug bsngal gyi blo mi 'byung gi/_'phags pa dag ni srid pa'i rtse mo la yang sdug bsngal gyi blo 'jug pas de ni 'du byed kyi sdug bsngal
[\[264a.7\]]gyis khyab par bstan to/_/bskal pa grangs med pa gsum gang zhe na/_mos pas spyod pa'i sa nas sa dang po'i bar du gcig_/sa dang po nas sa brgyad pa'i bar du gcig_/sa brgyad pa nas sa bcu pa'i bar du gcig go zhes bya ba la/_bskal pa'i dang po ni tshe dpag tu med pa nas
[\[264b\]]
[\[264b.1\]]bri nas brgyad khrir gyur pa nas bzung ste rim gyis mi'i tshe lo bcu'i bar du mar bri ba ste/_bar gyi bskal pa gcig go/_/de nas yang tshe lo brgyad khrir gyur la slar yang bri ba'i rim gyis tshe lo bcu par gyur pa'i bar de ni yar skye ba dang mar bri ba'i bar gyi bskal pa gnyis pa ste/_de
[\[264b.2\]]lta bu bco brgyad dang de'i tha ma yang tshe lo bcu nas brgyad khrir yar skye ba'i bskal pa gcig dang /_dang po mar 'grib pa'i bskal pa ste/_de lta bu bar gyi bskal pa nyi shur 'jig rten 'chags so/_/nyi shur gnas so/_/nyi shur 'jig go/_/nyi shur stongs te/_bar gyi
[\[264b.3\]]bskal ba brgyad cu la bskal ba chen po gcig ces bya ste/_de lta bu bgrang ba'i mtha' las 'das pa ni bskal ba grangs med pa gcig ste/_mos pas spyod pa'i sa dang /_sa brgyad man chad dang /_sangs rgyas kyi sa kun du 'od man chad du bskal pa de lta bu re re thogs par go rims
[\[264b.4\]]bzhin du sbyar ro/_/gang zag gsum gang zhe na/_the tshom can gyi gang zag dang /_log par shes pa'i gang zag dang /_mi shes pa'i gang zag go zhes bya ba la/_chos kyi mtshan nyid mi rtag pa dang /_sdug bsngal ba dang /_stong pa dang bdag med pa yin nam 'on te ma yin snyam du
[\[264b.5\]]sems ma nges pa ni the tshom can gyi gang zag go/_/chos rnams rtag pa dang bde ba dang gtsang ba dang /_bdag yod par nges par 'dzin pa ni log par shes pa'i gang zag go/_/chos kyi mtshan nyid mi rtag pa dang /_rtag pa la sogs pa gang gi rgyus kyang mi shes pa ni mi shes pa'i gang
[\[264b.6\]]zag ces bya'o/_/ma 'dres pa'i nye bar gzhag pa gsum gang zhe na/_gus par nyan pa rnams la sems snyoms pa dang /_gus par mi nyan pa rnams la sems snyoms pa dang /_gus par nyan pa dang gus par mi nyan pa rnams la sems snyoms pa'o zhes bya ba las/_skye bo dang nyan thos
[\[264b.7\]]dag la med kyi sangs rgyas nyi tshe la mnga' ba ni ma 'dres pa'i nye bar gzhag pa zhes bya ste/_de yang slob ma 'khor gus pa dang rim gro bskyed de 'grus par chos nyan na yang lhag par dga' ba yang med pas gus par nyan pa rnams la sems snyoms pa'o zhes pa med cing gyong ste rim gro chung ba dang chos
[\[265a\]]
[\[265a.1\]]nyan du mi btub na yang ngan sems dang zhe sdang mi 'byung bas na gus par mi nyan pa rnams la sems snyoms pa'o/_/bar bar gus shing rim gro dang chos nyan pa la 'grus/_bar bar mi 'grus te/_rim gro dang chos nyan du yang mi btub na/_de la yang gus pa'i tshe dga' ba
[\[265a.2\]]yang mi skye/_mi gus pa la khro ba yang mi 'byung ba ni gus par nyan pa dang /_gus par mi nyan pa rnams la sems snyoms pa zhes bya'o/_/gtong ba'i khyad par gsum gang zhe na/_gtong ba ni zang zing sbyin pa dang /_bu smad sbyin pa dang /_srog dang lus sbyin pa'o zhes pa la/_skye bo
[\[265a.3\]]rnams ni phyug cing bdog na yang mi gces pa las bu dang gnyen rtsa tsam nyi tshe la gtong gi/_mi bdog gam yang na bdog kyang gces pa dag gzhan la mi ster gyi/_'phags pa dag ni gces pa yang mi phongs par sems can thams cad la gtong la mi bdog na lus dang srog kyang gtong
[\[265a.4\]]bas na gtong ba'i khyad par gsum ste/_'phral gyi bza' ba dang /_btung ba dang /_yun gyi zong gser dngul dang gos zas dag sbyin pa ni zang zing sbyin pa'o/_/bu dang chung ma dang bran dang 'khor dang las thabs rgyal srid man chad gtong ba ni bu smad sbyin pa'o/_/mgo dang rkang lag dang /_
[\[265a.5\]]sha khrag dang lus kyi srog man chad gtong ba ni srog dang lus sbyin pa'o/_/chos kyi mdo bzhi gang zhe na/_mi rtag pa dang /_sdug bsngal ba dang /_stong pa dang /_bdag med pa'o zhes bya ste/_de yang phyi nang gi chos thams cad kyi don tshig 'di bzhir 'dus pas na chos kyi mdo bzhi ste/_
[\[265a.6\]]de la mtshan nyid gsum dang yang sbyar te/_kun brtags pa'i mtshan nyid ni rtag tu med pas na mi rtag pa'o/_/gzhan gyi dbang gi mtshan nyid ni sdug bsngal thams cad kyi gzhi yin pas na sdug bsngal ba'o/_/yongs su grub pa'i mtshan nyid la ni chos su gdags pa'i dngos po med pas
[\[265a.7\]]na stong pa'o/_/gang zag tu gdags pa'i dngos po med pas na bdag med pa'o/_/byang chub sems dpa'i mos pas spyod pa'i cha bzhi gang zhe na/_snang ba mched pa dang /_de kho na nyid kyi don la phyogs gcig pa dang /_bar chad med pa'i ting nge 'dzin to zhes bya ba la/_de yang
[\[265b\]]
[\[265b.1\]]dbang po lnga dang /_stobs lnga bsgom pa'i dus na gcig tu dge ba'i phyogs la lhag par mos shing gzhol te 'bad rtsol dang bcas pa ni mos pas spyod pa'i cha bzhi ste/_de la phyi nang gi chos la ming du btags pa'i ming thams cad sgyu ma tsam du shes pa'i shes rab skyes pa ni snang ba thob pa'o/_/ming
[\[265b.2\]]de dag gis brjod pa'i don gyi dngos po la sgyu ma tsam du med pa'i shes rab skyes pa ni snang ba mched pa'o/_/chos rnams kyi ming de dag stong pa nyid du shes pa'i shes rab skyes pa ni de kho na nyid kyi don la phyogs gcig pa'o/_/ming de dag gis brjod pa'i don gyi chos thams cad stong pa nyid du shes pa'i
[\[265b.3\]]shes rab skyes pa ni de ma thag tu sa dang po gnon pas bar chad med pa'i ting nge 'dzin zhes bya'o/_/nyan thos kyi cha bzhi gang zhe na/_drod dang /_spyi bo dang /_bzod pa dang /_'jig rten pa'i chos kyi mchog ces bya ba'o zhes bya ba la/_cha bzhi ni gong ma dang 'dra ste/_dbang po dang stobs
[\[265b.4\]]kyi dus na dge ba la mos shing 'dun pa'o/_/de yang dper na gtsub shing gis me 'byin pa na me'i snga ltas dro ba dang 'dra bar nyon mongs pa bsregs pa'i ye shes me dang 'dra ba 'byung bas na drod ces bya/_de nas dge ba'i rtsa ba gnyen po'i phyogs mthu skyes nas mi mthun pa'i dbang du mi 'gro ba'i
[\[265b.5\]]sar phyin pas na spyi bo zhes bya/_gang zag la bdag med pa'i don stong pa nyid la yid ches nas de la dga' ba skyes pa ni bzod pa zhes bya/_'di man chad 'jig rten gyi dge ba yin te mthong bsgom gyi nyon mongs pa ma spangs kyang rgyun tu zhugs pa la sogs pa 'phags pa'i sa 'dis gnon te/_
[\[265b.6\]]'jig rten pa gzhan las gtso bor gyur pas na 'jig rten pa'i chos kyi mchog ces bya'o/_/ye shes bzhi gang zhe na/_me long lta bu'i ye shes dang /_mnyam pa nyid kyi ye shes dang /_so sor kun du rtog pa'i ye shes dang /_bya ba sgrub pa'i ye shes so zhes bya ba la/_chos kyi dbyings rnam par
[\[265b.7\]]dag pa yang go rims bzhin no zhes bya ba la/_so so'i skye bo las sangs rgyas su grub nas rnam par shes pa brgyad gnas gyur pa ni ye shes bzhi ste/_de la kun gzhi rnam par shes pa dri ma dag ste gnas gyur pa ni me long lta bu'i ye shes so/_/nyon mongs pa'i yid bdag tu lta ba'i dri ma dag
[\[266a\]]
[\[266a.1\]]ste gnas gyur pa ni bdag dang gzhan du mi 'byed de mnyam pas na mnyam pa nyid kyi ye shes so/_/yid kyi rnam par shes pa 'dod chags la sogs pa'i dri ma dag ste gnas gyur pa ni so sor kun du rtog pa'i ye shes so/_/mig la sogs pa sgo lnga'i rnam par shes
[\[266a.2\]]pa chos sna tshogs la tha dad par rtog pa'i dri ma dag ste gnas gyur pa ni bya ba sgrub pa'i ye shes so/_/gzugs kyi phung po la sogs pa phung po lnga'i rang bzhin stong pa nyid gang yin pa de ni chos kyi dbyings rnam par dag pa ste/_ye shes dam pa'i yul du gzhag go/_/ye shes bzhi'i las
[\[266a.3\]]gang zhe na/_me long lta bu'i ye shes kyi las dang /_mnyam pa nyid kyi ye shes kyi las dang /_so sor rtog pa'i ye shes kyi las dang /_bya ba sgrub pa'i ye shes kyi las so zhes bya ba la/_yul tha dad par 'jug cing dmigs pa ni ye shes kyi las te/_de yang chos thams cad
[\[266a.4\]]gnyis su med pa'i don chos kyi dbyings stong pa nyid la dmigs pa ni me long lta bu'i ye shes kyi las so/_/bdag dang gzhan du dbyer med de/_bdag gi don byas pa yang sems can gyi don yin la/_sems can gyi don byas pa yang bdag gi don yin par dmigs pa ni mnyam pa
[\[266a.5\]]nyid kyi ye shes kyi las so/_/chos thams cad kyi spyi dang rang gi mtshan nyid phyin ci ma log par gtan la 'bebs pa ni so sor rtog pa'i ye shes kyi las so/_/sems can gyi don bya ba thams cad thabs sna tshogs kyis sgrub cing sprul pa'i las byed pa ni bya ba sgrub pa'i ye shes kyi las so/_/
[\[266a.6\]]dgongs pa bzhi gang zhe na/_mnyam pa nyid la dgongs pa dang /_dus gzhan la dgongs pa dang /_don gzhan la dgongs pa dang /_gang zag gzhan la dgongs pa'o zhes bya ba ni 'phral du go ba dang don du sbyar ba tha dad kyang /_tshig gcig gis 'gal ba med par ston te/_thabs de lta bus
[\[266a.7\]]sems can dag 'dul bar 'gyur ba ni dgongs pa bzhi zhes bya ste/_de yang 'das pa'i sangs rgyas dang /_shAkya thub pa gnyis chos kyi sku dang /_bsod nams dang ye shes kyi tshogs dang /_sems can gyi don gyi phrin las mdzad pa rnams che chung mi mnga' ba'i sgo nas sangs rgyas shAkya thub pas
[\[266b\]]
[\[266b.1\]]snga ma 'das pa'i sangs rgyas kyang nga nyid yin no zhes gsungs pa ni mnyam pa nyid la dgongs pa'o/_/sangs rgyas 'od dpag med dang spyan ras gzigs dbang phyug la sogs pa sangs rgyas gcig tsam gyi mtshan brjod pa tsam gyis kyang 'tshang rgya bar 'gyur ro zhes gsungs pa yang des 'phral
[\[266b.2\]]du 'tshang rgya ba min gyi/_rgyu de tsam la brten te bsgrubs na nam zhig 'tshang rgya ba dang /_smon lam btab na de bzhin du 'gyur ro zhes bya ba yang 'phral du mi 'gyur gyi/_nam zhig na rgyur 'gyur bas na dus gzhan la dgongs pa'o/_/sangs rgyas gang gA snyed la bsnyen bkur ma byas na mdo sde 'di thos par
[\[266b.3\]]mi 'gyur ro zhes bya ba ni 'dir 'phral du mthong ba tsam la mi bya'i/_byang chub sems dpa' sa dang po thob pa la bya bas na don gzhan la dgongs pa'o/_/tshul khrims la sogs pa dge ba'i phyogs gang la dad cing nus pa de la bsngags te spyod du gzhug pa dang /_yang na tshul khrims bsrung ba
[\[266b.4\]]nyi tshes chog go snyam du sems pa la dge ba gzhan yang byed du gzhug pa'i phyir tshul khrims smad la sbyin pa bsngags pa la sogs te/_pha rol tu phyin pa kun la sbyor ba ni gang zag gzhan la dgongs pa'o/_/ldem por dgongs pa gang zhe na/_gzhug pa la ldem por dgongs pa dang /_
[\[266b.5\]]mtshan nyid la ldem por dgongs pa dang /_gnyen po la ldem por dgongs pa dang /_bsgyur ba la ldem por dgongs pa'o zhes bya ba ni tshig nges pa ma yin yang drang du rung ba tsam la dgongs nas gzhan dag bkri ba'i thabs su gsungs pa ni ldem por dgongs pa ste/_mu stegs pa dag
[\[266b.6\]]bdag yod dam med ces 'di na/_sems can gyi rgyun skad cig ma'am rdzus te skye ba'i sems can dag yod pa tsam la brten nas bdag yod do zhes bya ba dang /_nyan thos dag chos kyi dngos po yod dam med ces 'dri na/_phung po dang khams dang skye mched dag yod do zhes skye bo rnams theg pa
[\[266b.7\]]chen po dang /_bstan pa 'di la gzung cing mi skrag par bya ba'i phyir bshad pa ni gzhug pa la ldem por dgongs pa'o/_/chos thams cad dngos po yod dam med ces 'dri na/_mtshan nyid gsum la dmigs nas med par 'dod pa la ni kun du brtags pa'i mtshan nyid la bsams nas med ces
[\[267a\]]
[\[267a.1\]]bstan te/_yod par 'dod pa la ni gzhan dbang dang /_yongs su grub pa'i mtshan nyid gnyis la dgongs nas yod ces bstan pa ni mtshan nyid de la ldem por dgongs pa'o/_/sems can gyi spyod pa brgyad khri bzhi stong gi gnyen por chos kyi sgo mo yang brgyad khri bzhi stong
[\[267a.2\]]gsungs te/_'dod chags kyi gnyen por mi gtsang ba la sogs pa gsungs pa ni gnyen po la ldem por dgongs pa'o/_/pha bsad/_ma bsad/_dge 'dun gyi dbyen byas/_dgra bcom pa bsad/_de bzhin gshegs pa la ngan sems kyis khrag phyung na bla na med pa'i byang chub tu 'tshang
[\[267a.3\]]rgya'o zhes gsungs pa de dngos su sgra bzhin du bya ba ma yin gyi/_ma rig pa'i dngos po med par shes pa ni ma bsad pa'o/_/zhe sdang gi dngos po med par shes pa ni pha bsad pa'o/_/phung po lnga stong par bshig ste dngos po med pa ni dge 'dun gyi dbyen no/_/kun gzhi rnam par shes pa bag
[\[267a.4\]]chags dang bcas pa dngos po med par shes pa ni dgra bcom pa bsad pa'o/_/chos kyi dbyings stong pa nyid du shes rab kyis rtogs pa ni de bzhin gshegs pa la khrag phyung ba zhes ming bsgyur ba dang /_yang na/_snying po med la snying por rtog_/phyin ci log la rab gnas shing /_/nyon
[\[267a.5\]]mongs kyis ni snyon smongs na/_/byang chub dam pa thob par 'gyur/_/zhes gsungs te/_mi g.yeng bar bsgom pa dang phyin ci log las bzlog par gnas pa dang /_dka' ba sna tshogs kyis bka' thub spyad pa dang go rims bzhin du sbyar te/_de lta bur spyad na 'tshang rgya'o zhes bya ba'i ming
[\[267a.6\]]bsgyur ba ni bsgyur ba la ldem por dgongs pa'o/_/rigs pa bzhi gang zhe na/_ltos pa'i rigs pa dang /_bya ba byed pa'i rigs pa dang /_tshad ma'i rigs pa dang /_chos nyid kyi rigs pa'o zhes bya ba la/_'jig rten na chos rnams kyi tshul ji ltar srid pa bzhin du 'byung ba ni rigs pa
[\[267a.7\]]zhes bya ste/_de yang mig gi rnam par shes pa rang 'byung mi nus kyi/_mig gi dbang po dang yul gzugs gnyis la ltos nas 'byung bar rigs pa de bzhin du gzhan yang sbyar te/_myu gu ni sa bon la ltos nas 'byung ba dang ma rig pa la ltos nas 'du byed 'byung ba la sogs pa ni ltos pa'i
[\[267b\]]
[\[267b.1\]]rigs pa'o/_/mig gi rnam par shes pa de byung nas gzugs la lta ba'i bya ba byed kyi/_sgra la mi nyan pa dang mig gi dbang pos kyang mig gi rnam par shes pa skyed kyi/_rna ba la sogs pa'i rnam par shes pa gzhan mi skyed de/_de bzhin du kun la sbyar te/_nas kyi sa bon gyis nas nyid skyed
[\[267b.2\]]kyi/_bra sran lta bu gzhan mi skyed pa dag ni bya ba byed pa'i rigs pa'o/_/'thad pa sgrub pa zhes kyang bya ste/_rjes su dpag pa dang /_mngon sum dang lung gi tshad ma nges par gzhag pa'o/_/de la rjes su dpag pa ni du ba las mer shes pa dang /_chu bya las chur shes pa dag go/_/mngon
[\[267b.3\]]sum ni rnam par shes pa drug gis mthong ba dang /_rnal 'byor ba'i sems kyis mthong ba dag go/_/lung ni mi slu ba'i tshig sangs rgyas kyi bka' lung zhal nas gsungs pa ste/_de dag ni tshad ma'i rigs pa'o/_/chu thur du 'bab pa dang nyi ma shar phyogs nas 'char ba dang /_sa srab
[\[267b.4\]]pa dang /_chu gsher ba dang /_me tsha ba dang /_rlung yang ba la sogs pa ste stong pa dang bdag med pa lta bu spyi dang rang gi mtshan nyid ye nas de ltar gnas pa dag ni chos nyid kyi rigs pa zhes bya'o/_/mkhyen pa bzhi gang zhe na/_khams mkhyen pa dang /_rang bzhin mkhyen pa dang /_bsam
[\[267b.5\]]par khyen pa dang /_bag la nyal mkhyen pa'o zhes bya ba ste/_de la theg pa che chung rigs tha dad pa gang dang gang yin pa thugs su chud pa ni khams mkhyen pa ste/_khams dang /_rigs dang /_sa bon zhes bya ba kun don gcig go/_/sems can dbang po rnon po dang /_dbang po rtul po dang /_
[\[267b.6\]]dbang po 'bring po dag gi bye brag thugs su chud pa ni rang bzhin mkhyen pa'o/_/sbyin pa la sogs pa pha rol tu phyin pa drug dang bcu dag la sogs pa gang dang gang dag la dag la ba thugs su chud pa ni bsam pa mkhyen pa'o/_/dge ba dang mi dge ba'i sa bon dad pa dang brtson 'grus
[\[267b.7\]]sam/_'dod chags dang zhe sdang la sogs pa'i shas che chung ci yod pa thugs su chud pa ni bag la nyal mkhyen pa'o/_/skye gnas bzhi gang zhe na/_mngal nas skye ba dang /_sgo nga las skye ba dang /_drod gsher las skye ba dang /_rdzus te skye'o zhes bya ba ste/_de la mi dang phyugs lug dang /_
[\[268a\]]
[\[268a.1\]]gcan gzan la sogs pa ni phal cher mngal nas skye ba'o/_/bya dang nya dang sbal lcong dang rtsangs pa la sogs pa ni sgo nga las skye ba'o/_/'bu srin dag ni drod gsher las skye ba'o/_/mtho ris kyi lha rnams dang 'dre srin yi dgas dmyal ba dag ni rdzus te skye
[\[268a.2\]]ba'o/_/mtha' bzhi gang zhe na/_yod pa'i mtha' dang /_med pa'i mtha' dang /_yod kyang yod la med kyang med pa'i mtha' dang /_yod pa yang ma yin med pa yang ma yin pa'i mtha'o zhes bya ba la/_phyi nang gi chos thams cad ni rdul dang mun pa snying stobs gsum las gyur pa yin
[\[268a.3\]]pas yod pa yin te/_phyi rol gyi chos la sbyar na yang me tog la sogs pa sdug cing mdzes pa thams cad ni snying stobs shas che la/_tsher ma dang ngam grog la sogs pa mi mdzes pa thams cad ni mun pa shas che'o/_/'bru 'bras dang kha zas la sogs pa dag ni rdul las gyur ba'i
[\[268a.4\]]shas che ba yin te yod do zhes zer ba ni yod pa'i mtha'o/_/'jig rten rgyang pan pa dag las dang 'bras bu dang tshe snga phyi la sogs pa ci yang med do zhes zer ba ni med pa'i mtha'o/_/bdag rtag pa ni yod la yul dang dbang po la sogs pa 'byung ba'i grong khyer ni med do zhes zer ba ni/_yod
[\[268a.5\]]kyang yod la med kyang med pa'i mtha'o/_/grangs can dag dper na gser gyi kha dog ni gar yang mi 'gyur te med pa yang ma yin la/_mgar bas brdungs na dbyibs gzhan dang gzhan du 'gyur bas na yod pa ma yin no/_/de bzhin du bdag rtag pa de yang de dang 'dra'o zhes zer ba ni yod pa
[\[268a.6\]]yang ma yin med pa yang ma yin pa'i mtha'o/_/rton pa bzhi gang zhe na/_don la rton par bya'i tshig 'bru la rton par mi bya'o/_/chos la rton par bya'i gang zag la rton par mi bya'o/_/ye shes la rton par bya'i rnam par shes pa la rton par mi bya'o/_/nges pa'i don gyi mdo sde la rton par
[\[268a.7\]]bya'i/_drang ba'i don gyi mdo sde la rton par mi bya'o zhes bya ba la nyams su blang zhing de dang mi 'bral bar brten cing 'dris par byed pa ni rton pa zhes bya ste/_de yang 'jig rten las 'das pa'i chos kyi tshul byang chub kyi phyogs kyi chos rnams nan tan du byed pa'i 'bras bu sems kyi sbyor ba skad cig
[\[268b\]]
[\[268b.1\]]gis 'khor gsum yongs su dag cing thams cad mkhyen pa'i ye shes mngon du byed pa ni don te/_de la rten par bya ba'o/_/tshig 'bru ste/_'jig rten gyi bya ba mang po la 'jug pa dang /_yang na chos kyi sgo mo brgyad khri bzhi stong gi bar du slob cing 'chad pa'i tshig dang yi ge'i rjes su
[\[268b.2\]]'brang ba dag ni don chung ngu yin pas de dag la ni rton par mi bya'o/_/rnam par byang ba dang /_kun nas nyon mongs pa'i chos rgyu dang 'bras bu'i tshul phyin ci ma log cing ma 'dres pa'am/_don gyi mtshan nyid ma byung ba dang /_ma skyes pa nges par ston pa'i gang zag ni su ci 'dra yang rung
[\[268b.3\]]ste/_chos dang mi 'gal na brten par bya'i/_gang zag ma brtags pa tam tom can chos dang mi mthun pa'i spyod pa can yin na rgyal po'i bu yang rung ste nye bar mi brten pa ni chos la rton par bya'i/_gang zag la rton par mi bya ba'o/_/chos thams cad kyi mtshan nyid don dam par
[\[268b.4\]]skye ba dang 'gag pa med pa chos dang gang zag bdag med par mkhyen pa ni ye shes te/_de la brten zhing 'dris par byed la/_gzugs dang sgra dang dri la sogs pa 'dod pa'i yon tan lnga la sogs pa'i rjes su song ba ni rnam par shes pa zhes bya ste/_de la ma chags mi gnas rten par mi
[\[268b.5\]]byed pa ni ye shes la rton par bya'i/_rnam par shes pa la rton par mi bya ba'o/_/chos gang bstan pas zab cing rgya che ba'i don khong du chud par byed pa ni nges pa'i don gyi mdo sde zhes bya ste/_de la brten zhing 'dris par byed kyi 'khor bas skyo ba dang kun rdzob la 'jug pa la sogs pa ston pa ni drang ba'i
[\[268b.6\]]don gyi mdo sde ste/_de dag la brten zhing 'dris par mi byed pa ni nges pa'i don gyi mdo sde la rton par bya'o/_/drang ba'i don gyi mdo sde la rton par mi bya ba'o/_/bsdu ba'i dngos po bzhi gang zhe na/_sbyin pa dang snyan par smra ba dang /_don spyod pa dang /_don mthun pa'o zhes bya ba la/_za ba dang bgo
[\[268b.7\]]ba la sogs pa lus kyi longs spyod ci dgos pas mgu bar byed pa ni sbyin pa'o/_/sems mgu bar byas kyi 'og tu dam pa'i chos bstan zhing bshad de mi dge ba las bzlog cing dge ba la 'dzud pa ni snyan par smra ba'o/_/tshig tu smra bar ma zad kyi bdag nyid smra ba dang mthun par nyams su len pa
[\[269a\]]
[\[269a.1\]]ni don spyod pa'o/_/gzhan la ji skad chos bstan pa de bzhin du bdag nyid kyang de dang mthun par byed la gzhan la yang byed du 'jug pa ni don mthun pa'o/_/'dus ma byas bzhi gang zhe na/_so sor brtags te 'gog pa dang /_so sor brtags pa ma yin pa'i 'gog
[\[269a.2\]]pa dang /_nam mkha' dang de bzhin nyid do zhes bya ba la/_rgyu dang rkyen gyi mtshan nyid gang gis kyang ma bskyed pas na 'dus ma byas zhes bya ste/_de yang khams gsum pa'i chos 'di dag ni mi rtag pa dang sdug bsngal ba yin no zhes 'dod pa'i yon tan lnga po dag la ma chags mi 'jug pa ste/_
[\[269a.3\]]de la ma zhugs na bag chags mi sogs shing 'bras bu mi 'byung ba ni so sor brtags te 'gog pa zhes bya'o/_/gzugs lta bu la rtog cing yengs pa'i dus na sgra dang dri la sogs pa byung yang de dag la ma brtags te/_'das pas bag chags mi sogs shing 'bras bu mi 'byung ngo /_/de
[\[269a.4\]]bzhin du sgra la yengs pa ni gzugs la ma brtags pa la sogs pa ni shes rab kyis dpyad pa med pas so sor brtags pa ma yin pa'i 'gog pa zhes bya'o/_/rgyu dang 'bras bu lta bur skye 'byung med la gzhan gyis go 'byed pa ni nam mkha'/_chos rnams kyi chos nyid la rgyu dang
[\[269a.5\]]'bras bu lta bu med pa ni de bzhin nyid ces bya'o/_/lung bstan pa bzhi gang zhe na/_mgo gcig tu lung bstan pa dang /_rnam par phye ste lung bstan pa dang /_dris nas lung bstan pa dang /_gzhag pa'i lung bstan pa'o zhes bya ba la/_gzhan gyis dris pa'i lan nges par sbyin pa ni lung
[\[269a.6\]]bstan pa ste/_de yang sems can 'di dag 'chi'am mi 'chi zhes 'dri na sems can du gyur phan chad mi 'chi ba med de 'chi'o zhes bstan pa ni mgo gcig tu lung bstan pa'o/_/sems can 'di dag skye'am mi skye zhes 'dri na/_nyon mongs pa zad na ni las kyi dbang gis khams gsum du mi
[\[269a.7\]]skye ba yang yod do zhes bstan pa ni rnam par phye ste lung bstan pa'o/_/mi 'di dag mchog yin nam ma yin zhes 'dri na lha la ltos nas sam/_'dre la ltos nas 'dri zhes dris nas lha la ltos nas zhes zer na mchog ma yin la 'dre la ltos nas zhes zer na mchog yin no zhes bstan pa ni dris nas lung
[\[269b\]]
[\[269b.1\]]bstan pa'o/_/sems can la bdag yod dam med ces 'dri na yod ces bstan du ni rang bzhin grub pa med la/_med ces bstan du ni da ltar mngon sum du snang zhing 'dug pas ci yang mi bstan par gzhag pa ni gzhag pa'i lung bstan pa'o/_/rig pa'i gnas lnga gang zhe na/_nang rig pa dang /_rgyu
[\[269b.2\]]rig pa dang /_sgra rig pa dang /_gso ba rig pa dang /_bzo rig pa'o zhes bya ba la shes rab kyis shes par bya ba'i yul mdor bsdu na lnga yod pas na rig pa'i gnas lnga'o/_/de yang gsung rab yan lag bcu gnyis shes pa ni nang rig pa'o/_/tar ka 'am/_yang na phyi nang gi rten 'brel rgyu dang rkyen gang
[\[269b.3\]]dang gang las 'bras bu ci dang ci 'byung ba'i rgyu mtshan la mkhas pa ni rgyu rig pa'o/_/byA ka ra Na'i skad la mkhas pa ste/_tshig gcig la don rnam pa bcur 'dren pa lta bu dag ni sgra rig pa'o/_/lus kyi nad bzhi brgya rtsa bzhi lta bu'i gnyen po gang la gang phan pa'i sman dpyad la mkhas pa ni gso ba rig
[\[269b.4\]]pa'o/_/bzo dang 'phong rtsal la sogs pa las su bya'o cog thabs sna tshogs la mkhas pa ni bzo rig pa'o/_/bstan bcos las kyang /_rig pa'i gnas lnga dag la brtson par ma byas par/_/'phags mchog gis kyang thams cad mkhyen nyid mi 'gyur te/_/de bas gzhan gang tshar gcod rjes su gzung
[\[269b.5\]]phyir ram/_/rang gis shes par bya phyir de la de brtson byed/_/ces 'byung ste/_rgyu dang sgra ni tar ka dang byA ka ra Na ste/_de nyid kyis ni rgol ba tshar gcod pa dang /_bzo dang sman rig pas ni gzhan la phan gdags shing rjes su gzung ba dang /_rang gi sems la nyon mongs pa bsal ba'i phyir ni nang rig pa ste/_
[\[269b.6\]]gsung rab yan lag bcu gnyis la mkhas na shes rab skye ste/_des 'phags par 'gyur ro zhes gsungs so/_/zag pa med pa'i phung po lnga gang zhe na/_tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye
[\[269b.7\]]shes mthong ba'i phung po'o zhes bya ba la/_nyan thos kyi khrims sde bdun dang /_byang chub sems dpa'i sdom pa rnam pa gsum ni tshul khrims kyi phung po'o/_/dba' bar 'gro ba la sogs pa'i ting nge 'dzin dang bsam gtan bzhi dang /_snyoms par 'jug pa bzhi la sogs pa ni ting nge 'dzin gyi phung
[\[270a\]]
[\[270a.1\]]po'o/_/spyi dang rang gi mtshan nyid ma nor bar rtogs shing chos dang gang zag la bdag med par chud pa ni shes rab kyi phung po'o/_/phung po'i lhag ma dang bcas pa dang /_phung po'i lhag ma ma lus par mya ngan las 'das pa ni rnam par grol ba'i phung po'o/_/theg pa chen
[\[270a.2\]]po'i ye shes bzhi dang /_nyan thos dang rang sangs rgyas mya ngan las 'das pa thob ma thag tu bya ba ni byas/_tshangs par ni spyad srid pa 'di las gzhan mi shes par sems pa ni rnam par grol ba'i ye shes mthong ba'i phung po'o/_/chos lnga gang zhe na/_ming dang /_mtshan ma dang /_rnam par rtog pa dang /_
[\[270a.3\]]de bzhin nyid dang /_rnam par mi rtog pa'i ye shes so zhes bya ba la/_chos thams cad mdo 'dir 'dus pas chos lnga'o/_/de yang rnam par shes pa'i spyod yul du mi snang zhing brjod du med kyang mig gis brtags shing mtshon te bstan pa'i phyir ming ngo /_/rnam par shes pa bdun dang kun gzhi
[\[270a.4\]]rnam par shes pa phan tshun rgyu dang 'bras bu'i tshul du gnas pa ni mtshan ma'o/_/rnam par shes pa brgyad po dag gis chos rnams kyi mtshan nyid sa sra ba dang chu gsher ba la sogs pa rang bzhin dang mi rtag pa dang /_sdug bsngal ba la sogs pa'i khyad par du rtogs pas na rnam par rtog pa'o/_/
[\[270a.5\]]chos thams cad dngos por ma grub ste/_stong pa nyid yin pas chos kyi dbyings ni de bzhin nyid do/_/phyin ci ma log par yongs su grub pa yang dag pa'i ye shes ni rnam par mi rtog pa'i ye shes so/_/mtshams med pa lnga gang zhe na/_ma bsad pa dang /_pha bsad pa dang /_dgra bcom pa
[\[270a.6\]]bsad pa dang /_dge 'dun gyi dbyen byas pa dang /_de bzhin gshegs pa la ngan sems kyis khrag phyung ba'o zhes bya ba la/_las 'di lnga gang yang rung ba cig byas na sems can dmyal ba'i gnas su sdug bsngal chen po'i rgyun cung zad kyang bar mi 'chad pa'i gnas su yun ring por skye ste/_thar
[\[270a.7\]]pa'i skabs med pa ni mtshams med pa zhes bya'o/_/ma bsad pa dang /_pha bsad pa dang /_dgra bcom pa bsad pa ni go sla'o/_/dge 'dun gyi dbyen ni/_dge 'dun sder longs pa lta ba phye ba'o/_/de bzhin gshegs pa la ngan sems kyis khrag phyung ba ni bsad sems kyis khrag phyung ba ste/_
[\[270b\]]
[\[270b.1\]]deng sang ni sangs rgyas mi bzhugs mod kyi dam pa'i chos 'jig cing spong ba lta bu dang sbyar ro/_/mtshams med pa lnga dang nye ba'i las lnga gang zhe na/_dgra bcom ma sun par byas pa dang /_byang chub sems dpa' nges pa'i sa la gnas pa bsad pa dang /_slob pa bsad pa dang /_dge 'dun 'du ba'i sgo
[\[270b.2\]]phrogs pa dang /_mchod rten 'jig pa'o zhes bya ba la/_sems can dmyal ba gzhan pas sdug bsngal che ba yin yang mtshams med pa'i sdug bsngal kho na tsam du tshabs che zhing yun ring ba nyid ma yin pa'i phyir mtshams med pa dang nye ba zhes bya ste/_de'i las ni ma yang yin la dgra bcom pa yang thob pa la
[\[270b.3\]]mi tshangs par spyod pa 'khrig pa'i chos byas na dgra bcom ma sun par byas pa'o/_/sa dang po yan chad sa bcu pa man chad la gnas pa'i byang chub sems dpa'i srog bcad pa ni byang chub sems dpa' nges pa'i sa la gnas pa bsad pa'o/_/rgyun du zhugs pa nas dgra bcom pa nyid ma thob pa'i gang zag
[\[270b.4\]]bdun po dag srog bcad pa ni slob pa bsad pa'o/_/dge 'dun spyir mnga' ba'i zhal zas dang /_phyugs nor spyi spung las gang zag gi sgor spyod dam rku 'phrog byed pa ni dge 'dun 'du ba'i sgo phrogs pa'o/_/gtsug lag khang dang /_sku gzugs dang ce ti lta bu ngan sems kyis 'dral zhing
[\[270b.5\]]gtsog pa la sogs pa ni mchod rten 'jig pa'o/_/snyigs ma lnga gang zhe na/_tshe'i snyigs ma dang /_lta ba'i snyigs ma dang /_nyon mongs pa'i snyigs ma dang /_dus kyi snyigs ma dang /_sems can gyi snyigs ma'o zhes bya ba la/_bzang po bdams pa'i phyi na gang ngan pa'i tha mar gyur pa de ni
[\[270b.6\]]snyigs ma zhes bya ste/_de yang tshe lo brgyad khri bzhi stong thub pa la sogs pa tshe phyir zhing thung ba'i tha ma ste/_tshe lo bcu pa ni tshe'i snyigs ma'o/_/chos dang gang zag la bdag med pa dang las dang las kyi 'bras bu la sogs pa chud mi gson pa'i lta ba las nyams te/_rtag pa dang chad pa'i mthar
[\[270b.7\]]'dzin pa'i lta ba ni lta ba'i snyigs ma'o/_/chags pa dang sdang ba med pa'i byams pa dang snying rje las nyams te/_'dod chags dang zhe sdang dang phrag dog dang ser sna la sogs pa lhag par che ba ni nyon mongs pa'i snyigs ma'o/_/nas 'bras la sogs pa rmo brko mi dgos par brngas ma thag
[\[271a\]]
[\[271a.1\]]tu nang nub tu rang skya ba dang /_brdeg btsog dang 'thab rtsod med pa las nyams te mu ge'i bskal pa dang /_nad kyi bskal pa dang /_mtshon cha'i bskal pa dag gis gdungs pa ni dus kyi snyigs ma'o/_/mi lus rgyang grags tsam dang /_'dom gang ba yan chad lta bu'i tshe
[\[271a.2\]]bzang ba las nyams shing mi lus khru gang man chad rta rtug la rgu rten bca' ba la sogs te byad bzhin dang /_bsam pa ngan pa dang ldan pa ni sems can gyi snyigs ma'o/_/lam lnga gang zhe na/_tshogs kyi lam dang /_sbyor ba'i lam dang /_mthong ba'i lam dang /_bsgom pa'i lam dang /_mthar phyin
[\[271a.3\]]pa'i lam mo zhes bya ba la/_so so'i skye bo'i gnas nas 'phags pa'i gnas su phyin par byed pa lnga ni lam lnga ste/_de yang byang chub kyi phyogs kyi chos sum cu rtsa bdun dang sbyar na/_dang po sems bskyed nas/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang
[\[271a.4\]]pa bzhi rnams bsgom zhing bsod nams kyi tshogs sogs pa ni tshogs kyi lam mo/_/dbang po lnga dang stobs lnga bsgom zhing mos pas spyod pa'i sa la gnas pa ni sbyor ba'i lam mo/_/byang chub kyi yan lag bdun bsgom zhing sa dang po thob pa ni mthong ba'i lam mo/_/'phags pa'i lam yan lag brgyad
[\[271a.5\]]bsgom zhing sa gnyis pa nas sa bcu pa man chad la gnas pa ni bsgom pa'i lam mo/_/sangs rgyas kyis kun du 'od la gnas pa dang /_nyan thos kyi dgra bcom pa thob pa dag ni mthar phyin pa'i lam mo/_/mi dge ba bcu'i 'bras bu gang zhe na/_srog gcod pa'i rnam par smin pa dang /_rgyu mthun pa'i
[\[271a.6\]]'bras bu dang /_dbang gi 'bras bu'o/_/ma byin par len pa'i rnam par smin pa dang /_rgyu mthun pa'i 'bras bu dang /_dbang gi 'bras bu'o/_/'dod pas log par g.yem pa'i rnam par smin pa dang /_rgyu mthun pa'i 'bras bu dang /_dbang gi 'bras bu'o/_/brdzun du smra ba'i rnam par smin pa dang /_rgyu
[\[271a.7\]]mthun pa'i 'bras bu dang /_dbang gi 'bras bu'o/_/phra ma byas pa'i rnam par smin pa dang /_rgyu mthun pa'i 'bras bu dang /_dbang gi 'bras bu'o/_/ngag rtsub po'i rnam par smin pa dang /_rgyu mthun pa'i 'bras bu dang /_dbang gi 'bras bu'o/_/tshig 'khyal pa'i rnam par smin pa dang /_rgyu mthun
[\[271b\]]
[\[271b.1\]]pa'i 'bras bu dang /_dbang gi 'bras bu'o/_/brnab sems kyi rnam par smin pa dang /_rgyu mthun pa'i 'bras bu dang /_dbang gi 'bras bu'o/_/gnod sems kyi rnam par smin pa dang /_rgyu mthun pa'i 'bras bu dang /_dbang gi 'bras bu'o/_/log par lta ba'i rnam par smin pa dang /_rgyu mthun
[\[271b.2\]]pa'i 'bras bu dang /_dbang gi 'bras bu'o zhes bya ba la/_rnam par smin pa'i 'bras bu'o zhes bya ba ni srog gcod pa nas log par lta ba'i bar bcu char yang ngan song rgyud gsum du skye bar 'dra bar sbyor ro/_/de la srog bcad pas tshe thung zhing nad mang la gsod 'dod pa ni rgyu dang mthun pa'i 'bras bu'o/_/
[\[271b.3\]]kha zas mi bsod cing mthu chung ba skye ba'i yul dang phrad pa ni dbang gi 'bras bu'o/_/ma byin par blangs pas dbul por gyur cing rku 'dod pa ni rgyu dang mthun pa'i 'bras bu'o/_/kha zas dang lo tog sad ser la sogs pas 'phrog cing kha dog ngan par skye ba'i yul dang phrad pa ni dbang gi 'bras bu'o/_/'dod
[\[271b.4\]]pas log par g.yem pas 'phyor g.yem la srid cing chung ma byi po dang thun mong ba ni rgyu dang mthun pa'i 'bras bu'o/_/yul sa rdul dang bye ma can du skyes pa ni dbang gi 'bras bu'o/_/brdzun smras pas skur pa 'debs pa mang zhing bdag nyid brdzun dang skur pa la dga' ba ni rgyu dang mthun pa'i 'bras bu'o/_/
[\[271b.5\]]kha zas dri nga ba skye ba'i yul dang phrad pa ni dbang gi 'bras bu'o/_/phra ma byas pas grogs mi rnyed cing /_mdza' ba dang rtag tu 'khon zhing dbye ba ni rgyu mthun pa'i 'bras bu'o/_/yul ngam grog dang thag thug can mi bde bar skye ba ni dbang gi 'bras bu'o/_/ngag rtsub pa smras pas rtag tu tshig mi snyan pa dang /_
[\[271b.6\]]yid mi dga' bar 'gyur ba'i gtam thos pa ni rgyu dang mthun pa'i 'bras bu'o/_/sa gzhi tsha ba can 'bru dang lo tog skyer mi rung zhing kha zas dkon pa'i yul du skye ba ni dbang gi 'bras bu'o/_/tshig 'khyal pa smras pas tshig smras so cog mi btsun zhing /_ci smras kyang gzhan gyis mi nyan pa ni rgyu dang mthun
[\[271b.7\]]pa'i 'bras bu'o/_/dbyar dgun gyi dus 'gyur zhing dgun kha char 'bab la/_dbyar nyi lhags che zhing char mi 'bab pa lta bu'i yul du skye ba ni dbang gi 'bras bu'o/_/brnab sems che bas mthong ngo cog la 'dod chen byed cing chags pa ni rgyu mthun pa'i 'bras bu'o/_/'bru dang lo tog thams cad phra zhing chung
[\[272a\]]
[\[272a.1\]]ba'i yul du skye ba ni dbang gi 'bras bu'o/_/gnod sems pas rang bzhin gyi khro gtum dang zhe sdang che ba ni rgyu mthun pa'i 'bras bu'o/_/'bru dang lo tog kha la tsha zhing dku ba 'khrud pa'i yul du skye ba ni dbang gi 'bras bu'o/_/log par lta bas gti mug che ste/_shes rgya dang
[\[272a.2\]]dran gsal med pa ni rgyu dang mthun pa'i 'bras bu'o/_/sa bon btab kyang lo tog 'khrung du mi btub la cung zad 'khrungs na yang 'bras bu mi chags shing mi smin pa'i yul du skye ba ni dbang gi 'bras bu'o/_/de ci'i phyir 'bras bu gsum du 'gyur zhe na/_sdug bsngal bar byas pa dang bsad pa
[\[272a.3\]]dang mdangs med par byas pa'i phyir ro zhes smos te/_srog gcod pa ni dang po nyid du na zhing tsha bar byas pa ni sdug bsngal bar byas pa zhes bya ste/_de'i rgyus sems can dmyal ba la sogs pa gnod pa sna tshogs kyi gnas su skyes pa ni rnam par smin pa'i 'bras bu'o/_/de nas bsad pa ste/_
[\[272a.4\]]tshe thung bar byas pas tha ma mir skyes na yang tshe thung zhing nad mang ba ni rgyu dang mthun pa'i 'bras bu'o/_/bsad pa'i tshe lus dang sems kyi gzi byin dang mnga' byad med par byas pas ni mdangs med par byas pa zhes bya ste/_des kha zas kyi 'bru 'bras ngan cing mi bsod pa dang yul ngan par skye ba ni
[\[272a.5\]]dbang gi 'bras bu ste/_mi dge ba bcu char la yang de bzhin du kun la sbyar ro/_/'jig tshogs la lta ba'i ri bo nyi shu'i ming la/_bdag gzugs yin te bdag po dang 'dra/_bdag tshor ba yin/_bdag 'du shes yin/_bdag 'du byed yin/_bdag rnam par shes pa yin zhes bya ba la/_mu stegs
[\[272a.6\]]pa dag ni lta ba tha dad par phung po lnga dag las gang yang rung ba gcig ni bdag rtag pa yin la/_lhag ma bzhi ni bdag de'i 'khor yin no zhes bdag dang bdag gir 'dod de phung po lnga po rnams la gcig cing yang rnam pa bzhi bzhir lta ba ni 'jig tshogs la lta ba'i ri bo nyi shu'i ming zhes bya'o/_/
[\[272a.7\]]de la gzugs bdag yin te bdag po dang 'dra zhes bya ba ni/_dper na nor gyi bdag po de rang gi nor la ci dgar spyod du dbang ba dang 'dra bar gzugs kyi phung po ni bdag rtag pa yin la/_phung po lhag ma bzhi ni bdag de'i 'khor yin te nor bdag dang nor lha lta bur gnas so zhes zer ba'o/_/de bzhin
[\[272b\]]
[\[272b.1\]]du 'og ma rnams la yang mthun par ming spo zhing sbyar ro/_/bdag gzugs dang ldan/_bdag tshor ba dang ldan/_bdag 'du shes dang ldan/_bdag 'du byed dang ldan/_bdag rnam par shes pa dang ldan zhes bya ba ni/_dper na lha sbyin rgyan dang ldan no zhes bya ba dang 'dra bar bdag rtag pa de ni gud
[\[272b.2\]]na yod la gzugs kyi phung po de ni de'i rgyan lta bur gnas/_phung po lhag ma bzhi ni bdag de'i 'khor lta bur gnas so zhes bya ba ste/_phung po lhag ma bzhi la yang ming spo zhing gong ma bzhin du sbyar ro/_/gzugs bdag gi yin/_tshor ba bdag gi yin/_'du shes bdag gi yin/_'du byed bdag
[\[272b.3\]]gi yin/_rnam par shes pa bdag gi yin zhes bya ba ni dper na la ba lha sbyin dbang ngo zhes bya ba dang 'dra bar bdag de ni gud na yod la/_de gzugs kyi phung po la 'khor du dbang ngo zhes bya ba lta bu ste/_gzhan la yang de bzhin du sbyar ro/_/gzugs la bdag gnas/_tshor ba la bdag gnas/_'du shes
[\[272b.4\]]la bdag gnas/_'du byed la bdag gnas/_rnam par shes pa la bdag gnas zhes bya ba ni dper na gzhong bu'i steng na shing tog gnas pa dang 'dra bar gzugs kyi phung po de la bdag rtag pa de gnas so zhes zer ba ste/_de bzhin du 'og ma gzhan la yang mthun par sbyar ro/_/dus phyi mar 'byung
[\[272b.5\]]ba'i rmi ltas bco brgyad gang zhe na/_glang po che'i 'jug ma skar khung la thogs pa dang /_khron pas skom pa'i mi snyegs pa dang /_phye dang mu tig mnyam por brje ba dang /_glang po che'i be'u ser gyi gnas nas skrod pa dang /_kun dga' ra ba'i me tog dang 'bras bu bdag po las gzhan gyis longs spyod
[\[272b.6\]]pa dang /_'thab par mi 'os pa dag sde ris su bcad nas brgyad bkag dang 'thab rtsod byed pa dang /_ras yug gcig bgos pa la bzang ngan gtod pa dang /_me tog gis bdag rngos shig par bskul ba dang /_rje'u gsum gyi bar ma stong par mthong ba dang /_tsan dan sol bar 'tshong ba dang /_rgan
[\[272b.7\]]po spyi cer du gnas pa dang /_rta kha dang rkub gnyi gas za ba dang /_khyi chen po bas chung ngu kha drag pa dang /_ba be'u 'brengs ma thag tu be'u la nu bar 'dod pa dang /_snga dro dar la bab la phyi dro rgas 'khogs par gyur pa dang /_seng ge'i ro ro de nyid kyi srin bus zos pa dang /_spre'u mang po 'dus nas
[\[273a\]]
[\[273a.1\]]spre'u gcig rgyal por bskos pa dang /_spre'u gcig gis gcig la mi gtsang ba skud pa mthong ba'o zhes pa bya ni/_rgyal po kr-i kI zhes bya ba'i rmi lam du mi'i spyod lam dang /_chos lugs phyis ci 'byung ba rnams snga ltas su byung ste rmis pa'i glang po che'i 'jug ma skar khung
[\[273a.2\]]la thogs pa ni rab tu byung ba rnams khyim nas 'byung dka' ba'i gnas nas byung ste/_zang zing mang po kun gtong zhing 'dor nus na rab tu byung ba'i gnas na lhung bzed dang chos gos sam/_gnas khang tsam dag la chags shing 'dug pa'i ltas te/_dper na glang po che skar khung du 'dzul ba nas lus chen po
[\[273a.3\]]mi shong ba'i rigs pa ni shong nas 'jug ma phra mo ma shong ste thogs pa dang 'dra'o/_/khron pas skom pa'i mi snyegs pa ni rab tu byung ba rnams chos nyan pa'i phyir slob dpon gyi thad du 'ong ba'i rigs pa las 'ong du mi btub ste nyan pa po'i gan du slob dpon gyis chos 'chad du 'ong na nyan pa po 'byol zhing nyan du mi
[\[273a.4\]]btub pa'i rtags te/_dper na su skom pa khron par song ste chu 'thung ba'i rigs pa las skom pa ni 'bros shing khron pa'i chu ni phyi bzhin snyegs pa lta bu'o/_/phye dang mu tig mnyam por brje ba ni phye blang ba'i phyir chos ston pa'i rtags dang /_glang po che be'u ser gyi gnas nas skrod pa ni tshul khrims dang ldan pa
[\[273a.5\]]tshul khrims 'chal bas gnas nas skrod pa'i rtags dang /_kun dga' ra ba'i me tog dang 'bras bu bdag po las gzhan gyis longs spyod pa ni dge 'dun gyi nor khyim pas longs spyod pa'i rtags dang /_'thab par mi 'os pa dag sde ris su bcad nas brgyad bkag dang 'thab rtsod byed pa ni de bzhin
[\[273a.6\]]gshegs pa shAkya thub pa'i bstan pa 'thab rtsod kyis nub par 'gyur ba'i rtags dang /_ras yug gcig bgos pa la bzang ngan gtod pa ni sangs rgyas kyi chos dang 'dul ba ni dkar po'i phyogs gcig pa yin na phyis lta ba tha dad pas gzhung tha dad pa bzung ste lta ba mang por gyes pa ste/_dper na ras
[\[273a.7\]]yug gcig la bzang ngan med kyang bzang ngan du mthong ba dang 'dra'o/_/me tog gis bdag rngos shig par bskul ba ni skyes pas bud med gnyer ba'i rigs na mi gnyer gyi/_bud med kyis skyes pa gnyer zhing phar bskul ba ste/_dper na me tog brnga ba yin na me tog gis rngos zhes bskul ba lta bu'o/_/
[\[273b\]]
[\[273b.1\]]rje'u gsum gyi bar ma stong par mthong ba ni mtho sems mi byed pa med de/_dbul por gyur na gnyen yang ngal te/_de bor nas gzhan dang mdza' bar byed de/_dper na rdze'u gsum btsugs te steng 'og gnyis na sha dang tshil bskol la/_bar na chu bskol na sha dang tshil gyi gzar bu nang 'khrul gyi/_chu
[\[273b.2\]]bskol bar gzar bu mi 'khrul ba lta bu'o/_/tsan dan sol bar 'tshong ba ni chos mkhan chos 'chad cing stan pa kha cig rnyed pa dang bkur sti'i khe yod pa nyi tshe la chos 'chad kyi/_snying rje'i shugs kyis chos 'dod pa kun la bstan zhing bsod nams rin po che mi tshol ba ste/_dper na tsan dan rin chen
[\[273b.3\]]por btsong ba'i rigs na rin chen por mi 'tshong bar sol ba dang tshong byed pa lta bu'o/_/rgan po spyi cer du gnas pa ni dam pa'i chos nub pa'i dus na yul dbus nas sngar nub ste/_mtha' 'khob du mched nas nub pa'i ltas te/_dper na rgan po'i skra spyi bo nas sngar 'bye ba lta bu'o/_/rta kha dang rkub gnyi
[\[273b.4\]]gas za ba ni sna la sogs pa'i blon po la sogs pa bla ma dang 'og ma yan man gnyis ka la rno gzan byed pa ste/_dper na rta kha dang rkub gnyis ka nas rtswa za ba lta bu'o/_/khyi chung ngu kha drag pa ni rgyal po bas blon po kha drag cing skyes pa bas bud med kha drag ste/_blon po dang bud med kyi kha thabs su
[\[273b.5\]]'gro ba'i rtags te/_dper na khyi chen po kha nyan gyi/_chung ngu kha drag pa lta bu'o/_/ba be'u 'brengs ma thag tu be'u la nu bar 'dod pa ni pha mas bu tsha lta bu khyim phub ste nor phog ma thag tu nged kyi bdog pa khyed la byin pa yin gyis/_da nged khyed kyis gsos shig ces slar sbyin du re ba'i rtags te/_
[\[273b.6\]]dper na ba be+e'u las nu bar 'dod pa lta bu'o/_/snga dro dar la bab la phyi dro 'khogs par gyur pa ni las su brtsams pa gang ci yang rung ba la dang po nyid du mtshar cig bya ba ltar gzhi cher brtsams la/_de ma thag tu skyo zhing gtong ba'i rtags te/_dper na snga dro dar la bab pa la zhag 'ga' yang
[\[273b.7\]]ma lon par phyi dro nyid du rgas pa lta bu'o/_/seng ge'i ro ro de nyid kyi srin bus zos pa ni dam pa'i chos 'di 'jig pa na phyi rol pa gzhan gyis sun dbyung zhing gzhig par mi nus kyi/_dge slong dag nyid kyis 'jig par byed pa'i rtags te dper na seng ge'i ro la bya khyi la sogs pa gzhan gang
[\[274a\]]
[\[274a.1\]]gis kyang bza' ba'i thug mi thub kyi/_seng ge nyid kyi spu las srin bur gyur te zos pa dang 'dra'o/_/spre'u mang po 'dus nas spre'u gcig rgyal por bskos pa ni dge slong tshul khrims 'chal ba mang po 'tshogs nas bdag cag dang mthun pa'i phyogs gcig dpon por
[\[274a.2\]]bsko bar bya'o zhes sdig can dpon du bsko ba'i rtags so/_/spre'u gcig la gcig gis mi gtsang ba skud pa ni dge slong dag gcig gis gcig la gleng skur dang /_g.yo skyon 'dogs par 'gyur ba'i rtags so/_/cho 'phrul gsum gyi ming la rdzu 'phrul gyi cho 'phrul dang /_kun brjod pa'i cho
[\[274a.3\]]'phrul dang /_rjes su bstan pa'i cho 'phrul lo zhes bya ba la/_skye bo phal la mi srid pa ston pa dngos su 'og nas 'byung ba dag ni rdzu 'phrul zhes bya'o/_/de la lus kyi sgo nas nam mkha' la 'phur ba dang /_me ltar 'bar ba la sogs te dga' dgu cir yang bsgyur zhing ston pa ni rdzu 'phrul gyi cho
[\[274a.4\]]'phrul zhes bya'o/_/gzhan gyi sems shes pa'i sgo nas nyes dmigs dang legs pa'i yon tan gang yin pa sems dang mthun par ston pa ni kun brjod pa'i cho 'phrul te gdams ngag lta bu'o/_/sems kyi rgyud la nyon mongs pa'i shas gang che ba brtags nas 'dod chags che na ni mi gtsang
[\[274a.5\]]ba/_zhe sdang che na ni byams pa gti mug che na ni rten cing 'brel pa bsgom pa la sogs te/_gnyen po gang yin pa ston pa ni rjes su bstan pa'i cho 'phrul lo/_/sbyangs pa'i yon tan bcu gnyis gang zhe na/_phyag dar khrod pa dang /_chos gos gsum pa dang /_phying pa can dang /_stan
[\[274a.6\]]gcig pa dang /_bsod snyoms pa dang /_zas phyis mi len pa dang /_dgon pa pa dang /_shing drung ba dang /_bla gab med pa dang /_dur khrod pa dang /_cog pu pa dang /_gzhi ji bzhin pa'o zhes bya ba la/_'tsho ba dang 'tsho ba'i yo byad dang /_gnas rnams la chags pa ni skyon yin la/_de
[\[274a.7\]]dag la ma chags pa ni sbyangs pa'i yon tan zhes bya'o/_/de la bzhis ni chos gos la ma chags pa bstan/_bar ma gnyis kyis ni 'tsho ba la ma chags pa bstan/_tha ma drug gis ni gnas la ma chags pa bstan to/_/de la chos gos sar pa dang /_bzang po la ma chags te/_rnying pa bor ba'i dam
[\[274b\]]
[\[274b.1\]]dum dang /_lhan pa phyag dar gyi khrod nas bsdus te/_tshem bur byas nas gyon pas na phyag dar khrod pa'o/_/phyag dar khrod nas btsal ba de yang chos gos gsum las lhag par mi tshol ba ni chos gos gsum pa'o/_/lhan pa lhan bu ma rnyed na bal dag bsdus te/_phying ba'i chos gos gsum
[\[274b.2\]]tsam 'chang ba ni phying pa can no/_/bdag rang gi stan gcig btsal nas des nam dengs kyi bar du stan gzhan yang mi tshol/_gzhan gyi stan la yang mi 'dug par de la 'dug pa ni stan gcig pa'o/_/rgyal po dang blon po la sogs pa yon bdag dad pas bzang por sbyar ba la ma chags kyi bsod
[\[274b.3\]]snyoms ci rnyed pas chog par 'tsho ba ni bsod snyoms pa'o/_/zas kyis 'grangs pa tsam zhig dus gcig tu blangs te zhim pa'i bye brag dbye zhing phyir 'dod cing len pa med par za ba ni zas phyis mi len pa'o/_/ra ba dang grong rdal la sogs pa 'du 'dzi'i gnas nas rgyang grags gcig phan chad
[\[274b.4\]]spags te 'dug pa ni dgon pa pa'o/_/dgon pa de nags tshal can lta bu zhig na 'dug na shing drung ba'o/_/dgon pa der sbra gur dang khang khyim lta bur mi 'bugs par 'dug pa ni bla gab med pa'o/_/dgon pa de mi ro 'dor ba'i gnas zhig na 'dug pa ni dur khrod pa'o/_/dgon pa de na mal bde ba
[\[274b.5\]]bshams shing glos phab ste sa la mi nyal ba ni cog pu pa'o/_/dgon pa de na gnas gar bab bab tu 'dug cing bde ba mi 'dam par 'dug pa ni gzhi ji bzhin pa'o/_/de bzhin gshegs pa'i spyan lnga gang zhe na/_sha'i spyan dang /_lha'i spyan dang /_shes rab kyi spyan dang /_chos kyi spyan dang /_sangs
[\[274b.6\]]rgyas kyi spyan no zhes bya ba ni/_las dge ba'i rnam par smin pa las gyur pa ste sangs rgyas nyag gcig la mnga' bas de bzhin gshegs pa'i spyan lnga zhes bya'o/_/stong gsum gyi stong gcig tshun chad kyi gzugs thams cad mthong ba ni sha'i spyan no/_/nam mkha'i khams kyi mthas
[\[274b.7\]]gtugs pa'i 'jig rten gyi gzugs thams cad mthong ba ni lha'i spyan no/_/chos la bdag med par thugs su chud pa ni shes rab kyi spyan no/_/gang zag la bdag med par thugs su chud pa ni chos kyi spyan no/_/shes par bya ba'i yul la shes bya thams cad ma lus par thugs su chud pa ni
[\[275a\]]
[\[275a.1\]]sangs rgyas kyi spyan no/_/byang chub sems dpa'i bsam pa nyi shu rtsa gcig la zhes bya ba ni sgyu gsog dang gzhan la gnod pa med pa'i don te/_de yang slob dpon dang bla ma thams cad la mi slu ba'i bsam pa dang zhes bya ba la/_khrims 'bogs shing chos 'chad pa ni slob dpon
[\[275a.2\]]no/_/khrims dang shes pas rgan pa ni bla ma'o/_/de lta bu la sogs pa gang la yang brdzun sgyu la sogs pa thabs ngan pa rnams srog gi phyir yang mi byed pa ni thams cad la mi slu ba ste/_de lta bu skye bo su la yang med pas na lhag pa'i bsam pa'o/_/chos mthun pa'i byang chub sems dpa' la des shing
[\[275a.3\]]'grogs na bde ba'i bsam pa dang zhes bya ba la/_byang chub tu sems bskyed de/_tshul khrims mnos pa thams cad ni/_chos mthun pa'i byang chub sems dpa'o/_/khong nas zhe sdang med cing sems dang ba ni des pa'o/_/lus kyis brdeg 'tshog mi byed/_ngag gis tshig rtsub mi smra ba ni
[\[275a.4\]]'grogs na bde ba'i bsam pa'o/_/nyon mongs pa dang nye ba'i nyon mongs pa dang /_bdud kyi las zil gyis gnon pa la rang gi sems kyis dbang bya ba'i bsam pa dang zhes bya ba la 'dod chags dang /_khong khro ba dang /_nga rgyal dang /_ma rig pa dang /_lta ba dang /_the tshom drug ni nyon mongs pa'o/_/khro
[\[275a.5\]]ba dang /_khon du 'dzin pa dang /_'chab pa dang /_'tshig pa dang /_phrag dog dang /_ser sna dang /_sgyu dang /_g.yo dang /_rgyags pa dang /_rnam par 'tshe ba dang /_ngo tsha med pa dang /_khrel med pa dang /_rmugs rgod dang /_ma dad pa dang /_le lo dang /_bag med pa dang /_brjed nges pa dang /_rnam
[\[275a.6\]]par g.yeng ba dang /_shes bzhin ma yin pa dang /_gnyid dang rtog dpyod de nyi shu ni nye ba'i nyon mongs pa'o/_/'dod pa'i yon tan lnga la chags pa dang /_nyan thos kyi zhi ba phyogs gcig pa la dga' ba ni/_gcig tu 'khor ba dang mya ngan las 'das pa la phyogs pas mi gnas pa'i mya ngan las
[\[275a.7\]]'da' ba theg pa chen po la bar du gcod pas na bdud kyi las zhes bya ste/_de rnams kyi dbang du mi 'gro zhing rang gi sems kyi dbang du byed pa ni zil gyis gnon pa la rang gi sems kyis dbang bya ba'i bsam pa zhes bya'o/_/'du byed thams cad la skyon du mi lta ba'i bsam pa dang zhes bya ba la khams
[\[275b\]]
[\[275b.1\]]gsum gyi chos rnams ni 'du byed ces bya ste/_de dag thams cad rang bzhin gyis rtogs par thugs su chud pa nyid mya ngan las 'das pa yin gyi/_nyan thos ltar 'khor ba'i skyon spangs te mya ngan las 'das pa gzhan du mi tshol bas na 'du byed la skyon du mi lta ba'i bsam pa zhes bya'o/_/mya ngan las
[\[275b.2\]]'das pa la yon tan du mi lta ba'i bsam pa dang zhes bya ba ni/_nyan thos ltar zhi ba phyogs gcig pa'i mya ngan las 'das pa de ni bde ba yin gyi der 'jug par bya'o snyam du mi sems pa'o/_/byang chub kyi phyogs kyi chos dge ba rnams rtag tu bsgom pa'i bsam pa dang zhes bya ba ni/_bla na med pa'i byang
[\[275b.3\]]chub 'thob par bya ba'i grogs dang rgyur gyur ba ni/_byang chub kyi chos dge ba rnams zhes bya ste/_dngos su na dran pa nye bar gzhag pa la sogs te sa bcu dang pha rol tu phyin pa bcu dag skad cig re re la yang rgyun mi 'chad par 'dris par bya'o snyam du sems pa ni rtag tu bsgom pa'i bsam pa zhes bya'o/_/
[\[275b.4\]]de dag nyid bsgom pa dang mthun pa'i bden pa'i bsam pa dang zhes bya ba ni/_dge ba de nyams su blangs nas 'du 'dzi dang thag bsrings te dgon pa'i gnas lta bur 'gro bar sems pa ni bsgom pa dang mthun pa'i dben pa'i bsam pa'o/_/'jig rten pa'i zang zing thob pa dang /_rnyed pa dang bkur
[\[275b.5\]]sti la mi lta ba'i bsam pa dang zhes bya ba la bza' ba dang bgo ba la sogs te/_lhung bzed dang chos gos dag ni 'jig rten pa'i zang zing thob pa dang rnyed pa'o/_/phyag 'tshal ba dang bsnyen bkur byed pa ni bkur sti ste/_sems can la chos 'chad pa na phan gdags pa'i bsam pas chos 'chad kyi/_
[\[275b.6\]]zang zing bsgrub pa'i bsam pa med pa'i phyir bkur sti la mi lta ba'i bsam pa zhes bya'o/_/theg pa dman pa spangs te theg pa chen po rtogs par bya ba'i bsam pa dang zhes bya ba la/_bdag rang gi don du zhugs pa nyan thos dang rang sangs rgyas kyi spyod pa la mi 'jug pa ni theg pa dman pa spangs pa'o/_/
[\[275b.7\]]bdag dang gzhan gnyis kas bla na med pa'i byang chub thob par bya ba'i phyir sa dang pha rol tu phyin pa bsgrub pa ni theg pa chen po rtogs par bya ba'i bsam pa'o/_/sems can thams cad kyi don thams cad bya ba'i bsam pa dang zhes bya ba la/_skye ba rnam pa bzhi las skyes shing lam rgyud drug tu 'khor ba
[\[276a\]]
[\[276a.1\]]ni sems can thams cad do/_/de dag tshe 'dir dge ba la bkod de/_tshe phyi mar lha dang mi'i 'bras bu dang /_thar pa thob par bya ba'o snyam du sems pa ni don thams cad bya ba'i bsam pa zhes bya'o/_/mchog gi bsam pa dang zhes bya ba ni dkon mchog gsum ni lha dang
[\[276a.2\]]mi thams cad kyi nang na yon tan gyi phul te mchog yin no snyam du sems pa'o/_/tshul khrims kyi bsam pa dang zhes bya ba ni/_byang chub sems dpa'i sdom pa blangs te de dang mi 'gal bar bsgrub bo snyam du sems pa'o/_/pha rol tu phyin pa'i bsam pa dang zhes bya ba ni/_sbyin pa la sogs
[\[276a.3\]]pa pha rol tu phyin pa bcu bsgrub bo zhes bya bar sems pa'o/_/de kho na'i don gyi bsam pa dang zhes bya ba ni chos dang gang zag la bdag med pa'i don stong pa nyid kyi mtshan nyid rtogs par bya'o snyam du sems pa'o/_/mthu'i bsam pa dang zhes bya ba ni lha'i mig la sogs pa mngon par shes
[\[276a.4\]]pa drug thob par bya'o snyam du sems pa'o/_/phan pa'i bsam pa dang zhes bya ba ni sems can rnams tshe 'di la bde bar bya'o snyam du sems pa'o/_/bde ba'i bsam pa ni sems can rnams tshe phyi ma la skyid par bya'o snyams du sems pa'o/_/nges par grol ba'i bsam pa dang zhes bya ba ni/_
[\[276a.5\]]sems can rnams la phan 'dogs na yang tshe 'dir le lan mi re ste/_tshe phyi mar rnam par smin pa la re ba med pa'o/_/brtan pa'i bsam pa dang zhes bya ba ni byang chub tu dang po sems bskyed phyin chad de las blo 'gyur ldog med pa'o/_/mi slu ba'i bsam pa dang zhes bya ba ni/_bdag dang gzhan la
[\[276a.6\]]phan par bya ba'i sgor thabs mi 'khrul zhing lam mi nor bar shes rgyas chod pa'o/_/ma dag pa'i bsam pa dang zhes bya ba ni mos pas spyod pa'i sa bsgrub bo snyam du sems pa'o/_/dag pa'i bsam pa dang zhes bya ba ni sa dang po nas sa bdun pa man chad bsgrub bo snyam du sems pa'o/_/shin tu dag
[\[276a.7\]]pa'i bsam pa dang zhes bya ba ni sa brgyad pa nas sa bcu pa man chad bsgrub bo snyam du sems pa'o/_/bsdams pa'i bsam pa dang zhes bya ba ni sa brgyad pa la gnas pa de rtsol ba dang /_'bad pa mi 'byung bar lhun gyis grub pas bsdams pa zhes bya ste/_de 'thob par bya'o snyam du sems pa'o/_/
[\[276b\]]
[\[276b.1\]]lhan cig skyes pa'i bsam pa dang zhes bya ba ni sa brgyad pa'i dus de na ye shes kyang rnam par mi rtog pa'i rang bzhin du gyur pa'i phyir lhan cig skyes pa zhes bya ste/_de 'thob par bya'o snyam du sems pa'o/_/bdud bzhi gang zhe na/_phung po'i bdud dang /_nyon mongs pa'i bdud dang /_lha'i bu'i bdud
[\[276b.2\]]dang /_'chi bdag gi bdud do zhes bya ba la/_bla na med pa'i byang chub kyi rgyu dge ba'i rtsa ba srog dang 'dra ba'i bar du gcod pas bdud bzhi'o/_/las dang nyon mongs pas bskyed pa'i phung po 'di grub na rang dbang med par na ba dang rga ba dang rgud pa la sogs pa'i rkyen gyis dge ba'i bar chad byed
[\[276b.3\]]pas na phung po'i bdud do/_/'dod chags dang zhe sdang la sogs pa shas che ba'i dbang gis dge ba'i bar chad byed pas na nyon mongs pa'i bdud do/_/'dod pa'i khams kyi lha'i bu rnams phrag dog gi dbang gis dge ba'i bar chad byed pa ni lha'i bu'i bdud do/_/tshe'i 'du byed zhig ste srog dang
[\[276b.4\]]bral nas dge ba byed pa'i rgyun chad pa ni 'chi bdag gi bdud ces bya'o/_/'dod pa'i khams kyi lha'i gnas kyi rim pa'i ming las bla'i gnam ni sa'i steng na shing drung dang rdo drung la sogs pa na gnas pa'o/_/bar snang gi gnam ni nyi zla dang skar ma la sogs pa nam mkha' la rgyu ba'o/_/rgyal
[\[276b.5\]]chen bzhi'i ris kyi gnam ni ri rab kyi ngos bzhi'i byang phyogs na ni ku be ra/_shar na yul 'khor srung /_lho na 'phags skyes po/_/nub na mig mi bzang /_de'i 'khor du gtogs pa rnams ni ris so/_/sum cu rtsa gsum gyi gnam ni ri rab kyi rtse na lha'i rgyal po phyogs na brgyad brgyad de sum cu rtsa
[\[276b.6\]]gnyis/_de rnams kyi spyir rgyal po chen po gcig ste/_sum cu rtsa gsum yod pa la bya'o/_/'thab bral gyi gnam ni sum cu rtsa gsum gyi lha ni lha ma yin dang 'thab la/_de dag ni lha ma yin dang 'thab pa dang bral te mi 'thab pas 'thab bral zhes bya'o/_/dga' ldan gyi gnam ni 'og ma
[\[276b.7\]]las khyad par du longs spyod che zhing nyams bde ba'i steng du byams pas chos bshad pa'i longs spyod dang ldan pa'i phyir dga' ldan no zhes bya'o/_/'phrul dga'i gnam ni 'dod pa'i longs spyod ci dga' dgur rang gis sprul zhing spyod pa'i phyir ro/_/gzhan 'phrul dbang byed kyi gnam ni 'dod pa'i
[\[277a\]]
[\[277a.1\]]longs spyod ci dga' dgur gzhan gyis sprul cing spyod pa'o/_/bsam gtan bzhi las bsam gtan dang po'i ming ni gzugs kyi khams yan chad na gnas pa ste/_tshangs ris kyi gnam dang tshangs pa'i mdun na 'don pa'i gnam dang tshangs 'khor gyi gnam ste/_de
[\[277a.2\]]la gong ma tshangs pa chen po'i ris dang g.yog 'khor du skyes pas tshangs ris kyi gnam zhes bya'o/_/tshangs pa chen po la nang nub tu rim gro byed cing 'khor lta bur nye bar skyes te mdun du smra 'don pas na tshangs lha nye phan zhes kyang bya/_tshangs pa'i mdun na 'don zhes kyang bya'o/_/tshangs pa 'og ma
[\[277a.3\]]gnyis las khyad par du lus bzang zhing tshe ring la dge ba'i rtsa ba dang mthu che bas tshangs 'khor zhes bya ste/_tshangs pa chen po zhes kyang zer ro/_/bsam gtan gnyis pa'i ming la/_'od chung gi gnam dang tshad med 'od dang 'od gsal lo/_/gnas 'dir skyes pa'i lha ni gong ma gnyis pas lus kyi gzi
[\[277a.4\]]byin dang 'od mdangs chung bas na 'od chung gi gnam mo/_/gnas 'dir skyes pa'i lha ni lus kyi 'od 'di tsam mo zhes tshad gzung du med pas na tshad med 'od ces bya'o/_/gnas 'dir skyes pa'i lha ni lha gzhan gyi gnas su yang 'od gsal bar byed pas na 'od gsal zhes bya'o/_/bsam gtan
[\[277a.5\]]gsum pa'i ming la/_dge chung dang tshad med dge dang dge rgyas so/_/gnas 'dir skyes pa'i lha'i bsam gtan gyi bde ba la dge ba zhes bya ste/_gong ma gnyis pas bde ba chung bas na dge chung zhes bya'o/_/gnas 'dir skyes pa'i bsam gtan gyi bde ba 'di tsam mo zhes tshad gzung du med pas
[\[277a.6\]]tshad med dge zhes bya'o/_/gnas 'dir skyes pa'i lha rnams ni 'jig rten gyi bsam gtan gyi bde ba ma lus par rdzogs pas dge rgyas zhes bya ste/_de yan chad bsam gtan bzhi pa dag ni bde ba spangs te/_btang snyoms la gnas pa'i phyir ro/_/bsam gtan bzhi pa la gnas brgyad las
[\[277a.7\]]so so'i skye bo gsum gyi ming la sprin med dang bsod nams 'phel dang 'bras bu che'o/_/de yang gnas 'dir skyes pa'i lha ni nam mkha' sprin gyis ma chod na gsal ba dang 'dra bar lha gzhan gyi gzhal med khang gis ma chod cing sgrib pa med de/_lha de dag rang gi gzhal med khang dang lhan
[\[277b\]]
[\[277b.1\]]cig tu skye zhing 'jig pas na sprin med ces bya'o/_/gnas 'dir skyes pa'i lha ni skye bo rnams kyis bsod nams kyi mchog thob pa'i gnas yin pas na bsod nams 'phel zhes bya'o/_/gnas 'dir skyes pa'i lha rnams ni dge ba'i rtsa ba 'og ma gzhan bas cher bsgrubs pa'i 'bras bu
[\[277b.2\]]ste/_'bras bu yang gzhan 'og ma bas che ba'i phyir 'bras bu che'o/_/gnas gtsang ma lnga'i ris kyi ming la/_mi che ba dang /_mi gdung ba dang /_gya nom snang ba dang /_shin du mthong ba dang /_'og min no/_/de la rnam par snang mdzad la sogs pa 'phags pa rnams gtso bor bzhugs
[\[277b.3\]]pas na gnas gtsang ma zhes bya'o/_/de yang gnas gtsang ma'i ris su skyes pa'i nang na yang gong ma gzhan rnams las bsod nams chung bas na mi che ba zhes bya'o/_/gnas 'dir skyes pa ni bsam gtan khyad par can thob pas nyon mongs pas gdung bar mi nus pa'i phyir mi gdung ba'o/_/gnas
[\[277b.4\]]'dir skyes pa ni bsam gtan la ji ltar bsgom yang nyon mongs pas bsgribs shing chod pa med pas na gya nom snang ngo /_gnas 'dir skyes pa'i lha ni lha gzhan gyis bltas na rab tu bde zhing zhi ba'i khyad par can du mthong bas na shin tu mthong zhes bya'o/_/gnas 'dir skyes pa'i lha ni gzugs kyi
[\[277b.5\]]khams kyi mthar thug la/_de yan chad gzugs can gzhan med de/_kun gyi gong du gyur pas na 'og min zhes bya'o/_/'jig rten gyi chos brgyad gang zhe na/_rnyed pa dang /_ma rnyed pa dang /_bstod pa dang /_ma bstod pa dang /_grags pa dang /_ma grags pa dang /_bde ba dang /_mi bde ba'o/_/
[\[277b.6\]]de la 'jig rten las 'das pa 'phags pa rnams kyi dgongs pa ni ri rab dang 'dra bar rkyen gang gis kyang mi g.yo mi 'khrugs pa yin gyi/_skye bo byis pa chung ngu 'dra ba rnams kyi sems ni 'dod pa'i rlung gis rtsi mchog bzhin du g.yengs te/_phan yon dang nyes dmigs phran tshegs tsam gyi rkyen gyis
[\[277b.7\]]kyang dga' ba dang mi dga' bar 'gyur ba'i bye brag la ni 'jig rten gyi chos zhes bya'o/_/de la lhung bzed dam chos gos la sogs pa zang zing cung zad thob pas dga' bar gyur pa ni rnyed pa'o/_/zang zing de dag ma thob ste mi dga' ba ni ma rnyed pa'o/_/yon tan mngon sum du brjod pas dga'
[\[278a\]]
[\[278a.1\]]ba ni bstod pa'o/_/mngon sum du skyon brjod de sems la 'khrug pa ni ma bstod pa'o/_/lkog tu yon tan brjod pa thos te dga' ba ni grags pa'o/_/lkog tu skyon brjod pa thos te mi dga' ba ni ma grags pa'o/_/lus dang sems la dben pa nyams su myong ste/_
[\[278a.2\]]dga' ba ni bde ba'o/_/lus dang sems la gnod pa myong ste/_mi dga' ba ni mi bde ba ste/_chos brgyad po 'di dag gis mi gos par skye bo rnams kyis kyang btang snyoms su gnas par ci nus su bslab bo/_/dgod pa bzhi'i ming la/_theg pa la dgod pa dang /_bde ba la dgod pa
[\[278a.3\]]dang /_rigs pa la dgod pa dang /_chos la dgod pa'o/_/de la dge ba bcu dang /_bsam gtan dang snyoms par 'jug pa dag ni lha dang mi'i theg pa dang bden pa bzhi dang /_rten 'brel bcu gnyis dang /_sa dang pha rol tu phyin pa dag ni 'phags pa'i theg pa ste/_theg pa de dag ston pa ni
[\[278a.4\]]theg pa la dgod pa'o/_/chos thams cad skye ba dang /_'gag pa med pa ni bden pa gcig go/_/kun rdzob dang don dam pa ni bden pa gnyis so/_/sdug bsngal dang /_kun 'byung dang /_'gog pa dang /_lam ni bden pa bzhi ste/_de dag ston pa ni bden pa la 'god pa'o/_/ltos
[\[278a.5\]]pa'i rigs pa dang /_bya ba byed pa'i rigs pa dang /_'thad pa sgrub pa'i rigs pa dang /_chos nyid kyi rigs pa dag ston pa ni rigs pa la dgod pa'o/_/gsung rab bcu gnyis 'jig rten du gzhag ste sde snod gsum du sdud cing ston pa ni chos la dgod pa zhes bya'o/_/nor bdun gyi ming
[\[278a.6\]]la/_dad pa'i nor dang /_tshul khrims kyi nor dang /_brtson 'grus kyi nor dang /_khrel yod pa'i nor dang /_thos pa'i nor dang /_gtong ba'i nor dang /_shes pa'i nor ro/_/de la las dang 'bras bu dang bde ba dang dkon mchog yod pa dang yon tan can du yid ches pa ni tshul khrims kyi rgyu
[\[278a.7\]]ste/_dad pa'i nor ro/_/srog gcod pa la sogs pa sdig pa mi dge ba spangs pa ni thar pa dang mtho ris su skye ba'i rgyu ste/_tshul khrims kyi nor ro/_/dam pa'i chos nyan pa dang sems pa dang bsgom pa rgyun mi gcod pa ni bsod nams dang ye shes kyi tshogs 'phel ba'i rgyu ste/_brtson
[\[278b\]]
[\[278b.1\]]'grus kyi nor ro/_/sdig pa mi dge ba'i chos la bag byed cing 'dzem pa ni nyes pa mi 'byung ba'i rgyu ste/_khrel yod pa'i nor ro/_/dam pa'i chos la chog par mi 'dzin zhing mang du nyan pa ni bsam pa dang bsgom pa'i shes rab 'phel ba'i rgyu ste/_thos pa'i nor ro/_/phyi nang gi dngos po ci bdog
[\[278b.2\]]pa gzhan la sbyin pa ni longs spyod chen po 'byor ba'i rgyu ste/_gtong ba'i nor ro/_/bsam pa dang bsgom pa'i shes rab kyis chos kyi don rtogs pa ni mya ngan las 'das pa thob pa'i rgyu ste/_shes pa'i nor ro/_/ci'i phyir nor zhe na/_dgos pa thams cad mi 'byor pa med pa'i phyir ro/_/
[\[278b.3\]]sems can gyi gnas dgu la lus tha dad cing 'du shes kyang tha dad pa ni bsam gtan dang po thob ma thag pa bkol te bsam gtan dang po pa rnams dang /_'dod pa'i khams kyi sems can lha man chad ril ni lus kyang mi 'dra la/_'du shes kyang so sor mi 'dra bas/_lus tha dad cing 'du shes
[\[278b.4\]]kyang tha dad ces bya'o/_/lus tha dad la 'du shes gcig pa ni bsam gtan dang por sngar skyes pa'i tshangs pa rnams ni lus dang kha dog che zhing bzang la tshangs pa phyi ma 'di dag ngas bskyed do snyam du sems la/_bsam tan dang po thob ma thag pa'i tshangs pa ni lus dang kha dog de bas ngan la/_
[\[278b.5\]]bdag cag ni tshangs pa chen pos bskyed do snyam du sems pas na lus tha dad la 'du shes gcig pa zhes bya'o/_/lus gcig la 'du shes tha dad pa ni bsam gtan gnyis pa yan chad/_gsum pa man chad la gnas pa'i lha rnams lus ni 'dra ste tshad gcig la/_'du shes ni kha cig bde
[\[278b.6\]]ba la gnas/_kha cig btang snyoms la gnas pas lus gcig la 'du shes tha dad ces bya'o/_/lus gcig la 'du shes kyang gcig pa ni bsam gtan bzhi pa la gnas pa rnams kyi lus ni tshad kyang gcig la/_'du shes kyang tshor ba btang snyoms dang ldan par 'dra ba'i phyir ro/_/nam
[\[278b.7\]]mkha' mtha' yas skye mched ni/_chos thams cad nam mkha' tsam du zad la nam mkha' ni mtha' yas so snyam du sems pa'o/_/rnam shes mtha' yas skye mched ni chos thams cad nam mkha' ltar mtha' yas pa de la dmigs pa'i rnam par shes pa de yang mtha' yas so snyam du sems pa'o/_/
[\[279a\]]
[\[279a.1\]]ci yang med pa'i skye mched ni chos thams cad nam mkha' ltar mtha' yas la de la dmigs pa'i rnam par shes pa yang mtha' yas na/_de las ma gtogs pa'i chos gzhan ci yod ces brtags na ci yang yod par ma mthong nas ci yang med do snyam du sems pa'o/_/'du shes
[\[279a.2\]]med 'du shes med min gyi sems can ni chos thams cad nam mkha' tsam du zad de ci yang med do snyam du sems pa'i 'du shes de yang nad dang zug rngu lta bu yin pas spang ngo zhes je phra je phrar bkag nas shin tu phra bar gyur pa dang /_'du shes de gtan med par gyur na yang mi rung ngo snyam nas shin tu cha
[\[279a.3\]]phra ba de tsam la gnas pa'o/_/rigs lnga la/_nyan thos kyi theg pa'i rigs ni bden pa bzhi mnyan zhing bsgoms pa'i bag chags rgyud la yod pa'o/_/rang sangs rgyas kyi theg pa'i rigs ni rten cing 'brel ba mnyen zhing bsgoms pa'i bag chags yod pa'o/_/de bzhin gshegs pa'i theg pa'i
[\[279a.4\]]rigs ni sa dang pha rol tu phyin pa mnyan zhing bsgoms pa'i bag chags yod pa'o/_/ma nges pa'i rigs ni theg pa che chung gsum char gyi chos mnyan zhing bsgoms pa'i bag chags 'dren mar yod pas gcig tu ma nges te/_dge ba'i bshes gnyen gang yang rung ste su snga ba'i phyogs la 'jug pa'o/_/
[\[279a.5\]]rigs med pa ni theg pa che chung gang gi chos la yang mnyan zhing bsgoms pa'i bag chags med pas yun ring por dge ba dang phrad pa'i skal ba med de ngan song na 'khyam pa'o/_/lam bzhi la/_mngon par shes pa bul la dka' ba'i lam dang /_mngon par shes pa myur la dka' ba'i lam dang /_
[\[279a.6\]]mngon par shes pa bul la sla ba'i lam dang /_mngon par shes pa myur la sla ba'i lam mo/_/de la bsam gtan dang po la 'jug par byed pa'i mi lcogs pa med pas bsam gtan khyad par can ni lhag mthong gi shas che ste dka' ba dang /_gzugs med pa'i snyoms par 'jug pa bzhi ni zhi
[\[279a.7\]]gnas kyi shas che ste dka' bas de dag la gang zag dbang po rtul po zhugs pa ni mngon par shes pa bul la dka' ba'i lam zhes bya'o/_/mi lcogs pa med pa dang bsam gtan khyad par can dang gzugs med pa'i snyoms par 'jug pa bzhi po de la dbang po rnon po zhugs na ni mngon par shes
[\[279b\]]
[\[279b.1\]]pa myur la dka' ba'i lam zhes bya'o/_/bsam gtan bzhi po de la dbang po rtul po zhugs na ni mngon par shes pa bul la sla ba'i lam zhes bya'o/_/gzugs kyi khams kyi bsam gtan bzhi po de ni zhi gnas dang lhag mthong gi cha mnyam pas na de la dbang po rnon po zhugs na ni mngon
[\[279b.2\]]par shes pa myur la sla ba'i lam zhes bya'o/_/bsrung ba med pa bzhi la de bzhin gshegs pa'i sku'i phrin las kyi spyod pa yongs su dag pa ste/_sku'i phrin las yongs su ma dag pa med pa ni sku'i phrin las 'gro sdod 'dug nyal gang ci mdzad pa yang srog gcod pa la sogs pa'i nyes dmigs
[\[279b.3\]]cung zad kyang mi 'byung bas gzhan gyis dpyas shing smad pa'i dogs pa mi mnga' ba'i phyir ro/_/de bzhin gshegs pa'i gsung gi phrin las kyi spyod pa yongs su dag pa ste/_gsung gi phrin las yongs su ma dag pa med pa ni ngag gi nyes pa brdzun la sogs pa bzhi spangs pas dam pa'i chos
[\[279b.4\]]'chad pa la sogs pa na tshig gi skyon gzhan gyis dpyas su dogs pa cung zad kyang mi mnga' ba'o/_/de bzhin gshegs pa'i thugs kyi phrin las kyi spyod pa yongs su dag pa ste/_thugs kyi phrin las yongs su ma dag pa med pa ni yid kyi nyes pa gsum spangs pas dam pa'i chos dang sems
[\[279b.5\]]can gyi don la dgongs pas na gzhan gyis tshor du dogs pa'i 'khrul pa mi mnga' ba'o/_/de bzhin gshegs pa'i tshor ba yongs su dag pa ste/_'tsho ba yongs su ma dag pa med pa ni tshul 'chos shing sgyu gsog gis 'tsho ba spangs shing shes rab kyis chos bzhin du 'tsho bas na gzhan gyis tshor du
[\[279b.6\]]dogs shing bcab dgos pa'i skyon mi mnga' ba'i phyir ro/_/byang chub sems dpa'i chos ma 'dres pa bco brgyad la/_ma bstan pa'i sbyin pa can rnams/_ma bstan pa'i tshul khrims can rnams/_ma bstan pa'i bzod pa can rnams/_ma bstan pa'i brtson 'grus can rnams/_ma bstan pa'i
[\[279b.7\]]bsam gtan can rnams/_ma bstan pa'i shes rab can rnams zhes bya ba la/_so so'i skye bo rnams la ni pha rol tu phyin pa drug gi rang bzhin dang /_yon tan dang /_'bras bu rnams dge ba'i bshes gnyen gyis bstan zhing bskul na sbyin pa la sogs pa'i pha rol tu phyin pa la 'jug gi/_byang chub
[\[280a\]]
[\[280a.1\]]sems dpa' rnams ni sngon pha rol tu phyin pa la spyod spyod pa'i bag chags dang goms pa'i shugs yod pas gtan tshigs kyis ma bstan ma bskul kyang sbyin pa la sogs pa la rang bzhin gyis 'jug go zhes bya bar kun la sbyar ro/_/de la sbyin pa'i rang bzhin ni phyi nang gi
[\[280a.2\]]dngos po gzhan la gtong ba'o/_/yon tan ni bsod nams sogs pa'o/_/'bras bu ni bde 'gro mtho ris dang sangs rgyas thob pa'o/_/tshul khrims kyi rang bzhin ni sdig pa mi dge ba la mi 'jug pa'o/_/yon tan ni bsod nams 'phel ba'o/_/'bras bu ni mya ngan las 'da' ba dang
[\[280a.3\]]bde 'gror skye ba'o/_/bzod pa'i rang bzhin ni gzhan gyis gnod pa byas kyang sems mi khro ba'o/_/yon tan dang 'bras bu ni gong ma dang 'dra ste/_khyad par du cha lugs sdug cing mdzes la 'khor mang du 'du ba'o/_/brtson 'grus kyi rang bzhin ni mi dge ba spong zhing dge ba sgrub pa'i rgyun mi gcod
[\[280a.4\]]pa'o/_/yon tan ni bsod nams dang ye shes kyi tshogs gnyis sogs pa'o/_/'bras bu ni bsam pa thams cad mthar phyin cing sangs rgyas su 'grub pa'o/_/bsam gtan gyi rang bzhin ni dmigs pa sems rtse gcig pa'o/_/yon tan ni shes rab dang ye shes kyi tshogs sogs pa'o/_/
[\[280a.5\]]'bras bu ni tshe rabs thams cad du sems bde zhing lus la nad med pa dang mthar 'tshang rgya ba'o/_/shes rab kyi rang bzhin ni chos rnams kyi rang dang spyi'i mtshan nyid la mkhas pa'o/_/yon tan ni ye shes kyi tshogs sogs pa'o/_/'bras bu ni tshe rabs thams cad du rig pa'i gnas thams cad
[\[280a.6\]]la mkhas shing 'tshang rgya ba'o/_/bsdu ba'i dngos pos sems can rnams sdud pa zhes bya ba la/_gang zag ser sna can ni sbyin pas bsdus te dge ba la 'god/_zhe sdang can ni byams pas bsdus te dge ba la 'god/_/nga rgyal can ni sems dang mi 'gal bar don mthun pas bsdus/_le lo
[\[280a.7\]]can rnams ni las kyi grogs byas te don spyad pas bsdus nas dge ba la 'dzud pa'o/_/yongs su bsngo ba'i cho ga shes pa ni dge ba phran tshegs chung ngu yan chad kyang sems can thams cad dang thun mong du byas te bla na med pa'i byang chub chen por bsngos pas bsod nams kyi tshogs dpag tu med par 'phel
[\[280b\]]
[\[280b.1\]]ba'o/_/thabs mkhas pas sems can thams cad kyi spyod pa'i dbang gis theg pa mchog gis 'byung ba ston pa zhes bya ba la snying rje dang shes rab ldan pa ni thabs mkhas pa zhes bya'o/_/theg pa chung ngu dang dus dang bag chags dang skal ba tha dad pa ni sems can gyi spyod pa'i dbang zhes bya ste/_
[\[280b.2\]]shes rab kyis skal ba che chung brtags nas yid dang mthun par sngar theg pa gsum la bkod de mjug tu bla na med pa'i byang chub la 'god pa ni/_theg pa mchog gis 'byung ba ston pa zhes bya'o/_/theg pa chen po las ma nyams pa ni snying rje dang ldan pas nyan thos kyi theg pa mi spyod de 'khor ba
[\[280b.3\]]mi gtong la shes rab dang ldan pas 'khor ba na gnas kyang 'khor ba'i nyes pas mi gos te mi gnas pa'i mya ngan las 'das pa ni theg pa chen po las ma nyams pa zhes bya'o/_/'khor ba dang mya ngan las 'das pa'i sgo ston pa ni dga' ldan gyi pho brang nas 'chi 'pho ba dang /_lhums su
[\[280b.4\]]gshegs shing bltams nas gzhon nu rol cing khab na bzhugs pa'i bar dag ston pa ni 'khor ba'i sgo ston pa'o/_/khab nas 'byung ba dang /_dka' ba spyad de bdud btul zhing 'tshang rgya ba dang sku tshe 'das pa ston pa ni mya ngan las 'das pa'i sgo ston pa'o/_/zung dang snrel zhi'i rgyud la
[\[280b.5\]]mkhas pa ni kun rdzob kyi bden pa 'ba' zhig 'chad pa 'am/_yang na don dam pa'i bden pa 'ba' zhig 'chad pa ni snrel zhi'i rgyud la mkhas pa'o/_/don dam pa'i bden pa dang kun rdzob kyi bden pa gnyis ka phrugs su 'chad pa ni zung gi rgyu la mkhas pa'o/_/yang na me dang chu gnyis ka
[\[280b.6\]]'byin nam/_gang yang rung ba gcig lus las 'byin pa'i rdzu 'phrul lta bu nus pa la yang bya'o/_/ye shes sngon du 'gro bas mngon par 'du mi byed cing kha na ma tho ba med par tshe rabs thams cad du mngon par zhugs pa ni/_byang chub sems dpa' rnams lus dang ngag dang yid kyi spyod pa thams
[\[280b.7\]]cad ye shes sngon du 'gro ste/_ye shes kyis zin pas sdig pa mi byed cing dge ba la 'jug pa btsal mi dgos par 'byung bas mngon par 'du mi byed pa zhes bya ba la/_de ltar kha na ma tho ba'i nyes pa med bzhin du sems can gyi don du 'khor bar skye ba ni tshe rabs thams cad du mngon par zhugs pa
[\[281a\]]
[\[281a.1\]]zhes bya'o/_/lus dang ngag dang yid kyi las kyi mtha' dge ba bcu dang ldan pa ni skye bo gzhan ltar dus 'ga' zhig tu dge ba byas pas chog par 'dzin zhing gtong ba lta bu ma yin gyi/_nam sangs rgyas kyi bar du lus dang ngag dang yid gsum gyi dge ba rgyun mi gcod pa ni
[\[281a.2\]]las kyi mtha' dge ba bcu dang ldan pa zhes bya'o/_/sdug bsngal gyi phung po thams cad zos pa'i lus len pas/_sems can gyi khams thams cad yongs su mi gtong ba ni sdug bsngal nyams su len pa dang /_gnod pa la ji mi snyam pa'i bzod pa gnyis las sems can gyi don byed pa ni grang ba
[\[281a.3\]]dang tsha ba dang /_bkres shing skom pa dag gi gnod pa byung yang mi gtong ba ni sdug bsngal nyams su len pa'i bzod pa'o/_/sems can rnams kyis brdegs pa la sogs pa'i gnod pa byas kyang mi 'khrug cing sems can gyi don byed pa mi gtong ba ni gnod pa la ji mi snyam pa'i bzod pa ste/_bzod
[\[281a.4\]]pa de gnyis dang ldan pa'i lus dang 'grogs pas dus thams cad du gnod pa byung yang sems can gyi don mi 'dor bas na sdug bsngal gyi phung po thams cad bzod pa'i lus len pas sems can gyi khams thams cad mi gtong ba zhes bya'o/_/'gro ba thams cad mngon par dga' bar ston pa ni byang chub
[\[281a.5\]]sems dpa' rnams kyi lus dang ngag gi spyod lam thams cad bsod nams dang ye shes kyi tshogs las byung ba yin pas lus mthong yang rung /_smra ba'i tshig thos kyang rung /_gang gi sgo nas kyang sems can rnams dad pa dang dga' ba skye zhing yid dang mi mthun pa mi 'byung bas 'gro ba dga' bar
[\[281a.6\]]ston pa zhes bya'o/_/byis pa dang nyan thos kyi mi bzad pa ji snyed gcig gi nang na yang dge ba mang po rin po che'i shing dpag bsam ltar brtan pa'i thams cad mkhyen pa nyid kyi sems ma nyams pa ni skye bo rnams la shes rab med pas 'dod chags la sogs pa'i nyon mongs pas bcings
[\[281a.7\]]shing /_skye rga na 'chi la sogs pa'i sdug bsngal gyis rgyun du gtses pa ni byis pa'i mi bzad pa'o/_/nyon mongs pa spangs pa'i shes rab yod na yang snying rje chen po med pas sems can thams cad kyi don btang ste/_bdag 'ba' zhig mya ngan las 'da' ba ni nyan thos kyi mi bzad pa ste/_
[\[281b\]]
[\[281b.1\]]de gnyis kyi nang na gnas kyang thabs dang shes rab tu ldan pas dge ba mang po 'phel ba'i rgyu bdag dang gzhan gnyis ka'i don rgyun mi gcod cing byang chub kyi sems cung zad kyang mi gtong ba ni dge ba mang po rin po che'i dpag bsam gyi shing ltar brtan pa ni thams cad mkhyen pa'i sems ma nyams pa
[\[281b.2\]]zhes bya'o/_/chos thams cad kyi thabs sbyin pas dbang bskur ba 'thob par bya ba'i phyir sangs rgyas kyi chos btsal ba bstan pa las mi ldog pa ni 'jig rten dang 'jig rten las 'das pa dang /_phyi nang gi 'dus byas dang 'dus ma byas kyi chos ji snyed pa thams cad mngon sum du gyur pas sa
[\[281b.3\]]bcu pa'i dus na ni phyogs bcu'i de bzhin gshegs pa rnams kyis chos kyi rgyal po'i rgyal tshab tu dbang bskur ba mdzad pas na sa bcu'i dus na ni chos thams cad kyi thabs sbyin pas dbang bskur ba zhes bya'o/_/de lta bu'i gnas 'thob par bya ba'i phyir bdag nyid kyang sangs rgyas kyi chos nyan
[\[281b.4\]]pa la sogs pa'i sgo nas tshol zhing gzhan la bstan zhing bshad pa'i rgyun mi gcod pa ni sangs rgyas kyi chos btsal ba bstan pa las mi ldog pa zhes bya'o/_/mchog tu dga' ba sngon du 'gro ba'i chos dgu la zhes bya ba la/_rnam par grol ba dang rnam par grol ba'i ye shes mthong ba ni mchog tu
[\[281b.5\]]dga' ba zhes bya'o/_/de'i sngon du 'gro ba ni de thob pa'i rgyu lta bu ste/_lhag pa'i bslab pa gsum bde blag tu srung ba la bya'o/_/de yang dgu ste/_rab tu dga' ba las dga' ba skye ba zhes bya ba la/_'dod chags dang zhe sdang gis sems ma dkrugs te lus kyi dge ba gsum bde blag tu
[\[281b.6\]]srung ba ni rab tu dga' ba zhes bya ste/_dga' ba des rgyu byas nas yid kyi dge ba gsum bde blag tu srung nus pa ni dga' ba skye ba zhes bya'o/_/yid dga' bas lus shin tu sbyangs par 'gyur ro zhes bya ba ni yid dga' ste/_yid kyi dge ba gsum bde blag tu srung nus na de'i rgyu las lus
[\[281b.7\]]las su rung ste/_lci zhing mi bde ba med par 'gyur bas yid dga' bas lus shin tu sbyangs par 'gyur ro zhes bya'o/_/lus shin tu sbyangs pas bde ba myong bar 'gyur ro zhes bya'o/_/'di yan chad bzhis ni lhag pa'i tshul khrims la gnas pa bstan to/_/bde bar gyur ba'i sems
[\[282a\]]
[\[282a.1\]]mnyam par 'jog go zhes bya ba ni sems las su rung ste bde bar gyur na de'i rgyu las sgom pa po'i rgyud la sems rtse gcig pa'i ting nge 'dzin skye bar 'gyur ro zhes bya ba'i don to/_/des ni lhag pa'i sems kyi bslab pa bstan to/_/sems mnyam par gzhag
[\[282a.2\]]na yang dag pa ji lta ba bzhin du rab tu shes/_yang dag pa ji lta ba bzhin du mthong ngo zhes bya ba ni dper na chu klung la sogs pa ma bsnyogs ma bskyod na bzhin gyi gzugs brnyan la sogs pa gsal bar snang ba dang 'dra bar sems mnyam par gzhag ste/_rnam par rtog pa'i rlung gis ma bskyod na
[\[282a.3\]]lhag mthong dang /_zhi gnas zung du 'brel te/_bden pa bzhi la sogs pa chos kyi mtshan nyid lhag mthong gis shes shing /_zhi gnas kyis mthong ba phyin ci ma log pa ni yang dag pa ji lta ba bzhin du shes pa dang /_yang dag pa ji lta ba bzhin du mthong ba zhes bya'o/_/yang dag pa ji lta ba bzhin
[\[282a.4\]]du mthong na skyo bar 'gyur ro zhes bya ba ni bden pa bzhi la sogs pa'i mtshan nyid ma nor bar mthong zhing shes pa'i sgo nas sdug bsngal gyi bden par gtogs pa 'khor ba'i nyes dmigs mthong nas 'khor bas yid byung ba ni yang dag pa ji lta ba bzhin du mthong na skyo bar 'gyur ba'o/_/tshig gong ma 'di
[\[282a.5\]]gnyis kyis ni lhag pa'i shes rab kyi bslab pa bstan to/_/skyon 'dod chags dang bral bar 'gyur ro zhes bya ba ni de ltar sdug bsngal gyi phung po la skyo bar gyur na sdug bsngal de skyed par byed pa'i rgyu kun 'byung gi bden par gtogs pa/_khams gsum gyi nyon mongs pa rnams spong bar byed pas na skyon
[\[282a.6\]]'dod chags dang bral bar 'gyur ro zhes bya'o/_/'dod chags dang bral na rnam par grol bar 'gyur ro zhes bya ba ni de ltar khams gsum gyi mthong bsgom gyi nyon mongs pa spangs na mya ngan las 'das pa 'gog pa bden pa mngon sum du 'gyur bas na 'dod chags dang bral na rnam par grol bar 'gyur
[\[282a.7\]]ro zhes bya'o/_/gong ma 'di gnyis kyis ni rnam par grol ba'i phung po thob par bstan to/_/rnam par grol ba dag bdag rnam par grol ba'o snyam pa'i ye shes mthong ba 'byung ngo zhes bya ba ni de ltar mya ngan las 'das pa thob pa'i 'og tu ye shes 'di lta bu skye ste/_sdug bsngal shes par bya ba
[\[282b\]]
[\[282b.1\]]shes par byas zin pas da shes par bya mi dgos/_kun 'byung ba spang bar bya ba spangs zin pas de spang mi dgos/_'gog pa mngon du bya ba mngon du byas zin pas da mngon du bya mi dgos/_lam bsgom par bya ba bsgoms zin pas da bsgom mi dgos so zhes bya ba'i ye shes bzhi skyes pa ni
[\[282b.2\]]rnam par grol ba la bdag rnam par grol ba'o snyam pa'i ye shes mthong ba 'byung ste/_rnam par grol ba'i ye shes mthong ba'i phung po thob pa zhes bya'o/_/spyir tshig de dag gis zag pa med pa'i phung po lnga thob par bstan to/_/zad par gyi skye mched bcu la/_zad par sngon po'i skye mched
[\[282b.3\]]dang /_zad par ser po'i skye mched dang /_zad par dmar po'i skye mched dang /_zad par dkar po'i skye mched dang /_zad par sa'i skye mched dang /_zad par chu'i skye mched dang /_zad par me'i skye mched dang /_zad par rlung gi skye mched dang /_zad par nam mkha'i skye mched dang /_
[\[282b.4\]]zad par rnam par shes pa'i skye mched dang /_la la zad par sa'o zhes steng dang 'og dang thad kar gnyis su med cing tshad med par 'du shes su byed/_la la zad par chu dang /_me dang rlung dang /_sngon po dang /_ser po dang /_dmar po dang dkar po zhes steng dang 'og dang thad kar gnyis
[\[282b.5\]]su med cing tshad med par 'du shes su byed pa'o zhes bya ba ni bsam gtan gyi sems la dbang thob pa'i rnal 'byor bas ji ltar 'dod pa bzhin du 'byung ba chen po bzhi dang kha dog bzhi ste brgyad/_nam mkha' dang dgu/_rnam par shes pa dang bcu po de dag gang yang rung ba gcig la bsams te/_
[\[282b.6\]]phyogs mtshams bla 'og thams cad me phung du bsgyur ba de bzhin du me'i phung po kho nar 'gyur ro/_/de bzhin du kha dog la sogs pa bcu char la yang ji ltar bsgyur ba bzhin du 'gyur ba'i rang dbang thob pa ni/_zad par gyi skye mched bcu zhes bya ste/_re re la yang de bzhin du sbyar ro/_/zad par
[\[282b.7\]]sa'o zhes steng dang 'og dang thad kar gnyis su med cing tshad med par 'du shes su byed ces bya ba ni sa 'am chu la sogs pa gang yang rung ba gcig bsgyur ba'i dus na de las gzhan pa'i bye brag tha dad pa med pas gnyis su med ces bya'o/_/sa khyon 'di phan chad dang tshun chad ces bye brag dbyer med
[\[283a\]]
[\[283a.1\]]pas tshad med ces bya'o/_/thams cad kyang sa sna dag gis gang ngo snyam pa la sogs par gang yang rung ba gcig kho na la dmigs pa ni 'du shes su byed pa zhes bya ste/_gzhan la yang re re zhing de bzhin du sbyar ro/_/mi sdug pa bsgom pa dgu la rnam par bsngos pa'i 'du
[\[283a.2\]]shes ni mi ro lta bu pags pa'i phyi rol mdog sngon por gyur pa'o/_/rnam par rnags pa'i 'du shes ni pags pa'i nang ci 'dra ba brtags na rnag dang khrag dang /_chu ser dang /_bad kan dang klad rgyas lta bus gang bar gyur pa'o/_/rnam par 'bus bshig pa'i 'du shes ni nang du sbrang ma song nas
[\[283a.3\]]'bu zhugs pa'o/_/rnam par bam pa'i 'du shes ni phyi nang thams cad rul pa'o/_/rnam par dmar ba'i 'du shes ni bya khyi dang wa spyang gis rma btod cing nang gi sha khrag la sogs pa phyi rol du snang ba'o/_/rnam par zos pa'i 'du shes ni bya khyi wa spyang la sogs pas zos pa'o/_/rnam
[\[283a.4\]]par 'thor ba'i 'du shes ni gzugs bzhi dang rus tshigs so sor gyes pa'o/_/rnam par tshig pa'i 'du shes ni rus pa la sha dang chu ba ra ri dang bcas pa nyi ma dang lhags pas bskams shing gdungs pa'o/_/rus gong gi 'du shes ni rus pa dung gi mdog ltar dkar por gyur pa'o/_/de
[\[283a.5\]]dag gi lus la 'dod chags pa'i gnyen por bstan pa'o/_/dbang po nyi shu rtsa gnyis la/_mig gi dbang po dang /_rna ba'i dbang po dang /_sna'i dbang po dang /_lce'i dbang po dang /_lus kyi dbang po dang /_yid kyi dbang po dang /_pho'i dbang po dang /_mo'i dbang po dang /_sdug
[\[283a.6\]]bsngal gyi dbang po dang /_bde ba'i dbang po dang /_yid bde ba'i dbang po dang /_yid mi bde ba'i dbang po dang /_btang snyoms kyi dbang po dang /_dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi
[\[283a.7\]]dbang po dang /_mi shes pa kun shes pa'i dbang po dang /_kun shes pa'i dbang po dang /_kun shes pa dang ldan pa'i dbang po dang /_srog gi dbang po'o/_/nyi shu rtsa gnyis po de dag kyang rnam pa lngar bsdu ste/_sems kyi rten dang /_der rnam par rtog pa dang /_kun nas nyon mongs
[\[283b\]]
[\[283b.1\]]pa dang /_rnam par byang ba'i tshogs dang /_rnam par byang ba'o/_/de la mig nas yid kyi bar drug dang /_srog gi dbang po ni sems kyi rten to/_/skyes pa dang bud med kyi dbang po ni der rnam par rtog pa ste/_skyes pa'o bud med do zhes gzhan gyis de la rtog go/_/bde ba dang yid bde ba ni 'dod
[\[283b.2\]]chags bskyed/_sdug bsngal dang yid mi bde ba ni zhe sdang bskyed/_btang snyoms ni gti mug bskyed pas kun nas nyon mongs pa'o/_/dad pa la sogs pa'i dbang po lnga ni mya ngan las 'das pa'i rgyu byed pas rnam par byang ba'i tshogs so/_/mi shes pa kun shes pa la sogs pa gsum ni rnam par
[\[283b.3\]]byang ba'o/_/de la mig gi dbang po ni zar ma kha bye ba 'dra'o/_/rna ba ni gro ba gcus pa 'dra'o/_/sna ni mo khab gshigs pa 'dra'o/_/lce ni zla ba bkas pa 'dra'o/_/lus ni sen mo khrab gyon pa 'dra'o/_/yid kyi dbang po ni rnam par shes pa drug 'das ma thag pa'o/_/pho'i ni mthe bong
[\[283b.4\]]'dra'o/_/mo'i ni rnga'i khog pa 'dra'o/_/sdug bsngal gyi ni rnam par shes pa dang dbang por bcas pa'i lus mi bde ba myong ba'o/_/bde ba ni rnam par shes pa dang dbang por bcas pa'i lus la sim pa myong ba'o/_/yid bde ba ni yid kyi rnam par shes pa la dga' ba myong ba'o/_/yid
[\[283b.5\]]mi bde ba ni yid kyi rnam par shes pa la gdung ba skyes pa'o/_/btang snyoms kyi dbang po ni lus dang sems gnyis ka la lhag par bde ba yang ma byung sdug bsngal yang ma skyes pa'o/_/dad pa'i dbang po ni las dang 'bras bu dang bde ba dang dkon mchog la yod pa dang yon tan can yin par yid
[\[283b.6\]]ches shing sems dang ba'o/_/brtson 'grus kyi dbang po ni nyan pa dang sems pa dang bsgom pa la sogs pa de dge ba'i phyogs rgyun mi gcod pa'o/_/dran pa'i dbang po ni chos kyi mtshan nyid mnyan zhing thos pa'i tshig dang don bskal par yang mi brjed pa'o/_/ting nge 'dzin gyi dbang po ni bsgom
[\[283b.7\]]pa'i yul la sems rtse gcig tu gnas pa las mi nyams pa'o/_/shes rab kyi dbang po ni chos rnams kyi rang dang spyi'i mtshan nyid ma nor bar shes pa'o/_/mi shes pa kun shes pa'i dbang po ni mthong bas spang ba'i nyon mongs pa spong ba na dad pa'i dbang po nas/_shes rab kyi dbang po'i bar
[\[284a\]]
[\[284a.1\]]du dbang po lnga dang bde ba'i dbang po dang yid bde ba dang /_btang snyoms dang /_yid kyi dbang po bzhi ste/_dbang po dgu po de dag gis mthong bas spang ba'i nyon mongs pa spangs nas sngon mi shes pa kun shes par gyur ba'o/_/kun shes pa'i dbang po ni bsgom pas spong
[\[284a.2\]]ba'i nyon mongs pa spong ba'i dus na dbang po dgu po de dag nyid kyis mi mthun pa dang gnyen po'i phyogs gsal bar bye brag phyed pa'o/_/kun shes pa dang ldan pa'i dbang po ni dgra bcom pa thob pa'i dus na dbang po dgu po de dag nyid mthong bsgom gyi nyon mongs pa ma lus par spangs te zad la mi skye
[\[284a.3\]]ba'i ye shes dang ldan pa la bya'o/_/srog gi dbang po ni ji srid ma shi'i bar du tshe dang srog 'dzin pa'o/_/bsod nams bya ba'i dngos po la sbyin pa las byung ba'i bsod nams bya ba'i dngos po dang /_tshul khrims las byung ba'i bsod nams bya ba'i dngos po dang /_bsgom pa las byung
[\[284a.4\]]ba'i bsod nams bya ba'i dngos po dang /_rdzas las byung ba'i bsod nams bya ba'i dngos po'o zhes bya ba ni don du longs spyod phun sum tshogs pa'i rgyu dang /_bde 'gror skye ba'i rgyu dang /_ngan 'gro dang bde 'gro zlog par byed pa'i rgyu phun sum tshogs pa bstan to/_/de la sbyin pa dang rdzas las
[\[284a.5\]]byung ba gnyis ni longs spyod kyi rgyu'o/_/tshul khrims ni bde 'gro'i rgyu'o/_/bsgom pa ni ngan 'gro dang bde 'gro gnyis las zlog pa'i rgyu'o/_/de la sbyin pa gang gis she na/_sbyin pa'i bdag po des so/_/gang la zhe na phongs pa'i sems can rnams la'o/_/gang sbyin zhe na/_bza'
[\[284a.6\]]ba dang bgo ba la sogs pa'i yo byad sna sna nas ci mkho ba rnams sbyin pa ni sbyin pa las byung ba'i bsod nams bya ba'i dngos po zhes bya'o/_/tshul khrims ni gang gis gang gi phyir gang srung zhe na/_dad pa dang ldan pa'i gang zag gis/_tshe 'dir bdag dang gzhan la mi gnod par bya ba'i phyir bslab pa
[\[284a.7\]]lnga dang bcu dang /_nyis brgya lnga bcu la sogs pa srung ba ni tshul khrims las byung ba'i bsod nams bya ba'i dngos po zhes bya'o/_/bsgom pa ni gang gis gang gi phyir gang bsgom zhe na/_rnal 'byor la dga' ba'i gang zag gis/_nyon mongs pa'i dri ma dag par bya ba'i phyir tshad med pa bzhi dang
[\[284b\]]
[\[284b.1\]]rnam par thar pa'i sgo gsum la sogs pa bsgom pa ni/_bsgom pa las byung ba'i bsod nams bya ba'i dngos po zhes bya'o/_/rdzas las byung ba ni gang gis gang la gang phul zhe na/_dad pa'i khyim bdag dang /_bram ze la sogs pas dkon mchog gsum la/_gtsug lag khang dang /_gnas
[\[284b.2\]]khang dang /_skyed mos tshal dang /_zhal zas dang /_na bza' dang /_sman la sogs pa'i yo byad sna tshogs phul ba ni/_rdzas las byung ba'i bsod nams bya ba'i dngos po zhes bya'o/_/byin gyi rlabs bzhi la/_bden pa'i byin gyi rlabs dang /_gtong ba'i byin gyi rlabs dang /_nye bar zhi ba'i byin
[\[284b.3\]]gyi rlabs dang /_shes rab kyi byin gyi rlabs so zhes bya ba ni 'phags pa'i lam chos kyi don gang yin pa la gnas pa'i dbang thob cing mthu yod pa ni byin gyi rlabs zhes bya'o/_/de la sdug bsngal gyi bden pa shes par bya ba shes par byas zin pa ni bden pa'i byin gyi rlabs so/_/kun 'byung gi bden
[\[284b.4\]]pa spang bar bya bar spangs zin pa ni gtong ba'i byin gyi rlabs so/_/'gog pa'i bden pa dag mngon du bya ba mngon du byas zin pa ni nye bar zhi ba'i byin gyi rlabs so/_/lam gyi bden pa bsgom par bya ba bsgoms zin pa ni shes rab kyi byin gyi rlabs so/_/rgyu drug la/_byed rgyu dang /_lhan cig
[\[284b.5\]]'byung ba'i rgyu dang /_mtshungs par ldan pa'i rgyu dang /_skal ba mnyam pa'i rgyu dang /_kun du 'gro ba'i rgyu dang /_rnam par smin pa'i rgyu'o zhes bya ba ni/_sa chu me rlung lta bu gcig gi nang na yang bzhi char tshang bar yod de gcig gi rgyu gcig gis byas nas phan tshun gcig la gcig brten te mgo mnyam
[\[284b.6\]]du 'byung ba ni dper na mi gcig pus 'jig par 'gro mi nus kyi/_mi du ma bsdongs te dong na 'jigs pa las gcig gis gcig grogs byas nas thar pa lta bu ni lhan cig 'byung ba'i rgyu zhes bya'o/_/sems dang sems las byung ba rnams yul la 'jug cing gcod pa na gcig pus 'jug cing gcod
[\[284b.7\]]mi nus kyi/_sems dang sems las byung ba du ma gcig gi rgyu gcig gis phan tshun du grogs byas nas mgo mnyam du 'byung ba ste/_dper na gong ma ni 'jig grogs nyi tshe tsam byas par zad kyi/_'di ni grogs kyang byas la/_'gro ma nus na yang 'dug mi gnang bar rgyags mthud kyang byas te
[\[285a\]]
[\[285a.1\]]khrid pa dang 'dra bar 'byung ba ni mtshungs par ldan pa'i rgyu zhes bya'o/_/sems dge ba zhig skyes na sems las byung ba yang dge bar skye/_sems mi dge ba zhig byung na sems las byung ba yang mi dge bar 'byung ste/_sems ji ltar skyes pa dang mthun par sems
[\[285a.2\]]las byung ba yang de ltar 'byung ba ni skal ba mnyam pa'i rgyu zhes bya'o/_/'dod pa'i khams dang gzugs kyi khams kyi bsam gtan bzhi dang /_gzugs med pa'i snyoms par 'jug pa bzhi ste/_gnas de dgur sngar skyes pa ni phyis nyon mongs pa can gyi chos skye bar 'gyur bas na kun du
[\[285a.3\]]'gro ba'i rgyu zhes bya'o/_/las dge ba'i rgyus mtho ris su skye la/_las mi dge ba'i rgyus ngan song du skye zhing lus bzang ngan du skye ba ni rnam par smin pa'i rgyu zhes bya'o/_/chos gang ci yang rung ste skye ba la mi sgrib cing gegs mi byed pa ste/_dper na myu gu skye ba la gzhan gyis gegs ma byas na de
[\[285a.4\]]nyid gegs mi byed pa'i phyir byed pa'i rgyu zhes btags so/_/rkyen bzhi la/_rgyu'i rkyen dang /_bdag po'i rkyen dang /_de ma thag pa'i rkyen dang /_dmigs pa'i rkyen no zhes bya ba la kun gzhi rnam par shes pa ni rgyu yang byed rkyen du yang byed pas rgyu rkyen no/_/mig la sogs pa'i dbang po
[\[285a.5\]]lnga ni rang rang gi rnam par shes pa skyed pa'i bdag po byed pas bdag po'i rkyen no/_/yid kyi dbang po 'gags ma thag pa ni yid kyi rnam par shes pa bskyod pas de ma thag pa'i rkyen no/_/gzugs dang sgra la sogs pa phyi'i yul drug ni rnam par shes pa'i dmigs pa'i rkyen no/_/'bras
[\[285a.6\]]bu lnga la/_rgyu mthun pa'i 'bras bu dang /_bdag po'i 'bras bu dang /_skyes bu byed pa'i 'bras bu dang /_rnam par smin pa'i 'bras bu dang /_bral ba'i 'bras bu'o zhes bya ba la/_tshe snga ma la dge ba byed byed na/_tshe 'dir yang dge ba byed 'dod la/_tshe snga ma la sdig pa byed byed na/_tshe 'dir yang
[\[285a.7\]]sdig pa'i las byed 'dod pa ni rgyu mthun pa'i 'bras bu'o/_/tshe rabs snga ma la sdig pa mi dge ba byas pas tshe 'dir yang yul khams ngan par skyes pa dang /_dge ba byas pas yul bzang por skyes te/_yul bzang ngan gyi bdag por skye ba ni bdag po'i 'bras bu'o/_/zhing la so nam byas pas nas mang du
[\[285b\]]
[\[285b.1\]]rnyed/_tshong byas pas zong mang du rnyed/_rdzi'u byas pas phyugs mang du rnyed pa lta bu ni skyes bu byed pa'i 'bras bu'o/_/sbyin pa byas pas phyug por 'gyur ba dang /_rku 'phrog byas pas dbul por 'gyur ba dang /_gsod rkyen dang brdeg btsog byas pas tshe thung zhing nad mang bar 'gyur ba la sogs pa ni
[\[285b.2\]]rnam par smin pa'i 'bras bu'o/_/'phags pa'i lam bsgoms nas nyon mongs pa spangs pa ni bral ba'i 'bras bu'o/_/chos yang dag par len pa bzhi la da ltar byung ba la bde la phyi ma la rnam par smin pa sdug bsngal ba ni tshe snga ma la goms pa'i shugs kyis ri dgas 'chor du bcug na dka' ba
[\[285b.3\]]med de skyid cing dga' ba bzhin du 'chor nus la/_rgyu des tshe phyi ma la ngan song gsum du skye ba la bya'o/_/da ltar byung ba la sdug bsngal la phyi ma la rnam par smin pa bde ba ni tshe snga ma la goms pa med pas dge ba'i phyogs la dka' thub sna tshogs mi nus shing dka' bzhin du byed de/_sdug bsngal che yang
[\[285b.4\]]tshe phyi mar mtho ris dang thar pa'i gnas su skye ba la bya'o/_/da ltar byung ba la yang sdug bsngal la phyi ma la rnam par smin pa yang sdug bsngal ba ni tshe snga ma la goms pa med par ri dgas 'chor du bcug pa lta bu nyams kyis mi lcogs te/_'phral du yang mi nus shing mi bde la tshe phyi mar yang ngan song gsum du
[\[285b.5\]]skye ba la bya'o/_/da ltar byung ba la yang bde la phyi ma la yang rnam par smin pa bde ba ni bsam gtan la gnas pa dag da ltar yang lus dang sems bde la/_de'i 'bras bu yang mtho ris dang mya ngan las 'das pa thob pa la bya'o/_/sdug bsngal brgyad la/_skye ba'i sdug bsngal ni khams gsum du skye
[\[285b.6\]]ba'i phung po grub na sdug bsngal gsum dang brgyad kyi gzhi lta bur gyur te/_sdug bsngal gyi sdug bsngal dang /_'gyur ba'i sdug bsngal dang /_'du byed kyi sdug bsngal gyis khyab pa'i phyir skye ba'i sdug bsngal zhes bya'o/_/lang tsho gzhon nu mthu rtsal dang stobs dang byad bzhin gyi kha dog dang dbyibs rnams
[\[285b.7\]]gzhon nu las nyams te skra dkar dang gnyer mas gang zhing brtson 'grus dang blo gros la sogs pa med par gyur ba ni/_rgas pa'i sdug bsngal zhes bya'o/_/lus la bad kan dang chu ser ram mdze dang shu ba dang rims kyis btab pa dang bdag gi 'khor gnyen bshes dang nor rdzas la sogs pa la dmigs
[\[286a\]]
[\[286a.1\]]te sems kyi nang du gdung zhing mya ngan skyes pa dag ni na ba'i sdug bsngal lo/_/las dang tshe zad de drod dang rnam par shes pas lus gtong ba na nye du gnyen bshes sdug pa dang /_nor rdzas bzang po rnams ni bor/_gshin rje thag 'breng dang dbyug lcag thogs pa rnams kyis
[\[286a.2\]]rang dbang med par khrid pa ni 'chi ba'i sdug bsngal lo/_/sems can yang rung sems can ma yin pa nor rdzas kyang rung bdag la mkho zhing gces pa las me dang chu la sogs pa'i dgra dag gis phrogs sam/_shi brlag par gyur pa'i sgo nas mya ngan skye zhing sems gdungs pa ni sdug pa dang bral
[\[286a.3\]]ba'i sdug bsngal lo/_/gnas mi bde ba dang /_grogs mi srun pa dang /_las mi dge ba'i 'bras bu la sogs pa yid du mi 'ong ba dang phrad nas rtag tu lus dang sems la gnod cing zhe sdang skye bar byed pa ni/_mi sdug pa dang phrad pa'i sdug bsngal zhes bya'o/_/gong ma lta bu'i
[\[286a.4\]]sdug pa rnams dang 'grogs par 'dod na ni 'grogs su med/_mi sdug pa dang phrad par mi 'dod na ni phrad par gyur pa ni 'dod pa btsal gyis mi rnyed pa'i sdug bsngal zhes bya'o/_/yang na dge ba byed byed pa rnams dge ba 'phel ba dang /_mi dge ba 'grib par 'dod na de ltar mi nus pa la yang
[\[286a.5\]]bya'o/_/mdor na zhes bya ba'i don ni sdug bsngal brgyad po rnam gsum du sdud de/_skye ba dang /_rga ba dang /_na ba dang /_'chi ba dang /_mi sdug pa dang phrad pa lnga ni sdug bsngal gyi sdug bsngal lo/_/sdug pa dang bral ba dang 'dod pa btsal gyis mi rnyed pa ni 'gyur ba'i sdug bsngal lo/_/nye bar
[\[286a.6\]]len pa'i phung po lnga sdug bsngal lo zhes bya ba ni 'du byed kyi sdug bsngal te/_de ltar sdug bsngal gsum gyis tshor ba gsum la khyab la/_tshor ba gsum gyis khams gsum la khyab ste/_khams gsum du skyes pa'i nye bar len pa'i phung po ni sdug bsngal gyi gzhi yin par bstan to/_/ji
[\[286a.7\]]ltar zhe na/_sdug bsngal rnam pa gsum ste/_dang po'i sdug bsngal dang /_bar gyi sdug bsngal dang /_tha ma'i sdug bsngal te gsum mo/_/de la skye ba'i sdug bsngal ni dang po'i 'o/_/rgas pa la sogs pa phyi ma drug ni bar gyi sdug bsngal lo/_/'chi ba'i sdug bsngal ni tha ma ste/_
[\[286b\]]
[\[286b.1\]]sdug bsngal thams cad phung po lngas len pa'i phyir mdor na nye bar len pa'i phung po lnga ni sdug bsngal lo zhes bya ba dang sbyar ro/_/mi khom pa brgyad la sems can dmyal ba ni sdug bsngal sna tshogs kyis gzir zhing dmyal ba'i srung mas bsdams pas dge ba bya ba'i dbang med de mi khom pa'o/_/dud 'gro
[\[286b.2\]]ni rang bzhin gyis blun zhing brda mi phrad pas dge ba bya ba'i mthu med de mi khom pa'o/_/yi dgas ni bkres skom gyi dbang gis 'dod pas g.yen spyos shing mi dang bsten pa'i skal ba med pas dge ba bya ba'i skabs med pas mi khom pa'o/_/lha tshe ring po ni 'du shes med pa'i ting nge 'dzin bsgoms pas
[\[286b.3\]]'bras bu che ba gnam gyi phyogs gcig na sdong dum bzhin gnas te/_'du shes gtan 'gags pa'i phyir dge ba bya ba'i skal ba med pas mi khom pa'o/_/mtha' 'khob kyi mi ni blun zhing brda skad mi phrad pas chos kyi don go zhing bsgrub pa'i mthu med pas mi khom pa'o/_/dbang po ma tshang ba ni mig dang
[\[286b.4\]]rna ba la sogs pa med na dge ba'i bshes gnyen gyi gan du 'gro zhing dam pa'i chos mnyan du med pas mi khom pa'o/_/log par lta ba ni las dge sdig dang /_tshe snga phyi la sogs pa med par 'dod de/_dge ba'i bshes gnyen sus kyang mi bzlog pas dge ba bya ba'i skal ba med de mi khom pa'o/_/
[\[286b.5\]]de bzhin gshegs pa rnams ma byung bar skyes pa ni sangs rgyas dang sangs rgyas kyi bstan pa snga ma ni nub/_sangs rgyas phyi ma ni ma byung skabs su skyes na dge ba'i bshes gnyen med pas/_dge ba bya ba'i dmigs med pas mi khom pa'o/_/dbang bcu zhes bya ba ni/_sems can gyi dus na rang
[\[286b.6\]]dbang med par gnod pa bcu dang rgyun du ldan la/_byang chub sems dpa' ni de'i gnyen po dbang bcu dang ldan pas gnod pa bcu mi 'byung ngo /_/de yang tshe la dbang ba ni bskal ba brjod du med par g.yung drung du bzhugs shing skye shi dang gtan bral bas 'chi ba'i gnod pa med pa'o/_/yo byad la
[\[286b.7\]]dbang ba ni 'jig rten gyi khams nam mkha'i dbyings thams cad rgyan gyis brgyan par byin gyis brlabs pas dbul ba'i gnod pa mi 'byung ba'o/_/sems la dbang ba ni dpa' bar 'gro ba la sogs pa'i ting nge 'dzin grangs med pa la ye shes kyis 'jug pa'i phyir/_'dod chags la sogs pa bying rgod kyi
[\[287a\]]
[\[287a.1\]]nyon mongs pa'i gnod pas mi tshugs pa'o/_/las la dbang ba ni las mi dge ba byas kyang mtho ris su skye la/_dge ba byas kyang ngan song du skye ba lta bur dbang sgyur bas na nyes par spyad pa'i gnod pa mi 'byung ba'o/_/skye ba la dbang ba ni 'jig rten gyi khams sna tshogs su lus sna tshogs
[\[287a.2\]]kyis skye ba kun du ston cing rang dgar skye ba'i phyir ngan song du skyes kyang ngan 'gro'i gnod pa mi 'byung ngo /_/mos pa la dbang ba ni dkon mchog gsum la ngan du smod cing ring du spong la/_chos 'jig pa lta bu chos kyis phongs par 'gyur ba'i las byed pa la 'jig rten gyi khams thams cad sangs rgyas
[\[287a.3\]]kyis gang bar ston te/_chos ston pa'i dge ba'i bshes gnyen mang po dang phrad par ston pas na mos pa la dbang ba ste/_chos kyis phongs pa'i gnod pa mi 'byung ngo /_/kha cig na re zad par gyi skye mched thob pa'i phyir mos pa la dbang ba'o zhes kyang bshad do/_/smon lam la dbang ba ni dus nam gyi
[\[287a.4\]]tshe gang yang rung ba na sangs rgyas kyi zhing gar dga' bar mngon par byang chub par kun du ston par smon lam btab ste/_de ltar smon lam bzhin du ston pa'i dbang thob pas 'dod pa mi 'grub pa'i gnod pa mi 'byung ngo /_/rdzu 'phrul la dbang ba ni sangs rgyas kyi zhing thams cad du 'bar ba dang 'phur ba la
[\[287a.5\]]sogs pa kun du ston pas rdzu 'phrul thogs pa med de/_skad cig gis kyang gar yang 'gro ba'i phyir chos kun du tshol ba la dbang med pa'i gnod pa mi 'byung ngo /_/chos la dbang ba ni 'jig rten dang 'jig rten las 'das pa dang 'dus byas dang 'dus ma byas kyi chos ma lus par thugs su chud de/_
[\[287a.6\]]ji ltar bzhed pa bzhin du dbang bsgyur bas chos mi la sogs pa gzhan gyis khrel du dogs pa'i gnod pa mi 'byung ngo /_/ye shes la dbang ba ni stobs dang mi 'jigs pa dang /_ma 'dres pa la sogs pa'i yon tan thams cad dang ldan pas gzhan rgol bar dgas pa'i gnod pa mi 'byung ngo /_/
[\[287a.7\]]dbyibs brgyad la/_thung ngu la ltos nas mdung khyim lta bu ni ring po'o/_/ring po la ltos nas mda' lta bu ni thung ngu'o/_/gru bzhi lta bu ni lham pa'o/_/zlum po lta bu ni dkyil 'khor ro/_/sa gzhi thag thug med pa lta bu ni mnyam pa'o/_/sa gzhi thag thug can lta bu ni mi mnyam pa'o/_/de'u
[\[287b\]]
[\[287b.1\]]dang bog ri lta bu ni sgang ngo /_rdzing gi nang lta bu ni gshong ngo /_/mtshungs pa bzhi gang zhe na/_dus gsum du gshegs pa'i sangs rgyas rnams kyi yon tan mnyam pa lta bu ste/_sangs rgyas zhes bya ba'i yig 'bru mang nyung med pa ni yi ge mtshungs pa'o/_/gsung gi yan lag drug cu dang ldan zhing
[\[287b.2\]]tshangs pa'i sgra skad lta bu dang ldan par 'dra ba ni gsung mtshungs pa'o/_/chos thams cad skye ba dang 'gag pa med cing bdag med pa rnam gnyis su thugs su chud par 'dra ba ni chos mtshungs pa'o/_/sangs rgyas thams cad kyi chos kyi skur mnyam ste bye brag che chung med pa ni sku mtshungs pa'o/_/bden
[\[287b.3\]]pa bzhi gcig cing yang bzhi bzhir brtags pa la/_'gog pa la ni 'gog pa dang zhi ba dang gya nom pa dang nges par 'byung ba'o/_/lam la ni lam dang /_rigs pa dang /_bsgrub pa dang /_nges par 'byin pa'o/_/sdug bsngal la ni mi rtag pa dang /_sdug bsngal ba dang /_stong pa dang /_bdag med pa'o/_/
[\[287b.4\]]kun 'byung la ni rgyu dang /_kun 'byung ba dang /_rkyen dang /_'byung ba'o/_/de la 'dod chags dang zhe sdang la sogs pa'i nyon mongs pa dang /_srog gcod pa la sogs pa sdig pa mi dge ba'i las rnams spangs te mi 'byung ba ni 'gog pa'o/_/las dang nyon mongs pas bskyed pa'i 'bras bu sdug bsngal
[\[287b.5\]]ci yang mi 'byung ba ni zhi ba'o/_/phyis kyang khams gsum du skye zhing sdug bsngal myong bar mi 'gyur bas na gya nom pa'o/_/khams gsum btson ra dang 'dra ba nas thar cing mya ngan las 'das pa'i gnas bde bar phyin pas na 'byung ba'o/_/lam ni so so'i skye bo'i sa nas 'phags pa'i gnas su 'gro
[\[287b.6\]]bas na lam mo/_/mi rigs pa nyon mongs pa spangs pa'i gnyen por gyur pas na rigs pa'o/_/sems phyin ci log spangs te phyin ci ma log par sbyor bas na sgrub pa'o/_/'khor ba'i nyes pa dang gtan bral zhing mya ngan las 'das pa'i gnas su phyin par byed pas na nges par 'byung ba'o/_/
[\[287b.7\]]sdug bsngal ni skad cig ma re re las skyes shing 'chi ba'i chos can yin pas na mi rtag pa'o/_/sdug bsngal gsum dang brgyad kyis rgyun mi 'chad par 'tshe bas na sdug bsngal ba'o/_/phung po lnga'i nang na mu stegs kyis brtags pa'i bdag rtag pa med pas na stong pa'o/_/phung po lnga po nyid kyang
[\[288a\]]
[\[288a.1\]]mu stegs kyis brtags pa'i bdag rtag pa ma yin pas na bdag med pa'o/_/kun 'byung ni 'dod chags dang zhe sdang la sogs pa'i nyon mongs pa rnams dang /_de las 'phros pa 'jig rten pa'i las dge sdig rnams ni rgyu'o/_/nyon mongs pa dang las de dag gis bag
[\[288a.2\]]chags sems kyi rgyud la sogs te/_khams gsum rgyud lnga'i skye ba'i sa bon du gnas pa ni kun 'byung ba'o/_/phyi ma'i las dge bas ni dge ba'i bag chags brtas/_las mi dge bas ni mi dge ba'i bag chags brtas shing 'bras bu smin par byed pa'i rkyen zhes bya'o/_/de ltar rgyu dang rkyen gnyis
[\[288a.3\]]tshogs te/_dge ba dang mi dge ba'i bag chags so sor brtas nas khams gsum gyi gnas mthon dman du sdug bsngal gyi phung po mngon par bsgrub pa ni 'byung ba zhes bya'o/_/dge slong rnam pa lnga la long sprang lta bu ni slong ba'i dge slong ngo /_/khyim pa'i ming dge slong zhes btags pa lta bu ni ming gi dge slong
[\[288a.4\]]ngo /_/khrims ma mnos sam/_yang na mnos kyang khrims ral te med par gnas pa ni nga yang dge slong yin no zhes zer bas/_khas 'ches pa'i dge slong ngo /_/mkhan po dang slob dpon las tshul khrims gtsang mar mnos pa ni gsol ba dang /_bzhi'i las kyis bsnyen par rdzogs pa'i
[\[288a.5\]]dge slong ngo /_/rgyun du zhugs pa nas dgra bcom pa'i bar du gang zag zung bzhi ya brgyad po rnams ni nyon mongs pa dang bral ba'i dge slong ngo /_/sgrib pa lnga ni 'dod chags dang gnod sems dang /_rmugs pa dang /_gnyid dang /_'gyod pa dang /_g.yeng ba dang /_the tshom mo/_/de dag ci la
[\[288a.6\]]sgrib ce na/_lhag pa'i bslab pa gsum la sgrib ste/_'dod pa'i 'dod chags ni 'dod pa'i yon tan gtong mi phod da/_'phyo g.yem dang /_rku 'phrog la sogs pa byed pa yin la/_gnod sems ni khro zhing zhe sdang gtong mi phod nas srog gcod cing gzhan la 'ching brdeg la sogs pa'i nyes pa
[\[288a.7\]]mang po byed pas lhag pa'i tshul khrims la sgrib par byed do/_/rmugs pa ni sems blong ste mi gsal ba yin la/_gnyid ni sems nang du 'dus nas yul la 'jug pa'i rang dbang med pa yin zhing /_'gyod pa ni legs nyes kyi las ci byas so cog la nyes so bar khu 'phrig za ste/_cham la mi
[\[288b\]]
[\[288b.1\]]phebs pa yin la/_g.yeng ba ni 'dod pa'i yon tan lnga'am/_sngon gyi spyod lam dran pa'i rjes su yan par song ste btang snyoms sam rtse gcig tu 'jog mi nus pas lhag pa'i sems la sgrib par byed do/_/the tshom ni zab cing rgya che ba'i chos rnams kyi rang dang spyi'i mtshan nyid tha dad pa ji lta ba bzhin mi
[\[288b.2\]]rtogs te/_lam kha brag tu byung na gar 'gro mi shes pa dang 'dra bas lhag pa'i shes rab la sgrib par byed de/_de ltar bslab pa gsum la sgrib pa'o/_/zas bzhi gang zhe na/_kham gyi zas dang /_reg pa'i zas dang /_yid kyi zas dang /_rnam par shes pa'i zas so zhes bya ba la/_'dod pa'i khams
[\[288b.3\]]kyi lha dang mi rnams dang /_byol song gi rgyud phyugs la sogs pa rnams las phal cher kham gyi zas kyis 'tsho zhing des srog 'dzin pas kham gyi zas so/_/bya la sogs pa sgo nga'o cog ni ma'i drod kyis reg pas 'tsho ste/_des srog 'dzin pas reg pa'i zas zhes bya'o/_/rus sbal rgya mtsho na
[\[288b.4\]]'dug pa'i bu skam la gzhag pa de ma'i sems ji srid du bu la dran pa de srid du bu'i srog 'dzin pa ni yid kyi zas zhes bya'o/_/lo nyes byung ste bzar med nas mas bu rnams la nga don gnyer du 'gro ste slar 'ongs dang phye 'di'i zan sbrus te sbyin no zhes brid nas thal ba'i thum bu gcig gdung ma la btags te bzhag
[\[288b.5\]]nas ma ni thal byung shir song /_bu rnams ni thal ba'i thum po la blta zhing ma 'ongs na zan sbrus te bza' ba'i bsam pa dang ma bral ba'i rgyus yun ring mo zhig tu ma shi rab srog 'dzin nus pa lta bu ni rnam par shes pa'i zas zhes bya'o/_/theg pa chen po'i bsam gtan bzhi la/_byis pa nyer spyod bsam gtan dang /_/
[\[288b.6\]]don rab 'byed pa'i bsam gtan dang /_/de bzhin nyid dmigs bsam gtan dang /_/de bzhin gshegs pa'i dge ba bsam gtan dang /_zhes bya ba la theg pa ni gang zag so so rang rang gi shes rab la bya ste/_shes rgya chung zhing gang zag la bdag med pa nyi tshe tsam 'chad pa ni theg pa chung ngu zhes bya la/_'dir ni
[\[288b.7\]]chos dang gang zag rnam gnyis la stong pa nyid du chung ba'i shes rab rgya chen po la theg pa chen po zhes bya'o/_/bsam gtan zhes bya ba ni/_sems ma g.yeng zhing nyon mongs pa'i dri ma dang ma 'dres par rtse gcig tu gnas pa ni nges pa'am gtan la dbab pa ste/_de lta bu'i rgyu las theg pa che chung gi shes rab
[\[289a\]]
[\[289a.1\]]tshad ma thams cad 'bras bur 'byung bas na bsam gtan la dbab pa'i phyir bsam gtan zhes bya ste/_bzhi ni ming gis smos pa rnams so/_/de yang rtag pa dang /_bde ba dang /_nga yod pa dang /_gtsang sbrar lta ba'i skye bo rnams ni byis pa zhes bya ste/_phyin ci log de dag
[\[289a.2\]]spangs pa'i don ni mi rtag pa dang sdug bsngal ba dang stong pa dang mi gtsang ba dag bsgom pa ni byis pa nyer spyod bsam gtan zhes bya'o/_/mos pas spyod pa'i sar phung po lnga la/_gzugs kyi phung po la dbu ba lta bu dang /_tshor ba la chu bur lta bu dang /_'du shes la smig rgyu lta bu dang /_'du byed la chu shing
[\[289a.3\]]lta bu dang /_rnam par shes pa la sgyu ma lta bur 'dzin zhing bsgom pa ni don rab 'byed pa'i bsam gtan zhes bya'o/_/sa dang po yan chad sa bcu pa man chad kyi byang chub sems dpa' rnams kyis chos kyi dbyings stong pa'i don sa re re zhing ye shes kyi khyad par gyis rim par bsgom pa ni de bzhin nyid dmigs
[\[289a.4\]]bsam gtan zhes bya'o/_/shes bya thams cad ma lus par thugs su chud cing nyon mongs pa dang shes bya'i sgrib pa ma lus par spangs pas ci la yang rnam par mi rtog par lhun gyis grub nas bdag dang gzhan gyi don ma lus par 'dzin pa ni de bzhin gshegs pa'i dge ba bsam gtan zhes bya'o/_/chos kyi
[\[289a.5\]]rnam grangs kyi brjed byang zhes bya ba lo tsA ba chen po dpal brtsegs rak+Shi ta la sogs pa rnams kyis mdzad pa rdzogs so//_//[{D4363}]@/_/chos kyi rnam grangs kyi brjed byang gi rtsa ba bzhugs//_@#/_/chos kyi rnam grangs/_dpal 'jam pa'i dbyangs la phyag 'tshal lo/_/
[\[289a.6\]]phung po lnga ni/_gzugs kyi phung po dang /_tshor ba'i phung po dang /_'du shes kyi phung po dang /_'du byed kyi phung po dang /_rnam par shes pa'i phung po'o/_/de la gzugs kyi phung po ni bco lnga ste/_'byung ba chen po bzhi dang /_des rgyur byas pa'i gzugs bcu gcig go/_/'byung ba chen po bzhi ni/_sa'i
[\[289a.7\]]khams dang /_chu'i khams dang /_me'i khams dang /_rlung gi khams so/_/rgyur byas pa'i gzugs ni/_mig gi dbang po dang /_rna ba'i dbang po dang /_sna'i dbang po dang /_lce'i dbang po dang /_lus kyi dbang po dang /_gzugs dang /_sgra dang /_dri dang /_ro dang /_reg bya rnam par rig byed ma yin pa'o/_/
[\[289b\]]
[\[289b.1\]]tshor ba'i phung po ni gsum ste/_bde ba dang /_sdug bsngal ba dang /_gnyi ga ma yin pa rnams so/_/'du shes kyi phung po yang gsum ste/_chung ngu dang /_rgya chen por gyur pa dang /_tshad med pa'o/_/'du byed kyi phung po ni sems las byung ba'i 'du byed lnga bcu rtsa gcig dang /_sems dang mi ldan pa bcu
[\[289b.2\]]bzhi'o/_/sems las byung ba'i 'du byed ni reg pa dang /_yid la byed pa dang /_tshor ba dang /_'du shes dang /_sems pa dang lnga ni kun du 'gro ba'o/_/'dun pa dang /_mos pa dang /_dran pa dang /_ting nge 'dzin dang /_shes rab ni yul so sor nges pa'o/_/dad pa dang /_ngo tsha shes pa dang /_khrel yod
[\[289b.3\]]pa dang /_ma chags pa'i dge ba'i rtsa ba dang /_zhe sdang med pa'i dge ba'i rtsa ba dang /_gti mug med pa'i dge ba'i rtsa ba dang /_brtson 'grus dang /_shin tu sbyangs pa dang /_bag yod pa dang /_btang snyoms dang /_rnam par mi 'tshe ba dang bcu gcig po 'di ni dge ba'o/_/'dod chags dang /_khong khro ba
[\[289b.4\]]dang /_nga rgyal dang /_ma rig pa dang /_lta ba dang /_the tshom dang drug ni nyon mongs pa'o/_/khro ba dang /_khon du 'dzin pa dang /_'chab pa dang /_'tshig pa dang /_phrag dog dang /_ser sna dang /_g.yo dang /_sgyu dang /_rgyags pa dang /_rnam par 'tshe ba dang /_ngo tsha med pa dang /_khrel med pa dang /_rmugs
[\[289b.5\]]pa dang /_rgod pa dang /_ma dad pa dang /_le lo dang /_bag med pa dang /_brjed ngas pa dang /_rnam par g.yeng ba dang /_shes bzhin ma yin pa dang nyi shu ni nye ba'i nyon mongs pa'o/_/'gyod pa dang /_gnyid dang /_rtog pa dang /_dpyod pa ste/_bzhi po 'di gzhan du 'gyur ba'o/_/de la lnga ni kun du 'gro ba'o/_/
[\[289b.6\]]lnga ni yul so sor nges pa'o/_/bcu gcig ni dge ba'o/_/drug ni nyon mongs pa'o/_/nyi shu ni nye ba'i nyon mongs pa'o/_/bzhi ni gzhan du'ang 'gro ba'o/_/de la nga rgyal ni rnam pa bdun te/_nga rgyal dang /_che ba'i nga rgyal dang /_nga rgyal las kyang nga rgyal dang /_nga'o snyam pa'i nga rgyal dang /_mngon
[\[289b.7\]]pa'i nga rgyal dang /_chung zad snyam pa'i nga rgyal dang /_log pa'i nga rgyal lo/_/lta ba'i rnam pa lnga ste/_'jig tshogs la lta ba dang /_mthar 'dzin pa'i lta ba dang /_log par lta ba dang /_lta ba mchog tu 'dzin pa dang /_tshul khrims dang brtul zhugs mchog tu 'dzin pa'o/_/sems dang ldan pa
[\[290a\]]
[\[290a.1\]]ma yin pa'i 'du byed ni gzugs dang /_sems dang sems las 'byung ba'i gnas skabs la gdags te/_thob pa dang /_'du shes med pa'i 'gog pa la snyoms par 'jug pa dang /_'gog pa'i snyoms par 'jug pa la 'du shes med pa dang /_srog gi dbang po dang /_
[\[290a.2\]]rigs mthun pa dang /_skye ba dang /_rga ba dang /_gnas pa dang /_mi rtag pa dang /_ming gi tshogs dang /_tshig gi tshogs dang /_yi ge'i tshogs dang /_so so'i skye bo nyid dang /_de lta bu'i cha dang mthun pa rnams so/_/rnam par shes pa'i phung po rnams so/_/rnam par shes pa brgyad de/_mig gi
[\[290a.3\]]rnam par shes pa dang /_rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa dang /_nyon mongs pa can gyi yid dang /_kun gzhi rnam par shes pa'o/_/yid kyi rnam par shes pa'i dbang po ni rnam par shes
[\[290a.4\]]pa drug po 'gags ma thag pa'o/_/yul ni brgyad de/_tshor ba dang /_'du shes dang /_'du byed dang /_rnam par rig byed ma yin pa dang /_'dus ma byas nam mkha' dang /_so sor brtags pa ma yin pa'i 'gog pa dang /_so sor brtags pa'i 'gog pa dang /_de bzhin nyid do/_/nyon mongs pa
[\[290a.5\]]can gyi yid kyi 'khor bzhi ni/_bdag tu rmongs pa dang /_bdag tu lta ba dang /_bdag tu nga rgyal ba dang /_bdag tu chags pa'o/_/kun gzhi rnam par shes pa ni/_sa bon thams cad kyi gzhi nyid dang /_lus kyi kun gzhi dang /_rgyu nyid dang /_lus la gnas pa nyid dang /_dmigs pa dang rnam pa yongs
[\[290a.6\]]su ma chad pa dang /_ris gcig pa dang /_rgyun chags par 'jug pa'o/_/skye mched bcu gnyis ni/_mig gi skye mched dang /_rna ba'i/_sna'i/_lce'i/_lus kyi/_yid kyi/_gzugs kyi/_sgra'i/_dri'i/_ro'i/_reg bya'i/_chos kyi skye mched do/_/khams bco brgyad ni/_mig gi khams
[\[290a.7\]]dang /_gzugs kyi khams dang /_mig gi rnam par shes pa'i khams dang /_rna ba/_sna/_lce/_lus/_yid/_rnam par shes pa'i khams so/_/rten cing 'brel bar 'byung ba ni/_phyi'i rten cing 'brel bar 'byung ba dang /_nang gi rten cing 'brel par 'byung ba'o/_/phyi'i rten cing 'brel bar 'byung ba
[\[290b\]]
[\[290b.1\]]ni sa bon las ni myu gu/_myu gu las 'dab ma/_'dab ma las sdong bu/_sdong bu las sbu gu/_sbu gu las snying po/_/snying po las me tog/_me tog las 'bras bu'o/_/rkyen drug ste/_sa dang /_chu dang /_me dang /_rlung dang /_nam mkha' dang /_dus kyi khams rnams so/_/nang gi rten cing
[\[290b.2\]]'brel bar 'byung ba ni 'di lta ste/_ma rig pa'i rkyen gyis 'du byed/_'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_
[\[290b.3\]]sred pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrugs pa rnams 'byung ste/_de ltar sdug bsngal gyi phung po 'ba' zhig po 'di dag 'byung bar 'gyur ro/_/
[\[290b.4\]]de la ma rig pa 'gags pas 'du byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye mched drug 'gag_/skye mched drug 'gags pas reg pa/_reg pa 'gags pas tshor ba/_tshor ba 'gags
[\[290b.5\]]pas sred pa/_sred pa 'gags las len pa/_len pa 'gags pas srid pa/_srid pa 'gags pas skye ba/_skye ba 'gags pas rga shi dang mya ngan dang smre sngags 'don pa dang /_sdug bsngal ba dang /_yid mi bde ba dang /_'khrugs pa rnams 'gag par 'gyur te/_de ltar sdug bsngal gyi phung po 'ba'
[\[290b.6\]]zhig po 'di dag 'gag par 'gyur ro/_/rkyen ni khams drug ste/_sa dang /_chu dang /_me dang /_rlung dang /_nam mkha' dang /_rnam par shes pa'i khams so/_/de dag kyang rnam pa lngar lta ste/_rtag par ma yin pa dang /_chad par ma yin pa dang /_'pho bar ma yin pa dang /_rgyu chung ngu las 'bras
[\[290b.7\]]bu chen por 'byung ba dang /_de dang 'dra ba'i rgyud do/_/rgyu drug ni/_byed pa'i rgyu dang /_lhan cig 'byung ba'i rgyu dang /_skal ba mnyam pa'i rgyu dang /_mtshungs par ldan pa'i rgyu dang /_kun du 'gro ba'i rgyu dang /_rnam par smin pa'i rgyu'o/_/rkyen bzhi ni/_dmigs pa'i rkyen dang /_bdag po'i rkyen dang /_
[\[291a\]]
[\[291a.1\]]de ma thag pa'i rkyen dang /_rgyu'i rkyen no/_/'bras bu lnga ni/_rnam par smin pa'i 'bras bu dang /_rgyu mthun pa'i 'bras bu dang /_bral ba'i 'bras bu dang /_skyes bu byed pa'i 'bras bu dang /_bdag po'i 'bras bu'o/_/bden pa gnyis ni/_kun rdzob kyi bden pa dang /_don
[\[291a.2\]]dam pa'i bden pa'o/_/kun rdzob kyi bden pa la yang gnyis te/_yang dag pa'i kun rdzob dang /_yang dag pa ma yin pa'i kun rdzob po/_/mtshan nyid gsum ni/_kun brtags dang /_gzhan dbang dang /_yongs su grub pa'o/_/chos lnga ni/_ming dang /_rgyu mtshan dang /_rnam par rtog pa dang /_de bzhin
[\[291a.3\]]nyid dang /_yang dag pa'i ye shes kyi de bzhin nyid do/_/bdag med pa gnyis ni/_chos la bdag med pa dang /_gang zag la bdag med pa'o/_/theg pa gsum ni/_nyan thos kyi theg pa dang /_rang sangs rgyas kyi theg pa dang /_theg pa chen po'o/_/dkon mchog gsum po ni/_sangs rgyas dkon mchog
[\[291a.4\]]dang /_chos dkon mchog dang /_dge 'dun dkon mchog go/_/byang chub kyi phyogs kyi chos sum cu rtsa bdun ni/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i
[\[291a.5\]]lam yan lag brgyad do/_/dran pa nye bar gzhag pa bzhi ni/_lus dran pa nye bar gzhag pa dang /_tshor ba dran pa nye bar gzhag pa dang /_sems dran pa nye bar gzhag pa dang /_chos dran pa nye bar gzhag pa dang bzhi'o/_/yang dag par spong ba bzhi ni/_sdig pa mi dge ba'i chos ma skyes pa rnams mi
[\[291a.6\]]bskyed par bya ba'i phyir 'dun pa bskyed pa dang /_sdig pa mi dge ba'i chos skyes pa rnams spong ba'i phyir 'dun pa skyed pa dang /_dge ba'i chos ma skyes pa rnams bskyed pa'i phyir 'dun pa bskyed pa dang /_dge ba'i chos skyes pa rnams gnas par bya ba dang phyir zhing 'byung ba dang nyams par mi 'gyur ba dang
[\[291a.7\]]yongs su rdzogs par bya ba'i phyir 'dun pa bskyed pa dang bzhi'o/_/rdzu 'phrul gyi rkang pa bzhi ni/_'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_sems kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dang /_brtson 'grus kyi ting nge 'dzin spong ba'i 'du
[\[291b\]]
[\[291b.1\]]byed dang ldan pa'i rdzu 'phrul gyi rkang pa dang /_dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa'o/_/dbang po lnga ni/_dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po'o/_/stobs lnga ni/_dad
[\[291b.2\]]pa'i stobs dang /_brtson 'grus kyi stobs dang /_dran pa'i stobs dang /_ting nge 'dzin gyi stobs dang /_shes rab kyi stobs so/_/byang chub kyi yan lag bdun ni/_dran pa yang dag byang chub kyi yan lag dang /_chos rnam par 'byed pa yang dag byang chub kyi yan lag dang /_brtson 'grus yang dag
[\[291b.3\]]byang chub kyi yan lag dang /_dga' ba yang dag byang chub kyi yan lag dang /_shin tu sbyangs pe yang dag byang chub kyi yan lag dang /_ting nge 'dzin yang dag byang chub kyi yan lag dang /_btang snyoms yang dag byang chub kyi yan lag go/_/'phags pa'i lam yan lag brgyad ni/_yang dag
[\[291b.4\]]pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin to/_/lam lnga ni/_tshogs kyi lam dang /_sbyor ba'i lam dang /_mthong
[\[291b.5\]]ba'i lam dang /_bsgom pa'i lam dang /_mthar phyin pa'i lam mo/_/tshogs kyi lam lnga ste/_so so skye bo'i tshul khrims dang /_dbang po'i sgo bsdams pa dang /_zas kyi tshod shes pa dang /_nam gyi cha stod cha smad la mi nyal bar rnal 'byor la brtson pa dang /_shes bzhin du gnas pa la mngon par
[\[291b.6\]]dga' ba'o/_/sbyor ba'i lam ni mos pas spyod pa'i sa bzhi ste/_snang ba thob pa'i ting nge 'dzin dang /_snang ba mched pa'i ting nge 'dzin dang /_de kho na'i don tshig gi phyogs gcig tu zhugs pa'i ting nge 'dzin dang /_de ma thag pa sems kyi ting nge 'dzin to/_/mthong ba'i lam ni byang chub sems dpa'i sa
[\[291b.7\]]dang po'o/_/bsgom pa'i lam ni sa gnyis pa nas sa bcu pa'i bar du'o/_/mthar phyin pa'i lam ni sangs rgyas kyi sa'o/_/pha rol tu phyin pa bcu ni/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_
[\[292a\]]
[\[292a.1\]]bsam gtan gyi pha rol tu phyin pa dang /_shes rab kyi pha rol tu phyin pa dang /_thabs kyi pha rol tu phyin pa dang /_stobs kyi pha rol tu phyin pa dang /_smon lam gyi pha rol tu phyin pa dang /_ye shes kyi pha rol tu phyin pa'o/_/byang chub sems dpa'i sa bcu ni/_rab tu dga' ba
[\[292a.2\]]dang /_dri ma med pa dang /_'od byed pa dang /_'od 'phro ba dang /_shin tu sbyang dka' ba dang /_mngon du gyur pa dang /_ring du song ba dang /_mi g.yo ba dang /_leg pa'i blo gros dang /_chos kyi sprin no/_/sangs rgyas kyi sa ni kun du 'od do/_/sangs rgyas kyi ye shes bzhi ni me long lta bu'i ye shes dang /_
[\[292a.3\]]mnyam pa nyid kyi ye shes dang /_so sor rtog pa'i ye shes dang /_bya ba nan tan gyi ye shes so/_/sangs rgyas kyi sku gsum ni/_chos kyi sku dang /_longs spyod rdzogs pa'i sku dang /_sprul pa'i sku'o/_/de bzhin gshegs pa'i so so yang dag par rig pa bzhi ni/_chos so so yang dag par rig
[\[292a.4\]]pa dang /_don so so yang dag par rig pa dang /_nges pa'i tshig so so yang dag par rig pa dang /_spobs pa so so yang dag par rig pa'o/_/de bzhin gshegs pa'i mi 'jigs pa bzhi ni/_chos thams cad mngon par rdzogs pas byang chub pa la mi 'jigs pa dang /_zag pa thams cad zad par
[\[292a.5\]]mkhyen pa la mi 'jigs pa dang /_bar du gcod pa'i chos rnams gzhan du mi 'gyur bar nges par lung bstan pa la mi 'jigs pa dang /_phun sum tshogs pa thams cad 'thob par 'gyur ba la nges par 'byung ba'i lam de bzhin nyid du gyur pa la mi 'jigs pa'o/_/de bzhin gshegs pa'i mngon par
[\[292a.6\]]shes pa drug ni/_lha'i mig dang /_lha'i rna ba dang /_sems kyi rnam grangs shes pa dang /_lus kyi rdzu 'phrul shes pa dang /_sngon gyi gnas rjes su dran pa dang /_zag pa zad pa shes pa'o/_/de bzhin gshegs pa'i stobs bcu ni/_gnas dang gnas ma yin pa mkhyen pa'i stobs dang /_las
[\[292a.7\]]kyi rnam par smin pa mkhyen pa'i stobs dang /_mos pa sna tshogs mkhyen pa'i stobs dang /_khams sna tshogs mkhyen pa'i stobs dang /_dbang po mchog dang mchog ma yin pa mkhyen pa'i stobs dang /_thams cad du 'gro ba'i lam mkhyen pa'i stobs dang /_bsam gtan dang rnam par thar pa dang ting nge
[\[292b\]]
[\[292b.1\]]'dzin dang snyoms par 'jug pa bzhi dang kun nas nyon mongs pa dang rnam par byang ba dang ldan pa thams cad mkhyen pa'i stobs dang /_sngon gyi gnas rjes su dran pa mkhyen pa'i stobs dang /_'chi 'pho ba dang /_skye ba mkhyen pa'i stobs dang /_zag pa thams cad zad par mkhyen pa'i stobs so/_/
[\[292b.2\]]dbang bcu ni/_tshe la dbang ba dang /_yo byad la dbang ba dang /_sems la dbang ba dang /_las la dbang ba dang /_skye ba la dbang ba dang /_mos pa la dbang ba dang /_smon lam la dbang ba dang /_rdzu 'phrul la dbang ba dang /_chos la dbang ba dang /_ye shes la dbang ba'o/_/sangs rgyas kyi
[\[292b.3\]]chos ma 'dres pa bco brgyad ni/_de bzhin gshegs pa la 'khrul pa mi mnga' ba dang /_ca co mi mnga' ba dang /_sems mnyam par ma bzhag pa med pa dang /_tha dad pa'i 'du shes med pa dang /_so sor ma brtags pa'i btang snyoms med pa dang /_'dun pa nyams pa med pa dang /_brtson 'grus
[\[292b.4\]]nyams pa med pa dang /_dran pa nyams pa med pa dang /_shes rab nyams pa med pa dang /_ting nge 'dzin nyams pa med pa dang /_rnam par grol ba nyams pa med pa dang /_lus kyi las thams cad ye shes kyi sngon du 'gro zhing ye shes kyi rjes su 'brang ba dang /_ngag gi las thams cad ye shes
[\[292b.5\]]kyi sngon du 'gro zhing ye shes kyi rjes su 'brang ba dang /_yid kyi las thams cad ye shes kyi sngon du 'gro zhing ye shes kyi rjes su 'brang ba dang /_'das pa'i dus la ma chags ma thogs pa'i ye shes mthong ba la 'jug pa dang /_ma 'ongs pa'i dus la ma chags ma thogs pa'i ye shes mthong ba la
[\[292b.6\]]'jug pa dang /_da ltar bzhugs pa'i dus la ma chags ma thogs pa'i ye shes mthong ba la 'jug pa'o/_/sde snod gsum ni/_'dul ba'i sde snod dang /_mdo sde'i sde snod dang /_chos mngon pa'i sde snod do/_/gsung rab yan lag bcu gnyis ni/_mdo'i sde dang /_dbyangs kyis bsnyad pa'i
[\[292b.7\]]sde dang /_lung du bstan pa'i sde dang /_tshigs su bcad pa'i sde dang /_ched du brjod pa'i sde dang /_gleng gzhi'i sde dang /_rtogs pa brjod pa'i sde dang /_de lta bur byung ba'i sde dang /_skyes pa rabs kyi sde dang /_shin tu rgyas pa'i sde dang /_rmad du byung ba'i sde dang /_gtan la dbab par bstan pa'i
[\[293a\]]
[\[293a.1\]]sde'o/_/dgongs pa bzhi ni/_mnyam pa nyid la dgongs pa dang /_dus gzhan la dgongs pa dang /_don gzhan la dgongs pa dang /_gang zag gi bsam pa la dgongs pa'o/_/ldem por dgongs pa bzhi ni/_gzhug pa la ldam por dgongs pa dang /_mtshan nyid la
[\[293a.2\]]ldem por dgongs pa dang /_gnyen po la ldem por dgongs pa dang /_bsgyur ba la ldem por dgongs pa'o/_/bden pa bzhi ni/_sdug bsngal dang /_kun 'byung dang /_'gog pa dang /_lam mo/_/sdug bsngal gyi bden pa la bzhi ste/_mi rtag pa dang /_sdug bsngal ba dang /_stong pa dang /_
[\[293a.3\]]bdag med pa'o/_/kun 'byung gi bden pa la yang rnam pa bzhi ste/_kun 'byung dang /_rgyu dang /_rkyen dang /_rab tu 'byed pa'o/_/'gog pa'i bden pa la yang rnam pa bzhi ste/_'gog pa dang /_bzhi ba dang /_gya nom pa dang /_nges par 'byung ba'o/_/lam la yang bzhi ste/_lam dang /_rigs
[\[293a.4\]]pa dang /_bsgrub pa dang /_nges par 'byin pa'o/_/nyan thos kyi tshogs lam la lnga ste/_so so skye bo'i tshul khrims dang /_dbang po'i sgo bsdams pa dang /_zas kyi tshod shes pa dang /_nam gyi cha stod cha smad la mi nyal bar rnal 'byor la brtson pa dang /_shes bzhin du gnas par mngon par dga' ba'o/_/
[\[293a.5\]]sbyor ba'i lam ni nges par 'byed pa'i cha bzhi ste/_drod dang /_rtse mo dang /_bzod pa dang /_'jig rten chos kyi mchog go/_/mthong ba'i lam ni sems kyi skad cig ma bcu drug go/_/bsgom pa'i lam ni/_lam chung ngu dang /_lam 'bring po dang /_lam chen po dang /_sbyor ba'i lam dang /_bar
[\[293a.6\]]chad med pa'i lam dang /_rnam par grol ba'i lam dang /_khyad par gyi lam mo/_/lam chung ngu la yang rnam pa gsum ste/_chung ngu'i chung ngu dang /_chung ngu'i 'bring po dang /_chung ngu'i chen po'o/_/lam 'bring po la yang gsum ste/_che 'bring chung gsum mo/_/lam chen po la yang gsum ste/_che
[\[293a.7\]]'bring chung gsum mo/_/mthar phyin pa'i lam ni/_mi slob pa'o/_/nyan thos kyi shes pa bcu drug ni/_sdug bsngal la chos shes pa'i bzod pa dang /_sdug bsngal la chos shes pa dang /_sdug bsngal la rjes su rtogs par shes pa'i bzod pa dang /_sdug bsngal la rjes su rtogs par shes
[\[293b\]]
[\[293b.1\]]pa'o/_/kun 'byung la chos shes pa'i bzod pa dang /_kun 'byung la chos shes pa dang /_kun 'byung la rjes su rtogs par shes pa'i bzod pa dang /_kun 'byung la rjes su rtogs par shes pa'o/_/'gog pa la chos shes pa'i bzod pa dang /_'gog pa la chos shes pa dang /_'gog pa
[\[293b.2\]]la chos rjes su rtogs par shes pa'i bzod pa dang /_'gog pa la rjes su rtogs par shes pa'o/_/lam la chos shes pa'i bzod pa dang /_lam la chos shes pa dang /_lam la rjes su rtogs par shes pa'i bzod pa dang /_lam la rjes su rtogs par shes pa'o/_/nyan thos kyi rnam par
[\[293b.3\]]bral ba'i lam ni brgyad/_'jug pa bzhi dang /_'bras bu la gnas pa bzhi'o/_/'jug pa bzhi ni/_rgyun du zhugs pa la 'jug pa dang /_lan cig phyir 'ong ba la 'jug pa dang /_phyir mi 'ong ba la 'jug pa dang /_dgra bcom pa la 'jug pa'o/_/'bras bu la gnas pa bzhi ni/_rgyun du zhugs
[\[293b.4\]]pa dang /_lan cig phyir 'ong ba dang /_phyir mi 'ong ba dang /_dgra bcom pa'o/_/rgyun du zhugs pa ni gnyis te/_rim gyis pa dang /_cig car nges par 'byung ba'o/_/rim gyis pa ni/_ji skad bstan pa yin no/_/cig car nges par 'byung ba ni/_gang bden pa rnams mngon par rtogs
[\[293b.5\]]par byas nas/_mi lcogs pa la brten te/_'jig rten las 'das pa'i lam gyis khams gsum na spyod pa'i nyon mongs pa rnams cig car spong ste/_'di ni rgyun du zhugs pa'i 'bras bu dang /_dgra bcom pa'i 'bras bu nyid la gnas so/_/rang sangs rgyas ni gnyis te/_bse ru ltar gcig
[\[293b.6\]]tu gnas pa dang /_tshogs dang spyod pa'o/_/de ni nyan thos kyi sde snod la dmigs nas chos kyi rjes su mthun pa'i chos grub pas sangs rgyas 'byung ba med pa'i 'jig rten gyi khams su sdug bsngal mthar phyin pa'o/_/'jig rten gyi lam ni brgyad de/_bsam gtan bzhi dang /_snyoms par
[\[293b.7\]]'jug pa bzhi'o/_/bsam gtan bzhi ni dang po dang /_gnyis pa dang /_gsum pa dang /_bzhi pa'o/_/snyoms par 'jug pa bzhi ni/_nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye mched dang /_'du shes med 'du shes med min
[\[294a\]]
[\[294a.1\]]gyi skye mched do/_/bsam gtan dang po la yan lag lnga ste/_rtog pa dang /_dpyod pa dang /_dga' ba dang /_bde ba dang /_sems rtse gcig pa nyid do/_bsam gtan gnyis pa la yan lag bzhi ste/_nang rab tu dang ba dang /_dga' ba dang /_bde ba dang /_
[\[294a.2\]]sems rtse gcig pa nyid do/_/gsum pa la yan lag lnga ste/_btang snyoms dang /_dran pa dang /_shes bzhin dang /_bde ba dang /_sems rtse gcig pa nyid do/_/bsam gtan bzhi pa la yan lag bzhi ste/_btang snyoms yongs su dag pa dang /_dran pa yongs su dag pa dang /_
[\[294a.3\]]sdug bsngal ba yang ma yin bde ba yang ma yin pa'i tshor ba dang /_sems rtse gcig pa nyid do/_/yang gnyen po'i yan lag dang /_phan yon gyi yan lag dang /_de gnyi ka'i gnas kyi rang bzhin gyi yan lag go/_/rnam par thar pa brgyad ni/_gzugs can gzugs rnams la lta ba
[\[294a.4\]]dang /_nang gzugs med par 'du shes pas phyi rol gyi gzugs rnams la lta ba dang /_sdug pa'i rnam pa mngon du byas nas gnas pa dang /_nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye mched dang /_'du shes med 'du shes med min gyi
[\[294a.5\]]skye mched dang /_'du shes dang tshor ba dang 'gog pa mngon du byas nas gnas gnas pa'o/_/zil gyis gnon pa'i skye mched brgyad ni/_dkar po dang /_dmar po dang /_ser po dang /_sngon po dang /_sdug pa dang /_mi sdug pa dang /_bzang po dang /_ngan pa'o/_/mthar gyis gnas pa'i snyoms par
[\[294a.6\]]'jug pa dgu ni/_mi rtog pa dang /_dga' ba dang /_bde ba dang /_btang snyoms dang /_nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye mched dang /_'du shes med 'du shes med min gyi skye mched dang /_'gog pa'i snyoms par 'jug pa'o/_/zad
[\[294a.7\]]par gyi skye mched bcu ni/_zad par dkar po'i skye mched dang /_zad par dmar po'i skye mched dang /_zad par ser po'i skye mched dang /_zad par sngon po'i skye mched dang /_zad par sa'i skye mched dang /_zad par chu'i skye mched dang /_zad par me'i skye mched dang /_zad par rlung gi skye mched dang /_
[\[294b\]]
[\[294b.1\]]zad par nam mkha'i skye mched dang /_zad par rnam par shes pa'i skye mched do/_/sems can gyi khams gsum ni/_'dod khams dang /_gzugs khams dang /_gzugs med pa'o/_/'dod pa'i khams na sems can gyi ris nyi shu gnas te/_tsha ba'i dmyal ba brgyad/_grang ba'i dmyal ba brgyad
[\[294b.2\]]do/_/nyi tshe ba'i sems can dmyal ba ni/_gcig gam gnyis sam dang por rang rang gi rgyu las 'grub pa'o/_/dud 'gro na chu dang tha dad nam mkha'i spyod yul lo/_/yi dgas rnams ni chos kyi rgyal po gshin rje'i pho brang na'o/_/mi'i gling bzhi ni/_ba lang spyod/_sgra mi snyan/_lus 'phags
[\[294b.3\]]po/_/'dzam bu gling ngo /_/lha'i ris drug ni/_rgyal chen ris bzhi dang /_sum cu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul dbang byed do/_/gzugs khams bcu bdun ni/_tshangs pa dang /_tshangs chen dang /_tshangs pa mdun na 'don no/_/
[\[294b.4\]]bsam gtan gnyis pa la/_'od chung /_'od gsal/_tshad med 'od do/_/bsam gtan gsum pa la ni/_dge chung dang /_dge rgyas dang /_tshad med dge'o/_/bzhi pa la/_sprin med dang /_bsod nams skyes dang /_'bras bu che'o/_/gnas gtsang ma'i lha lnga ni/_mi che ba dang /_
[\[294b.5\]]mi gdung ba dang /_gya nom snang ba dang /_shin tu mthong ba dang /_'og min rnams so/_/gzugs med pa'i lha'i ris bzhi ni/_nam mkha' mtha' yas skye mched du nye bar 'gro ba dang /_rnam shes mtha' yas skye mched du nye bar 'gro ba dang /_ci yang med pa'i skye mched du nye bar 'gro ba dang /_
[\[294b.6\]]'du shes med 'du shes med min skye mched du nye bar 'gro ba'o/_/chos kyi rnam grangs chung ngu A tsAr+ya dpal brtsegs kyis mdzad pa rdzogs so//_//[{D4364}]@/_/pho brang stong thang lhan dkar gyi chos 'gyur ro cog gi dkar chag bzhugs/_@#/_/thams cad mkhyen pa la phyag 'tshal lo/_/
[\[294b.7\]]shes rab kyi pha rol tu phyin pa 'bum la sogs te/_bod kyi rgyal khams su dam pa'i chos 'gyur ro 'tshal gyi mtshan byang dkar chag bris shig ces bcom ldan 'das kyi ring lugs kyi mdun sa nas/_'brug gi lo la pho brang lhan dkar na bzhugs pa'i ston/_sgra bsgyur gyi ban+de dpal brtsegs
[\[295a\]]
[\[295a.1\]]dang /_ban+de klu'i dbang po la sogs pas dam pa'i chos theg pa che chung gi mdo sde dang /_gzungs che phra dang /_mtshan brgya rtsa brgyad dang /_bstod pa dang /_smon lam dang /_bkra shis dang /_'dul ba'i sde snod dang /_mdo sde'i TI kA dang /_dbu ma'i bstan bcos dang /_
[\[295a.2\]]bsam gtan gyi yi ge dang /_rnam par shes pa'i bstan bcos dang /_tar ka'i gzhung la sogs pa bod khams su chos 'gyur ro 'tshal gyi mtshan byang bam po dang sh+lo ka'i grangs su mchis pa gtan la phab nas yi ger bris pa/_theg pa chen po'i mdo sde shes rab kyi pha rol tu phyin pa'i phyogs su
[\[295a.3\]]gtogs pa la/_'phags pa shes rab kyi pha rol tu phyin pa stong phrag brgya pa/_sh+lo ka 'bum/_bam po sum brgya/_'phags pa stong phrag nyi shu lnga pa/_sh+lo ka nyi khri lnga stong /_bam po brgyad cu rtsa gsum dang /_sh+lo ka brgya/_'phags pa khri brgyad stong pa sh+lo ka khri brgyad stong /_bam po drug cu/_
[\[295a.4\]]'phags pa khri pa/_sh+lo ka khri/_bam po sum cu rtsa gsum dang /_sh+lo ka brgya/_'phags pa brgyad stong pa/_sh+lo ka brgyad stong /_bam po nyi shu rtsa drug dang /_sh+lo ka brgya/_'phags pa rab kyi rtsal gyis rnam par gnon pa/_sh+lo ka nyis stong chig brgya drug cu ste/_bam po bdun dang /_sh+lo ka
[\[295a.5\]]drug cu/_'phags pa bdun brgya pa/_sh+lo ka bdun brgya ste/_bam po gnyis dang /_sh+lo ka brgya/_'phags pa lnga brgya pa/_sh+lo ka lnga brgya ste/_bam po gcig dang sh+lo ka nyis brgya/_'phags pa rdo rje gcod pa/_sh+lo ka sum brgya ste/_bam po gcig_/'phags pa sdud pa tshigs su bcad pa/_
[\[295a.6\]]sh+lo ka sum brgya ste/_bam po gcig_/'phags pa tshul brgya lnga bcu pa/_sh+lo ka brgya lnga bcu/_'phags pa lnga bcu pa/_sh+lo ka lnga bcu/_'phags pa kau shi ka_/sh+lo ka sum cu rtsa gcig_/'phags pa shes rab snying po sh+lo ka nyi shu rtsa brgyad/_'phags pa sgo nyi shu rtsa lnga pa/_sh+lo ka nyi shu
[\[295a.7\]]rtsa lnga/_'phags pa yi ge nyung ngu /_/sh+lo ka sum cu tham pa'o//_//theg pa chen po'i mdo sde shin tu rgyas pa'i phyogs su gtogs pa la/_'phags pa shin tu rgyas pa chen po'i sde sangs rgyas phal po che/_le'u bzhi bcu rtsa lnga yan chad la/_sh+lo ka sum khri dgu stong sum cu ste/_
[\[295b\]]
[\[295b.1\]]bam po brgya sum cu dang /_sh+lo ka sum cu yod pa las/_de bzhin gshegs pa phal po che'i le'ur gtogs pa la/_sh+lo ka bzhi stong nyis brgya ste/_bam po bcu bzhi/_byang chub sems dpa' rdo rje rgyal mtshan gyis yongs su bsngo ba'i le'u/_sh+lo ka sum stong dgu brgya ste bam po bcu
[\[295b.2\]]gsum/_'phags pa byang chub sems dpa'i sa bcu bstan pa/_sh+lo ka nyis stong bzhi brgya ste/_bam po brgyad/_'phags pa kun du bzang po'i spyod pa bstan pa/_sh+lo ka bzhi stong brgyad brgya ste/_bam po bcu drug_/'phags pa de bzhin gshegs pa skye ba 'byung ba bstan pa/_sh+lo ka stong
[\[295b.3\]]lnga brgya ste bam po lnga/_'phags pa 'jig rten las 'das pa'i le'u/_sh+lo ka sum stong sum brgya ste bam po bcu gcig_/'phags pa sdong po bkod pa'i mdo/_sh+lo ka dgu stong ste bam po sum cu tham pa//_//theg pa chen po'i mdo sde dkon mchog brtsegs pa chen po'i chos kyi
[\[295b.4\]]rnam grangs stong phrag brgya ba'i le'ur gtogs pa la/_le'u bzhi bcu rtsa dgu yan chad las/_'phags pa sdom pa gsum bstan pa/_sh+lo ka dgu brgya ste bam po gsum/_'phags pa sgo mtha' yas pa rnam par sbyong ba/_sh+lo ka stong nyis brgya ste/_bam po bzhi/_'phags pa de bzhin gshegs pa'i
[\[295b.5\]]gsang ba bsam gyis mi khyab pa bstan pa/_sh+lo ka sum stong lnga brgya ste/_bam po bcu gcig dang /_sh+lo ka nyis brgya/_'phags pa rmi lam bstan pa/_sh+lo ka stong ste bam po gsum dang /_sh+lo ka brgya/_'phags pa 'od dpag med kyi bkod pa/_sh+lo ka dgu brgya ste bam po gsum/_'phags pa mi
[\[295b.6\]]'khrugs pa'i bkod pa/_sh+lo ka stong lnga brgya bzhi bcu ste bam po lnga dang /_sh+lo ka bzhi bcu/_'phags pa go cha bkod pa/_sh+lo ka stong brgyad brgya ste/_bam po drug_/'phags pa chos kyi dbyings rang bzhin gyis dbyer med par bstan pa/_sh+lo ka drug brgya lnga bcu ste bam po gnyis dang sh+lo ka lnga bcu/_
[\[295b.7\]]'phags pa chos bcu pa/_sh+lo ka lnga brgya ste bam po gcig dang sh+lo ka nyis brgya/_'phags pa kun nas sgo'i le'u/_sh+lo ka nyis brgya drug cu/_'phags pa 'od zer bsgrub pa/_sh+lo ka stong lnga brgya ste/_bam po lnga/_'phags pa byang chub sems pa'i sde snod/_sh+lo ka drug stong ste/_bam po nyi shu/_
[\[296a\]]
[\[296a.1\]]'phags pa mngal na gnas pa bstan pa/_sh+lo ka drug brgya ste bam po gnyis/_'phags pa mngal du 'jug pa bstan pa/_sh+lo ka sum brgya ste bam po gcig_/'phags pa 'jam dpal gyi sangs rgyas kyi zhing gi yon tan bkod pa/_sh+lo ka stong chig brgya bzhi bcu ste
[\[296a.2\]]bam po gsum dang /_sh+lo ka brgya bzhi bcu/_'phags pa yab dang sras mjal ba/_sh+lo ka bzhi stong lnga brgya ste/_bam po bco lnga/_'phags pa gang pos zhus pa/_sh+lo ka stong brgyad brgya ste bam po drug_/'phags pa yul 'khor skyong gis zhus pa/_sh+lo ka stong ste bam po gsum dang /_sh+lo
[\[296a.3\]]ka brgya/_'phags pa khyim bdag drag shul can gyis zhus pa/_sh+lo ka bdun brgya lnga bcu ste bam po gnyis dang sh+lo ka brgya lnga bcu/_'phags pa glog sbyin gyis zhus pa/_sh+lo ka drug brgya ste bam po gnyis/_'phags pa sgyu ma mkhan bzang po lung bstan pa/_sh+lo ka bzhi brgya sum cu ste bam
[\[296a.4\]]po gcig dang /_sh+lo ka brgya sum cu/_'phags pa cho 'phrul chen po bstan pa/_sh+lo ka dgu brgya ste bam po gsum/_'phags pa byams pa seng ge'i sgra/_sh+lo ka stong nyis brgya ste bam po bzhi/_'phags pa 'dul ba rnam par gtan la dbab pa/_sh+lo ka drug brgya ste bam po gnyis/_
[\[296a.5\]]'phags pa lhag pa'i bsam pa bskul ba sh+lo ka drug brgya ste bam po gnyis/_'phags pa lag bzangs kyis zhus pa/_sh+lo ka bdun brgya rtsa brgyad de bam po gnyis dang /_sh+lo ka brgya rtsa brgyad/_'phags pa des pas zhus pa/_sh+lo ka sum brgya ste bam po gcig_/'phags pa khyim bdag dpas
[\[296a.6\]]byin gyis zhus pa/_sh+lo ka sum brgya ste bam po gcig_/'phags pa bad sa'i rgyal po 'char byed kyis zhus pa/_sh+lo ka nyis brgya/_'phags pa bu mo blo gros bzang mos zhus pa/_sh+lo ka nyis brgya/_'phags pa gang gA'i mchog gis zhus pa/_sh+lo ka brgyad cu/_'phags pa mya ngan med kyis
[\[296a.7\]]byin pas zhus pa/_sh+lo ka sum brgya ste bam po gcig_/'phags pa dri ma med kyis byin pas zhus pa/_sh+lo ka bzhi brgya lnga bcu ste bam po gcig dang sh+lo ka brgya lnga bcu/_'phags pa yon tan rin chen me tog kun du rgyas pas zhus pa/_sh+lo ka brgya bzhi bcu/_'phags pa sangs rgyas kyi yul
[\[296b\]]
[\[296b.1\]]bsam gyis mi khyab pa bstan pa/_sh+lo ka drug brgya ste bam po gnyis/_'phags pa lha'i bu blo gros rab gnas kyis zhus pa/_sh+lo ka stong nyis brgya ste bam po bzhi/_'phags pa seng ges zhus pa/_sh+lo ka drug cu/_'phags pa sangs rgyas thams cad kyi gsang chen thabs la mkhas
[\[296b.2\]]pa/_sh+lo ka stong nyis brgya bcu gsum ste/_bam po bzhi dang sh+lo ka bcu gsum/_'phags pa tshong dpon bzang skyong gis zhus pa/_sh+lo ka drug brgya ste bam po gnyis/_'phags pa bu mo dad ldan gyis zhus pa/_sh+lo ka brgya lnga bcu/_'phags pa byams pas zhus pa/_sh+lo ka sum
[\[296b.3\]]brgya rtsa bcu ste bam po gcig dang sh+lo ka bcu/_'phags pa byams pas zhus pa'i chos brgyad pa/_sh+lo ka sum brgya ste bam po gcig_/'phags pa 'od srungs kyis zhus pa/_sh+lo ka dgu brgya ste bam po gsum/_'phags pa rin po che'i phung po/_/sh+lo ka drug brgya bdun cu ste/_bam
[\[296b.4\]]po gnyis dang sh+lo ka bdun cu/_'phags pa blo gros mi zad pas zhus pa/_sh+lo ka nyis brgya/_'phags pa gtsug na rin po ches zhus pa/_sh+lo ka dgu brgya ste bam po gsum/_'phags pa lha mo dpal phreng seng ge'i sgra/_sh+lo ka drug brgya ste bam po gnyis/_'phags pa drang srong
[\[296b.5\]]rgyas pas zhus pa/_sh+lo ka drug brgya ste bam po gnyis//_//theg pa chen po'i mdo sde sna tshogs la/_bam po nyi shu rtsa drug man chad nas/_bam po bcu gcig pa yan chad la/_'phags pa bskal pa bzang po/_/sh+lo ka bdun stong brgyad brgya ste bam po nyi shu rtsa drug_/
[\[296b.6\]]'phags pa bcom ldan 'das kyi ye shes rgyas pa'i mdo/_/sh+lo ka bdun stong lnga brgya ste bam po nyi shu rtsa lnga/_'phags pa rgya cher rol pa/_sh+lo ka lnga stong bzhi brgya ste/_bam po bco brgyad/_'phags pa dge ba'i rtsa ba yongs su 'dzin pa/_sh+lo ka lnga stong bzhi brgya ste/_bam po bco
[\[296b.7\]]brgyad/_'phags pa chos thams cad kyi rang bzhin mnyam par spros pa ting nge 'dzin gyi rgyal po/_/sh+lo ka bzhi stong lnga brgya ste bam po bco lnga/_'phags pa snying rje pad+ma dkar po/_/sh+lo ka bzhi stong lnga brgya ste bam po bco lnga/_'phags pa dam pa'i chos pad+ma dkar po/_/sh+lo ka sum stong
[\[297a\]]
[\[297a.1\]]dgu brgya ste bam po bcu gsum/_'phags pa yongs su mya ngan las 'das pa chen po/_/sh+lo ka sum stong dgu brgya ste bam po bcu gsum/_'phags pa 'dus pa chen po'i sde nyi ma'i snying po/_/sh+lo ka sum stong dgu brgya ste/_bam po bcu gsum/_'phags pa sa'i
[\[297a.2\]]snying po 'khor lo bcu pa/_sh+lo ka sum stong dgu brgya ste/_bam po bcu gsum/_'phags pa nam mkha'i mdog gis 'dul ba'i bzod pa/_sh+lo ka sum stong sum brgya ste bam po bcu gcig_/'phags pa lang kar gshegs pa/_sh+lo ka sum stong sum brgya ste bam po bcu gcig//_//
[\[297a.3\]]bam po bcu man chad la/_'phags pa sprin chen po/_/sh+lo ka sum stong ste bam po bcu/_'phags pa blo gros rgya mtshos zhus pa/_sh+lo ka sum stong ste bam po bcu/_'phags pa gser 'od dam pa'i mdo/_/sh+lo ka nyis stong bzhi brgya ste/_bam po brgyad/_'phags pa nam mkha' mdzod kyis
[\[297a.4\]]zhus pa/_bam po brgyad/_'phags pa dkon mchog sprin/_bam po brgyad/_'phags pa de bzhin gshegs pa'i mtshan lnga stong bzhi brgya lnga bcu rtsa gsum pa/_bam po brgyad/_'phags pa 'dus pa rin po che tog gi gzungs/_sh+lo ka nyis stong bzhi brgya sum cu rtsa gsum ste bam po
[\[297a.5\]]brgyad dang sh+lo ka sum cu rtsa gsum/_'phags pa sangs rgyas kyi sde snod tshul khrims 'chal ba tshar gcod pa/_sh+lo ka nyis stong chig brgya ste bam po bdun/_'phags po blo gros mi zad pas bstan pa/_bam po bdun/_'phags pa chos yang dag par sdud pa/_bam po bdun/_'phags pa dkon
[\[297a.6\]]mchog 'byung gnas/_bam po bdun/_'phags pa klu'i rgyal po rgya mtshos zhus pa/_bam po bdun/_'phags pa tshangs pa khyad par sems kyis zhus pa/_bam po bdun/_'phags pa sor mo'i phreng ba la phan pa/_bam po bdun/_'phags pa de bzhin gshegs pa'i snying rje chen po bstan pa/_
[\[297a.7\]]bam po bdun/_'phags pa da ltar gyi sangs rgyas mngon sum du bzhugs pa'i ting nge 'dzin/_bam po bdun/_'phags pa snying rje chen po'i pad+ma dkar po/_/sh+lo ka stong brgyad brgya ste/_bam po drug_/'phags pa chos thams cad kyi yon tan bkod pa'i rgyal po/_/bam po drug_/'phags pa
[\[297b\]]
[\[297b.1\]]dri ma med par grags pas bstan pa/_bam po drug_/'phags pa pha rol tu phyin pa lnga bstan pa/_bam po drug_/'phags pa phyir mi ldog pa'i 'khor lo/_/bam po drug_/'phags pa nam mkha'i mdzod kyi ting nge 'dzin/_bam po drug_/'phags pa lha mo dri ma med pa'i 'od kyis zhus pa/_bam
[\[297b.2\]]po drug_/'phags pa dad pa'i stobs skyed pa la 'jug pa'i phyag rgya/_sh+lo ka stong lnga brgya bdun cu ste bam po lnga dang /_sh+lo ka bdun cu/_'phags pa byang chub sems dpa'i spyod yul gyi thabs kyi yul la rnam par 'khrul pa bstan pa/_sh+lo ka stong lnga brgya ste bam po lnga/_'phags pa mi 'am
[\[297b.3\]]ci'i rgyal po ljon pas zhus pa/_bam po lnga/_'phags pa dpa' bar 'gro ba'i ting nge 'dzin/_bam po lnga/_'phags pa rnga bo che'i mdo/_/bam po lnga/_'phags pa rin po che chen po'i mdo/_/bam po lnga/_'phags pa za ma tog bkod pa/_sh+lo ka stong sum brgya drug cu rtsa lnga ste bam po
[\[297b.4\]]bzhi dang /_sh+lo ka brgya drug cu rtsa lnga/_'phags pa dkon mchog ta la la'i gzungs/_sh+lo ka stong nyis brgya lnga bcu ste bam po bzhi dang sh+lo ka lnga bcu/_'phags pa theg pa chen po'i man ngag_/sh+lo ka stong nyis brgya bzhi bcu ste/_bam po bzhi dang sh+lo ka bzhi bcu/_'phags pa dgongs pa
[\[297b.5\]]nges par 'grel pa sh+lo ka stong nyis brgya nyi shu ste bam po bzhi dang sh+lo ka nyi shu/_'phags pa lhag pa'i bsam pa bstan pa/_sh+lo ka stong nyis brgya ste bam po bzhi/_'phags pa dkon mchog za ma tog bam po bzhi/_'phags pa klu'i rgyal po ma dros pas zhus pa/_bam po bzhi/_'phags pa rgyan
[\[297b.6\]]stug po bkod pa/_bam po bzhi/_'phags pa bsod nams thams cad bsdus pa'i ting nge 'dzin/_bam po bzhi/_'phags pa de bzhin gshegs pa'i mdzod/_bam po bzhi/_'phags pa de bzhin gshegs pa 'gro ba/_sh+lo ka dgu brgya bdun cu rtsa lnga ste bam po gsum dang sh+lo ka bdun cu rtsa lnga/_
[\[297b.7\]]'phags pa sangs rgyas thams cad kyi yul la 'jug pa ye shes snang ba'i rgyan/_sh+lo ka dgu brgya lnga bcu ste/_bam po gsum dang sh+lo ka lnga bcu/_'phags pa de bzhin gshegs pa'i yon tan dang ye shes bsam gyis mi khyab pa'i yul la 'jug pa bstan pa/_sh+lo ka dgu brgya nyi shu ste bam po gsum dang sh+lo
[\[298a\]]
[\[298a.1\]]ka nyi shu/_'phags pa rab tu zhi ba rnam par nges pa'i cho 'phrul gyi ting nge 'dzin/_sh+lo ka dgu brgya rtsa bcu ste bam po gsum dang sh+lo ka bcu/_'phags pa sangs rgyas bgro ba/_sh+lo ka dgu brgya ste bam po gsum/_'phags pa sum cu rtsa gsum pa'i le'u/_bam po gsum/_
[\[298a.2\]]'phags pa me tog gi tshogs/_bam po gsum/_'phags pa khye'u bzhi'i ting nge 'dzin/_bam po gsum/_'phags pa lha'i bu rab rtsal sems kyis zhus pa/_bam po gsum/_'phags pa de bzhin gshegs pa'i dpal phun sum tshogs pa/_bam po gsum/_'phags pa de bzhin
[\[298a.3\]]gshegs pa'i dpal gyi dam tshig_/bam po gsum/_'phags pa dpal chen mo'i mdo/_/bam po gsum/_'phags pa sprin chen po'i mdo las/_phyogs bcu'i byang chub sems dpa' rgya mtsho 'dus pa'i dga' ston chen po la rnam par rtse ba'i le'u/_sh+lo ka brgyad brgya nyi shu ste bam po
[\[298a.4\]]gnyis dang sh+lo ka nyis brgya nyi shu/_'phags pa de bzhin gshegs pa'i ye shes kyi phyag rgya'i ting nge 'dzin/_sh+lo ka drug brgya drug cu ste/_bam po gnyis dang sh+lo ka drug cu/_'phags pa theg pa chen po la dad pa rab tu bsgom pa/_sh+lo ka drug brgya bcu dgu ste/_bam po gnyis dang sh+lo ka bcu dgu/_
[\[298a.5\]]'phags pa 'jam dpal rnam par rol ba/_sh+lo ka drug brgya rtsa bcu ste bam po gnyis dang sh+lo ka bcu/_'phags pa byams pa 'jug pa/_sh+lo ka drug brgya ste bam po gnyis/_'phags pa kun rdzob dang don dam pa'i bden pa bstan pa/_bam po gnyis/_'phags pa sbyin pa'i pha rol tu phyin pa
[\[298a.6\]]bstan pa/_bam po gnyis/_'phags pa bud med 'gyur ba lung bstan pa/_bam po gnyis/_'phags pa bu mo zla mchog lung bstan pa/_bam po gnyis/_'phags pa zla ba'i snying pos zhus pa/_bam po gnyis/_'phags pa de bzhin gshegs pa thams cad kyis byin gyi rlabs sems can
[\[298a.7\]]la gzigs shing /_sangs rgyas kyi zhing gi bkod pa kun du ston pa/_bam po gnyis/_'phags pa de bzhin gshegs pa bdun gyi sngon gyi smon lam gyi khyad par rgyas pa/_bam po gnyis/_'phags pa de bzhin gshegs pa sman gyi bla bai DUR+ya'i 'od kyi sngon gyi smon lam gyi khyad par rgyas pa/_
[\[298b\]]
[\[298b.1\]]bam po gnyis/_'phags pa thar pa chen po phyogs su rgyas pa sangs rgyas su grub pa rnam par bkod pa/_bam po gnyis/_'phags pa rdo rje snying po'i gzungs/_sh+lo ka lnga brgya bdun cu ste/_bam po gcig dang sh+lo ka nyis brgya bdun cu/_'phags pa dpal dbyangs kyis zhus pa/_sh+lo ka lnga
[\[298b.2\]]brgya ste/_bam po gcig dang sh+lo ka nyis brgya/_'phags pa nam mkha'i snying po'i mdo/_/sh+lo ka bzhi brgya bdun cu rtsa lnga ste bam po gcig dang sh+lo ka brgya bdun cu rtsa lnga/_'phags pa sgyu ma lta bu'i ting nge 'dzin/_sh+lo ka bzhi brgya lnga bcu ste/_bam po gcig dang sh+lo ka brgya lnga bcu/_'phags
[\[298b.3\]]pa 'jam dpal rnam par 'phrul pa/_sh+lo ka sum brgya dgu bcu rtsa bzhi ste/_bam po gcig dang sh+lo ka dgu bcu rtsa bzhi/_'phags pa chos kyi rgyal po'i mdo/_/sh+lo ka bzhi brgya ste/_bam po gcig dang sh+lo ka brgya/_'phags pa glang po'i rtsal gyi mdo/_/sh+lo ka sum brgya drug cu ste/_bam
[\[298b.4\]]po gcig dang sh+lo ka drug cu/_'phags pa spyan ras gzigs zhes bya ba/_bam po gcig dang sh+lo ka drug cu/_'phags pa rnam par 'thag pa thams cad sdud pa/_bam po gcig dang sh+lo ka drug cu/_'phags pa rin chen dra ba can gyis zhus pa/_bam po gcig dang sh+lo ka drug cu/_'phags
[\[298b.5\]]pa dpal sbas kyi mdo/_/bam po gcig dang sh+lo ka drug cu/_'phags pa sangs rgyas kyi stobs bskyed pa'i cho 'phrul gyi yul la rnam par 'phrul ba bstan pa/_sh+lo ka sum brgya lnga bcu ste/_bam po gcig dang sh+lo ka lnga bcu/_'phags pa las kyi sgrib pa rnam par dag pa/_sh+lo ka sum brgya bzhi
[\[298b.6\]]bcu ste/_bam po gcig dang sh+lo ka bzhi bcu/_'phags pa de bzhin gshegs pa'i snying po/_/sh+lo ka sum brgya rtsa bcu ste/_bam po gcig dang sh+lo ka bcu/_'phags pa spobs pa'i blo gros kyis zhus pa/_bam po gcig dang sh+lo ka bcu/_'phags pa de bzhin gshegs pa'i spyod yul
[\[298b.7\]]yongs su dag pa/_sh+lo ka sum brgya ste/_bam po gcig_/'phags pa tshangs pas byin gyis zhus pa/_bam po gcig_/'phags pa chos kyi tshul nges pa dang ma nges par 'grol ba'i phyag rgya la 'jug pa/_bam po gcig_/'phags pa 'dul ba rnam par gdon mi za ba/_bam po gcig_/'phags
[\[299a\]]
[\[299a.1\]]pa mar me 'bul ba/_bam po gcig_/'phags pa seng ge'i sgra bsgrags pa/_bam po gcig_/'phags pa chos kyi tshul/_bam po gcig_/'phags pa ye shes rgyas pa/_bam po gcig_/'phags pa thabs la mkhas pa/_bam po gcig_/'phags pa sprin
[\[299a.2\]]chen po'i rlung gi dkyil 'khor gyi le'u bam po gcig_/bam por ma longs pa la/_'phags pa don dam pa'i chos kyi rnam par rgyal ba/_sh+lo ka nyis brgya brgyad cu/_'phags pa bsam gyis mi khyab pa bstan pa/_sh+lo ka nyis brgya bdun cu rtsa drug_/'phags pa bzhi pa bsgrub pa/_sh+lo ka nyis brgya
[\[299a.3\]]drug cu/_'phags pa sgo mtha' yas pa bsgrub pa'i gzungs/_sh+lo ka nyis brgya drug cu/_'phags pa las kyi sgrib pa rgyun gcod pa/_sh+lo ka nyis brgya sum cu/_'phags pa sA lu ljang pa/_sh+lo ka nyis brgya nyi shu rtsa drug_/'phags pa byang chub sems dpa'i spyod pa bstan pa/_sh+lo ka nyis
[\[299a.4\]]brgya nyi shu/_'phags pa mar me mdzad kyis lung bstan pa/_sh+lo ka nyis brgya bcu/_'phags pa rin po che'i mtha'/_sh+lo ka nyis brgya bcu/_'phags pa khye'u rin chen zla bas zhus pa/_sh+lo ka nyis brgya rtsa drug_/'phags pa sangs rgyas kyi sa/_sh+lo ka nyis brgya/_'phags pa blo gros mi zad
[\[299a.5\]]pas zhus pa/_sh+lo ka nyis brgya/_'phags pa klu'i rgyal po rgya mtshos zhus pa chung ngu /_sh+lo ka nyis brgya/_'phags pa sangs rgyas kyi dbu rgyan/_sh+lo ka nyis brgya/_'phags pa tshangs pas zhus pa/_sh+lo ka nyis brgya/_'phags pa ga ya mgo'i ri/_sh+lo ka brgya brgyad cu rtsa brgyad/_
[\[299a.6\]]'phags pa rgyal po la gdams pa/_sh+lo ka brgya drug cu/_'phags pa de bzhin gshegs pa'i bsngo ba la mkhas pa/_sh+lo ka brgya drug cu/_'phags pa phyogs bcu'i mun pa rnam par sel ba/_sh+lo ka brgya lnga bcu/_'phags pa chos kyi phung po/_/sh+lo ka brgya lnga bcu/_'phags pa 'jam
[\[299a.7\]]dpal gnas pa/_sh+lo ka brgya bzhi bcu/_'phags pa bde ba can gyi bkod pa/_sh+lo ka brgya sum cu/_'phags pa rnam par mi rtog par 'jug pa'i gzungs sh+lo ka brgya nyi shu rtsa gcig_/'phags pa sangs rgyas mi spangs pa/_sh+lo ka brgya nyi shu/_'phags pa dpal dbyig gis zhus pa/_sh+lo ka
[\[299b\]]
[\[299b.1\]]brgya rtsa bco lnga/_'phags pa bgres mos zhus pa sh+lo ka brgya rtsa bco lnga/_'phags pa 'jig rten gyi rjes su mthun par 'jug pa sh+lo ka brgya rtsa bcu gcig_/'phags pa sangs rgyas bdun pa sh+lo ka brgya rtsa lnga/_sh+lo ka brgya man chad la/_'phags pa yi ge med pa'i za ma tog rnam par snang
[\[299b.2\]]mdzad kyi snying po/_/sh+lo ka brgya/_'phags pa grong khyer gyi 'tsho ba'i mdo/_/sh+lo ka brgya/_'phags pa lha mo chen mo dpal lung bstan pa/_sh+lo ka brgya/_'phags pa don brgya ba'i chos kyi rnam grangs/_sh+lo ka brgya/_'phags pa don dam pa stong pa nyid kyi chos kyi rnam grangs/_sh+lo ka brgya/_
[\[299b.3\]]'phags pa don dang chos rnam par 'byed pa/_sh+lo ka dgu bcu rtsa gnyis/_'phags pa byang chub kyi phyogs bstan pa/_sh+lo ka dgu bcu rtsa gnyis/_'phags pa sangs rgyas brgyad pa/_sh+lo ka dgu bcu rtsa gcig_/'phags pa 'jam dpal gyis zhus pa/_sh+lo ka dgu bcu/_'phags pa bram ze mo
[\[299b.4\]]dpal ldan gyis zhus pa/_sh+lo ka dgu bcu/_'phags pa chos kyi phyag rgya/_shA+o ka brgyad cu/_'phags pa chos kyi rgya mtsho/_/sh+lo ka brgyad cu/_'phags pa bdud rtsi brjod pa/_sh+lo ka brgyad cu/_'phags pa gser gyi bye ma lta bu/_sh+lo ka brgyad cu/_'phags pa bde byed kyis zhus pa/_sh+lo ka
[\[299b.5\]]brgyad cu/_'phags pa sangs rgyas bcu gnyis pa/_sh+lo ka bdun cu rtsa bdun/_'phags pa bsam gyis mi khyab pa'i rgyal po/_/sh+lo ka bdun cu rtsa lnga/_'phags pa rmad du byung ba'i chos kyi rnam grangs/_sh+lo ka bdun cu rtsa bzhi/_'phags pa yul 'khor skyong gis zhus pa/_sh+lo ka bdun cu rtsa
[\[299b.6\]]lnga/_'phags pa byams pas zhus pa/_sh+lo ka bdun cu/_'phags pa dkyil 'khor brgyad pa/_sh+lo ka bdun cu/_'phags pa srid pa 'pho ba/_sh+lo ka bdun cu/_'phags pa bde ldan ma lung bstan pa/_sh+lo ka bdun cu/_'phags pa sgra chen po/_/sh+lo ka drug cu rtsa bzhi/_'phags pa bkra shis
[\[299b.7\]]brgyad pa/_sh+lo ka lnga bcu rtsa gcig_/'phags pa mtshan mo bzang po/_/sh+lo ka lnga bcu rtsa gcig_/'phags pa tshangs pa'i dpal lung bstan pa/_sh+lo ka bzhi bcu/_'phags pa kun du rgyu sen rings kyis zhus pa/_sh+lo ka sum cu rtsa bdun/_'phags pa sbyin pa'i phan yon bstan pa/_sh+lo ka sum cu/_
[\[300a\]]
[\[300a.1\]]'phags pa byams pas zhus pa chung ngu /_sh+lo ka 'phags pa 'jam dpal gyis bstan pa/_sh+lo ka phyed dang bco lnga/_'phags pa rten cing 'brel bar 'byung ba bstan pa/_sh+lo ka bcu gsum/_'phags pa chos bzhi bstan pa/_sh+lo ka bcu gsum
[\[300a.2\]]'phags pa rgyal ba'i blo gros kyis zhus pa/_sh+lo ka bcu gcig_/'phags pa klu'i rgyal po rgya mtshos zhus pa chung ngu /_sh+lo ka bcu/_'phags pa chos bzhi pa/_sh+lo ka bcu/_'phags pa 'du shes bcu gcig bstan pa/_sh+lo ka bcu//_//mdo chen por gtogs pa la/_
[\[300a.3\]]mdo chen po kun du rgyu dang kun du rgyu ma yin pa dang mthun pa/_sh+lo ka sum brgya lnga bcu ste/_bam po gcig dang sh+lo ka lnga bcu/_mdo chen po sgyu ma'i dra ba/_sh+lo ka sum brgya bzhi bcu ste/_bam po gcig dang sh+lo ka bzhi bcu/_mdo chen po 'dus pa chen po/_/sh+lo ka sum brgya ste/_bam po gcig_/mdo
[\[300a.4\]]chen po lnga gsum pa/_sh+lo ka nyis brgya nyi shu/_mdo chen po stong pa nyid chen po/_/sh+lo ka brgya bzhi bcu rtsa lnga/_mdo chen po gzugs can snying pos bsdu ba/_sh+lo ka brgya bzhi bcu/_mdo chen po stong pa nyid/_sh+lo ka dgu bcu/_mdo chen po rgyal mtshan mchog_/sh+lo ka brgyad cu/_mdo chen
[\[300a.5\]]po rgyal mtshan dam pa/_sh+lo ka bzhi bcu//_//theg pa chen po'i mdo sde rgya las bsgyur ba la/_'phags pa yongs su mya ngan las 'das pa chen po/_/sh+lo ka khri nyis stong drug brgya ste bam po bzhi bcu rtsa gnyis/_'phags pa mdzangs blun gyi mdo/_sh+lo ka sum stong dgu brgya ste/_
[\[300a.6\]]bam po bcu gsum/_'phags pa gser 'od dam pa mchog tu rnam par rgyal ba mdo sde'i rgyal po/_/sh+lo ka sum stong ste bam po bcu/_'phags pa lang kar gshegs pa rin po che'i le'u sh+lo ka nyis stong bzhi brgya ste bam po brgyad/_'phags pa thabs la mkhas pa chen po sangs rgyas kyi drin la lan
[\[300a.7\]]gyis blan pa'i chos kyi yi ge_/sh+lo ka nyis stong tshig brgya ste bam po bdun/_'phags pa rdo rje'i ting nge 'dzin gyi chos kyi yi ge_/sh+lo ka stong brgyad brgya ste bam po drug_/'phags pa sangs rgyas mdzod/_sh+lo ka stong lnga brgya ste bam po lnga/_'phags pa gser 'od dam pa mdo sde'i dbang po/_bam po lnga/_
[\[300b\]]
[\[300b.1\]]'phags pa ma skyes dgra'i 'gyod pa bsal ba/_bam po lnga/_'phags pa thar pa chen po'i phyogs su rgyas pa/_sh+lo ka bdun brgya rtsa bcu gnyis te/_bam po gnyis dang sh+lo ka brgya rtsa bcu gnyis/_'phags pa byang chub sems dpa'i so sor thar pa'i chos bzhi bsgrub pa/_sh+lo ka bdun brgya ste/_
[\[300b.2\]]bam po gnyis dang sh+lo ka brgya/_'phags pa gtsug tor chen po las bdud kyi le'u bstan pa/_sh+lo ka drug brgya ste bam po gnyis/_tshangs pa'i dra ba/_bam po gnyis/_chos kyi rgya mo/_/bam po gnyis/_yongs su bsngo ba'i 'khor lo/_/bam po gnyis/_pha ma'i drin lan bstan pa/_sh+lo ka
[\[300b.3\]]sum brgya ste bam po gcig_/rgyal bu don grub kyi mdo/_/bam po gcig_/sems can gyi skye shi'i rtsa ba bstan pa bam po gcig_/'phags pa byams pa lung bstan pa/_sh+lo ka brgya rtsa bcu/_dge bcu dang du blang ba'i mdo/_/sh+lo ka brgya/_chos nyid rang gi ngo bo nyid las mi g.yo bar snang ba
[\[300b.4\]]bstan pa/_sh+lo ka dgu bcu/_yang dag pa'i legs pa'i yon tan bshad pa/_sh+lo ka brgyad cu/_rgyal bu kun du dge ba'i mdo/_/sh+lo ka bzhi bcu/_'phags pa 'da' ka ye shes kyi mdo/_/sh+lo ka bcu//_//theg pa chung ngu'i mdo sde la/_'phags pa dam pa'i chos dran pa nye bar
[\[300b.5\]]gzhag pa/_sh+lo ka khri nyis stong dgu brgya ste bam po bzhi bcu rtsa gsum yan chad 'gyur/_'phags pa las brgya tham pa sh+lo ka khri chig stong chig brgya ste/_bam po sum cu rtsa bdun/_'phags pa gang po la sogs pa'i rtogs pa brjod pa/_sh+lo ka drug stong drug brgya ste/_bam po nyi shu rtsa
[\[300b.6\]]gnyis/_gcig las 'phros pa'i lung /_sh+lo ka lnga stong bzhi brgya ste/_bam po bco brgyad/_'jig rten gzhag pa/_sh+lo ka nyis stong chig brgya ste/_bam po bdun/_rgyu gdags pa/_bam po bdun/_las gdags pa sh+lo ka stong lnga brgya ste/_bam po lnga/_bzang sbyin gyi mdo/_/sh+lo ka drug brgya
[\[300b.7\]]ste/_bam po gnyis/_rdo 'phangs pa'i mdo/_/bam po gnyis/_las rnam par 'byed pa chung ngu /_bam po gcig_/ri glang ri lung bstan pa/_bam po gcig_/las kyi rnam par 'gyur ba bstan pa'i gzhung /_sh+lo ka nyis brgya bdun cu/_bsod nams stobs kyi rtogs pa brjod pa/_sh+lo ka
[\[301a\]]
[\[301a.1\]]nyis brgya rtsa bcu/_tshe'i mtha'i mdo/_/sh+lo ka nyis brgya rtsa lnga/_skyes bu dam pa'i mdo/_/sh+lo ka nyis brgya/_khams mang po'i mdo/_/sh+lo ka nyis brgya/_dga' ba can gyi mdo/_/sh+lo ka nyis brgya/_gang zag gi mdo/_/sh+lo ka brgya/_phag mo'i rtogs pa brjod pa/_sh+lo
[\[301a.2\]]ka brgya/_klu'i rgyal po rnga sgra'i tshigs su bcad pa/_sh+lo ka brgya/_gsal rgyal gyis tshigs su bcad pa/_sh+lo ka brgya/_mchod rten bskor ba'i tshigs su bcad pa/_sh+lo ka bdun cu/_khang bu brtsegs pa'i mdo/_/sh+lo ka drug cu/_dga' bo rab tu byung ba'i mdo/_/sh+lo ka lnga bcu/_khyim bdag
[\[301a.3\]]'du shes kyi mdo/_/sh+lo ka lnga bcu/_lha'i mdo/_/sh+lo ka sum cu rtsa bdun/_rten cing 'brel bar 'byung ba'i mdo/_/sh+lo ka sum cu/_gsum la skyabs su 'gro ba'i mdo/_/sh+lo ka sum cu/_gnas 'jog gi mdo/_/sh+lo ka nyi shu/_gzhon nu dpe'i mdo/_/sh+lo ka nyi shu/_de bzhin gshegs
[\[301a.4\]]pa'i gzugs brnyan gzhag pa'i phan yon/_sh+lo ka nyi shu/_gser mdog gi sngon gyi sbyor ba bstan pa/_sh+lo ka bcu bdun/_lha'i mdo nyung du/_sh+lo ka bcu bdun/_sangs rgyas kyi rtogs pa brjod pa shes ldan gyi mdo/_/sh+lo ka bco lnga/_mi rtag pa nyid kyi mdo/_/sh+lo ka bco lnga/_chos bzhi bstan pa/_sh+lo ka
[\[301a.5\]]bcu gsum/_chos bzhi'i mdo/_/sh+lo ka bcu gsum/_gaN+Di'i mdo/_/sh+lo ka bcu/_zla ba'i mdo/_/sh+lo ka bcu//_//bstan bcos la ched du brjod pa'i tshoms/_sh+lo ka stong nyis brgya ste bam po bzhi/_gnas brtan spyan drangs pa/_sh+lo ka nyis brgya/_dgra bcom pa dge 'dun [(]'phal [,]'phel[)]
[\[301a.6\]]gyis lung bstan pa/_sh+lo ka brgya/_dam pa'i chos dran pa nye bar gzhag pa'i tshig le'ur byas pa/_sh+lo ka brgya/_sbyin pa'i rabs/_sh+lo ka brgya/_dkyil 'khor dbul ba'i phan yon bstan pa/_sh+lo ka bco lnga/_de'i tshig le'ur byas pa/_sh+lo ka bcu//_//gsang sngags kyi rgyud la/_'phags
[\[301a.7\]]pa don yod zhags pa'i rtog pa chen po/_/sh+lo ka bdun stong brgyad brgya ste/_bam po nyi shu rtsa drug yan chad 'gyur/_'phags pa rig pa mchog_/sh+lo ka bzhi stong lnga brgya ste bam po bco lnga/_'phags pa phyag na rdo rje dbang bskur ba'i rgyud/_sh+lo ka sum stong drug brgya ste bam po bcu gnyis/_rgyud kun
[\[301b\]]
[\[301b.1\]]las btus pa/_bam po bcu gnyis/_'phags pa legs par grub pa/_sh+lo ka nyis stong chig brgya ste/_bam po bdun/_'phags pa rnam par snang mdzad mngon par byang chub pa/_sh+lo ka stong dgu brgya lnga bcu ste bam po drug dang sh+lo ka brgya lnga bcu/_de'i bsdus 'grel slob dpon bud+d+ha
[\[301b.2\]]gup+tas mdzad pa/_sh+lo ka nyis stong sum brgya ste bam po bdun dang /_sh+lo ka nyis brgya/_'phags pa ngan song thams cad yongs su sbyong ba gzi brjid kyi rgyal po'i brtag pa/_sh+lo ka bdun brgya ste/_bam po gnyis dang sh+lo ka brgya/_de'i 'grel pa slob dpon bud+d+ha gup+tas mdzad pa sh+lo ka
[\[301b.3\]]sum stong ste bam po bcu/_'phags pa dpung bzangs kyis zhus pa/_sh+lo ka sum brgya lnga bcu ste bam po gcig dang sh+lo ka lnga bcu/_de'i 'grel pa/_sh+lo ka stong lnga brgya ste bam po lnga/_'phags pa bsam gtan phyi ma'i rim par phye ba/_sh+lo ka brgya rtsa bcu/_de'i 'grel pa slob dpon
[\[301b.4\]]bud+d+ha gup+tas mdzad pa/_sh+lo ka dgu brgya ste/_bam po gsum/_gzungs chen po lnga la/_'phags pa rma bya chen mo sh+lo ka bdun brgya ste bam po gnyis dang sh+lo ka brgya/_'phags pa stong chen mo rab tu 'joms pa/_sh+lo ka drug brgya ste/_bam po gnyis/_'phags pa rig pa'i rgyal
[\[301b.5\]]mo so sor 'brang ba chen mo/_/sh+lo ka bzhi brgya bzhi bcu ste bam po gcig dang sh+lo ka brgya bzhi bcu/_'phags pa bsil ba'i tshal chen mo/_/sh+lo ka nyis brgya brgyad cu/_'phags pa gsang sngags rjes su 'dzin pa/_sh+lo ka brgya rtsa bzhi bcu//_//gzungs che phra sna tshogs
[\[301b.6\]]la/_'phags pa rdo rje ri rab chen po'i khang pa brtsegs pa/_sh+lo ka bdun brgya ste/_bam po gnyis dang /_sh+lo ka brgya/_'phags pa nor bu rgyas pa'i gzhal med khang shin tu gnas pa dam pa'i cho ga zhib mo rgyal po'i gzungs/_sh+lo ka drug brgya ste/_bam po gnyis/_'phags pa rdo
[\[301b.7\]]rje mchu'i gzungs/_bam po gnyis/_'phags pa rdo rje snying po'i gzungs/_sh+lo ka sum brgya nyi shu ste bam po gcig dang /_sh+lo ka nyi shu/_'phags pa snying rje chen po'i rang bzhin gyi gzungs bam po gcig_/'phags pa sprin chen po'i rlung gi dkyil 'khor gyi le'u/_bam po gcig_/
[\[302a\]]
[\[302a.1\]]'phags pa kun nas sgor 'jug pa'i 'od zer gtsug tor dri ma med par snang ba/_sh+lo ka nyis brgya lnga bcu rtsa lnga/_'phags pa byang chub snying po rgyan 'bum gyi gzungs/_sh+lo ka nyis brgya lnga bcu/_'phags pa stobs po che'i gzungs/_sh+lo ka nyis brgya lnga bcu/_
[\[302a.2\]]'phags pa spyan ras gzigs yid bzhin 'khor los sgyur ba'i gzungs/_sh+lo ka nyis brgya bzhi bcu/_'phags pa me kha la'i gzungs/_sh+lo ka nyis brgya nyi shu rtsa lnga/_'phags pa rig sngags kyi rgyal mo rgyal ba can/_sh+lo ka brgya bzhi bcu rtsa lnga/_'phags pa rig sngags kyi rgyal
[\[302a.3\]]mo sgron ma mchog_/sh+lo ka brgya bzhi bcu/_'phags pa don yod zhags pa'i snying po/_sh+lo ka brgya sum cu/_'phags pa ngan 'gro thams cad rnam par sbyong ba gtsug tor rnam par rgyal ba/_sh+lo ka brgya nyi shu/_'phags pa de bzhin gshegs pa'i gtsug tor nas byung ba'i
[\[302a.4\]]gdugs dkar mo can gzhan gyis mi thub pa/_sh+lo ka brgya nyi shu/_'phags pa tshe dpag tu med pa'i gzungs/_sh+lo ka brgya rtsa bcu/_'phags pa sgo bzang po/_/sh+lo ka brgya rtsa bcu/_'phags pa spyan ras gzigs dbang phyug yid bzhin gyi nor bu 'khor los sgyur ba'i gzungs/_
[\[302a.5\]]sh+lo ka brgya rtsa brgyad/_'phags pa yangs pa'i grong khyer du 'jug pa/_sh+lo ka brgya/_'phags pa ro langs bdun pa'i gzungs/_sh+lo ka brgyad cu rtsa dgu/_'phags pa dri ma med pa'i gzungs/_sh+lo ka brgyad cu rtsa bdun/_'phags pa nor gyi rgyun gyi gzungs/_sh+lo ka brgyad
[\[302a.6\]]cu rtsa drug_/'phags pa rgyal ba can/_sh+lo ka brgyad cu rtsa gcig_/'phags pa khyad par can/_sh+lo ka bdun cu rtsa lnga/_'phags pa rdo rje mi pham pa me ltar rab tu rmongs byed/_sh+lo ka bdun cu/_'phags pa gza' rnams kyi yum/_sh+lo ka drug cu/_'phags pa gzungs chen mo/_/
[\[302a.7\]]sh+lo ka lnga bcu rtsa bdun/_'phags pa me tog brtsegs pa/_sh+lo ka lnga bcu rtsa lnga/_'phags pa sangs rgyas kyi snying po/_/sh+lo ka lnga bcu rtsa lnga/_'phags pa spyan ras gzigs dbang phyug zhal bcu gcig pa'i gzungs/_sh+lo ka lnga bcu rtsa bzhi/_'phags pa kun du bzang po/_/
[\[302b\]]
[\[302b.1\]]sh+lo ka lnga bcu rtsa phyed dang gsum/_'phags pa snying rje mchog_/sh+lo ka lnga bcu/_'phags pa gser can/_sh+lo ka lnga bcu/_'phags pa rgya chen shugs ldan 'od kyi rig sngags/_sh+lo ka lnga bcu/_'phags pa gtsug gi nor bu/_sh+lo ka bzhi bcu rtsa brgyad/_'phags
[\[302b.2\]]pa 'gro lding ba'i rig sngags/_sh+lo ka bzhi bcu rtsa lnga/_'phags pa be con chen po/_/sh+lo ka bzhi bcu rtsa bzhi/_'phags pa lus kyi dbyibs mdzes/_sh+lo ka bzhi bcu rtsa gsum/_'phags pa lag na rdo rje gos sngon po can gyi gzungs/_sh+lo ka bzhi bcu/_'phags
[\[302b.3\]]pa rgyal mtshan rtse mo'i dpung rgyan/_sh+lo ka bzhi bcu/_'phags pa de bzhin gshegs pa thams cad kyi byin gyi rlabs kyi snying po gsang ba ring bsrel gyi za ma tog_/sh+lo ka bzhi bcu/_'phags pa rten cing 'brel bar 'byung ba'i cho ga zhib mo/_/sh+lo ka bzhi bcu/_'phags
[\[302b.4\]]pa rig sngags kyi rgyal mo kun nas 'od/_sh+lo ka bzhi bcu/_'phags pa bdud rtsi thab sbyor gyi snying po bzhi pa/_sh+lo ka bzhi bcu/_'phags pa tshe dpag tu med pa/_sh+lo ka sum cu rtsa dgu/_'phags pa tsan+dan gyi yan lag_/sh+lo ka sum cu rtsa dgu/_'phags pa sangs rgyas kyi
[\[302b.5\]]snying po/_/sh+lo ka sum cu rtsa brgyad/_'phags pa sa'i dbang po/_/sh+lo ka sum cu rtsa phyed dang brgyad/_'phags pa phyir bzlog pa rnam par rgyal ba can/_sh+lo ka sum cu rtsa bdun/_'phags pa dbyig dang ldan pa/_sh+lo ka sum cu rtsa bdun/_'phags pa gzhan gyis mi thub pa
[\[302b.6\]]rin po che'i phring ba/_sh+lo ka sum cu rtsa lnga/_'phags pa spyan ras gzigs kyi yum/_sh+lo ka sum cu rtsa drug_/'phags pa sangs rgyas thams cad kyi yan lag dang ldan pa/_sh+lo ka sum cu rtsa lnga/_'phags pa rdo rje rnam par 'joms pa/_sh+lo ka sum cu rtsa lnga/_gzhan gyis
[\[302b.7\]]mi thub pa mi 'jigs pa sbyin pa/_sh+lo ka sum cu rtsa bzhi/_'phags pa dbang bskur ba/_sh+lo ka sum cu rtsa gsum/_'phags pa lha mo brgyad kyi gzungs/_sh+lo ka sum cu rtsa gsum/_'phags pa mig rnam par sbyong ba/_sh+lo ka sum cu rtsa gnyis/_'phags pa ha
[\[303a\]]
[\[303a.1\]]ya grI ba'i gzungs/_sh+lo ka sum cu/_'phags pa klu'i rgyal po gzi can gyis zhus pa/_sh+lo ka sum cu/_'phags pa lag na rdo rje'i snying po/_/sh+lo ka nyi shu rtsa gsum/_'phags pa rdo rje 'jigs byed kyi snying po/_/sh+lo ka nyi shu rtsa gnyis/_'phags pa
[\[303a.2\]]gzhang 'brum zhi bar byed pa/_sh+lo ka nyi shu rtsa gnyis/_'phags pa 'od zer can/_sh+lo ka nyi shu rtsa gnyis/_'phags pa dkyil 'khor brgyad pa/_sh+lo ka nyi shu rtsa gnyis/_'phags pa dug sel gyi rig sngags/_sh+lo ka nyi shu rtsa phyed dang gnyis/_'phags pa bar du gcod pa
[\[303a.3\]]thams cad rnam par sbyong ba/_sh+lo ka nyi shu rtsa gcig_/'phags pa lag na rdo rje gsang ba'i ming brgyad po/_/gsang sngags kyis yongs su bskor ba dang bcas pa/_sh+lo ka nyi shu rtsa gcig_/'phags pa 'jam dpal gyi zhal nas gsungs pa/_sh+lo ka nyi shu/_'phags pa ngan
[\[303a.4\]]'gro thams cad yongs su sbyong ba'i snying po/_sgo ka nyi shu/_'phags pa ye shes ta la la/_sh+lo ka nyi shu/_'phags pa par+Na sha ba ri/_sh+lo ka nyi shu/_'phags pa yi dgas kha 'bar ma dbugs dbyung ba'i gtor ma'i cho ga/_sh+lo ka nyi shu/_'phags pa yi ge drug pa'i rig sngags/_
[\[303a.5\]]sh+lo ka bcu dgu/_'phags pa sgo drug pa/_sh+lo ka bco brgyad/_'phags pa mdangs phyir 'phrog pa/_sh+lo ka bcu bdun/_'phags pa tshogs kyi bdag po'i snying po/_/sh+lo ka bcu drug_/'phags pa mchod pa'i sprin/_sh+lo ka bcu drug_/'phags pa las kyi sgrib thams cad rnam
[\[303a.6\]]par sbyong ba/_sh+lo ka bco lnga/_'phags pa yon tan bsngags pa dpag tu med pa/_sh+lo ka bco lnga/_'phags pa mi rgod rnam par 'joms pa/_sh+lo ka bco lnga/_'phags pa nor bu bzang po'i snying po sh+lo ka bco lnga/_'phags pa rig sngags kyi rgyal mo dbugs chen po/_/sh+lo ka bcu
[\[303a.7\]]bzhi/_'phags pa phyir bzlog pa stobs can/_sh+lo ka bcu gsum/_'phags pa nad thams cad rab tu zhi bar byed pa'i gzungs/_sh+lo ka bcu gsum/_'phags pa bu mang po bton pa/_sh+lo ka bcu gsum/_'phags pa lha mo nag mo'i gzungs/_sh+lo ka bcu gsum/_'phags pa
[\[303b\]]
[\[303b.1\]]rims nad rab tu zhi bar byed pa'i gzungs/_sh+lo ka bcu gnyis/_'phags pa dpal chen po'i mdo/_/sh+lo ka bcu gcig_/'phags pa bgegs sel ba'i mdo/_/sh+lo ka bcu/_'phags pa 'jigs pa chen po brgyad las sgrol ba/_sh+lo ka bcu/_'phags pa nor bu bzang po'i snying po/_/sh+lo ka bcu/_
[\[303b.2\]]'phags pa gnod 'dzin chu dbang snying rje can gyi gzungs/_sh+lo ka bcu/_'phags pa 'brum bu'i nad zhi bar byed pa'i gzungs/_sh+lo ka bcu/_'phags pa chos thams cad kyi yum zhes bya ba/_sh+lo ka dgu/_'phags pa mig nad rab tu zhi bar byed pa'i gzungs/_sh+lo ka brgyad/_'phags pa dpal chen mo'i ming
[\[303b.3\]]bcu gnyis pa/_sh+lo ka brgyad/_'phags pa stong 'gyur gyi gzungs/_sh+lo ka bdun/_'phags pa nag po chen po'i gzungs/_sh+lo ka phyed dang bdun/_'phags pa shes rab kyi blo 'phel ba'i gzungs/_sh+lo ka lnga//_//mtshan rgya rtsa brgyad la/_sangs rgyas bcom ldan 'das 'khor byang chub sems dpa'
[\[303b.4\]]brgyad dang bcas pa'i mtshan brgya rtsa brgyad pa gzungs sngags dang bcas pa/_sh+lo ka drug brgya ste/_bam po gnyis/_'phags pa 'jam dpal gyi mtshan yang dag par brjod pa/_phan yon dang bcas pa/_sh+lo ka sum brgya ste/_bam po gcig_/'phags pa lha mo sgrol ma'i mtshan brgya rtsa brgyad pa/_sh+lo ka
[\[303b.5\]]nyis brgya/_'phags pa spyan ras gzigs dbang phyug gi mtshan brgya rtsa brgyad pa/_sh+lo ka bzhi bcu/_'phags pa 'jam dpal gyi mtshan brgya rtsa brgyad pa/_sh+lo ka bzhi bcu/_'phags pa gnod 'dzin gyi mtshan brgya rtsa brgyad pa/_sh+lo ka bzhi bcu/_'phags pa shes rab kyi pha rol tu phyin pa'i mtshan brgya rtsa
[\[303b.6\]]brgyad pa/_sh+lo ka sum cu/_'phags pa de bzhin gshegs pa'i mtshan brgya rtsa brgyad pa/_sh+lo ka nyi shu/_'phags pa lha mo nor gyi rgyun ma'i mtshan brgya rtsa brgyad pa/_sh+lo ka nyi shu//_//bstod pa sna tshogs la/_slob dpon klu sgrub kyis mdzad pa'i bsam gyis mi khyab par bstod pa/_sh+lo ka lnga bcu/_dpe
[\[303b.7\]]med par bstod pa/_sh+lo ka nyi shu rtsa lnga/_'jig rten las 'das par bstod pa/_sh+lo ka nyi shu rtsa gnyis/_bstod pa las 'das par bstod pa/_sh+lo ka bco brgyad/_don dam par bstod pa/_sh+lo ka bcu/_sku gsum la bstod pa/_sh+lo ka dgu/_'phags pa shes rab kyi pha rol tu phyin pa la bstod pa'i tshig gi sdeb sbyor
[\[304a\]]
[\[304a.1\]]slob dpon sgra gcan 'dzin bzang pos mdzad pa/_sh+lo ka bzhi bcu/_de bzhin gshegs pa la yon tan mu med par bstod pa/_slob dpon rat+naDa pas mdzad pa/_sh+lo ka bzhi bcu/_'phags pa lha mo sgrol ma 'jigs pa thams cad las sgrol bar bstod pa/_slob dpon tsan+d+ra go mis mdzad
[\[304a.2\]]pa/_sh+lo ka bzhi bcu/_slob dpon ma ti tsi tras mdzad pa sangs rgyas bcom ldan 'das la bstod pa bsngags par 'os pas bsngags pa/_sh+lo ka drug brgya ste/_bam po gnyis/_sangs rgyas bcom ldan 'das la gsang ba'i gnas su bstod pa/_sh+lo ka sum brgya ste/_bam po gcig_/sangs rgyas
[\[304a.3\]]bcom ldan 'das la bstod pa dad pa la spobs pa skyes pa/_sh+lo ka brgya lnga bcu/_bcom ldan 'das rnam par snang mdzad la phyag na rdo rje 'dzin rnams kyis bstod pa/_sh+lo ka drug cu/_'phags pa spyan ras gzigs dbang phyug la phyag na rdo rje 'dzin rnams kyis bstod pa/_sh+lo ka nyi shu/_'phags pa spyan ras
[\[304a.4\]]gzigs dbang phyug la snying rje'i bstod pa/_sh+lo ka bco lnga/_'phags pa gnod 'dzin la bstod pa/_rgyal po shi wi kra ma a dI r+yas mdzad pa/_sh+lo ka sum cu/_nad kyi bdag mo la bstod pa bram ze mchog sred kyis byas pa/_sh+lo ka sum cu/_lha mo nam gru la bstod pa/_sh+lo ka bco lnga//_//smon lam
[\[304a.5\]]sna tshogs la/_'phags pa yongs su bsngo ba'i rgyal po sngags dang bcas pa/_sh+lo ka lnga brgya ste/_bam po gcig dang sh+lo ka nyis brgya/_'phags pa nor bu rin po che dge ba brtan pa yongs su bsngo ba'i rgyal po/_/sh+lo ka brgya sum cu/_'phags pa bsam pa thams cad yongs su rdzogs par byed
[\[304a.6\]]pa'i bsngo ba/_sh+lo ka lnga bcu/_'phags pa 'gro ba thams cad yongs su skyob par byed pa'i bsngo ba/_sh+lo ka bzhi bcu/_'phags pa rdo rje rgyal mtshan gyi bsngo ba/_sh+lo ka brgya sum cu/_'phags pa byams pa'i smon lam/_sh+lo ka sum cu/_'phags pa bzang po spyod pa'i smon lam gyi rgyal po/_/sh+lo ka
[\[304a.7\]]dgu bcu rtsa bdun/_'phags pa smon lam bdun cu pa/_sh+lo ka brgyad cu rtsa gsum/_mchog gi spyod pa'i smon lam/_sh+lo ka nyi shu rtsa gsum/_rin po che phreng ba'i smon lam/_sh+lo ka bco brgyad/_byang chub dam pa'i smon lam/_sh+lo ka phyed dang bcu bzhi/_byang chub dam pa'i rjes su mos pa'i smon
[\[304b\]]
[\[304b.1\]]lam/_sh+lo ka bcu tham pa//_//bkra shis kyi rnam grangs la/_bkra shis kyi tshigs su bcad pa chen po sh+lo ka sum cu/_shis par brjod pa'i tshigs su bcad pa/_sh+lo ka lnga bcu/_bkra shis kyi tshigs su bcad pa/_sh+lo ka nyi shu rtsa drug_/bkra shis su bya'i tshigs su
[\[304b.2\]]bcad pa/_sh+lo ka bcu bdun/_bde legs kyi tshigs su bcad pa/_blo ka sum cu rtsa phyed dang lnga/_yang bde legs su bya ba'i tshigs su bcad pa/_sh+lo ka bcu gnyis/_yang bde legs su gyur ba'i tshigs su bcad pa/_sgo ka dgu//_//'dul ba'i sde snod la/_'dul
[\[304b.3\]]ba lung gzhi/_sh+lo ka sum khri nyis stong bdun brgya ste bam po brgya rtsa dgu/_'dul ba rnam par 'byed pa/_sh+lo ka nyi khri bzhi stong dgu brgya ste/_bam po brgyad cu rtsa gsum/_'dul ba phran tshegs kyi gzhi/_sh+lo ka nyi khri bzhi stong drug brgya ste bam po bzhi bcu rtsa gnyis/_'dul ba gzhung bla ma/_
[\[304b.4\]]sh+lo ka khri drug stong nyis brgya ste bam po lnga bcu rtsa bzhi/_'dul ba zhus lan/_sh+lo ka sum stong sum brgya ste bam po bcu gcig yan chad 'gyur/_dge slong ma'i 'dul ba rnam par 'byed pa/_sh+lo ka bdun stong bzhi brgya ste bam po nyi shu rtsa bzhi dang /_sh+lo ka nyis brgya/_dge slong pha'i so sor thar ba'i
[\[304b.5\]]lam/_/sh+lo ka bdun brgya ste/_bam po gnyis dang /_sh+lo ka brgya/_dge slong ma'i so sor thar pa'i mdo/_/sh+lo ka brgyad brgya ste/_bam po gnyis dang sh+lo ka nyis brgya/_'dul ba mdo/_/sh+lo ka nyis stong bdun brgya ste bam po dgu/_las brgya rtsa gcig pa/_sh+lo ka sum stong drug
[\[304b.6\]]brgya ste bam po bcu gnyis/_'dul ba bsdus pa/_sh+lo ka bzhi stong lnga brgya ste bam po bco lnga/_'dul ba bzhi'i rgya cher 'grel ba/_sh+lo ka sum stong sum brgya ste bam po bcu gcig_/'dul ba rnam par 'byed pa'i tshig gi bshad pa/_sh+lo ka bzhi stong lnga brgya ste bam po bco lnga/_'dul ba phran
[\[304b.7\]]tshegs 'grel ba/_sh+lo ka sum stong ste bam po bcu/_'dul ba gzhung bla ma'i rgya cher 'grel ba/_sh+lo ka drug stong ste bam po nyi shu/_so sor thar pa'i rgya cher 'grel ba chen po/_/sh+lo ka sum khri sum stong drug brgya ste bam po brgya rtsa bcu gnyis/_so sor thar pa'i rgya cher 'grel pa/_'dul
[\[305a\]]
[\[305a.1\]]ba kun las btus pa/_sh+lo ka khri lnga stong ste/_bam po lnga bcu/_so sor thar pa'i gzhung 'grel/_sh+lo ka brgyad stong chig brgya ste bam po nyi shu rtsa bdun/_yang so sor thar pa'i 'grel ba/_sh+lo ka nyis stong chig brgya ste bam po bdun/_so sor thar pa'i tshig
[\[305a.2\]]gi brjed byang /_sh+lo ka drug brgya ste bam po gnyis/_dge slong ma'i so sor thar pa'i 'grel pa/_sh+lo ka drug brgya ste bam po gnyis/_'dul ba'i mdo'i rgya cher 'grel pa/_sh+lo ka nyi khri chig stong ste bam po bdun cu//_//thams cad yod par smra ba dge tshul gyi tshig le'ur byas
[\[305a.3\]]pa/_sh+lo ka lnga bcu/_tshig le'ur byas pa sum brgya pa/_sh+lo ka sum brgya ste bam po gcig_/sum brgya ba'i rgya cher 'grel pa 'od ldan/_sh+lo ka nyis stong bzhi brgya ste bam po brgyad/_'dul ba dri ba'i tshig le'ur byas pa/_sh+lo ka brgya/_'dul ba dri ba'i tshig gi rgya cher bshad pa/_sh+lo ka
[\[305a.4\]]stong drug brgya drug cu rtsa bzhi ste bam po lnga dang sh+lo ka brgya drug cu rtsa bzhi/_sde pa bco brgyad kyi ming dang rim pa/_slob dpon dul ba'i lhas mdzad pa/_sh+lo ka drug cu rtsa lnga/_gzhung tha dad pa bklag pa'i 'khor lo las sde pa tha dad pa bstan pa/_slob dpon dbyig pa shes kyis mdzad pa/_sh+lo ka lnga bcu/_
[\[305a.5\]]dge slong gi tshul/_mkhan po bo d+hi sa twas mdzad pa/_sh+lo ka lnga bcu/_ma byin par len pa'i skabs na/_mkhan po bzhis dpyad pa sh+lo ka nyi shu//_//theg pa chen po'i mdo sde'i tI kA la/_shes rab kyi pha rol tu phyin pa 'bum gyi 'grel pa chen po/_/sh+lo ka nyi khri sum stong bzhi brgya ste bam
[\[305a.6\]]po bdun cu rtsa brgyad/_shes rab kyi pha rol tu phyin pa 'bum dang nyi khri lnga stong dang /_khri brgyad stong pa'i rgya cher bshad pa sh+lo ka brgyad stong chig brgya ste bam po nyi shu rtsa bdun/_shes rab kyi pha rol tu phyin pa brgyad stong pa'i rgya cher bshad pa/_mngon par rtogs pa'i rgyan/_sh+lo ka drug brgya ste bam po
[\[305a.7\]]gnyis/_mngon par rtogs pa'i rgyan gyi rgya cher 'grel pa/_sh+lo ka stong lnga brgya ste bam po lnga/_'phags pa sdud pa'i tshigs su bcad pa'i 'grel pa/_sh+lo ka stong brgyad brgya ste/_bam po drug_/shes rab kyi pha rol tu phyin pa bdun brgya ba'i 'grel pa/_slob dpon bi ma la mi tras mdzad pa/_
[\[305b\]]
[\[305b.1\]]sh+lo ka nyis stong chig brgya ste bam po bdun/_yang bdun brgya ba'i bshad pa/_slob dpon ka ma la shI las mdzad pa/_sh+lo ka stong brgyad brgya ste bam po drug_/yang bdun brgya ba'i 'grel pa/_sh+lo ka drug brgya ste bam po gnyis/_yang bdun brgya ba'i bshad pa/_slob dpon dz+nyA na mi tras mdzad
[\[305b.2\]]pa/_sh+lo ka brgya/_tshul brgya lnga bcu pa'i 'grel pa/_slob dpon dz+nyA na mi tras mdzad pa/_sh+lo ka drug brgya ste bam po gnyis/_yang tshul brgya lnga bcu pa'i 'grel pa gsang sngags kyi tshul du bshad pa/_sh+lo ka sum brgya ste bam po gcig_/'phags pa rdo rje gcod pa'i rgya cher 'grel pa/_
[\[305b.3\]]slob dpon ka ma la shI las mdzad pa/_sh+lo ka stong lnga brgya ste/_bam po lnga/_yang rdo rje gcod pa'i 'grel pa/_slob dpon yon tan 'od kyis mdzad pa/_sh+lo ka drug brgya ste/_bam po gnyis/_yang rdo rje gcod pa'i rnam par bshad pa/_sh+lo ka drug brgya lnga bcu ste bam po gnyis dang sh+lo
[\[305b.4\]]ka lnga bcu/_yang rdo rje gcod pa'i rnam par bshad pa tshig le'ur byas pa/_sh+lo ka sum cu rtsa bdun/_'phags pa shes rab snying po'i rgya cher 'grel pa/_slob dpon bi ma la mi tras mdzad pa/_sh+lo ka sum brgya ste/_bam po gcig_/'phags pa dgongs pa nges par 'grel pa'i TI kA chen
[\[305b.5\]]po/_sh+lo ka khri brgyad stong ste bam po drug cu/_yang dgongs pa nges par 'grel pa'i rgya cher 'grel pa/_slob dpon klu'i rgyal mtshan gyis mdzad pa/_sh+lo ka khri nyis stong ste bam po bzhi bcu/_yang dgongs pa nges par 'grel pa'i byams pa'i le'u nyi tshe bshad pa/_slob dpon ye shes
[\[305b.6\]]snying pos mdzad pa/_sh+lo ka drug brgya bdun cu ste bam po gnyis dang sh+lo ka bdun cu/_yang dgongs pa nges par 'grel pa'i bsdus 'grel/_sh+lo ka sum brgya ste bam po gcig_/yang dgongs pa nges par 'grel pa'i bshad pa/_slob dpon thogs med kyis mdzad pa/_sh+lo ka nyis brgya nyi
[\[305b.7\]]shu/_'phags pa ting nge 'dzin gyi rgyal po chos nyid zab mo'i 'grel pa/_sh+lo ka drug brgya ste bam po gnyis/_'phags pa blo gros mi zad pas bstan pa'i 'grel pa/_sh+lo ka drug stong ste bam po nyi shu/_'phags pa sa bcu pa'i rnam par bshad pa/_sh+lo ka bzhi stong nyis brgya drug cu ste bam po bcu bzhi dang
[\[306a\]]
[\[306a.1\]]sh+lo ka drug cu/_sa bcu pa'i rnam par bshad pa'i bshad pa/_sh+lo ka sum stong drug brgya ste bam po bcu gnyis/_sa bcu pa'i gleng gzhi'i bshad pa/_sh+lo ka sum brgya ste bam po gcig_/sa bcu pa'i don bsdus pa/_sh+lo ka lnga bcu/_'phags pa puN+Da rI
[\[306a.2\]]ka'i don bsdus pa/_sh+lo ka brgya/_'phags pa ga ya mgo ri'i mdo'i rnam par bshad pa/_sh+lo ka brgya sum cu/_'phags pa ga ya mgo ri'i mdo dang spel mar bshad pa/_sh+lo ka bdun brgya ste bam po gnyis dang sh+lo ka brgya/_'phags pa sangs rgyas kyi sa'i rnam par bshad pa/_slob
[\[306a.3\]]dpon ngang tshul bzang pos mdzad pa/_sh+lo ka dgu brgya bzhi bcu ste bam po gsum dang sh+lo ka bzhi bcu/_sangs rgyas kyis las tshig gi don bsdus pa/_sh+lo ka brgyad cu/_'phags pa dkon mchog brtsegs pa'i 'od srungs kyi le'u'i 'grel pa/_sh+lo ka stong brgyad brgya ste bam po drug_/
[\[306a.4\]]'phags pa don dam pa'i chos kyi rnam grangs kyi 'grel pa/_sh+lo ka nyis stong chig brgya ste/_bam po bdun/_'phags pa sA lu ljang pa'i rgya cher 'grel pa/_sh+lo ka bzhi brgya lnga bcu ste/_bam po gcig dang sh+lo ka brgya lnga bcu/_sA lu ljang pa'i mdo tshigs bcad du bsdus pa'i 'grel pa/_
[\[306a.5\]]slob dpon klu sgrub kyis mdzad pa/_sh+lo ka stong nyis brgya ste bam po bzhi/_'phags pa sgo mtha' yas pa bsgrub pa'i gzungs kyi rgya cher 'grel pa/_sh+lo ka stong sum brgya rtsa bco lnga ste bam po bzhi dang /_sh+lo ka brgya rtsa bco lnga/_sgo mtha' yas pa bsgrub pa'i gzungs kyi rnam par bshad pa'i tshig
[\[306a.6\]]le'ur byas pa/_sh+lo ka brgya dgu bcu/_'phags pa rnam par mi rtog pa la 'jug pa'i gzungs kyi 'grel pa/_sh+lo ka drug brgya ste bam po gnyis/_'phags pa sgo drug pa'i gzungs kyi rgya cher 'grel pa/_sh+lo ka bzhi brgya lnga bcu rtsa drug ste bam po gcig dang sh+lo ka brgya lnga bcu rtsa drug_/
[\[306a.7\]]yang sgo drug pa'i gzungs kyi bshad pa/_sh+lo ka sum cu rtsa gcig_/'phags pa sangs rgyas rjes su dran pa'i rgya cher 'grel pa gsum la/_sh+lo ka drug brgya sum cu ste bam po gnyis dang sh+lo ka sum cu/_'phags pa chos bzhi pa'i rgya cher 'grel pa/_sh+lo ka sum brgya ste bam po gcig_/
[\[306b\]]
[\[306b.1\]]'phags pa chos bzhi pa'i rnam par bshad pa sh+lo ka sum cu/_yang chos bzhi pa'i bshad pa/_sh+lo ka nyi shu rtsa bzhi/_'phags pa tshigs su bcad pa gnyis pa'i 'grel pa/_sh+lo ka nyis brgya/_'phags pa bzang po spyod pa'i rgya cher 'grel pa/_slob dpon shAkya bshes gnyen gyis
[\[306b.2\]]mdzad pa/_sh+lo ka brgyad brgya ste bam po gnyis dang /_sh+lo ka nyis brgya/_yang bzang po spyod pa'i bshad sbyar/_slob dpon yon tan 'od kyis mdzad pa/_sh+lo ka lnga brgya ste bam po gcig dang sh+lo ka nyis brgya/_yang bzang po spyod pa'i 'grel pa/_slob dpon phyogs kyi glang pos
[\[306b.3\]]mdzad pa/_sh+lo ka bzhi brgya lnga bcu ste bam po phyed dang gnyis/_bzang po spyod pa'i 'grel pa/_slob dpon rgyan bzang pos mdzad pa/_sh+lo ka bzhi brgya lnga bcu ste bam po phyed dang gnyis/_yang bzang po spyod pa'i 'grel pa rnam pa bzhi ka las btus te brjed byang du bgyis pa mkhan po
[\[306b.4\]]ye shes sdes mdzad pa/_sh+lo ka drug brgya ste bam po gnyis/_dgongs pa bzhi dang /_ldem por dgongs pa bzhi bshad pa'i brjed byang /_mkhan po ye shes sdes mdzad pa/_sh+lo ka nyis brgya//_//mdo sde'i TI kA rgya las bsgyur ba la/_'phags pa
[\[306b.5\]]dgongs pa nges par 'grel pa'i TI kA chen po/_/sh+lo ka khri nyis stong chig brgya ste bam po bdun cu rtsa bzhi/_yang dgongs pa nges par 'grel pa'i TI kA_/sh+lo ka nyis stong bdun rgya ste bam po dgu/_'phags pa puN+Da rI ka'i 'grel pa rgya las bsgyur ba/_sh+lo ka drug stong ste bam po nyi shu/_
[\[306b.6\]]'phags pa lang kar gshegs pa'i 'grel pa chen po rgya las bsgyur ba/_sh+lo ka khri nyis stong ste bam po bzhi bcu/_yang lang kar gshegs pa'i 'grel pa/_sh+lo ka bdun brgya drug cu ste bam po gnyis dang sh+lo ka brgya drug cu/_yang lang kar gshegs pa'i 'grel pa bin tar ta li las
[\[306b.7\]]bsgyur ba/_sh+lo ka dgu brgya ste bam po gsum/_'phags pa rdo rje gcod pa'i 'grel pa/_rgya las bsgyur ba/_sh+lo ka stong lnga brgya ste bam po lnga/_chos kyi rgya mo'i bshad pa/_sh+lo ka stong nyis brgya ste bam po bzhi//_//dbu ma'i bstan bcos la/_dbu
[\[307a\]]
[\[307a.1\]]ma rtsa ba'i tshig le'ur byas pa shes rab ces bya ba/_sh+lo ka bzhi brgya bzhi bcu rtsa dgu ste bam po gcig dang /_sh+lo ka brgya bzhi bcu rtsa dgu/_dbu ma rtsa ba'i 'grel pa shes rab sgron ma/_sh+lo ka drug stong ste bam po nyi shu/_shes rab sgron ma'i rgya cher bshad
[\[307a.2\]]pa/_slob dpon spyan ras gzigs brtul zhugs kyis mdzad pa/_sh+lo ka nyi khri bzhi stong ste bam po brgyad cu/_yang dbu ma rtsa ba'i 'grel pa/_slob dpon bud+d+ha pA li tas mdzad pa/_sh+lo ka sum stong ste bam po bcu/_yang dbu ma rtsa ba'i 'grel pa ga las 'jig med/_sh+lo ka nyis
[\[307a.3\]]stong chig brgya ste bam po bdun/_dbu ma rgyan gyi tshig le'ur byas pa/_sh+lo ka brgya/_dbu ma rgyan gyi 'grel pa/_sh+lo ka drug brgya ste bam po gnyis/_dbu ma rgyan gyi dka' 'grel/_sh+lo ka stong lnga brgya ste bam po lnga/_bden pa gnyis rnam par 'byed pa'i tshig le'ur byas pa/_sh+lo
[\[307a.4\]]ka sum cu rtsa bdun/_bden pa gnyis rnam par 'byed pa'i 'grel pa/_sh+lo ka sum brgya ste bam po gcig_/bden pa gnyis rnam par 'byed pa'i dka' 'grel/_sh+lo ka dgu brgya ste bam po gsum/_dbu ma de kho na nyid snang ba/_sh+lo ka drug brgya ste bam po gnyis/_dbu ma
[\[307a.5\]]snang ba/_sh+lo ka nyis stong dgu brgya ste bam po dgu/_de kho na nyid la 'jug pa'i rab tu byed pa/_sh+lo ka sum cu/_de kho na la 'jug pa'i 'grel pa/_sh+lo ka nyis brgya/_de kho na nyid la rtsod pa bzlog pa/_sh+lo ka sum brgya ste bam po gcig_/rtsod pa bzlog pa'i tshig le'ur byas pa/_
[\[307a.6\]]sh+lo ka bdun cu/_rtsod pa bzlog pa'i 'grel pa/_sh+lo ka bzhi brgya ste bam po gcig dang /_sh+lo ka brgya/_rigs pa drug cu pa'i tshig le'ur byas pa/_sh+lo ka drug cu rtsa gnyis/_rigs pa drug cu pa'i 'grel pa/_sh+lo ka bdun brgya drug cu ste bam po gnyis dang /_sh+lo ka
[\[307a.7\]]brgya drug cu/_stong pa nyid bdun cu pa'i tshig le'ur byas pa/_sh+lo ka bdun cu rtsa bzhi/_stong pa nyid bdun cu pa'i 'grel pa/_sh+lo ka nyis brgya brgyad cu/_stong pa nyid kyi sgo bcu gnyis pa rtsa ba dang 'grel par bcas pa/_sh+lo ka drug brgya ste bam po gnyis/_rten cing 'brel
[\[307b\]]
[\[307b.1\]]par 'byung ba'i snying po'i tshig le'ur byas pa dang /_de'i rnam par bshad pa/_sh+lo ka lnga bcu rtsa bzhi/_lag pa'i tshad kyi tshig le'ur byas pa/_sh+lo ka lnga/_lag pa'i tshad kyi 'grel pa sh+lo ka lnga/_lag pa'i tshad kyi 'grel pa/_sh+lo ka nyi shu/_yang lag pa'i chad kyi 'grel
[\[307b.2\]]pa/_sh+lo ka bdun cu/_byang chub sems kyi rnam par bshad pa/_sh+lo ka nyis brgya/_dbu ma'i snying po mdor bsdus pa'i rab tu byed pa/_sh+lo ka brgyad cu/_chos thams cad ngo bo nyid med par grub pa/_slob dpon ka ma la shI las mdzad pa/_sh+lo ka lnga brgya ste bam po gcig
[\[307b.3\]]dang /_sh+lo ka nyis brgya/_sku gsum la 'jug pa'i tshig le'ur byas pa/_sh+lo ka brgya lnga bcu rtsa drug_/sku gsum la 'jug pa'i 'grel pa/_sh+lo ka bdun brgya lnga bcu ste bam po gnyis dang sh+lo ka brgya lnga bcu//_//bsam gtan gyi yi ge la/_bsgom pa'i rim pa
[\[307b.4\]]rnam pa gsum slob dpon ka ma la shI las mdzad/_sh+lo ka dgu brgya ste bam po gsum/_bsgom pa'i rim pa slob dpon badzra kI rtis mdzad pa/_bam po gcig_/yang bsgom pa'i rim pa slob dpon ye shes snying pos mdzad pa/_bam po gcig_/byang chub kyi sems bsgom pa slob
[\[307b.5\]]dpon rgyal ba'i 'od kyis mdzad pa/_sh+lo ka brgya/_yang byang chub kyi sems bsgom pa/_slob dpon many+dzu shrI mi tras mdzad pa/_sh+lo ka drug cu rtsa brgyad/_bsgom pa'i sgo bstan pa/_slob dpon ka la ya na warmas mdzad pa/_sh+lo ka drug cu rtsa bdun/_bsgom pa'i rim pa/_
[\[307b.6\]]slob dpon d+ha rma ma tis mdzad pa sh+lo ka sum cu/_bsam gtan gyi yi ge rgya las bsgyur ba/_slob dpon bo d+hi d+ha rma ta ras mdzad pa/_sh+lo ka dgu brgya ste bam po gsum//_//rnam par shes pa'i bstan bcos la/_rnal 'byor spyod pa'i sa las/_sa mang po ba sh+lo ka bdun stong
[\[307b.7\]]brgyad brgya ste bam po nyi shu rtsa drug_/gzhi bsdu ba/_sh+lo ka lnga stong bdun brgya dgu bcu ste bam po bcu dgu dang sh+lo ka dgu bcu/_rnam grangs bsdu ba/_sh+lo ka bdun brgya nyi shu rtsa lnga ste bam po gnyis dang sh+lo ka brgya nyi shu rtsa lnga/_nyan thos kyi sa/_sh+lo ka lnga stong bzhi brgya ste bam po bco
[\[308a\]]
[\[308a.1\]]brgyad/_byang chub sems dpa'i sa/_sh+lo ka drug stong chig brgya lnga bcu ste bam po nyi shu dang sh+lo ka brgya lnga bcu/_rnam par bshad pa'i sgo bsdu ba sh+lo ka lnga bcu ste bam po gcig dang /_sh+lo ka nyis brgya lnga bcu/_rnam par gtan la dbab pa bsdu ba/_sh+lo ka khri
[\[308a.2\]]chig stong lnga brgya nyi shu rtsa lnga ste bam po sum cu rtsa brgyad dang /_sh+lo ka brgya nyi shu rtsa lnga/_sa mang po'i rgya cher bshad pa/_sh+lo ka nyis stong chig brgya ste bam po bdun/_byang chub sems dpa'i sa'i 'grel pa/_slob dpon rgya mtsho sprin gyis mdzad pa/_sh+lo ka drug stong ste bam po nyi shu/_rnal
[\[308a.3\]]'byor spyod pa'i sa las dgongs pa nges par 'grel pa le'u nyi tshe bshad pa logs su phyung ba/_sh+lo ka sum brgya drug cu rtsa lnga ste bam po gcig dang sh+lo ka drug cu rtsa lnga/_byang chub sems dpa'i tshul khrims kyi le'u nyi tshe bshad pa logs su phyung ba/_sh+lo ka dgu brgya ste bam po gsum/_de'i rgya cher
[\[308a.4\]]bshad pa sh+lo ka stong lnga brgya ste bam po lnga/_'dul ba bsdus pa/_sh+lo ka drug brgya ste bam po gnyis/_theg pa chen po bsdus pa/_sh+lo ka stong chig brgya bdun cu ste bam po gsum dang sh+lo ka nyis brgya bdun cu/_theg pa chen po bsdus pa'i bshad sbyar/_sh+lo ka sum stong sum cu ste
[\[308a.5\]]bam po bcu dang sh+lo ka sum cu/_don gsang ba bsdus pa/_sh+lo ka bzhi stong nyis brgya ste bam po bcu bzhi/_chos mngon pa kun las btus pa/_sh+lo ka stong brgyad brgya ste bam po drug_/de'i 'grel pa/_sh+lo ka sum stong sum brgya ste bam po bcu gcig_/mdo sde rgyan gyi tshig
[\[308a.6\]]le'ur byas pa/_sh+lo ka dgu brgya ste bam po gsum/_mdo sde rgyan gyi bshad pa/_sh+lo ka sum stong nyis brgya bdun cu ste bam po bcu dang /_sh+lo ka nyis brgya bdun cu/_mdo sde rgyan gyi 'grel bshad/_sh+lo ka sum stong drug brgya ste bam po bcu gnyis/_dbus dang mtha' rnam par
[\[308a.7\]]'byed pa'i tshig le'ur byas pa/_sh+lo ka bdun cu/_de'i 'grel pa/_sh+lo ka drug brgya bzhi bcu ste bam po gnyis dang sh+lo ka bzhi bcu/_de'i 'grel bshad/_sh+lo ka sum stong lnga brgya ste bam po bcu gcig dang /_sh+lo ka nyis brgya/_phung po lnga'i rab tu byed pa'i sh+lo ka brgya sum cu rtsa gnyis/_
[\[308b\]]
[\[308b.1\]]phung po lnga'i rnam par bshad pa/_sh+lo ka stong lnga brgya lnga bcu rtsa gcig ste bam po lnga dang /_sh+lo ka sum stong lnga bcu rtsa gcig_/phung po lnga'i 'grel pa/_slob dpon yon tan 'od kyis mdzad pa/_sh+lo ka bdun brgya ste bam po gnyis dang /_sh+lo ka brgya/_phung po lnga'i bshad pa/_
[\[308b.2\]]slong dpon sa'i rtsa lag gis mdzad pa/_sh+lo ka stong lnga brgya ste bam po lnga/_phung po lnga'i 'grel pa/_slob dpon blo gros brtan pas mdzad pa/_sh+lo ka stong nyis brgya ste bam po bzhi/_sum cu pa'i rab tu byed pa/_sh+lo ka sum cu/_sum cu pa'i 'grel pa/_slob dpon blo gros
[\[308b.3\]]brtan pas mdzad pa/_sh+lo ka bdun brgya ste bam po gnyis dang /_sh+lo ka brgya/_sum cu pa'i 'grel bshad/_sh+lo ka stong lnga brgya bdun cu rtsa lnga ste bam po lnga dang sh+lo ka bdun cu rtsa lnga/_nyi shu pa'i rab tu byed pa/_sh+lo ka nyi shu/_nyi shu pa'i 'grel pa/_sh+lo ka brgya sum cu/_nyi shu
[\[308b.4\]]pa'i 'grel bshad/_sh+lo ka bdun brgya lnga bcu ste bam po phyed dang gsum/_rnam par bshad pa'i rigs pa/_sh+lo ka stong brgyad brgya ste bam po bcu/_rnam par bshad pa'i rigs pa'i 'grel pa slob dpon yon tan blo gros kyis mdzad pa/_sh+lo ka bzhi stong lnga brgya ste bam po bco lnga/_las
[\[308b.5\]]bsgrub pa la rab tu byed pa/_sh+lo ka sum brgya ste bam po gcig_/de'i 'grel pa/_sh+lo ka stong nyis brgya ste bam po bzhi/_rten cing 'grel par 'byung ba'i rgya cher bshad pa/_bam po bzhi/_de'i 'grel pa/_sh+lo ka sum stong sum brgya ste bam po bcu gcig//_//theg pa
[\[308b.6\]]chen po'i bstan bcos sna tshogs la/_byang chub sems dpa'i bslab pa kun las btus pa/_sh+lo ka bzhi stong nyis brgya ste bam po bcu bzhi/_skyes pa rabs kyi rgyud/_sh+lo ka sum stong drug brgya ste bam po bcu gnyis/_mdo sde sna tshogs kyi mdo bsdus pa/_sh+lo ka nyis stong chig brgya
[\[308b.7\]]ste bam po bdun/_mdo kun las btus pa/_sh+lo ka stong lnga brgya ste bam po lnga/_byang chub sems dpa'i spyod pa la 'jug pa/_sh+lo ka drug brgya ste bam po gnyis/_rin po che'i phreng pa/_sh+lo ka drug brgya ste bam po gnyis/_de'i 'grel pa sh+lo ka stong nyis brgya ste bam po bzhi/_pha
[\[309a\]]
[\[309a.1\]]rol tu phyin pa btus pa/_sh+lo ka drug brgya ste bam po gnyis/_tshigs su bcad pa'i don btus pa/_sh+lo ka dgu brgya ste bam po gsum/_sbyangs pa'i yon tan gyi phan yon slob dpon klu sgrub kyis mdzad pa/_sh+lo ka brgya/_shes rab brgya pa'i rab tu
[\[309a.2\]]byed pa/_sh+lo ka brgya/_byang chub tu sems bskyed pa/_sh+lo ka bzhi bcu rtsa bdun/_de bshad pa/_sh+lo ka nyis brgya/_grogs po'i spring yig_/sh+lo ka brgya/_de'i rgya cher bshad pa slob dpon blo gros chen pos mdzad pa/_sh+lo ka stong nyis brgya lnga bcu ste bam po bzhi
[\[309a.3\]]dang /_sh+lo ka lnga bcu/_slob ma la spring ba'i spring yig slob dpon tsan+d+ra go mis mdzad pa/_sh+lo ka nyis brgya/_de'i dka' 'grel slob dpon bai ro tsa na rak+Shi tas mdzad pa/_sh+lo ka brgya/_rgyal po ka ni ka la spring ba'i spring yig slob dpon ma ti tsi tras mdzad pa/_sh+lo ka brgya/_
[\[309a.4\]]'phags pa spyan ras gzigs kyis dge slong rab gsal gzhon nu la spring ba'i spring yig_/sh+lo ka bcu gnyis/_gces pa brgyad cu pa/_sh+lo ka brgyad cu/_sdom pa nyi shu pa/_sh+lo ka nyi shu/_de'i 'grel pa slob dpon shAn+ta rak+Shi tas mdzad pa/_bam po gnyis/_tshigs su
[\[309a.5\]]bcad pa brgya pa slob dpon 'phags pa lhas mdzad pa/_sh+lo ka brgya/_tshigs su bcad pa'i mdzod/_slob dpon nyi ma sbas pas mdzad pa/_sh+lo ka brgya/_lta ba'i bye brag slob dpon nyi ma'i 'od kyis mdzad pa/_sh+lo ka brgya lnga bcu/_'jig rten pha rol bsgrub pa/_mkhan po
[\[309a.6\]]ye shes sdes mdzad pa/_sh+lo ka sum cu/_sangs rgyas bcom ldan 'das la bstod pa/_rdo rje 'dzin gyi dbyangs kyi rgya cher 'grel pa/_sh+lo ka brgya rtsa bcu/_de bzhin gshegs pa la yon tan mtha' yas par bstod pa'i 'grel pa/_slob dpon phyogs kyi glang pos mdzad pa/_
[\[309a.7\]]sh+lo ka sum cu/_de'i tshig le'ur byas pa/_sh+lo ka bcu/_bstod pa brgya lnga bcu pa'i bshad pa slob dpon dga' byed snyan pas mdzad pa/_sh+lo ka dgu brgya ste bam po gsum/_gsang ba'i gnas su bstod pa'i 'grel pa/_bam po gsum//_//theg pa chung ngu'i
[\[309b\]]
[\[309b.1\]]bstan bcos la/_chos mngon pa mdzod kyi tshig le'ur byas pa/_sh+lo ka bdun brgya ste bam po gnyis dang /_sh+lo ka brgya/_mdzod kyi 'grel pa sh+lo ka dgu stong ste bam po sum cu/_de'i 'grel bshad slob dpon ya sho mi tras mdzad pa/_sh+lo ka khri brgyad stong ste bam po drug cu/_yang
[\[309b.2\]]mdzod kyi 'grel pa slob dpon saM g+ha b+ha dras mdzad pa/_sh+lo ka bzhi stong lnga brgya ste bam po bco lnga/_yang mdzod kyi 'grel pa/_slob dpon shAn+ti swa mas mdzad pa/_sh+lo ka bzhi stong sum brgya ste bam po bcu bzhi/_mdzod kyi thabs bsdus pa/_sh+lo ka sum stong ste bam po bcu/_chos
[\[309b.3\]]mngon pa la 'jug pa/_sh+lo ka bdun brgya lnga bcu ste bam po gnyis dang /_sh+lo ka brgya lnga bcu/_de'i rgya cher 'grel pa/_sh+lo ka stong lnga brgya ste bam po lnga/_de'i snying po kun las btus pa/_sh+lo ka stong brgyad brgya lnga bcu ste bam po drug dang /_sh+lo ka lnga bcu//_//tar
[\[309b.4\]]ka'i phyogs la/_las dang 'bras bu'i 'brel pa brtags pa/_sh+lo ka drug brgya ste bam po gnyis/_de'i 'grel pa sh+lo ka dgu brgya ste bam po gsum/_rigs pa'i thigs pa/_sh+lo ka sum brgya ste bam po gcig_/de'i 'grel pa/_slob dpon d+ha rma ut+tas mdzad pa/_sh+lo
[\[309b.5\]]ka stong lnga brgya ste bam po lnga/_de'i rgya cher bshad pa/_sh+lo ka dgu brgya ste bam po gsum/_rigs pa'i thigs pa'i phyogs snga ma/_slob dpon ka ma la shI las mdzad pa/_sh+lo ka brgya/_rigs pa'i thigs pa'i phyogs snga ma bsdus pa/_sh+lo ka brgya lnga bcu/_gtan
[\[309b.6\]]tshigs thigs pa sh+lo ka nyis brgya/_de'i 'grel pa/_sh+lo ka sum stong drug brgya ste bam po bcu gnyis/_'brel pa brtags pa/_sh+lo ka drug brgya nyi shu rtsa bzhi ste bam po gnyis dang sh+lo ka nyi shu rtsa bzhi/_dmigs pa brtag pa/_sh+lo ka brgyad/_de'i 'grel pa/_sh+lo ka bzhi brgya
[\[309b.7\]]lnga bcu rtsa lnga ste bam po gcig dang sh+lo ka brgya lnga bcu rtsa lnga/_gzhan sel ba grub pa/_sh+lo ka bdun cu rtsa gnyis/_thams cad mkhyen pa grub pa/_sh+lo ka lnga bcu/_bdag med pa grub pa/_sh+lo ka bdun cu rtsa gcig_/phyi rol gyi yul grub pa/_slob dpon shu pa gup+tas
[\[310a\]]
[\[310a.1\]]mdzad pa/_sh+lo ka sum brgya ste bam po gcig_/dbang phyug 'jug pa grub pa/_sh+lo ka drug cu rtsa dgu/_'jig rten pha rol grub pa/_sh+lo ka brgya lnga bcu/_de'i 'grel pa/_sh+lo ka sum brgya ste bam po gcig_/thams cad mkhyen pa grub pa/_
[\[310a.2\]]sh+lo ka nyis brgya lnga bcu/_de bzhin gshegs pa brtags pa grub pa/_sh+lo ka nyi shu rtsa gcig_/spyi tha dad med pa dgag pa/_sh+lo ka nyi shu rtsa gcig_/spyi tha dad pa dgag pa/_sh+lo ka bzhi bcu rtsa gnyis/_dbu ma brtag pa/_sh+lo ka nyi shu rtsa gnyis/_thos pa brtag
[\[310a.3\]]pa/_sh+lo ka sum brgya ste bam po gcig/_//btsad po khri srong lde btsan gyis mdzad pa'i gtsug lag la/_bka' yang dag pa'i tshad ma/_sh+lo ka nyis stong chig brgya ste bam po bdun/_de bzhin gshegs pa'i skad rta/_sh+lo ka stong lnga brgya ste bam po lnga/_
[\[310a.4\]]byams pa'i bstod pa chen po/_/sh+lo ka bzhi brgya ste bam po gcig dang /_sh+lo ka brgya/_byams pa'i bstod pa chung du/_sh+lo ka brgya lnga bcu/_grub pa'i mtha' 'gro ba/_sh+lo ka bzhi bcu/_dbu ma'i gzer bu/_sh+lo ka sum cu/_theg pa chen po'i bsam gtan gyi
[\[310a.5\]]man ngag gol sa brgyad btsal ba btsad pos bkas bcad pa/_sh+lo ka sum cu/_gsung rab zhu chen ma bgyis pa la/_shes rab kyi pha rol tu phyin pa stong phrag bzhi pa dang /_dran pa nye bar gzhag pa chen po gnyis gtan la ma phab/_bstan bcos bsgyur 'phro la/_dbu
[\[310a.6\]]ma'i gzhung zhib mo rnam par 'thag pa rtsa ba dang /_'grel par bcas pa gnyis/_dbu ma'i snying po rtog ge 'bar ba rtsa ba dang /_'grel par bcas pa gnyis/_tshad ma rnam 'grel/_bam po bcu gcig_/rnam 'grel gyi 'grel pa/_bam po bco brgyad/_rtsod pa'i rigs pa/_
[\[310a.7\]]bam po gcig_/tshad ma de kho na bsdus pa rtsa ba dang 'grel par bcas pa gnyis/_gsung rab mdo sde dang bstan bcos thams cad la sh+lo ka dang /_bam po'i grangs gtan la phab ste zhu chen zin to 'tshal thams cad 'brug gi lo la pho brang lhan dkar du mtshan byang dkar chag tu btab pa rdzogs so//_//