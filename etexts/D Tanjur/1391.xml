<text>
<item><p>1b.1</p><section></section><text>@##/ /rgya gar skad du/ badzra A ba li nA ma maN+Dal u pA yi kA/ bod skad du/ dkyil 'khor gyi cho ga rdo rje phreng ba zhes bya ba/ sangs rgyas dang byang chub sems dpa' thams cad la</text></item>
<item><p>1b.2</p><section></section><text>phyag 'tshal lo/ /dpal ldan rdo rje dbang phyug la 'dud bdud rnams srid dgra'i zhabs dran gyis shig kwa'i/ /khro bo rnams ni phyogs su rgyug mdzod rdo rje lha mo bkra shis glu dbyangs long / /dpal ldan</text></item>
<item><p>1b.3</p><section></section><text>rdo rje 'chang gi phun tshogs dkyil 'khor chen por 'gro ba yongs gzung phyir/ /'jigs pa med pa'i mthu yis bgegs med 'dir ni rdo rje phreng ba 'du bar shog /gang gi 'od kyis nang gi mun bsal nas/ /rdo rje</text></item>
<item><p>1b.4</p><section></section><text>'chang dpal skur bcas 'dzin pa 'di/ /rdo rje 'chang gis phyi nang rdo rje bzhin/ /rim par brgyud pa snying la gzung bar mdzod/ /dkyil 'khor la sogs cho ga ni/ /ston pas rgyud sde gnyis su spros/ /de</text></item>
<item><p>1b.5</p><section></section><text>'dir bya ba nus bsdus nas/ /gsal bar rim pas bshad par bya/ /gzhan yang slob dpon rnams kyis bya ba'i gzhung mdzad rnams/ /rdzogs dang skabs su bab dang gsal bar brjod pa min/ /kha cig kyang</text></item>
<item><p>2a.1</p><section></section><text>ni gdams pa dang bral rigs pa med/ /de phyir kho bo'i 'di ni de 'dir yon tan brgyan/ /'dir sems can thams cad thog ma med pa'i ma rig pa la sogs pa dor bar dka' ba'i 'ching ba brgyud pas bcings pa'i blo can</text></item>
<item><p>2a.2</p><section></section><text>bzlog par dka' ba'i las kyi rlung gi shugs kyis 'phangs la/ phal cher ngan song gsum dang bde 'gro gnyis kyis 'khor ba'i rgya mtsho zab mo'i dba' klong shin tu rgal dka' bar so sor yang dang yang du lhung zhing 'thon pas dal skabs med cing</text></item>
<item><p>2a.3</p><section></section><text>rang dbang med par lus len pa rnams snying rje mchog tu gzhol bas yang dag par 'don par brtson pa rnams kyis/ dang por mchod yon la sogs pa nye bar mkho ba bsags pa la sogs pa'i rim pas yid du 'ong ba'i gtsug lag khang la sogs</text></item>
<item><p>2a.4</p><section></section><text>pa bya ba dang / rab tu gnas pa bya ba la sogs pa bsgrub pa dang / dbang bskur dang / thos bsam la sogs pa'i bsod nams dang ye shes kyi tshogs la ji ltar rigs par spro ba bskyed du gzhug go/ /de nas slob dpon mang du thos pa/ gsang</text></item>
<item><p>2a.5</p><section></section><text>sngags kyi tshul la mkhas pa/ blo brtan pa/ ser sna med pa/ spro ba'i ngang tshul can/ snying rje dang ldan pas rim pa bzhin du gtsug lag khang la sogs par mchod yon dang / mchod yon la sogs pa dbul ba'i mtshan nyid dang / sngon du</text></item>
<item><p>2b.1</p><section></section><text>bsnyen pa'i dgos pa dang / slob ma bsdu ba dang / sa brko ba dang / sa sbyang ba dang / sa gzung ba dang / bgegs la phur bu gdab pa dang / sa'i lha mo lhag par gnas pa dang / bum pa lhag par gnas pa dang / lha lhag par gnas pa dang / dkyil 'khor gyi thig gdab pa dang / tshon dgye ba</text></item>
<item><p>2b.2</p><section></section><text>dang / bum pa dgod pa dang / dkyil 'khor bsgrub pa dang / sku gzugs la sogs pa'i rab gnas dang / rdzing la sogs pa'i rab gnas dang / a mra'i skyed mos tshal la sogs pa'i rab gnas dang / slob ma lhag par gnas pa dang / slob dpon 'jug pa dang /slob ma 'jug pa dang / </text></item>
<item><p>2b.3</p><section></section><text>phreng ba dang / chu dang / cod pan dang / rdo rje dang / dril bu dang / ming gi dbang dang / dam tshig gsum sbyin pa dang / slob dpon gyi dbang dang / sngags sbyin pa dang / mig sman dang / me long gi dbang dang / mda' 'phang ba dang / gsang ba dang / shes rab ye shes dang / dbang bzhi</text></item>
<item><p>2b.4</p><section></section><text>pa dang / rig ma'i brtul zhugs dang / rdo rje'i brtul zhugs dang / spyod pa'i brtul zhugs dang / lung bstan pa dang / rjes su gnang ba dang / dbugs dbyung ba dang / rang dbang bskur ba dang / sbyin sreg dang / dkyil 'khor bsdu ba dang / yid kyi dkyil 'khor bsdu ba dang / gtor ma dang / </text></item>
<item><p>2b.5</p><section></section><text>bgegs bzlog pa dang / rdo rje dril bu'i mtshan nyid dang / bzung ba ste cho ga lnga bcu bsgrub par bya'o/ /de la nyi ma bzang po'i snga dro la/ gtor ma sbyin pa sngon du 'gro bas gtsug lag khang la sogs pa'i sa brtag par bya'o/ /de la shar du shing a shwad+tha dang / mer shing ardzun dang / lhor shing pa</text></item>
<item><p>2b.6</p><section></section><text>lak+Sha dang / bden bral du shing pa lA sha dang / nub tu shing n+ya gro d+ha dang / rlung du shing shal ma li dang / byang du shing ba ku la dang / dbang ldan du shing u dum+WA ra dang / sa shin tu rus sbal gyi rgyab lta bu ni 'chi ba'am nor nyams pa'i rgyu yin pa dang / byang mtho ba ni rigs chad pas 'jigs pa dang / shar</text></item>
<item><p>2b.7</p><section></section><text>mtho ba dang / dbus dma' ba ni sgrub pa po nyams pas 'jigs pas yongs su dor te/ rgyal srid dam rig pa 'dzin pa la sogs pa'i rgyu yin pas/ gang cung zad dbus mtho ba/ dkar ba gru bzhi pa/ /g.yas skor gyi rgyun dbang ldan mtshams su 'bar zhing 'jam pa'o/ /der ni mtho gang tsam</text></item>
<item><p>3a.1</p><section></section><text>du ni/ khung bur brkos nas sa de nyid/ /khung bur myur du bkang ba na/ /gal te sa de lhag gyur na/ /de tshes de bzang zhes bya/ /slar yang dong de bkang ba yi/ /mtho gang tsam du brkos pa yi/ /khung bu de ni chus bkang ba/ /nya lcibs dang ni nya gson dang / /ldan par</text></item>
<item><p>3a.2</p><section></section><text>zhes ni kha cig go/ /gom pa brgyar ni yang dag phyin/ /slar yang 'ongs nas yang dag brtags/ /chu yis gang nas bzang po/ /dma' ba phan pa 'dod pas sdang / /gal te chu de sgra dang bcas/ /klu rnams 'jigs pa yang dag ston/ /de ltar sa'i mtshan nyid legs par shes pa'i slob dpon khrus</text></item>
<item><p>3a.3</p><section></section><text>byas te/ mchod pa'i yo byad drung du byas pas/ ji ltar rnyed pa'i gos dang rgyan la sogs pa'i chas su zhugs la lha'i rnal 'byor shin tu bsgoms te/ phyi dro'i dus su sa de'i dbus su ba lang gi pags pa'i khyon tsam zhes pa 'dis dkyil 'khor gru bzhi pa zhes gsungs te/ sa dang ba'i lci ba</text></item>
<item><p>3a.4</p><section></section><text>dag gis byas la/ der dkyil 'khor gyi 'khor lo bsgoms te yang dag par mchod la/ phyogs kyi gtor ma byin te/ pus mo g.yas pas la btsugs la thal mo sbyar te/ phyogs bcu na bzhugs pa'i sangs rgyas dang byang chub sems dpa' dang / 'jig rten skyong ba la sogs pa rnams</text></item>
<item><p>3a.5</p><section></section><text>las blang bar bya'o/ /khams gsum 'di ni mgon gang dag /chen pos mchod pa bzhugs rnams dang / /lha dang klu dang gnod sbyin dang / /dri za dang ni lha min sogs/ /de dang de la 'di gsol bgyi/ /sems can kun gyi don bsgrub phyir/ /sa yi cha ni mdzes pa 'dir/ /gtsug</text></item>
<item><p>3a.6</p><section></section><text>lag khang bzhengs 'byor pa la/ /thos bsam la sogs mchog 'jug pas/ /chos nyid rtogs par bya ba'i phyir/ /che ge bdag ni che ge mo'i/ /grags pa dam pa bya bar brtson/ /gal te khyod kyis bzod gnang na/ /bgyid de gzhan du ma yin no/ /rmi lam la sogs mtshan ma yis/ /sa</text></item>
<item><p>3a.7</p><section></section><text>bzang 'di ni bdag la stsol/ /zhes lan gsum brjod par bya'o/ /de'i rjes su oM mu tsi li swA hA/ oM mo hA ni swA hA/ oM daM ti li swA hA/ zhes pa rmi lam brtag pa 'dis lag pa g.yon pas khar lan nyi shu rtsa gcig tu bsngags la/ bcom ldan 'das lo ke shwa ra'i drung du mchod pa sngon du 'gro bas</text></item>
<item><p>3b.1</p><section></section><text>mgo lhor bstan cing kha shar du phyogs la gos gtsang mas brgyan la/ phyogs gtsang mar ji ltar 'dod par nyal bar bya'o/ /rmi lam ngan na bdud rtsi 'khyil pa'i sngags bzlas pas sam/ don dam par chos thams cad rang bzhin med par mos pas sam/ yang na slar yang rmi lam brtag par</text></item>
<item><p>3b.2</p><section></section><text>byas pas lha rnams kyis gnang ba'am/ ma bkag pa'i sa la 'og nas 'chad pa rnams bya'o/ /bkag pa la ni ma yin pa kho na'o/ /rmi lam bzang na ni nyi ma gnyis pa bzang po'i snga dro'i dus su sa gnon gyi phyag rgya dang / rdo rje'i skyil mo krung bcas te/ rdo rje sems dpa'i rnal 'byor dang ldan pas</text></item>
<item><p>3b.3</p><section></section><text>oM b+hu khaM zhes pa'i sngags kyis sa gzhi stong pa nyid dang / hUM laM hUM zhes pas rdo rje'i rdul phra rab kyi rang bzhin du bsgoms la/ oM me di nI badzI b+ha ba badzra ban+d+ha hUM zhes pas byin gyis brlab po/ /lag pa g.yas par zla ba la hUM gsum bsams la lan gsum brjod pa dang / de'i 'od zer dang sor mo'i rtse mos</text></item>
<item><p>3b.4</p><section></section><text>mnan pa dang / de'i sgra rnams kyis bskul ba las sa'i lha mo ser mo lus phyed dam thams cad 'thon pa phyag gnyis na gser gyi bum pa dang / mi 'jigs pa can rgyan bzang pos brgyan pa la zhabs bsil dang zhal bsil dang mchod yon sngon du 'gro ba'i me tog la sogs pas mchod de/ skyob pa sangs</text></item>
<item><p>3b.5</p><section></section><text>rgyas thams cad kyis/ /spyod pa'i tshul dang khyad par dang / sa dang pha rol phyin rnams la/ /lha mo khyod ni dbang du gyur/ /skyob pa shAkya seng ge yis/ /ji ltar bdud kyi dpung bcom pa/ /de bzhin bdag gis bdud kyi dpung / /bcom nas gtsug lag khang sogs bgyi/ /zhes lan gsum</text></item>
<item><p>3b.6</p><section></section><text>du gsol ba btab pas kyis shig ces gsungs nas de nyid du thim ste sa'i ngo bor gnas par bsam mo/ /de nas sa gzhi der baM las byung ba'i 'khor lo dang / b+hUM las byung ba'i gzhal yas khang bsgom par bya'o/ /kha cig tu yaM raM baM laM suM rnams yongs su gyur ba las/ rlung dang me dang chu</text></item>
<item><p>3b.7</p><section></section><text>dang sa dang ri'i rgyal po ri rab tsam gyi steng du b+hUM las byung ba'i rgyal ba'i sa gzhi'o zhes so/ /de la gzhal yas khang gi nang du dri'i dkyil 'khor byas la/ rang gi snying ga'i sa bon gyi 'od zer rnams kyis dkyil 'khor gyi 'khor lo dang / phyogs skyong la sogs pa rnams spyan drangs la zhabs</text></item>
<item><p>4a.1</p><section></section><text>bsil dang / zhal bsil dang / mchod yon dang / mchod pa dang gtor ma dbul ba sngon du 'gro bas lce hUM las rdo rjer byas la sbos phor bzung ste/ dril bu dkrol zhing bcom ldan zhes bya ba la sogs pa nas/ nye bar gnas par mdzad pa'i rigs/ /nyes pa'i bar 'chad par</text></item>
<item><p>4a.2</p><section></section><text>'gyur ba'i tshigs su bcad pa'i rab gnas kyi sgra'i gnas su gtsug lag khang la sogs pa'i sgra bcug pas nye bar gnas pa dang / sangs rgyas dang byang chub sems dpa' dang / lha dang klu la sogs pa rnams kyis kyang nam mkha' yongs su gang bar bsams la/ 'chad par 'gyur ba'i rnam par rgyal ba</text></item>
<item><p>4a.3</p><section></section><text>la sogs pa'i bum pa'am/ yon bdag gi dbang gis de dag med na gzhan gyi yang nang du nya gson bcug pa rnams rim pa bzhin du gzhag par bya'o/ /las byed pa rnams bgegs mthar byed la sogs pa las thams cad pa'i lha'i rnam par sprul te/ de dag gis khung bu gru bzhi pa rgyar khru do pa zabs</text></item>
<item><p>4a.4</p><section></section><text>su de'i phyed pa'i dong brko bar bya'o/ /de'i dbang ldan du zlum po de'i tshad dam de'i phyed pa yang ngo / /de gnyis ka sa dang ba'i lci bas byug par bya'o/ /de nas khung bu gru bzhi par 'chad par 'gyur ba'i mchod yon gyi sngags nyid kyis mchod yon gyi snod nas mchod yon nas rim pa bzhin du rnam par rgyal ba la sogs pa'i</text></item>
<item><p>4a.5</p><section></section><text>bum pa rnams kyis chu blugs pas/ ji ltar gru bzhi pa bkang nas de'i rgyun gyis zlum po dgad bar bya'o/ /de'i rjes su nya lcibs dang nya gson bcug la chu g.yas su 'khyil bar bltas la/ shing 'o ma can gyi 'dab ma bcug nas/ bdag nyid dzAM las skyes pa'i rdo rje dang / dzAM las dzAM gu li sor mo/ </text></item>
<item><p>4a.6</p><section></section><text>rtsa ba dang g.yas pa dang g.yon pa'i zhal gsum ser ba dang / gnag pa dang / dkar ba/ gdengs ka bdun pa/ rin po che'i cod pan can/ phyag drug gi g.yas pa gnyis kyis rdo rje dang mda' dang / cig shos dag gis gzhu dang zhags pa dang bcas pa'i sdigs mdzub 'dzin pa/ rang snang gi thabs la</text></item>
<item><p>4a.7</p><section></section><text>'khyud pa/ na bza' sna tshogs dang sbrul gyis brgyan pa/ sna tshogs pad+ma dang nyi ma'i gdan la bzhugs pa/ nyi ma'i 'od can du bsgoms te/ pad skor lan lnga byas la dbang chen gyi bar du bltas pas/ sa gzhi sna tshogs rdo rje'i rang bzhin du bsam mo/ /ltad mo pa'i mi rnams so rtsi dang me tog gi phreng</text></item>
<item><p>4b.1</p><section></section><text>ba dang / tsan+dan la sogs pas tshim par bya'o/ /bsrung ba'i don du dbang po la sogs pa phyogs skyong ba bcu 'khor dang bu dang chung ma dang bcas pa dbang ldan du bsams la/ de rnams kyi steng du 'og nas 'chad par 'gyur ba'i phur pa bcu la las thams cad pa'i sngags kyis brgya rtsa brgyad du bsngags</text></item>
<item><p>4b.2</p><section></section><text>pa dang / don grub rnams oM g+ha g+ha zhes pa la sogs pa'i sngags kyis bsrung ba'i don du gdab par bya'o/ /de nas bgegs dang bral ba'i bsam pas sa bdag dang klu brtag par bya'o/ /de yang sa gang dang gtsug lag khang la sogs pa bya ba nye 'khor dang bcas pa de gru bzhir bcal la/ sa de'i nang gi phyogs</text></item>
<item><p>4b.3</p><section></section><text>su sa bdag klu nyal ba la sogs pa'i mtshan nyid nges par bzung ste sa 'dul bya'o/ /de la nyi ma rgyu ba'i ston zla ra ba la sogs pa zla ba gsum gsum rim pa bzhin/ shar dang lho dang nub dang byang phyogs su mgo bstan cing lho la sogs par kha phyogs te/ sa de'i nang du sa bdag klu nyal lo zhes grags so/ /</text></item>
<item><p>4b.4</p><section></section><text>de brtags nas rdo rje khu tshur gyis thig skud bzung ste/ /sgrub pa'i grogs dang bcas pa g.yas skor gyis bgrod pas me dang rlung du gnas te/ shar dang nub dang byang dang lho'i phyogs su thig btab nas/ nyi ma 'char ba nas brtsams la klu'i mtshan las khru gang dor ba'i mtshams kyi char g.yas skor du rtsig</text></item>
<item><p>4b.5</p><section></section><text>rmang brko bar bya'o/ /mthong ba'i thad kar yang zhes pa ni kha cig go/ /gang gi phyir mgo la brkos na pha dang bu la sogs pa nyams par 'gyur ro/ /rgyab kyi char ni bdag nyid nyams pa'am yul 'pho ba'o/ /mjug mar ni ba lang dang ma he la sogs pa nyams par 'gyur ro/ /sa de la rdo yod na rlung 'byung</text></item>
<item><p>4b.6</p><section></section><text>ngo / /rus pa yod na zug gzer ro/ /gyo dum yod na lkugs pa nyid do/ /phub ma dang sol ba yong na rims so/ /skra dang rtswa dang shing la sogs pa yod na nye bar 'tshe ba phra mo'o zhes pas/ sdong dum dang rtswa dang grog sbur dang / keng rus dang sol ba la sogs pa bsal la/ sa dang me dang de bzhin</text></item>
<item><p>4b.7</p><section></section><text>gshegs pa rnams dang / gnas de'i bdag po dang / phyogs skyong dang 'jig rten skyong ba dang zhing skyong rnams zhi ba'i sbyin sreg gis tshim par byas te sa'i bdag po dang yon bdag gi zhi ba bya'o/ /phyi nas gtor ma yang dbul lo/ /cho ga phyi ma rnams su yang ngo / /nus pa ji lta bas dga' ston dang / </text></item>
<item><p>5a.1</p><section></section><text>dge 'dun gyi ston mo bya'o/ /bla ma la yon dbul lo/ /bzo bo dang las byed pa rnams kyang mnyes par bya'o zhes pa/ gtsug lag khang dang / mchod rten dang / gtsang khang phyur bu dang / khang bzangs dang / dgon gnas rnams kyi mchod yon gyi cho ga'o/ /rdzing dang rdzing bu dang khron</text></item>
<item><p>5a.2</p><section></section><text>pa la sogs pa byed pa la gtor ma dang mchod yon la sogs pa sngon du 'gro bas de ma thag pa bzhin du mchod yon byas la oM baM badzra ba ru Na hUM zhes pas rdo rje chu bdag gi gzugs can rnam par snang mdzad bsams la/ de yongs su gyur pa las klu rigs brgyad kyi bdud rtsi'i chus gang ba/ oM badzra satwa sa ma ya s+t+waM zhes</text></item>
<item><p>5a.3</p><section></section><text>brjod cing / dbang chen gyi gting la thug par yan lag brgyad dang ldan pa'i chus gang bar blta bar bya'o/ /zhes pa rdzing la sogs pa'i mchod yon gyi cho ga'o/ /sku gzugs dang pu sti la sogs pa byed pa la ni gtor ma dang mchod pa sngon du 'gro bas/ bzo bo rnams byed par 'gyur ba'i lha'i rigs kyi bdag</text></item>
<item><p>5a.4</p><section></section><text>po'i gzugs su dang / yig mkhan rnams snang ba mtha' yas kyi ngo bor te/ snying gar rang rang gi sa bon dang / snying ga dang mgrin pa dang / mgo bo rnams la rim pa bzhin rdo rje dang pad+ma dang 'khor lo rnams la gnas pa'i hUM AHoM rnams dang / g.yon pa dang cig shos kyi lag pa dag la zla ba dang rdo rje ngag dang</text></item>
<item><p>5a.5</p><section></section><text>ldan par skad cig gis bsams la/ snying ga la sogs par reg cing hUM AHoM zhes brjod pas byin gyis brlabs nas/ shing dang 'jim pa dang rdo dang ras la sogs pa'i rdzas gtsang ma rnams stong pa nyid du lhag par mos nas skad cig gis snying ga'i sa bon gyis byed par 'gyur ba'i lha'i gzugs su bsams</text></item>
<item><p>5a.6</p><section></section><text>la/ bcom ldan 'das zhes pa la sogs pa nas/ nye bar gnas par mdzad pa'i rigs/ /zhes pa'i bar du brjod par bya'o/ /shog bu ni yi ge d+hIHbsgoms pa'i 'od zer gyis spyan drangs pa'i gsung rdo rje yi ge'i rnam par gyur par bsgom mo/ /rang nyid kyis kyang oM badzra satwa hUM zhes pa dang / oM AH </text></item>
<item><p>5a.7</p><section></section><text>big+h+nAn+ta kr-ita hUM zhes lan nyi shu rtsa gcig tu bsngags pa'i pir la sogs pa dang / smyu gu shes rab ye shes kyi bdag nyid du dang / snag tsha yang rdo rje'i rdul phra rab yongs su gyur pa las ye shes kyi bdud rtsi'i rnam par bsam zhing / yang oM d+hIHshu ti smr-i ti bi dza ya sarba a dz+nyA na pa Da la a pa ha ri NaM hrIHswA hA zhes pas</text></item>
<item><p>5b.1</p><section></section><text>smyu gu dang snag tsha la bsngags la de rnams la gtad do/ /yi ge brgya pas brtan par bya'o/ /bzo bo mnyes pa dang dge 'dun la ston mo la sogs pa bya'o/ /thams cad du yang 'dir sgom pa'i lha gshegs su gsol bar bya'o/ /zhig pa dang gas pa'i gtsug lag khang la sogs pa lhar 'dus bya bar 'dod</text></item>
<item><p>5b.2</p><section></section><text>pas gtor ma dang mchod pa la sogs pa byas te/ rab gnas kyi tshe bzhugs su gsol ba'i lha rnams gshegs su gsol la/ de kho na bzhin du 'dus bya ba la sogs pa bya'o/ /sku gzugs la sogs pa'i mchod yon gyi cho ga'o/ /'dir 'chad bzhin pa'i cho ga rnams su ji ltar rigs par/ gser</text></item>
<item><p>5b.3</p><section></section><text>dngul rdo dang zangs dang shing / /sar byas nya phyis dung dang ni/ /'dab ma'i skyong bu zhabs bsil dang / bsang gtor zhal bsil mchod yon snod/ /de dang snod gzhan du nas dang 'o ma dang / me tog dkar po dang / ku sha dang / til dang / 'bras yos dang / dri dkar po'i chu bdud rtsi dang bcas</text></item>
<item><p>5b.4</p><section></section><text>pa rnams blugs la/ oM AHhUM zhes pa'i sngags dang / rang gi rigs kyi bdag po'i sngags dang / bdud rtsi 'khyil pa'i sngags kyis lan bdun nam/ brgya rtsa brgyad du bsngags te zhi ba'i don du'o/ /rgyas pa'i don du til dang zho dang me tog ser po dang / ku sha dang / dri ser po'i chu bdud rtsi</text></item>
<item><p>5b.5</p><section></section><text>dang bcas pa blugs la de ltar bzlas par bya'o/ /de nas rang gi g.yon logs su mchod yon gyi snod dang / zhabs bsil gyi snod dang / bsang gtor dang zhal bsil gyi snod gzhag par bya'o/ /de rnams kyi mdun du bzed zhal gyi snod stong pa gsum yang ngo / /de la khu tshur g.yas pa'i mthe</text></item>
<item><p>5b.6</p><section></section><text>bong dang / mdzub mo'i skam pas zhabs bsil gyi snod kyi chu dang me tog 'gying ba'i tshul gyis sor mo rnams bskor zhing blangs la 'chad par 'gyur ba'i sngags kyis mdzub mo dang gung mo dang srin lag dang / mthe'u chung rnams rim gyis dgrol zhing snod du lan gsum dbul lo/ /snod gnyis pa'i</text></item>
<item><p>5b.7</p><section></section><text>chu lag pa g.yas par bzung ba'i ku sha'i chun po'i rtse mos blangs te bzed zhal gyi snod gnyis par lan gsum bsang gtor bya'o/ /las thams cad pa'i bum pa'i chus bsang gtor bya ba la yang de ltar ro/ /snod gnyis pa nyid kyi chu g.yas pa'i khu tshur gyi mthe bong dang / mdzub mo'i skam pas</text></item>
<item><p>6a.1</p><section></section><text>me tog bzung la/ zhal bsil gyi ched du bzed zhal gnyis pa de nyid du 'chad par 'gyur ba'i sngags brjod cing / kha 'og tu phyogs pa'i khu tshur gyi mthe chung dang srin lag dang gung mo dang mdzub mo rnams rim gyis dgrol zhing lan gsum du dbul lo/ /gsum pa mchod yon gyi snod kyi</text></item>
<item><p>6a.2</p><section></section><text>chu la sogs pa snyim pas bzung la/ oM AHhrIHpra ba ra sat+kA raM ar+g+haM pra tIts+tsha hUM swA hA/ zhes brjod cing bzed zhal gyi snod gsum par rdo rje thal mo phye bas lan gsum dbul lo/ /gong gi zhabs bsil dang / bsang gtor dang / zhal bsil gsum ni ar+g+haM gyi sgra dor nas rim pa bzhin du pA d+yaM</text></item>
<item><p>6a.3</p><section></section><text>dang / prok+Sha NaM dang / any+dza ma naM zhes pa bcug pas dbul lo/ /zhabs bsil dang / bsang gtor dang / mchod yon sbyin pa'i rim pas 'di ni phal cher las mthong ngo / /kha cig tu ni gzhan du'o/ /bsang gtor ni ji ltar rigs pa'o/ /kha cig tu ni dang po mchod yon dbul lo/ /kha cig</text></item>
<item><p>6a.4</p><section></section><text>tu ni mchod yon dbul ba kho na'o/ /skabs ji lta bar ji ltar 'os par bya'o/ /de la zhabs bsil gyi chu ni lha rnams kyi zhabs bkru ba'i phyir dbul bar bsam mo/ /bsang gtor ni sku thams cad la'o/ /zhal bsil ni phyag gam zhal du'o/ /mchod yon ni mdun nam dbu la'o/ /me tog ni dbu</text></item>
<item><p>6a.5</p><section></section><text>la'o/ /bdug spos dang mar me ni mdun du'o/ /lha bshos ni mdun nam phyag gam zhal du'o/ /dri ni thugs kar ro/ /de lta bu ni cho ga thams cad du'o/ /mchod yon la sogs pa dbul ba'i mtshan nyid kyi cho ga'o/ /de nas gtsug lag khang la sogs pa rdzogs pa'i rab tu gnas pa'am/ dbang</text></item>
<item><p>6a.6</p><section></section><text>bskur ba'i don du gsol ba btab par gyur pas sam/ rang ngam gzhan gyi dngos grub sgrub pa la sogs pa don du gnyer bas sam/ sems can gyi don chen po mthong bas sam/ gzhan gyis bskul bas kyang rung ste dkyil 'khor bri ba'i phyir/ thams cad mkhyen pa'i lam shes pas/ /sngon</text></item>
<item><p>6a.7</p><section></section><text>du bsnyen pa'i tshogs bsags shing / /bgegs ni rnam par nyams byed bya/ /bsnyen pa med pas dngos grub med/ /de phyir rim gnyis de nyid rig /dben par yang dag gnas nas ni/ /lha yi 'khor lo bsgom par bya/ /skyo na de yi gsang sngags bzla/ /'khor lo'i gtso bo'i 'bum</text></item>
<item><p>6b.1</p><section></section><text>bzlas shing / /yang na rang gi lhag lha'i 'bum/ /dkyil 'khor pa yi khri yin te/ /'di ni sngon du bsnyen par brjod/ /de yang bskyed pa dang rdzogs pa'i rim pa'i lha rnams kyi bsgom pa'i rim pa dang sngags dag gzhan du tshul bzhin du rgyas par gsal bar byas pas 'dir ma spros so/ /</text></item>
<item><p>6b.2</p><section></section><text>'chad par 'gyur ba'i rdul tshon gyi dkyil 'khor mang po rnams kyi so so'i dbyibs dang sku mdog dang / zhal dang phyag dang mtshan ma dang sngags tsam brjod kyang gzhung mang bar 'gyur bas nyung ngu la mos pa rnams mi 'jug par dogs pas dbyibs la sogs pa tsam yang 'dir ma bstan</text></item>
<item><p>6b.3</p><section></section><text>no/ /kho bo cag gis rdzogs pa'i rnal 'byor gyi phreng bar ni dbang po rnon po'i blo ngor byas te dkyil 'khor gyi lha bsgom pa'i rim pa dang / snying po bsdus pa brjod pa ni nges par bsgom par bya'o/ /de'i phyir 'od kyi snye ma dang rdzogs pa'i rnal 'byor gyi phreng ba ni rdo rje phreng ba'i cha lag go/ /de ltar</text></item>
<item><p>6b.4</p><section></section><text>sngon du bsnyen pa rgyas par byas pas skad cig gis dkyil 'khor gyi lha'i rnal 'byor rnam pa thams cad yongs su rdzogs pa spro ba dang bsdu ba mngon du bya bar nus pas 'khor lor gnas pa nyid kyi 'khor lo can gyis ma bkag pa'am/ tshogs bsags pa nyid kyi gnang bas kyang dkyil 'khor dang</text></item>
<item><p>6b.5</p><section></section><text>rab tu gnas pa dang slob ma bsdu ba la sogs pa bya'o/ /sngon du bsnyen pa'i nges pa dang dgos pa'i cho ga'o/ /de la rab gnas kyi cho ga ni/ mgo'i zla ba dang / mchu'i zla ba dang / dbo'i zla ba dang / sa ga'i zla ba dang / snron gyi zla ba dang / chu stod kyi zla ba'am/ nag pa'i zla ba'i nya la zhes dus kyi 'khor</text></item>
<item><p>6b.6</p><section></section><text>lo las gsungs pas nag pa'i zla ba'am/ gzhan du gsungs pa'i smin drug gi zla ba dang / dbyug pa'i zla ba la tshes gnyis dang gsum dang / lnga dang bdun dang bcu gsum dang bco lnga rnams la/ gza' zla ba dang lhag pa dang phur bu dang pa ba sangs rnams su snar ma la nor rnyed par 'gyur ro/ /mgo</text></item>
<item><p>6b.7</p><section></section><text>la zhi ba'o/ /lag la skal ba bzang po can no/ /rgyal la rgyal ba'o/ /dbo la 'khor 'phel lo/ /me bzhi la dngos grub 'grub bo/ /lha mtshams la 'dod pa 'byung ngo / /snron la bde ba'o/ /snrubs dang gro bzhin la gzhung la mkhas par 'gyur ro/ /chu stod dang chu smad dag la bu 'phel lo/ /khrums</text></item>
<item><p>7a.1</p><section></section><text>stod dang khrums smad la nor 'phel lo/ /zhi ba'i gza' bstan pa'i dus sbyor la bya ba bzang bar 'gyur ro/ /dge ba'i bya ba la dngos grub kyi rgyur/ sbyor ba ni rnam par sel ba dang / shin tu bskrad pa dang / zug rngu dang / 'bras dang / bya ba ma grub pa dang / rdo rje dang / kun du ltung dang / </text></item>
<item><p>7a.2</p><section></section><text>yongs su bsnun dang / sha kho na 'dzin pa rnams dang bral ba'o/ /byed pa yang 'jug phod dang bral ba'o zhes pa zla ba dang / tshes dang / gza' dang / rgyu skar dang / sbyor ba dang / byed pa bzang po rnams rang dang gzhan gyi grub mtha'i rim pas sam/ rten cing 'brel par 'byung ba'i cho gas kyang zla</text></item>
<item><p>7a.3</p><section></section><text>ba bcu gnyis po rnams la yang yud tsam bzang po rnams brtags nas dkyil 'khor bri ba'i don du slob mas lan gnyis sam/ lan gsum du gsol ba btab pa tsam gyis/ gal te mkho ba'i yo byad ma tshogs na de'i tshe slob ma de'i lte bar nyi ma'i dkyil 'khor la gnas pa'i hUM gi 'od zer gyis snying gar</text></item>
<item><p>7a.4</p><section></section><text>gnas pa'i kaM las byung ba'i sdig pa sha za ltar gnag cing / gzugs rnam par 'gyur ba/ gcer bu 'bras 'chang ba skra gyen du 'greng ba sna rtse nas phyung la yi ge hUM de yang snying gnas 'ongs nas yongs su gyur pa las 'chad par 'gyur ba'i khro bo chen po rdo rje hUM mdzad du rnam par bsgoms nas phyir</text></item>
<item><p>7a.5</p><section></section><text>'thon te/ oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+NA pa ya gr-ih+NA pa ya hUM hUM phaT/ oM A na ya ho b+ha ga bAn bid+ya rA dza che ge mo'i sarba pA paM na sha ya hUM hUM phaT swA hA/ zhes brjod cing phyag na gnas pa'i rdo rje 'bar bas phyung ba'i sdig pa stong par mdzad par bsam mo/ /slob ma'i sems</text></item>
<item><p>7a.6</p><section></section><text>kyi bgegs rnams kyang bdud rtsi 'khyil pa lte ba nas 'og phur bu'i rnam pa can gyis/ oM badzra kI li kI la ya s+ya sarba bi g+h+nAn ban+d+ha ban+d+ha hUM hUM phaT/ ces pas rdo rje hUM mdzad kyis bka' bsgo ba dang / rang nyid kyis kyang 'don zhing phur bu btab nas/ phur bu'i 'od zer shin tu drag po rnams</text></item>
<item><p>7a.7</p><section></section><text>kyis sdang ba kun bsreg par bya'o/ /slob ma de yang saM las kun tu bzang po'i gzugs su bsams te/ bsrung ba'i don du snying gar a las skyes pa'i zla ba'i dkyil 'khor dbyangs tha ma las byung ba'i sna tshogs rdo rjes mtshan pa dang / mgo bo la zla ba la gnas pa'i hUM las byung ba'i rdo rje rtse mo</text></item>
<item><p>7b.1</p><section></section><text>lnga pa gyen du 'greng ba las mA ma kI dbus su bzhugs par bsams la/ de'i ye shes kyi lha mo'i thugs ka'i zla ba la gnas pa'i rdo rje lte ba'i nang du chud pa'i sngags kyi phreng ba las byung ba'i rdo rje ser po phra mo'i 'od zer spros pas lus thams cad khyab par byas te/ go cha bgo bar bsam zhing / oM</text></item>
<item><p>7b.2</p><section></section><text>AHshaM ka ra shAn+tiM ka re g+huT+Ti ni g+hA ta ya g+hA ta ya/ g+huT+Ta ni che ge mo la rak+Sha rak+Sha swA hA hUM zhes brjod pas bsrung bar bya'o/ /'khyil ba'i sngags kyang bzlas pa'i ched du 'di la sbyin no/ /de ltar byas na 'di la bgegs rnams kyis me tshugs shing mkho ba'i yo byad rnams kyang bde bar rnyed par 'gyur ro/ /slob</text></item>
<item><p>7b.3</p><section></section><text>ma bsdu ba'i cho ga'o/ /de nas nye bar mkho ba tshogs pa dang / grogs shin tu yid gzhungs pa dang ldan pas nya nas bzung ste/ gzhan nya'i bar du'am dkar po'i tshes gcig gam/ lnga 'am/ brgyad dam/ bcu'am/ bcu gsum mam/ bcu bzhi nas brtsams pas sam/ nya'i tshe yang rung ste snga dro nas</text></item>
<item><p>7b.4</p><section></section><text>brtsams te dkyil 'khor gyi las bya'o/ /dkyil 'khor du 'jug pa'i nyin mo'i slob dpon dang slob mar bcas pa smyung par gnas par bya'o/ /de la ni gza' dang rgyu skar dang yud tsam la sogs pa bzang po'i snga dro'i dus su rig ma dang bcas pas 'khor lo'i gtso bo'i lha'i rnal 'byor byas shing sngon du</text></item>
<item><p>7b.5</p><section></section><text>bsnyen pa byas pas shar phyogs su dkyil 'khor bris na sa'i bdag po 'chi ba dang / yul mi la nye bar 'tshe ba sna tshogs 'byung ngo / /lho phyogs su ni gang gi don du dkyil 'khor 'dri ba de 'chi'o/ /chur ni slob dpon no/ /gnod sbyin du ni der zhugs pa'o/ /mer ni char ro/ /bden bral du</text></item>
<item><p>7b.6</p><section></section><text>ni mu ge'o/ /rlung du ni char rlung ngo / /mchod rten la nye bar ni 'chi'o/ /klu gnas pa'i chu dang nye bar ni chu 'byung ngo / /shing grib tu byas pa 'chi'o zhes shes nas/ thams cad dor te grong rdal dang / grong khyer dang / grong dang / skyed mos tshal dang / gtsug lag khang dang / khyim rnams kyi dbang ldan</text></item>
<item><p>7b.7</p><section></section><text>gyi mtshams su'am/ yang na gang du yid la 'thad par gyur cing shar dang byang gzhol ba rab tu shes pa'i dkyil 'khor gyis gzhi de brtags nas/ der dri la sogs pas maN+Dal byas te/ dkyil 'khor gyi lha rnams mchod nas gtor ma byin la nam mkha' la bteg ste/ der gnas pa'i zhing skyong la sogs</text></item>
<item><p>8a.1</p><section></section><text>pa la gtor ma dang zhal zas la sogs pas mchod de/ gang dag 'dir gnas lha dang klu/ /gnod sbyin srin po'am gzhan dag la/ /sa 'di bdag gis bslang bar bya/ /dkyil 'khor don du khyed kyis stsol/ /zhes lan gsum gsol ba btab ste de dag gis rmi lam</text></item>
<item><p>8a.2</p><section></section><text>la sogs par byin pa'am/ ma bkag par rig nas nyi ma gzhan gyi snga dro la nam mkha'i dkyil na bzhugs pa'i dpal rdo rje 'chang la sogs pa rnams la yid kyis gsol ba btab la rjes su gnang ba zhus te/ nyi ma'i gung la srung ba'i 'khor lo dang bgegs la phur bus btab pa bsgoms pas</text></item>
<item><p>8a.3</p><section></section><text>sam/ drag po'i sbyin sreg gis bgegs bskrad par bya'o/ /sbyin sreg gi phyogs la slob ma bsrung ba'i don du phyi dro'i tshe/ me mtshams na gnas pa'i thab khung du zhi ba'i sbyin sreg byas las de yang oM AHbig+h+nAn+ta kr-i ta hUM zhes pa la sogs pa las thams cad pa'i sngags bzlas pa'i yungs kar dang / </text></item>
<item><p>8a.4</p><section></section><text>chu dang thal ba rnams kyis bsang ngo / /de nas sa der rdo rje skyil krung bcas te/ sa'i lha mo mchod par 'gyur ba'i gzugs can bsgoms la/ zhabs bsil dang / zhal bsil dang / mchod yon dang / mchod pa sngon du 'gro bas/ oM tshur spyon zhes pa la sogs pas sam/ skyob pa zhes bya ba la</text></item>
<item><p>8a.5</p><section></section><text>sogs pas lan gsum du gsol ba btab pas de ltar gyis shig ces brjod pa can yid kyis bteg la nam mkha' la bzhugs su gsol lo/ /de nas sa de bgegs med par rig nas gtor ma byin te sngar bzhin du sa bdag klu'i mtshan gyi char mgrin pa nub tsam mam/ chu la thug pa'am/ rdo</text></item>
<item><p>8a.6</p><section></section><text>la thug pa'am/ dngos grub dman pa dang 'bring dang mchog gi dbye bas pus mo'am dku'am lte ba tsam du brko bar bya ba'o/ /sa rko ba'i cho ga'o/ /de nas/ rdo bar bcas na rlung chen po/ /rus par bcas na zug gzer 'byung / /gyo dum dang bcas lkugs pa nyid/ /phub ma sol ba ldan na rims/ /</text></item>
<item><p>8a.7</p><section></section><text>skra dang rtsa ba shing sogs bcas/ /nye bar 'tshe ba phra mo 'byung / /zhes shes par bya ste/ thal ba dang sol ba dang skra dang phub ma dang rdo ba dang rus pa dang gyo dum dang so phag dang shing dum la sogs pa bsal la/ sa de nyid dri bzang po'i chu dang sbyar bas dong dgang ngo / /ma khengs na gzhan gyis kyang ngo / /</text></item>
<item><p>8b.1</p><section></section><text>de nas yi ge hUM dang las thams cad pa'i sngags bzlas pa'i dri bzang po'i chus gtor zhing brdungs la/ khru phyed tsam du mtho zhing mnyam la cung zad rus sbal gyi rgyab ltar mtho ba dang / shar dang byang gi mtshams yid tsam dma' bar bya'o/ /gzhan yang / sa sel nyes pa thams cad ni/ /gal te</text></item>
<item><p>8b.2</p><section></section><text>'byung bar mi nus na/ /lag pas reg la sngags bzlas bya/ /de nyid dag pa mchog tu 'gyur/ /khang bzangs brag steng ba glang lhas/ /gtsug lag khang sogs chu 'gram mam/ /sngon dus byas pa'i gnas dag tu/ /ma brkos na yang dag pa yin/ /der ni bdud rtsi 'khyil pa 'ba' zhig gis sdang</text></item>
<item><p>8b.3</p><section></section><text>ba rnams bsal zhing / /yungs kar dang chu dang thal ba la bzlas la gtor bar bya'o/ /sa 'di dang brkos shing brdungs pa la shar gyi phyogs nas brtsams te ba'i rnam lnga la de bzlas pas byug cing dri'i chus kyang gtor la/ oM b+huHkhaM zhes brjod pas nam mkhar ro/ /de nas hUM laM hUM zhes brjod pas</text></item>
<item><p>8b.4</p><section></section><text>rdo rje'i rang bzhin du bsgoms te/ oM me di nI badzrI b+ha ba badzra ban+d+ha hUM zhes pa dang / oM ha na ha na badzra kro d+ha hUM phaT ces pa dang / oM AHhUM shod+ha ya sho d+ha ya rak+Sha rak+Sha hUM hUM phaT ces pas bsngags shing lag pas reg ste byin gyis brlab par bya'o/ /sa de'i dbus su ji ltar 'os par rin po che lnga dang sman lnga</text></item>
<item><p>8b.5</p><section></section><text>dang / 'bru lnga la las thams cad pa bzlas pa bcug ste/ de bzlas pa'i dri'i chus byugs par nam mkha' la gnas pa'i sa'i lha mo la gtor ma dang zhal bsil la sogs pa phul te bstims la/ oM AHhUM zhes brjod cing lag pa pad skor gyi phyag rgya'o/ /yi ge brgya ba yang brjod par</text></item>
<item><p>8b.6</p><section></section><text>bya'o/ /sna tshogs pa stong pa nyid dang ro gcig pa'o/ /zhes bstan par mos pas sa de nyid kyi rang bzhin du rnam par dag par mos par bya ba ni bla na med pa'i rnam par dag pa'o/ /de nas 'chad par 'gyur ba'i rim pas shar la sogs pa'i phyogs nges par byas te dkyil 'khor gyi gnas de</text></item>
<item><p>8b.7</p><section></section><text>rgyar ji ltar 'dod par phub pa'i sgo bzhi pa'i gzhal yas khang gi dbus su chud pa/ phyogs bzhir rta babs dang dra ba'i khor yug gis bskor ba thams cad du rgyan sna tshogs dang / me tog gi phreng ba dang / dril bu dang ldan pa/ tog dam pa dang / bla res sbras pa'o/ /de ltar sa sbyang</text></item>
<item><p>9a.1</p><section></section><text>ba'i cho ga rnam pa gsum yin no/ /der dkyil 'khor gyi sa'i dbus su me tog gcal du bkram par 'dug la rdo rje dang dril bu bzung ste 'dri bar 'gyur ba'i dkyil 'khor gyi rnal 'byor dang ldan pas/ srung ba'i 'khor lo la sogs pas bgegs bsal te/ spos phor bzung</text></item>
<item><p>9a.2</p><section></section><text>la lce hUM las skyes pa'i rdo rjer byas nas/ ma lus phyogs na bzhugs pa yi/ /sangs rgyas rnams ni bdag la dgongs/ /bdag ni rdo rje che ge yis/ /'dir ni dkyil 'khor bri bar bgyi/ /sangs rgyas la sogs kun byon 'tshal/ /dngos grub 'di ni yang dag stsol/ /zhes sangs</text></item>
<item><p>9a.3</p><section></section><text>rgyas la sogs pa rnams la snyan gsan zhing mchod la/ rnam par snang mdzad la sogs pa nam mkha' la bzhugs pa dang / shar la sogs pa'i gnas su slob ma rdo rje dang / rdo rje dril bu 'dzin pa ci ltar rigs par rnam par snang mdzad la sogs pa'i rnal 'byor dang ldan pa bzhi rnams kyis sam/ </text></item>
<item><p>9a.4</p><section></section><text>slob ma gcig nyid rim pa bzhin de dang der song bas kyang / de bzhin gshegs pa kun zhi ba/ de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bshad du gsol/ /mtshan nyid thams cad yang dag rdzogs/ /mtshan nyid min pa thams cad</text></item>
<item><p>9a.5</p><section></section><text>spangs/ /kun du bzang po sku yi mchog /dkyil 'khor dam pa bshad du gsol/ /zhi ba'i chos mchog las byung ba/ /ye shes spyod pa rnam sbyong mdzad/ /kun du bzang po gsung gi mchog /dkyil 'khor dam pa bshad du gsol/ /sems can kun gyi sems chen po/ /rang bzhin dag</text></item>
<item><p>9a.6</p><section></section><text>cing dri ma med/ /kun bzang thugs mchog kha lo sgyur/ /dkyil 'khor dam pa bshad du gsol/ /zhes pa'i tshigs su bcad pa bzhi re re so so nas bdag nyid la gsol ba 'debs su gzhug go/ /rigs lnga dang ldan pa'i phyir de bzhin gshegs pa kun gyi rang bzhin no/ /rnam par snang mdzad la</text></item>
<item><p>9a.7</p><section></section><text>sogs pa zhi ba chen po'i ting nge 'dzin 'byung bas zhi ba'o/ /de bzhin gshegs pa thams cad gnas pas na gnas so/ /dran pa nye bar gzhag pa la sogs pa rnams kyi rang bzhin med pa nyid kyi ngo bos ni chos kun bdag med pa'i mchog go/ /stong pa dang snying rje dbyer med pa bde ba chen po'i snying po</text></item>
<item><p>9b.1</p><section></section><text>len pa gsal bar byed pa'i phyir rdul tshon gyi dkyil 'khor yang dkyil 'khor ro/ /gru bzhi pa nyid la sogs pa'i mtshan nyid dang ldan pa rdzogs pa'o/ /phra ba dang sbom pa'i nyes pa dang bral bas na spangs pa'o/ /sku'i mchog sku rdo rje'i rang bzhin 'di la yod pas na sku'i mchog go/ /dkar po'i chos</text></item>
<item><p>9b.2</p><section></section><text>kyi ngo bor gsal bar byung bas chos mchog las 'byung ba'o/ /de lta bur gyur pa'i ye shes kyi ched du spyod pa gang yin pa de sbyong bar byed pas na ye shes spyod pa rnam sbyong mdzad do/ /de gsal bar mdzad pa po nyid kyis gsung rdo rje'i rang bzhin no/ /chos thams cad kyi ngo bor spro bas na sems chen</text></item>
<item><p>9b.3</p><section></section><text>po'o/ /don dam par kun brtags thams cad dang bral bas thugs rdo rje'i rang bzhin ni rang bzhin dag cing dri ma med do/ /'dul bar 'os pa 'dul ba na kha lo sgyur ba ste bshad du gsol zhes de ltar mngon du byed cing ngo / /dngos su gsol ba 'debs pa po med na bsam gtan gyis kyang de ltar bya</text></item>
<item><p>9b.4</p><section></section><text>ste 'di ltar man ngag go/ /de nas dkyil 'khor gyi 'khor lo la sogs pa spro ba la sogs sngon du 'gro bas bsgoms pa'i dkyil 'khor rdo rje khu tshur gnyis kyi mdzub mo gnyis brkyang la rtse mo sbyar ba 'og tu phyogs par spyi bor bzung zhing hUM badzra u tiSh+Tha zhes brjod cing nam mkha' la bteg ste/ de</text></item>
<item><p>9b.5</p><section></section><text>nas skyil krung bshig la langs te/ kha shar du phyogs pas mnyam pa'i rkang stabs byas la/ mgo bor thal mo sbyar bas de bzhin gshegs pa rnams la phyag byas nas/ sems can ma rig pa'i mun par song zhing bdud kyis byin gyis brlabs pa rnams la mngon par bltas la/ bdud</text></item>
<item><p>9b.6</p><section></section><text>bsal bar bya ba'i phyir/ skad cig gis mchod par 'gyur ba'i rdo rje hUM mdzad sku khro bo'i cha byad can/ smin ma gnyer zhing mche ba gtsigs pa/ shin tu khros pa'i cha byad kyis g.yo ba la sogs pa dang ldan pas yi ge mas mig g.yas pa nyi mar byas pa dang / yi ge Tas mig g.yon pa zla bar</text></item>
<item><p>9b.7</p><section></section><text>byas pa dang / yi ge hUM gis mig 'bras gnyis dus mtha'i me ltar byas pa'i rdo rje'i blta ba'i phyogs thams cad du 'gro ba la blta ba dang / nga rgyal bskyed par byas te/ nga ni rang nyid rdo rje can/ /rdo rje sems dpa' rang nyid nga / /nga ni sangs rgyas rgyal po che/ /nga ni stobs can rdo rje can/ /</text></item>
<item><p>10a.1</p><section></section><text>nga ni rnal 'byor dbang phyug rgyal/ /phyag na rdo rje ston pa nga / /bdag po rdo rje bdag po ste/ /byin gyis brlabs pa mi 'dor ro/ /zhes so/ /de nas rkang pa'i mthil du rdo rje 'bar ba bsgom zhing skabs ji ltar bgyi ba dang bcas pa'i pad skor byed cing / rdo rje gsor nas</text></item>
<item><p>10a.2</p><section></section><text>dril bu dkrol zhing rdo rje'i rkang stabs nyid kyis dbang ldan gyi phyogs su phyin la de nas brtsams te slob ma dang lhan cig g.yas skor du dkyil 'khor gyis gzhir rdo rje'i rkang stabs kyis gar byed cing / /mig gnyis lag gnyis de bzhin dku/ /rkang pa gzhogs su g.yas su bskor/ /</text></item>
<item><p>10a.3</p><section></section><text>pheg rdob sbyor bas dgyer bar bya/ /slar yang g.yon du de bzhin no/ /de nas rgyug pa'i gar byed nas/ /de nas g.yo zhing gar bya'o/ /myur du pheg rdob de bzhin du/ /gar byed 'khor lo 'drar bskor zhing / /gang su dag lha dang / lha ma yin dang / gnod sbyin dang / srin po dang / yi dwags</text></item>
<item><p>10a.4</p><section></section><text>dang / sha za dang / brjed byed dang / 'byung po dang / mkha' 'gro dang / mkha' 'gro ma dang / grib gnon rgan po dang / grib gnon rgan mo dang / g.yog dang 'khor dang / nam mkha' lding dang / mi 'am ci dang / rig sngags 'chang grub pa khyed rnams dengs shig /sa'i phyogs 'dir bdag</text></item>
<item><p>10a.5</p><section></section><text>rdo rje slob dpon che ge mo zhes pas sems can thams cad kyis bla na med pa'i ye shes thob par bya ba'i phyir dang / slob ma che ge mo zhes bya ba'i mngon par byang chub pa rdzogs par bya ba'i don du dpal che ge mo zhes pa'i dkyil 'khor chen po bri bar bya'o/ /de'i phyir rdo rje 'chang chen po'i bka' 'di thos</text></item>
<item><p>10a.6</p><section></section><text>nas myur du dengs shig /gang dag mi 'gro ba de'i mgo bo bdag gis hUM mdzad kyi rdo rje 'bar ba gsal zhing rab tu gsal ba'i ye shes kyi rdo rje chen po 'dis rnam pa brgyar dgas par bya'o zhes pa'am/ lus ngag yid la gnas pa yi/ /bgegs kyi tshogs kun yang dag nyon/ /nga ni dpal</text></item>
<item><p>10a.7</p><section></section><text>ldan rdo rje 'chang / /bka' yi 'khor lo sbyor ba po/ /rdo rje 'bar ba'i gzugs kyis ni/ /lus gsum las byung dgas bya ste/ /gal te kha cig bdag la 'das/ /'dir ni 'jig 'gyur gzhan du min/ /zhes lan gsum brjod cing khro bo dpag tu med pa spros pas bgegs rnams bsal</text></item>
<item><p>10b.1</p><section></section><text>bar bya'o/ /dkyil 'khor gyis gzhi yang dbang chen gyi gting gi bar du hUM las byung ba'i rdo rje'i rang bzhin du byin gyis brlab bo/ /'dir bskor ba'i dus su sgro so sor bdag nyid g.yon du gnas pa'i slob mas dril bu'i nang du rdo rje gzhug par bya'o/ /de'i rdo rje yang bdag nyid kyi dril bur ro/ /</text></item>
<item><p>10b.2</p><section></section><text>de ltar mdun dang g.yas dang rgyab tu yang ngo / /de la hUM las skyes pa'i rdo rje rtse gcig pa rkang mthil du bsams nas/ rkang mthil des rdo rje de sa la bri zhing gar gyis bskor bar bya'o/ /de nas de bzhin du rtse gsum pa'o/ /de nas de bzhin du rtse lnga pa'o/ /de nas sna tshogs rdo rje yang de bzhin</text></item>
<item><p>10b.3</p><section></section><text>du ste 'on kyang phyir log nas bskor zhing rjes dgod do/ /bzhi po 'di rnams rdo rjes mtshan pa dang / rdo rje 'dri bas rdo rje'i rkang stabs te so sor g.yas skor du g.yas brkyang la sogs pa rnams byed pas lan re bya'o/ /de nas g.yon pa'i byin pa bskum nas mtho lnga'i bar du rkang pa</text></item>
<item><p>10b.4</p><section></section><text>g.yas pa 'gying ba dang bcas pas drang por brkyang ba ni g.yas brkyang ngo / /byin pa g.yas pa bskum nas g.yon pa de bzhin du byas pa ni g.yon brkyang ngo / /sor nyi shu rtsa drug gi rgyar brkyang ba'i sor mo logs su bstan cing / pus mo gnyis drang por byas pa ni sa ga'o/ /sa ga'i</text></item>
<item><p>10b.5</p><section></section><text>rkang stabs nyid bar du khru do ba ngang pa'i gshog pa ltar byas pa ni zlum po'i rkang stabs so/ /rkang pa gnyis kyi sor mo phan tshun sbyar ba ni mnyam pa'i rkang stabs so/ /lnga po 'di rnams byed pa na re re byed cing bskor ba lan re rdzogs par bya'o zhes pa ni kha cig go/ /re re byed cing bskor</text></item>
<item><p>10b.6</p><section></section><text>ba lan gsum mo zhes pa ni gzhan dag go/ /'dir nges pa cung zad med do zhes pa kha cig go/ /rting pa gnyis kyi bar du sor mo bzhi byas shing rkang pa g.yon pa drang por byas te 'gying ba dang bcas pas g.yas pa mtho gang gi bar du logs su bstan cing yangs pa can gyi sgrol ma'i</text></item>
<item><p>10b.7</p><section></section><text>zhabs ltar byas pa ni skyes pa'i rkang stabs so/ /de kho na bzhin du g.yas pa drang zhing g.yon pa logs su bstan pa ni skyes pa'i rkang stabs kyi zla'o/ /mnyam pa'i rkang stabs byas te mtho gsum gyi bar du rkang pa g.yas pa g.yon pa'i mdun du bzhag pa ni rnam par gtsigs pa'i</text></item>
<item><p>11a.1</p><section></section><text>rkang stabs so/ /de kho na bzhin du g.yas pa drang por byas te/ g.yon pa g.yas pa'i mdun du mtho gsum gyi bar du bzhag pa ni rnam par gtsigs pa'i rkang stabs kyi zla'o/ /'dug nas kyang rkang pa'i mthil gnyis kha sbyor ba ni kha sbyor gyi rkang stabs so/ /rkang pa g.yas</text></item>
<item><p>11a.2</p><section></section><text>pas rkang pa g.yon pa mnan pa ni rus sbal gyi rkang stabs so/ /rkang pa gcig bteg ste rkang pa gcig bskor ba ni rkang gcig go/ /rkang stabs bdun po 'di dang bud pa'i dra ba ni gnas nges pa med par bya'o/ /g.yas pa dang g.yon pa dag gis kun nas lus g.yo ba ni bung ba'i dra ba'o/ /</text></item>
<item><p>11a.3</p><section></section><text>g.yas brkyang ba la sogs pa bcu gsum po 'di dag byed pa na ji ltar rigs par rgya mtsho'i rlabs dang / ri bo 'degs pa dang / rol ba'i bskyod pa dang / khro bo'i bskyod pa dang / gom pa bgrod pa dang / tshul bzhi dang / bsnun pa la sogs pa kun nas bskyod pa dgu dang / rdo rje bsgreng ba la</text></item>
<item><p>11a.4</p><section></section><text>sogs pa drug dang / ral gri la sogs pa'i tshul bcu gsum bya'o/ /de nas g.yas brkyang gi gar byas la kha lhor phyogs te/ snying gar g.yon pa'i sdigs mdzub bsgrengs nas gzhogs g.yon du sa la 'gyel ba ltar byas te/ nam mkhar blta zhing rdo rje dang bcas pa'i lag pa g.yas pas bdud</text></item>
<item><p>11a.5</p><section></section><text>thams cad la bsnun no/ /bsnun pa'i kun tu bskyod pa'o/ /pad skor sngon du 'gro bas gar byed la rdo rje blangs te g.yon pa'i sdigs mdzub kyis bsdigs shing / g.yas rdo rje dang bcas pas dbyug pa'i phyag rgya bsgrengs la mnyam pa'i rkang stabs kyis gnas te/ 'gying ba dang bcas pa'i rdo rje</text></item>
<item><p>11a.6</p><section></section><text>rkang stabs kyis rkang pa g.yas pa bskum la/ g.yon pa mtho phyed dang gsum du bzhag ste brtan par byas nas rkang pa gnyis gshog par gnas so/ /de nas pus mo g.yas pa bskum la dbyug pa'i phyag rgya steng du brkyang ste/ g.yon pa'i sdigs mdzub kyis bsdigs shing / lto ba g.yon pa smad la</text></item>
<item><p>11a.7</p><section></section><text>mig g.yon pa btsums te bskor zhing dkyil 'khor la bltas nas khro gnyer bya'o/ /'di ni 'dar bar byed pa'i kun du bskyod pa ste dku g.yas pa'i char bsdu'o/ /de bzhin du rdo rje bslangs nas mnyam pa'i rkang stabs kyis gnas te rkang pa mnyam par mtho phyed dang gsum du brkyang nas rkang pa gnyis</text></item>
<item><p>11b.1</p><section></section><text>zur gsum du byas te mdun du lag pa brdabs nas dbyug pa'i phyag rgya 'phyar zhing sdigs mdzub nu ma g.yon par bzhag ste blta bar bya'o/ /'di ni skrag par byed pa'i kun du bskyod pa ste dku g.yon pa'i phyogs su bsdu ba'o/ /de bzhin du rdo rje bslang ba'i phyag rgya bcas nas mnyam pa'i rkang</text></item>
<item><p>11b.2</p><section></section><text>stabs kyis gnas te dbyug pa'i phyag rgya phyar la/ mig g.yas pa btsums te mig g.yon pas nu mar sdigs mdzub btsugs la blta'o/ /g.yon pa rdo rje'i rkang stabs byas te pus mo g.yas pa bskum la rkang pa bteg ste khro ba dang bcas pas/ cig car g.yon phyogs su 'khor lo bzhin</text></item>
<item><p>11b.3</p><section></section><text>du bskor ro/ /yang rkang pa de bskum la g.yon brkyang phyed pa gzhag par bya ste rkang pa gnyis gshog par gnas pa brtan par byas nas gnas so/ /'di ni yang dag par dkrugs pa'i kun du bskyod pa ste/ rdo rje gar gyi sbyor bas dku g.yas pa'i char bsdu'o/ /de bzhin du rdo rje</text></item>
<item><p>11b.4</p><section></section><text>bslangs nas mnyam pa'i rkang stabs kyis gnas te dbyug pa'i phyag rgya 'phyar la mig g.yon pa nu mar sdigs mdzub la blta'o/ /pus mo g.yon pa bskum ste g.yas pa rdo rje'i rkang stabs su byas nas g.yon pa bteg pa dang dus gcig tu g.yas phyogs su bskor te de nas</text></item>
<item><p>11b.5</p><section></section><text>gzhag par bya'o/ /bzhag pa'i rkang pa bskum zhing gru gsum du byas la g.yas pa gshog pa'i rnam par byas te g.yas brkyang du bzhag par bya'o/ /rnam par rmongs byed kyi kun du bskyod pa ste gar byed cing dku g.yon pa'i phyogs su bsdu'o/ /'di nyid rkang pa g.yon pas bskor</text></item>
<item><p>11b.6</p><section></section><text>bas slar mdun du lag pa sa la brdab ste slar dbyug pa'i phyag rgya bsgreng bar bya'o/ /'di ni khyad par du myur ba'i kun du bskyod pa'o/ /rmongs par byed pa'i lta stangs nyid kha gdangs pa'i kun du bskyod pa ste/ 'on kyang kha gdangs nas lce dril bu dkrol bzhin du byas te 'khor lo bzhin</text></item>
<item><p>11b.7</p><section></section><text>bskor bar bya'o/ /de bzhin du rdo rje bslangs nas rkang pa gnyis mtho gang tsam gyi bar du byas te gru gsum bya zhing pus mo g.yas pa cung zad bskum la pus mo g.yon pa dang gsus pa dang / nu ma g.yon pa'i cha smad de/ nu mar sdigs mdzub bya zhing dbyug pa lan gnyis bsgreng la de ma</text></item>
<item><p>12a.1</p><section></section><text>thag tu dbyug pa la blta zhing gdong bskor ba ni kA li kI la zhes pa'i kun du bskyod pa ste dku g.yas pa'i char ba sdu'o/ /de nyid ni kI li kI li chen po yin te gang gi tshe dbyug pa la blta bar gnas pa g.yas pa'i dpung pa'i phyogs nas rang gi rgyab tu khyer zhing mig g.yon pa</text></item>
<item><p>12a.2</p><section></section><text>btsums te khros shing rkang pa rnam par rkyong bar byed pa'i tshe'o/ /bsdu ba ni snga ma bzhin no/ /g.yon pa dkur byas te g.yas pa rdo rje snying gar bsgreng ba ni rdo rje bsgreng ba'o/ /g.yon pa'i rdo rje khu tshur gyi mdzub mo bsgrengs pas snying gar sdigs mdzub byed cing / g.yas pa'i rdo rje khu tshur gyis bzung ba'i rdo rje</text></item>
<item><p>12a.3</p><section></section><text>brdeg pa'i tshul du byas pa ni rdo rje 'phen pa'o/ /sor mo bzhi rtse mo bskum pas mthe bong mnan pa ni rdo rje'i khu tshur ro/ /rdo rje khu tshur las steng dang 'og tu lag pa brkyang bas kha gdangs pa dang sna bug dang 'gram pa dang mig rnams la bsdigs pa'i tshul du byas pa ni rdo rje 'jigs byed do/ /lag pa g.yas pa'i rdo rje</text></item>
<item><p>12a.4</p><section></section><text>g.yas skor du bskor nas rim gyis sa la rkang pa gnyis 'jog pa ni rdo rje 'khyil ba'i/ /lag pa g.yon pa brkyang la de'i mkhrig mar rdo rje dang bcas pa'i lag pa g.yas pa'i mkhrig mar sbyar bas gar byed pa ni rdo rje'i gar ro/ /rdo rje'i gar sngon du 'gro bas dku gnyis su btsugs te mgo g.yon par smad pa</text></item>
<item><p>12a.5</p><section></section><text>ni bud byed sgyu ma byed pa'o/ /dku gnyis su btsugs pa ni rdo rje sgeg mo'i phyag rgya'o/ /rdo rje khu tshur g.yon pa'i sbubs las rdo rje khu tshur g.yas pa phyung nas ral gri'i tshul du bzung ba ni ral gri'i tshul lo/ /snying gar sdigs mdzub byed cing g.yas pa rdo rje rtse gsum pa kun du brkyang ba ni rdo rje'i tshul lo/ </text></item>
<item><p>12a.6</p><section></section><text>rdo rje bsdams pas bzung ba'i gtun shing gis bgegs brdung ba ni gtun shing gi tshul lo/ /thal mo sbyar nas sor mo'i rtse mo phan tshun bsnol ba ni rdo rje thal mo'o/ /de ltar rtsa ba yang dag par bsdams pa rdo rje bsdams pa'o/ /snying gar rdo rje khu tshur gnyis kyi mthe chung gnyis dang mdzub mo dag rdo rje</text></item>
<item><p>12a.7</p><section></section><text>bsdams pa byas nas 'khor lo bzhin phye ba ni 'khor lo'i tshul lo/ /g.yas pa'i rdo rje khu tshur gyi mdzub mo gnyis gung mo dag 'gying ba dang bcas pas brkyang nas steng du bzhag pa ni ba dan gyi tshul lo/ /thal mo snyim pa kha sbyar te pad+ma bzhin kha phye ba ni pad+ma'i tshul lo/ /khu tshur g.yas pa'i nang du</text></item>
<item><p>12b.1</p><section></section><text>mthe bong bcug ste mdzub mo brkyang la lag pa steng du bsgreng pa ni dbyug pa'i tshul lo/ /g.yas pa'i mdzub mo lcags kyu'i tshul du bzung ba ni lcags kyu'i tshul lo/ /lag pa g.yas pa'i sor mo rnams brkyang la bkug pa ni gdengs ka'i tshul lo/ /lag pa g.yon par gzhu blangs te g.yas</text></item>
<item><p>12b.2</p><section></section><text>pas rgyud rna ba'i bar du drang zhing rlung gzung bar bya'o/ /'di ni gzhu'i tshul lo/ /g.yas pa'i mdzub mo dang gung mo dag gis g.yas phyogs nas mda' drang bar bya ba ni mda' drang ba'i tshul lo/ /de dag nyid kyis mda' 'phen pa'i tshul du byas pa ni mda' 'phen pa'i tshul lo/ /bstod pa byed pa'i</text></item>
<item><p>12b.3</p><section></section><text>tshul du snying gar thal mo sbyar ba gzung ba ni phyag 'tshal ba'i tshul lo/ /de nas phyag 'tshal ba'i tshul dang pad skor byas nas rdo rje gsor zhing dril bu dkrol la rdo rje'i rkang stabs kyis gar byas nas/ dkyil 'khor gyis gzhi'i dbus su zhugs te 'dug la gdan bcu'i tshul byed cing hUM</text></item>
<item><p>12b.4</p><section></section><text>brjod pa sngon du 'gro bas khro bo dpag tu med pa spros pas bgegs rnams bsal zhing dbang chen gyi bar du dkyil 'khor gyis rdo rje'i rang bzhin du bsgom mo/ /de la rdo rje'i skyil krung gis sa gnon gyi phyag rgya bcing ba ni rdo rje'i gdan gyi tshul lo/ /ting nge 'dzin gyi phyag rgya bcing ba ni bsam</text></item>
<item><p>12b.5</p><section></section><text>gtan gyi tshul lo/ /brla g.yas pa dang byin pa'i dbus su rkang pa g.yon pa bzhag nas de'i steng du brla g.yon pa dang byin pa'i dbus su g.yas pa bzhag pa ni rdo rje skyil krung ngo / /byin pa g.yas pa byin pa g.yon par bzhag ste pus mo gnyis smad pa ni pad+ma'i gdan no/ /brla g.yon pa'i</text></item>
<item><p>12b.6</p><section></section><text>steng du rkang pa g.yas pa gzhag la g.yon pa brla g.yas pa'i 'og tu gzhag pa ni sems dpa'i skyil krung ngo / /rkang pa g.yon pas skyil krung phyed pa byas te de dang nye bar pus mo g.yas pa steng du drang bar bya ba ni dpa' bo'i 'dug stangs so/ /g.yon pa skyil krung phyed pa byas te de'i steng du pus mo</text></item>
<item><p>12b.7</p><section></section><text>g.yas pa bsnyal la/ rkang pa g.yas pa brla g.yon pa'i rtsar gan rkyal du bzhag pa ni dpa' bo'i 'dug stangs so zhes kha cig go/ /stan mthon po la gnas te rkang pa gnyis drang por bzung ba ni bzang po'i 'dug stangs so/ /rkang pa gnyis mtho gang gi bar du stan la bkod la tsog pur gnas</text></item>
<item><p>13a.1</p><section></section><text>pa ni tsog pu'i 'dug stangs so/ /rkang pa g.yas pa sems dpa'i skyil krung bcas la 'gying ba dang bcas pas g.yon pa brkyang ba ni rol pa'i 'dug stangs so/ /rkang pa gnyis kha sbyar la 'dug pa ni bkra shis can no/ /rdo rje'i rkang stabs la sogs pa 'di rnams ji ltar</text></item>
<item><p>13a.2</p><section></section><text>rigs par rdo rje'i lta stangs gnyis las mdun du blta ba ni mdun du phyogs pa dang / rgyab tu phyir phyogs pa ste lta ba rnam pa gnyis dang / sgeg pa dang / dpa' ba dang / mi sdug pa dang / drag po dang / bzhad pa dang / 'jigs su rung ba dang / snying rje ba dang / rmad du byung ba dang / zhi ba'i</text></item>
<item><p>13a.3</p><section></section><text>nyams man ngag gi snye mar rnam par phye ba rnams bsgrub par bya'o/ /rdo rje'i rkang stabs la sogs pa nas rdo rje'i lta ba'i bar gyi stang stabs rnams ni sgyu 'phrul dra ba dang / dpal mchog dang po dang / khro bo rnam par rgyal ba la sogs pa'i rgyud du gsungs pa 'dir che ba rnams bsgrub par bya'o/ /yongs</text></item>
<item><p>13a.4</p><section></section><text>su mi shes pas sam mi nus pas sam bya ba bsdus pa la dga' bas sam mi 'dod pas kyang rung ste/ rdo rje'i rkang stabs la sogs pa thams cad dam nyung zad ma bsgrubs na yang skabs su bab pa nyams par mi 'gyur te/ bgegs bsal ba ni bskor ba la sogs pas kyang 'grub pa'i phyir ro zhes</text></item>
<item><p>13a.5</p><section></section><text>man ngag rig pa rnams gsung ngo / /de nas dkyil 'khor gyis gzhi dris byugs la me tog dang spos la sogs pa dang zur bzhi dang sgo bzhir spos phor la sogs pa dang / gar dang glu la sogs pas yang dag par mchod nas lag pas reg cing dkyil 'khor gyi bdag po'i sngags brgya rtsa brgyad dang / </text></item>
<item><p>13a.6</p><section></section><text>yi ge brgya pa lan bdun bzlas la de nyid du lha'i 'khor lo spro zhing bsdu bas nyal bar bya'o/ /sa yongs su bzung ba'i cho ga'o/ /de nas snga bar langs nas 'gro ba rdo rje 'chang gi go 'phang la dgod par bya ba'i ched du bgegs med par bya'o zhes bsams nas/ skad cig gis stong nyid kyi rjes la raM las byung</text></item>
<item><p>13a.7</p><section></section><text>ba'i nyi ma la gnas pa'i hUM las skyes pa'i sna tshogs rdo rje la gnas pa'i hUM gi 'od las byung ba'i rdo rje 'bar ba 'phros pas mtshams med cing dum bu gcig tu gyur pa'i rdo rje'i rab dang / gur dang mda'i dra ba dang bla re dang / 'og tu sa gzhi 'bar zhing 'od zer bzod par dka' ba'i sna tshogs rdo rje'i rang</text></item>
<item><p>13b.1</p><section></section><text>bzhin du bsgom mo/ /de'i dbus su skad cig gis bdag nyid rdo rje sems dpa'i ngo bo yongs su gyur nas/ khro bo 'jig rten gsum las rnam par rgyal ba/ ming gzhan ni rdo rje hUM mdzad ces pa g.yas brkyang ba'i zhabs kyis sna tshogs pad+ma dang nyi ma la gnas pa'i 'jigs byed dang dus mtshan</text></item>
<item><p>13b.2</p><section></section><text>mnan pa/ rab tu khros pa bskal ba'i mtha'i me ltar 'od zer gyi phung po 'bar ba/ 'gro ba ma lus pa'i bgegs kyi tshogs zab lta bu/ sngo ba dang ser ba dang / ljang gu'i mdog can gyi rtsa ba dang / g.yas pa dang / cig shos kyi zhal gsum gdangs pa/ mche ba gtsigs pa/ ljags 'dril</text></item>
<item><p>13b.3</p><section></section><text>ba/ zhal re re zhing smin ma 'khyug pa khro gnyer dang bcas pa/ spyan gsum dmar zhing zlum pa/ phyag rgya drug dang ldan pa/ dpral bar thod pa lngas brgyan pa/ khrag 'dzag pa'i mgo bo'i phreng ba mgul la 'phyang ba/ mgo bo dang bcas pa'i ske rags can/ stag gi pags pa'i na bza' 'phyang</text></item>
<item><p>13b.4</p><section></section><text>ba/ mtha' yas nag pos bcings pa'i dbu skra kham pa gyen du 'bar ba/ 'jog po la sogs pa'i klu'i rgyal po brgyad kyis brgyan pa/ rdo rje dang dril bu dang ldan pa'i phyag rgya gnyis kyi rdo rje khu tshur gnyis rgyab sbyar te/ mthe'u chung gnyis sprel zhing mdzub mo gnyis brkyang bar byas pa'i 'jig</text></item>
<item><p>13b.5</p><section></section><text>rten gsum las rnam par rgyal ba'i phyag rgyas rang 'od kyi shes rab dang snyoms par 'jug pa phyag g.yas pa dag gis lcags kyu dang zhags pa dang / g.yon pa dag gis thod pa dang kha T+wAM ga 'dzin pa/ yi ge hUM drag po sgrogs shing phyogs su lta bas rang gi snying gar hUM las spros pa'i 'od zer gyis</text></item>
<item><p>13b.6</p><section></section><text>phyogs bcu'i bgegs rnams bkug ste/ hUM las spros pa'i khro bo bcu la gtad par bya'o/ /khro bo de rnams kyis kyang srid du sor bco brgyad pa'am/ bcu gnyis pa'am/ brgyad pa sbom du rim pa bzhin du sor drug pa dang bzhi pa dang / drug cha dang bcas pa'i phyed dang gsum pa seng ldeng</text></item>
<item><p>13b.7</p><section></section><text>las byas pa'am/ rus pa las byas pa'am/ lcags las byas pa'i phur pa bcu snod gsar par bzhag la yungs kar dang / tsan+dan dmar pos byugs nas tshon skud lngas dkris la mchod de/ de re re la me tog gi phreng ba dmar pos bcings te/ lte ba nas 'og tu rtse gcig pa'i rnam pa</text></item>
<item><p>14a.1</p><section></section><text>steng du bdag nyid kyi gzugs can bskal pa'i mtha'i me ltar 'bar bar bsgoms nas g.yon pa'i rdo rje khu tshur gyis bzung ste/ phyag g.yas pas mtshan pa'i gtso bo yongs su gyur pa'i tho ba me tog dmar po'i phreng ba bcings pa bzung nas/ sgra ring por brjod pa'i hUM las</text></item>
<item><p>14a.2</p><section></section><text>byung ba'i khron pa bcur bgegs de rnams bcug la/ oM badzra kI li kI la ya sarba bi g+h+nA na big+h+nA na hUM zhes pa'am/ oM g+ha g+ha g+hA ta ya g+hA ta ya sarba du Sh+TAM phaT phaT kI la ya sarba pA paM phaT phaT hUM hUM badzra kI la badzra d+hA ra A dz+nyA pa ya ti sarba bi g+h+nA na kA ya wA k+tsi t+taM kI la ya hUM hUM phaT phaT ces brjod pa sngon du 'gro</text></item>
<item><p>14a.3</p><section></section><text>bas mgo bor phur bus btab nas/ oM badzra mung+ga ra A ko Ta ya hUM zhes brjod cing brdung bar bsams la/ dbang ldan nas bzung nas g.yas skor du dkyil 'khor gyi phyi'i rdo rje phreng ba'i phyi rol gyi 'od zer gyi phreng ba'i phyogs brgyad du dang por slob dpon gyis gdab pa dang brdung bar bya'o/ /mi nus</text></item>
<item><p>14a.4</p><section></section><text>na de'i rjes la sgo'i slob dpon rnams kyis so/ /gtsug tor gyi phur ba ni shar gyi phur pa las shar du'o/ /gnod mdzes kyi ni nub kyi phur pa las nub tu gdab par bya'o/ /gal te yang de nyid bsdus pa la sogs par phyi'i 'od zer gyi phreng ba la gdab po zhes gsungs so/ /de lta na yang da ltar gyi slob</text></item>
<item><p>14a.5</p><section></section><text>dpon rnams ni dkyil 'khor gyi khang pa las phyi rol du phur pa btab nas/ de'i steng du sa'i gong bu bcu byas par phur pa'i gzugs kyi khro bo rnams la thun so so la me tog la sogs pa dang bdug pa dang gtor ma dbul ba rnams kyis mnyes par bya'o zhes gsungs shing mdzad pa ni mi 'gal te/ gang gi phyir</text></item>
<item><p>14a.6</p><section></section><text>de ltar byas nas yang mngon par 'dod pa'i dngos grub 'grub pa'i phyir ro/ /de ltar phur bu btab pa dang brdung ba dag gis bgegs kyi tshogs bde ba chen pos de bzhin nyid du ro gcig pa dang / bgegs lhag ma rnams kyang ring du bros par bsam mo/ /de lta bus steng dang 'og dang phyogs su khor</text></item>
<item><p>14a.7</p><section></section><text>yug chen po'i bar du 'gro ba rnams rnam pa thams cad du bgegs med par brtan par mos par bya'o zhes rim pa gcig go/ /yang na oM AHhUM ya mAn+ta kr-ita sarba duSh+Ta in+d+ra u pa in+d+ra naM sa pa ri bA rAn kI la ya hUM phaT/ oM AHhUM pradz+nyAn+ta kr-ita sarba duSh+Ta ya man sa pa ri bA rAn kI la ya hUM phaT/ oM AHhUM pad+mA n+ta kri ta</text></item>
<item><p>14b.1</p><section></section><text>sarba duSh+Ta nA gnas pa ri bA rA na kI la ya hUM phaT/ oM AHhUM bi g+h+nA n+ta kr-i ta sarba duSh+Ta ku be ra na sa pa ri bA rA na kI la ya hUM phaT/ oM AHhUM a tsa la sarba duSh+Ta I shwa na sa pa ri bA rAn kI la ya hUM phaT/ oM AHhUM Tak+ki rA dza sarba duSh+Ta a g+ni na sa pa ri bA rAn kI la ya hUM phaT/ oM AHhUM ni la daN+Da sarba du Sh+Ta na nai r+r-i ta na sa pa ri</text></item>
<item><p>14b.2</p><section></section><text>sA rA na kI la ya hUM phaT/ oM AHhUM ma hA ba la sarba duSh+Ta bA yu na sa pa ri bA rAn kI la ya hUM phaT/ oM AHhUM tsakra brti na sarba duSh+Ta arka tsan+d+ra pi ta ma hA na sa pa ri bA rAn kI la ya hUM phaT/ oM AHhUM su m+b+ha sarba duSh+Ta be ma tsi tri pr-i thi bI de ba tA/ sa pa ri bA rAn kI la ya hUM phaT/ ces pa'i sngags kyis shar la sogs</text></item>
<item><p>14b.3</p><section></section><text>par dbang po la sogs pa'i ngo bo bgegs rnams la phur bu gdab pa dang brdung bar bya'o/ /gzhan thams cad ni snga ma bzhin no zhes pa rim pa gnyis pa'o/ /kha cig ni mtshams bzhi kho nar phur pa bzhi gdab po zhes zer ro/ /sgo rnams kho na la zhes pa ni gzhan no/ /khro bo rnams dang dbang po</text></item>
<item><p>14b.4</p><section></section><text>la sogs pa rnams kyi kha dog dang dbyibs la sogs pa 'dod par gyur na srung ba'i 'khor lo rgyas par bsgom pa ni man ngag gi snye mar rig par bya'o/ /yang na sing ldeng la sogs pa'i phur pa med par ji ltar brjod pa'i sgom pa kho nas phur pa gdab pa dang / brdung ba byas la lag pa gan rkyal du</text></item>
<item><p>14b.5</p><section></section><text>gnas pa bsgyur nas oM AHbadzra hUM zhes brjod cing sa la bsnun cing de ltar mos par bya'o/ /bgegs la phur bus gdab pa'i cho ga'o/ /de'i rjes la dkyil 'khor gyi sa'i dbus su 'dug ste/ dri'i dkyil 'khor byas par rang gi mdun du sa'i lha mo baM las byung bar bsgoms nas lag pa</text></item>
<item><p>14b.6</p><section></section><text>g.yas pa'i zla bar hUM bsams te/ sor mo'i rtse mos la lan gsum bsnun pa dang / de'i sgra dang hUM gi 'od zer rnams kyis bskul bas sa'i lha mo ye shes sems dpa'i ngo bo 'thon pa dang lhan cig 'dres par gyur pa dga' ba dang ldan pa'i thugs can ser mo zhi ba na bza' dkar po</text></item>
<item><p>14b.7</p><section></section><text>bsnams pa rgyan sna tshogs can/ phyag g.yon pa gser gyi bum pa bzang po bsnams shing / cig shos kyis mi 'jigs pa mdzad pa/ zhal gcig ma mdun du gnas pa la mchod yon la sogs pa sngon du 'gro bas mchod pa'i mjug thog tu/ oM tshur spyon tshur spyon sa yi ni/ /lha mo</text></item>
<item><p>15a.1</p><section></section><text>chen mo 'jig rten yum/ /rin chen kun gyis rab gang ma/ /bzang po'i rgyan gyis rnam brgyan ma/ /do shal rkang gdub sgra ldan ma/ /rdo rje sems dpa' rab mchod ma/ /mchod yon 'di ni bzhes byas nas/ /dkyil 'khor las ni legs bsgrub mdzod/ hI hI hI hI hAM swA hA</text></item>
<item><p>15a.2</p><section></section><text>zhes lan gsum brjod la spyan drangs pa dang / nye bar gnas par gsol ba dang bcas pa'i lha dang gnas par bya'o/ /legs bsgrub mdzod ces pa'i shugs kyis ni nye bar gnas par brjod do/ /yang na/ skyob pa sangs rgyas thams cad kyi/ /spyod pa'i tshul dang khyad par dang / /sa dang pha rol phyin rnams</text></item>
<item><p>15a.3</p><section></section><text>dang / /lha mo khyod ni dpang du gyur/ /skyob pa shAkya seng ge yis/ /ji ltar bdud kyi dpung bcom pa/ /de ltar bdag gis bdud kyi stobs/ /bcom nas dkyil 'khor 'dri bar bgyi/ /zhes lan gsum brjod la lhag par gnas par bya'o/ /de yang de ltar gyis shig ces gsungs nas de</text></item>
<item><p>15a.4</p><section></section><text>nyid du thim par bsam par bya'o/ /de nas rdo rje bcing ba nang du byas nas des sa de mnan la oM badzrI b+ha ba hUM/ zhes lan gsum brjod de rdo rje bsdams pa las byung ba'i yi ge hUM 'bar ba 'phros pas dbang chen gyi 'og gi bar rdo rjer byas par bsams nas oM badzra Di Da tiSh+Tha zhes lan gsum brjod pas byin</text></item>
<item><p>15a.5</p><section></section><text>gyis brlab po/ /de nas sa rang gi dbang du 'gyur ro/ /nor 'dzin ma lhag par gnas pa'i cho ga'o/ /de nas dkyil 'khor gyi sa la dri zhim po'i bdud rtsi lnga dang bcas pa la yi ge gsum gyis bsngags pas byug cing / me tog gcal du dgram du bcug la/ phyi dro'i dus su khrus bya zhing lus la dri</text></item>
<item><p>15a.6</p><section></section><text>bzang pos byugs te gos dmar po bzang po gyon la/ me tog gi phreng ba can gyi zhal dri zhim pos bgos la/ do shal dang / rkang gdub dang / rna rgyan dang / dpung rgyan dang / lag gdub dang / 'og pag dang / sor gdub la sogs pa'i rgyan gyis brgyan te/ oM hUM swA hA zhes pa dang / oM badzra u Sh+NI Sha</text></item>
<item><p>15a.7</p><section></section><text>hUM phaT ces pa dag gis go rims bzhin du lan bdun du bsngags pa'i gos dmar po dang cod pan gyis brgyan pa dkyil 'khor gyi gzhi'i dbus su shar du phyogs par 'dug pa'am/ phyogs gzhan la ni dkyil 'khor gyi shar nas nub tu phyogs pas 'dug ste/ dkyil 'khor gyi bdag po'i rnal</text></item>
<item><p>15b.1</p><section></section><text>'byor dang ldan pas lha rnams kyi gnas su bdud rtsi dang / tsan+dan dang / gur gum la sogs pas maN+Dal rnams byas la rang gi dam tshig gi 'khor lo ji lta bar bsgoms nas de la nam mkha' la gnas pa'i ye shes kyi 'khor lo spyan drangs nas bcug ste/ mchod pa dang bstod pa dang bdud rtsi</text></item>
<item><p>15b.2</p><section></section><text>myang ba bya'o/ /de nas bsgoms pa'i dkyil 'khor gyi phyi rol du shar la sogs pa'i phyogs su gnas pa'i bum pa rnams sam/ phyogs gzhan la ni byang du phyogs pas dbang ldan gyi mtshams na gnas pa'i bum pa rnams lhag par gnas par bya'o/ /de la zhi ba dang / rgyas pa dag gi bum</text></item>
<item><p>15b.3</p><section></section><text>pa'i lto ba ni zlum po sor bcu drug go/ /lto ba'i 'og nas kha dang mchu'i bar gyi dpangs su ni sor nyi shu'o/ /kha'i mtshams nas 'phyang ba'i mchu dag ni sor gnyis so/ /mgrin pa ni sor drug go/ /mchu'i mtha' nas mchu'i mtha'i bar gyi kha ni sor brgyad do/ /sor brgyad kyi cha</text></item>
<item><p>15b.4</p><section></section><text>gnyis ni mgul ba'i sbubs so/ /cha gcig gis ni bcu gnyis kyi zheng ngo / /dbye ba dang bskrad pa dag gi lto ba ni zlum por sor bcu gnyis so/ /dpangs su sor nyi shu rtsa bzhi'o/ /ske ba yon po ste sor brgyad do/ /kha ni sor drug go/ /mchu gnyis ni sor re re'o/ /dbang dang</text></item>
<item><p>15b.5</p><section></section><text>dgug pa dag gi bum pa ni bzo pos ji ltar byas pa'o/ /rengs pa la ni thung zhing zlum pa dang / dpangs su sor bcu drug go/ /mgrin pa ni sor bzhi'o/ /kha ni sor drug pa'o/ /mchu ni sbom zhing sor gnyis pa'o/ /las thams cad pa la zhi ba la sogs pa'i las la brjod pa'i bum</text></item>
<item><p>15b.6</p><section></section><text>pa rnams gzung bar bya'o/ /'di ni dus kyi 'khor lo las gsungs pa'o/ /de las gzhan pa'i rgyud rnams las bum pa rtsa ba dang nag nog med pa la mchu 'phyang ba/ mgrin pa ring ba/ gsus pa che ba rnams zhes gsungs pa yang sor bcu drug pa la sogs par rig par bya'o/ /'dir</text></item>
<item><p>15b.7</p><section></section><text>klu'i blo gros zhabs kyis gsungs pa/ gser ram dngul lam zangs ma'am/ /yang nas las byas pa nyid/ /ji ltar rnyed pa'i bum pa ni/ /rab bzang brtul zhugs can gyis dgod/ /ces so/ /de'i phyir gser la sogs pa'i bum pa brjod pa'i mtshan nyid dang ldan pa snyong par byas</text></item>
<item><p>16a.1</p><section></section><text>nas/ baM las rin po che'i ngo bor bsgoms la zhi ba dang rgyas pa'i don du 'bras btags pa'am/ thod lo kor ram/ tsan+dan gyi lde gus dkar por byas te lha'i mtshan ma bris te bdud rtsi lnga dang bcas pa'i dri'i chu dang / rin po che dang / sman dang / 'bru lnga dang ldan pa yal 'dab</text></item>
<item><p>16a.2</p><section></section><text>kyis kha brgyan pa/ ske la me tog phreng ba dang bcas pa'i gos zung bcings pa rnams bla re'i 'og tu 'chad par 'gyur ba'i rdul tshon gyi dkyil 'khor gyi mtshan ma dgod pa'i rim pas so sor dri'i maN+Dal gyi steng du rang dang mthun pa'i gdan la dkyil 'khor gyi rnam par mdun du bkod nas/ cho ga mkhas</text></item>
<item><p>16a.3</p><section></section><text>pas gos steng du/ /srad bu dkar bzang dgod par bya/ /zhes glu'i blo gros zhabs kyis gsungs shing man ngag de'i phyir/ hUM lan bdun bzlas pa'i srad bu dkar po bdun gyis/ oM badzra shi kha ra ru Ta ma Ta di shaM ban+d+ha ban+d+ha hUM zhes pa'i sngags kyis dkri bar bya'o/ /rgyud gzhan du zhi ba la sogs</text></item>
<item><p>16a.4</p><section></section><text>pa'i las dang mthun pa'i kha dog can lnga rnams kyis zhes so/ /rin po che lnga ni mu tig dang / gser dang / pad+ma rA ga dang / bye ru dang mu men no/ /pad+ma rA ga ma rnyed na dngul lam zangs sam dung ngo / /mu men gyi gnas su nor bu yang rung ngo / /'byor pa chung na rnam par rgyal ba dang / las thams cad</text></item>
<item><p>16a.5</p><section></section><text>pa'i bum pa dag la rin po che snying bor bya'i/ bum pa gzhan la ni ma yin no/ /de yang rnam par rgyal ba'i bum pa la nges par rin po che'i snying por bya'o/ /sman lnga ni br-i ha ti dang / kaN+Da ka ri dang / daN+Da ut+pal dkar dmar dang / a pa ra dzi ta dkar po rnams so/ /'bru lnga ni til dang / nas dang / mon</text></item>
<item><p>16a.6</p><section></section><text>sran dang / 'bras so ba dang / gro rnams so/ /kha cig tu ni gro'i gnas su mon sran gre'u'o/ /a mra dang / nA ga ge sar dang / a sho ka dang / a shwad+tha dang / u dum+WA ra ste lnga po rnams gang yang rung ba'i yal 'dab po/ /nA ga ge sar med na n+ya gro d+ha'am/ dzam+bu'i lo ma'o/ /gos ni dmar po</text></item>
<item><p>16a.7</p><section></section><text>'am/ ser po'am dkar po'o/ /kha cig tu ni ljang gu dang sngon po yang gsungs so/ /rnam par rgyal ba'i bum pa la chos 'byung gi dbus su pad+ma la ji ltar rigs par zla ba'am nyi mar bdag po'i mtshan ma'am sa bon no/ /bum pa gzhan rnams la ni pad+ma la gnas pa'i zla ba'am nyi mar ji ltar</text></item>
<item><p>16b.1</p><section></section><text>rigs par lha rnams kyi rang rang gi mtshan ma'am sa bon no/ /de skad du yang klu'i blo'i zhabs kyis/ dkyil 'khor pa ni thams cad kyi/ /sa bon yang na mtshan ma'ang rung / /gur gum la sogs mngon 'dus byas/ /mkhas pas bum pa'i logs la bri/ /zhes gsungs so/ /dkyil</text></item>
<item><p>16b.2</p><section></section><text>'khor gang du lha ji snyed yod pa de snyed du de rnams kyi bum pa'o/ /yang na dbus kyi pho brang gi lha rnams kho na'i'o/ /de la rigs kyi yum rnams kyi bzhi'o/ /de bzhin gshegs pa rnams kyi lnga'o/ /yang na de bzhin gshegs pa kho na'i lnga'o/ /yang na bdag po'i gcig dang / de bzhin</text></item>
<item><p>16b.3</p><section></section><text>gshegs pa bzhi'i gcig dang rigs kyi yum bzhi'i gcig dang / gzugs rdo rje la sogs pa drug gi gcig dang / khro bo bzhi'i gcig ste lnga'o/ /yang na gtso bo kho na'i gcig go/ /phyogs 'di rnams la las thams cad pa'i bum pa lhag par bya ste/ slob ma la sogs pa bsang ba'i don</text></item>
<item><p>16b.4</p><section></section><text>du'o/ /kha cig gis ni 'di mi 'dod do/ /bum pa gnyis pa yang med na rnam par rgyal ba'i bum pa la gtso bo'i mtshan ma dang / de'i g.yon du las thams cad pa'i mtshan ma bri bar bya'o zhes pa ni phyogs gzhan te/ de'i mtshan ma ni bgegs mthar byed kyi'o/ /rnam par snang mdzad la</text></item>
<item><p>16b.5</p><section></section><text>sogs pa'i mtshan ma bzhi phyogs bzhir bri'o zhes pa'i phyogs la gtso bo'i mtshan ma ni rnam par snang mdzad kyi mtshan ma'i steng du'o/ /kha cig tu ni de nyid kha'i steng du'o zhes bshad do/ /spyan ma la sogs pa rnams kyi yang phyogs bzhi ru'o zhes pa ni phyogs gzhan no/ /yang na/ sangs rgyas</text></item>
<item><p>16b.6</p><section></section><text>lnga dang lha mo bzhi/ /khro bo bzhi yi bum pa rnams/ /so sor 'khyil ba'i gcig dang ni/ /gzugs kyi rdo rje sogs drug la'ang / /mtshan ma lhan pa gcig yin no/ /zhes bya bas bco lnga'o/ /'ga' zhig gis brjod pa'i phyogs rnams las phyogs gzhan du brjod pa ni mi rigs so/ /</text></item>
<item><p>16b.7</p><section></section><text>de ltar 'jam pa'i rdo rje'i dkyil 'khor la nyi shu dang / bcu dang / drug dang / gnyis dang / gcig dang / bco lnga ste bum pa'i grangs rnam par gzhag pa'o/ /bsdus pa'i rim pa'i dkyil 'khor du lnga pa gnyis pa'i phyogs la ni/ de bzhin gshegs pa rnams kyi gcig go/ /yum rnams</text></item>
<item><p>17a.1</p><section></section><text>kyi gcig go/ /gzugs rdo rje ma la sogs pa bzhi'i gcig go/ /byang chub sems dpa' brgyad kyi gcig go/ /khro bo bcu'i gcig go zhes pa ni khyad par ro/ /rang phyogs sras gnyis bdag gi gcig/ /khro drug btsun mo rnams kyi yang / /pho brang gnas dang sgo</text></item>
<item><p>17a.2</p><section></section><text>skyong dang / bgegs dgra'i re re nyi shu'o/ /zhes pa ni kha cig go/ /kha sbyor du gsungs pa'i rdo rje dbyings kyi dkyil 'khor du phyogs gnyis pa'i lnga pa la ni/ pho brang na gnas pa rnams kyi gcig go/ /rim pa gnyis par gnas pa rnams kyi gcig go/ /phyogs kyi lha mo rnams kyi gcig go/ /</text></item>
<item><p>17a.3</p><section></section><text>mtshams kyi lha mo brgyad rnams kyi gcig go/ /sgo skyong rnams kyi gcig go zhes pa ni khyad par ro/ /de bzhin gshegs pa dang rigs kyi yum dang sgo skyong rnams kyi bum pa so sor ro/ /rim pa gnyis par gnas pa'i phyogs kyi lha mo rnams kyi gcig go/ /mtshams kyi lha mo rnams kyi gcig go/ /</text></item>
<item><p>17a.4</p><section></section><text>rim pa gsum pa'i phyogs kyi g.yon phyogs su gnas pa rnams kyi gcig go/ /g.yas phyogs na gnas pa rnams kyi gcig go/ /mtshams su gnas pa rnams kyi gcig go/ /de'i phyi rol du mtshams su gnas pa rnams kyi gcig go/ /las thams cad pa'i gcig ste de ltar nyi shu zhes pa ni kha cig go/ /</text></item>
<item><p>17a.5</p><section></section><text>bde mchog gi dkyil 'khor la ni 'khor lo lnga la so sor re re ste lnga'o/ /yang na pho brang du gnas pa rnams kho na'i lnga'o/ /yang na 'di rnams kyi lnga dang 'khor lo bzhi'i bzhi ste dgu'o/ /yang na dbus kyi pho brang dang dam tshig gi 'khor lo la gnas pa rnams kyi bcu gsum mo/ /thugs kyi 'khor lor phyogs</text></item>
<item><p>17a.6</p><section></section><text>su gnas pa rnams kyi gcig dang / mtshams kyi gnas pa rnams kyi gcig go/ /de bzhin du gsung gi 'khor lo dang sku'i 'khor lor yang de bcu dgu'o/ /phyogs 'di rnams su lha so so'i dgod pa las kyang dum skyes ma'i las thams cad pa'i lhag par dgod do/ /'di'i rjes su 'brangs pas</text></item>
<item><p>17a.7</p><section></section><text>dkyil 'khor gzhan rnams la yang ji ltar rigs par bum pa'i grangs rig par bya'o/ /de la gtso bo yin pa'i phyir dang bya ba mang po'i phyir rnam par rgyal ba'i steng du ji ltar rnyed pa'i bdud rtsi lnga dang / dri bzang gi chu oM badzra a mr-i to da ka ThaHhUM zhes bya ba dang / yi ge gsum gyis lan bdun bsngags</text></item>
<item><p>17b.1</p><section></section><text>pas ye shes kyi bdud rtsir byas pa'i rdo rje'i rdul phra rab kyi rang bzhin dang ldan pa'i dung chos sam pad+ma'i snod hUM gis bsngags pa dang / me tog phreng ba bcings pa'i rdo rje bzhag nas/ nang du oM ta p+te ma hA tap+te swA hA/ zhes bya bas drangs pa'i lha'i gang+gA'i chu'i ngo bo'i chu la lha'i 'khor lo'i gdan</text></item>
<item><p>17b.2</p><section></section><text>dang bcas pa skad cig gis bsams la mdun du snying ga'i sa bon gyi 'od zer gyis ye shes kyi 'khor lo spyan drangs la/ zhabs bsil dang zhal bsil dang / mchod yon phul la de nas de dam tshig gi 'khor lo la bcug nas 'dod chags chen pos zhu bar gyur nas byang chub sems kyi ngo</text></item>
<item><p>17b.3</p><section></section><text>bor sngar blugs pa'i chu dang ro gcig tu gyur par bsam mo/ /mtshan ma la yang dam tshig gi lha dang ye shes kyi lha gcig tu gyur par bsam mo/ /de nas hUM brjod cing rdo rje dang 'brel ba'i me tog gi phreng ba'i mtha' g.yon pa'i khu tshur gyis bzung la 'khor lo'i gtso bo'i snying po'i sngags sam oM badzrod</text></item>
<item><p>17b.4</p><section></section><text>ka hUM zhes bya bas chu la brgya rtsa brgyad bsngags nas der 'khyil pa bzlas pa'i me tog dkar po gsum gzhug par bya'o/ /bum pa gzhan lha gang dang gang yin pa de dang de'i sngags kyis brgya rtsa brgyad dam nyi shu rtsa gcig gam bdun du bzlas te steng gi rdo rje me tog gi phreng ba'i mthar de ltar bzung nas</text></item>
<item><p>17b.5</p><section></section><text>so/ /de bzhin du me tog kyang gzhug par bya'o/ /de nas rnam par rgyal ba la sogs pa'i bum pa rnams la me tog la sogs pas yang dag par mchod la/ bsrung ba'i don du las thams cad pa'i bum pa'i chus de'i yal 'dab nyid kyis bsangs te/ 'dir ji srid du dkyil 'khor gyi bya</text></item>
<item><p>17b.6</p><section></section><text>ba rnams rdzogs pa de srid du bgegs rnams bzlog par mdzod cig ces brjod cing gtor ma byin nas nye bar reg ste/ mi bskyod rdo rje zhes bya ba la sogs pa'i bstod pa sngon du 'gro bas dril bu dkrol bar bya'o/ /bdag nyid dang slob ma rnams la yang bsang gtor bya ba'i don du bum pa de rnams</text></item>
<item><p>17b.7</p><section></section><text>las chu nyung zad blangs la dkyil 'khor khang pa'i shar sgo'i byang gi char man ji la gnas pa'i dung chos la sogs par gzhag go/ /gzhan du ni las thams cad pa'i bum pa nyid ku sha'i chun po dang ldan pa de'i don du der gzhag par bya'o zhes so/ /bum pa rnams la mngon par bsngags pa dang / </text></item>
<item><p>18a.1</p><section></section><text>mchod pa la sogs pa nyi ma so sor thun gsum mam gcig tu bya'o/ /'khor lo'i gtso bo la sogs pa'i sngags ni sgrub thabs la sogs pa rnams kyi nang du shes par bya'o/ /slar mdor bsdus pa ni rdzogs pa'i rnal 'byor gyi phreng ba phal cher grags pa'i phyir kha cig brjod</text></item>
<item><p>18a.2</p><section></section><text>par bya ste/ de la 'jam pa'i rdo rje'i dkyil 'khor la gtso bo mi bskyod pa dang lhan cig dbyer med pa'i oM AHmAM hUM/ rnam par snang mdzad kyi oM AHdzi na dzika hUM/ rin chen 'byung ldan gyi oM AHrat+na d+h+r-ika hUM/ snang ba mtha' yas kyi oM AHA ro l-i ka hUM/ don yod grub pa'i oM AH pradz+nyA d+h+r-i ka hUM/ </text></item>
<item><p>18a.3</p><section></section><text>spyan ma'i oM AHmo ha ra tI hUM/ mA ma kI'i oM AHdwe Sha ra tI hUM/ gos dkar mo'i oM AHrA ga ra tI hUM/ sgrol ma'i oM AHbadzra ra tI hUM/ gzugs rdo rje ma'i oM AHrU pa badzra dzaHhUM/ sgra rdo rje ma'i oM AHshab+ta badzre hUM hUM/ dri rdo rje ma'i oM AHgan+d+ha badzre baM hUM/ ro rdo rje ma'i oM AHrA sa badzra hoHhUM/ reg</text></item>
<item><p>18a.4</p><section></section><text>bya rdo rje ma'i oM AHspa R+She badzre khaM hUM/ chos kyi dbyings kyi rdo rje ma'i oM AHd+harma d+hA tu badzre raM hUM/ gshin rje gshed kyi oM AHya mAn+ta kr-ita hUM/ shes rab mthar byed kyi oM AHpradz+nyAn+ta kr-ita hUM/ pad+ma mthar byed kyi oM AHpad+mAn+ta kr-ita hUM/ bdud rtsi 'khyil pa'i oM AHbig+h+nAn+ta kr-ita hUM/ gang gi tshe 'jam pa'i</text></item>
<item><p>18a.5</p><section></section><text>rdo rje dang dbyer med pa'i mi bskyod pas 'khor lo'i gtso bo byed pa de'i tshe oM AH badzra d+h+r-ika hUM ngo / /bsdus pa'i rim pa'i dkyil 'khor la mi bskyod pa la sogs pa rnams kyi sngags ni sngar brjod pa nyid do/ /byams pa la sogs pa rnams kyi oM AHmai tri ya maM hUM/ oM AHk+Shi ti gar+b+ha th+l+hiM hUM/ oM AH </text></item>
<item><p>18a.6</p><section></section><text>badzra pA Ni oM hUM/ oM AHkha gar+b+ha oM hUM/ oM AHlo ke shwa ra oM hUM/ oM AHmany+dzu g+ho Sha hUM hUM/ oM AHsarba ni ba ra Na biskaM b+hi ni oM hUM/ oM AHsa man+ta b+ha dra saM hUM/ oM AHa tsa la hUM hUM/ oM AHTa ki rA dza hUM hUM/ oM AHnI la daN+Da hUM hUM/ oM AHma hA ba la hUM hUM/ oM AHuSh+NI Sha hUM hUM/ oM AHsum+b+ha</text></item>
<item><p>18a.7</p><section></section><text>hUM hUM/ gang gi tshe mi bskyod pa dang dbyer med pa'i rdo rje sems dpa' 'khor lo'i gtso bo byed pa de'i tshe 'dir oM AHhUM hUM zhes pa sngags so/ /kha sbyor du gsungs pa'i rdo rje sems dpa'i dkyil 'khor la ni/ oM AHbadzra a mr-i ta ma hA su kha hAM swA hA/ zhes pa ni 'khor lo'i gtso bo rdo rje sems</text></item>
<item><p>18b.1</p><section></section><text>dpa'i snying po'i sngags so/ /oM AHbadzra g+ha N+Te hoHhaM swA hA/ zhes pa rdo rje dril bu ma'i sngags te las thams cad pa'o/ /sngags gzhan rnams ni rgyud nyid du phyogs gcig tu gsungs so/ /'khor lo sdom pa'i dkyil 'khor du gtso bo'o/ /oM shrI badzra he he ru ru kaM hUM hUM phaT/ DA ki ni dzA la saM war</text></item>
<item><p>18b.2</p><section></section><text>swA hA zhes pa ni snying po'o/ /oM khaN+Da ro hi hUM hUM phaT zhes pa ni dum skyes ma'i sngags te las thams cad pa'o/ /dkyil 'khor pa gzhan rnams kyi sngags ni bde mchog gi mngon par rtogs par kho bos gdams ngag dang bcas pa bris so/ /kye'i rdo rje'i dkyil 'khor du ni 'khor lo'i gtso bo'i oM de</text></item>
<item><p>18b.3</p><section></section><text>wa pi tsu badzra hUM hUM hUM phaT swA hA/ zhes pa ni snying po'o/ /oM AH swA hA zhes pa'am/ oM AHbadzra g+hasma rI oM hUM swA hA/ zhes pa za phod ma'i sngags te las thams cad pa'o/ /sngags gzhan rnams ni kha sbyor du bsdus so/ /de kho na nyid bsdus par gsungs pa'i rdo rje dbyings kyi dkyil 'khor lo ni</text></item>
<item><p>18b.4</p><section></section><text>'khor lo'i gtso bo'i oM sarba ta thA ga ta ma hA yo gi shwa rA hUM zhes pa ni snying po'o/ /oM badzra yak+Sha hUM zhes pa rdo rje gnod sbyin gyi sngags te/ las thams cad pa'o/ /gzhan ni de kho na nyid bsdus pa'i rgyud du yang dag par bsdus so/ /'dir dkyil 'khor la sogs pa'i las la nye bar mkho ba'i</text></item>
<item><p>18b.5</p><section></section><text>phyir/ dang por rdul tshon dkar po la sogs pas pad+ma 'dab ma brgyad pa bris pa'i lte bar rnam rgyal gyi bum pa'am las thams cad pa'i bum pa gzhag go/ /shar gyi 'dab ma la 'chad par 'gyur ba'i cho gas lhag par gnas par byas pa'i tshon sna lnga'i thig skud gnas pa'i snod do/ /</text></item>
<item><p>18b.6</p><section></section><text>lhor rdo rje'o/ /byang du rdo rje dril bu'o/ /nub dang mtshams kyi 'dab ma rnams la ni ji ltar rigs pa'i rdul tshon lnga'i snod rnams so/ /bum pa de'i chu la 'khyil ba'i sngags sam/ oM A A aM aHzhes pa brjod cing tshon dang thig la bsang gtor bya'o/ /bum pa lhag par gnas pa'i</text></item>
<item><p>18b.7</p><section></section><text>cho ga'o/ /de nas dkyil 'khor gyis gzhi dri bzang po la sogs pas byug cing me tog gi gcal bkram ste/ der nub tu phyogs pas bdud rtsi lnga dang bcas pa dri bzang pos ji ltar 'byung ba'i bdag po lnga'i le'u tshe rnams su maN+Dal gru bzhi pa dang / lha gzhan rnams la zlum por byas la/ </text></item>
<item><p>19a.1</p><section></section><text>maN+Dal de rnams su rang gi snying ga'i sa bon gyi 'od zer gyis spyan drangs pa'i 'khor lo'i gtso bo la sogs pa'i lha'i dkyil 'khor ji ltar rigs par pad+ma la gnas pa'i zla ba'am nyi ma rnams la bkod nas/ zhabs bsil la sogs pa sngon du 'gro bas mchod pa dang / bstod pa</text></item>
<item><p>19a.2</p><section></section><text>dang bdud rtsi myang ba bya ste/ pus mo g.yas pa sa la btsugs shing lce hUM las skyes pa'i rdo rje rtse gcig pa byas par hUM bkod de/ lag pa g.yas par spos phor thogs te g.yon pas rdo rje dril bu dkrol zhing / bcom ldan che ge rdo rje mchog /rig pa'i rgyal po khyod la 'dud/ /slob ma rnams la</text></item>
<item><p>19a.3</p><section></section><text>brtse phyir dang / /khyed rnams la yang mchod pa'i phyir/ /mgon po thugs rje'i bdag nyid can/ /dkyil 'khor 'dri bar bdag 'tshal lo/ /de phyir bcom ldan bdag gus la/ /bka' drin gnang bar mdzad par rigs/ /sangs rgyas 'gro 'khor bya don stsol/ /byang chub sems dpa'</text></item>
<item><p>19a.4</p><section></section><text>'bras gnas dang / /gzhan yang gang dag gsang sngags lha/ /lha dang 'jig rten skyong ba dang / /'byung po byang chub bstan gnas dang / /sems can bstan la mngon dga' ba/ /gang su rdo rje'i spyan mnga' rnams/ /bdag la yang dag dgongs su gsol/ /bdag ni che ge rdo rje can/ /cho ga</text></item>
<item><p>19a.5</p><section></section><text>'byung ba'i dkyil 'khor ni/ /ji ltar nus pa'i nyer spyod pas/ /'gro ba sbyang phyir bri bar bya/ /de phyir bdag dang slob ma la/ /rjes su brtse bas nyer bzung nas/ /dkyil 'khor dang bcas thams cad ni/ /nye bar byon par mdzad par rigs/ /zhes don mngon du byed cing lan gsum</text></item>
<item><p>19a.6</p><section></section><text>du brjod pas gsol ba gdab par bya'o/ /'gro 'khor bya don stsol ni 'gro ba la dkyil 'khor gyi bya ba rnams kyi don rab tu stsol ba'o/ /sems can ni mi la sogs pa'o/ /rdo rje'i spyan ni lha'i mig go/ /lha lhag par gnas pa'i cho ga'o/ /de nas/ dam tshig nyams par dogs pa yi/ /slob ma</text></item>
<item><p>19a.7</p><section></section><text>min pa gzhug mi bya/ /zhes gsungs pa'i phyir shar sgor 'dug ste 'chad par 'gyur ba'i sdom pa gnyis sbyin pa sngon du 'gro ba'i lhag par gnas pa'i cho gas sam/ slob dpon gyi sdom pa sbyin pa sngon du 'gro ba'i lhag par gnas pa'i cho gas sngar rang nyid kyis dbang ma byin par gdul bya</text></item>
<item><p>19b.1</p><section></section><text>sgo'i slob dpon du 'os pa rnams la lhag par gnas par bya'o/ /de dag kyang bzhi dang / med na gnyis sam/ gsum mam/ tha na gcig gis kyang bya bar 'dod do/ /de rnams las gzhan de ltar byas pa'i slob ma lnga pa ni las kyi rdo rjer bya'o zhes rgyud gzhan du 'dod de/ med na de rnams nyid do/ /</text></item>
<item><p>19b.2</p><section></section><text>de ltar slob ma lhag par gnas pa'i don du lha'i dkyil 'khor bkod pa rnams mchod de/ ye shes kyi thig la sogs pa'i don du dkyil 'khor gyis gzhi'i steng du nam mkha' la blos bkod nas shar du phyogs te rdo rje 'chang gi rnal 'byor ram dkyil 'khor gyi gtso bo'i rnal 'byor dang ldan zhing</text></item>
<item><p>19b.3</p><section></section><text>mtshan ma thob pas/ gzhon nu ma ma nyams pas bkal ba'am/ dpa' bo'i rin gyis nyos pa'i skud pa lnga pa lnga snod lngar gnas pa rnams dri zhim po'i tshon dkar po dang / ser po dang / dmar po dang / ljang gu dang / nag po rnams yungs kar gyi phye ma dang / bdud rtsi lnga dang bsres pa rnams kyis</text></item>
<item><p>19b.4</p><section></section><text>so sor kha bsgyur te/ g.yon pa'i lag mthil du sor mo'i rtse mo nas brtsams te mthe bo'i rtsa ba'i bar du bkod la/ b+h+rUM oM hrIHkhaM hUM gi yi ge rnams sam/ b+h+rUM AM dzrIM khaM hUM gi yi ge rnams sam/ oM a swa ha hUM rnams sam/ rgyud ji lta bar bskyed pa'i de bzhin gshegs pa lnga'i ngo por gyur par bsgoms</text></item>
<item><p>19b.5</p><section></section><text>nas nam mkha' la bzhugs su gsol ba'i rang rang gi phyogs kyi de bzhin gshegs pa bsdus par gyur pa'i de bzhin gshegs pa lnga'i thugs kar b+h+rUM la sogs pa las grub pa'i ye shes kyi skud pa 'od zer gyi rang bzhin bltas la/ oM AHshA sho ta badzra su traM me pra yats+tsha ma hA maN+Dal sU tra na ya hUM zhes</text></item>
<item><p>19b.6</p><section></section><text>pas rnam par snang mdzad dang ming bsgyur nas rin chen 'byung ldan la sogs pa rnams la yang gsol ba gdab par bya'o/ /mig gnyis dzaH las bskyed ba'i zla ba dang nyi ma ser po'i rang bzhin du bya ste/ oM dIp+ta driSh+Ta aM ku sha dzaHzhes brjod nas/ mig rab tu myur du bsgril zhing mig gi rdzi ma 'degs shing</text></item>
<item><p>19b.7</p><section></section><text>brdeb pa/ 'bar ba'i lta stangs lcags kyu lta bus rnam par snang mdzad la sogs pa bskul bas de rnams bkug la rang rang gi kha dog can gyi thig skud lag pa na gnas pa rnams la bstim mo/ /de nyid kyi phyir de rnams ni me long lta bu la sogs pa'i ye shes lnga'i rang bzhin no/ /me long lta bu la</text></item>
<item><p>20a.1</p><section></section><text>sogs pa'i ye shes rnams ni re re zhing ye shes bzhi rjes su 'gro ba'i phyir dang sa bon re re las de bzhin gshegs pa lnga spro zhing sdud pa'i phyir na nyi shu rtsa lngar phye ba yin no/ /ye shes re re zhing lha nyi shu'i dkyil 'khor gyi bdag nyid yin pas rnam pa brgyar phye ba yin no zhes kha cig tu</text></item>
<item><p>20a.2</p><section></section><text>gsungs so/ /de nas rnam par snang mdzad kyi gzugs sam/ bdud rtsi 'khyil pa la thams cad pa'i gzugs kyis slob ma thig skud 'dzin pa dang lhan cig tu oM AHa n+yo n+ya a nu ga ta sarba d+ha rmAHspa ra spa ra/ a nu pra bi Sh+TaHsarba d+ha rmAHA d+yan+ta a nu pra biSh+ta sarba d+harmAHoM AHhUM zhes brjod cing dang por skud ba lnga</text></item>
<item><p>20a.3</p><section></section><text>lngas thig skud re re bya'o/ /de nas de ltar bsgril ba'i lnga rnams kyis thig skud gcig tu bsgril ba'i thig skud slob dpon dang slob ma'i lag pa g.yon pa'i mdzub mo nas brtsams nas sor mo bzhi'i dbus su bcug cing rgyab nas drangs te slar yang bcug cing drangs nas/ de dag rdo rje khu tshur du byas pa nyid</text></item>
<item><p>20a.4</p><section></section><text>dag gis mdzub mo'i rgyab kyis la sbyar te mnan pa'i bar gyi lhag pa ma gtogs pa ji srid du dkyil 'khor gyi nyis 'gyur du ring ba dang / sbom du nas kyi nyi shu chas lhag pa'i slob dpon gyis nas kyi tshad du 'gyur ba de ltar bya'o/ /nas bdun gyis sor gyi tshigs gcig ces mngon pa nas bshad do/ /sbom</text></item>
<item><p>20a.5</p><section></section><text>du 'khor lo'i brgyad cha'i nyi shu char bshad pa ni sor nyi shu rtsa bzhi'i bdag nyid khru gang ba'i dkyil 'khor kho na'i yin no/ /khru gnyis pa la sogs pa'i dkyil 'khor gyi tshad kyang des mtshon nas rig par bya'o/ /kun dga' snying po la sogs pas ni khru drug pa'i dkyil 'khor du thig skud sbom du mthe'u chung gi tshad</text></item>
<item><p>20a.6</p><section></section><text>du bya zhing gzhan rjes su mthun par bya'o zhes so/ /bsgril ba'i rjes la sngar gyi sa gzhi dris byugs pa'i gser la sogs pa'i snod gtsang mar dri'i chu dang / bdud rtsi lnga dang / ba'i rnam lngas spangs shing yi ge gsum nang du chud pa bzhag la/ dri dang me tog dang / spos rnams kyis mchod de/ lag pas reg</text></item>
<item><p>20a.7</p><section></section><text>cing 'khyil pa bzlas pas bsrung bar bya'o/ /de nas g.yas pa dang cig shos kyi mig dag la ma dang Ta'i yi ge dag las nyi ma dang zla ba de dag bltas te/ sngar bzhin badzra dr-iSh+Ti ma Ta zhes pas brtan par byas la/ las thams cad pa bzlas pa'i bdud rtsi'i chu dang / yungs kar dang dri'i chus gtor te/ rdo rje</text></item>
<item><p>20b.1</p><section></section><text>dang bcas pa'i lag pa g.yas pas reg la/ oM badzra sa ma ya sU tra mA ti kra ma hUM zhes pa 'di bzlas nas/ yi ge gsum gyis brgya rtsa brgyad du bzlas pas lhag par gnas par bya'o/ /yang dkyil 'khor gyis la/ oM sarba saM sho d+ha ni hUM phaT ces pa'i sngags kyis bum pa thams cad kyi chus bsang gtor</text></item>
<item><p>20b.2</p><section></section><text>byas pas gtsang ma'i dri chus byugs nas/ phyi rol du me tog gcal du bkram la/ nam mkha' la bri bar bya ba'i dkyil 'khor bzhugs par dmigs te/ mchod yon dbul ba sngon du 'gro bas mchod cing bstod nas/ rang nyid de'i rnal 'byor dang ldan pas sgrub pa'i grogs po rnam par snang mdzad dam</text></item>
<item><p>20b.3</p><section></section><text>'khyil pa'i gzugs su bsams nas/ rang dang de'i g.yon pa dang cig shos kyi mig dag la dzaHlas skyes pa'i nyi ma dang / zla ba 'od zer ser po can bsgoms te/ rdo rje'i rkang pas thig skud de rdo rje'i khu tshur g.yon pas gzung ba lte bar bzung zhing / sgrub pa'i grogs pos de ltar thig skud bzung la/ dz+dzaHdz+dzaH </text></item>
<item><p>20b.4</p><section></section><text>dz+dzaHzhes pa'i yi ge dz+dzaHgsum gyis kyang bskul lo/ /sgrub pa'i grogs pos kyang dz+dzaHdz+dzaHdz+dzaHzhes pa'i yi ge dz+dzaHgsum gyis drangs nas/ de kho na bzhin du mngon du blta zhing gnas pas nub phyogs su gnas te shar du kha bltas pa dang / lhor gnas te byang du kha bltas pas/ tshangs thig gnyis lte ba dang</text></item>
<item><p>20b.5</p><section></section><text>mnyam pa'i bar snang la brkyang nas/ rdo rje dang bcas pa'i lag pa g.yas pa'i mthe bo dang mdzub mo dag gis thig skud bzung bas 'debs shing se gol gyi sgra bya'o/ /thig gdab pa thams cad du yang / oM badzra sa ma ya sU traM mA ti kra mA hUM/ hUM oM swA a ha zhes brjod par bya'o/ /thig gi sgra des kyang nam mkha' kun</text></item>
<item><p>20b.6</p><section></section><text>khyab pa'i de bzhin gshegs pa rnams bskul bar bya'o/ /de rnams kyang byon nas thig skud rnams la thim par bsgom mo/ /sgra 'di'i don ni/ sems can don du khyed rnams kyi/ /dus yin de phyir 'dir spyon cig /ces pa'i brda'o/ /thams cad du yang slob dpon dang sgrub pa'i grogs po g.yas skor du 'gro</text></item>
<item><p>20b.7</p><section></section><text>zhing phyogs thams cad mnyam pa nyid du mos par bya'o/ /nam mkha'i thig gnyis bzhin du sa la yang tshangs thig gnyis ka'i lag pa thig skud dang bcas pas mnyam por smad pas gdab par bya'o/ /'on kyang dang por khru'i tshad kyi maN+Dal gyi dbus su mtho gang gi tshad kyi shing bu bkod pa'i grib ma 'jug pa</text></item>
<item><p>21a.1</p><section></section><text>dang / 'byung ba'i rtse mo maN+Dal gyi re khA'i dbus gang dag tu gnas pa de gnyis su thig le gnyis byas pa ni nub dang shar ro/ /de'i steng du thig skud bzung nas maN+Dal gnyis byas pas nyar 'gyur ro/ /de nas de'i mgo dang mjug ma'i mthar thig le byas pa ni lho dang byang ngo / /</text></item>
<item><p>21a.2</p><section></section><text>de'i steng du thig skud bzung nas maN+Dal gzhan gnyis bya'o/ /phub pa'i gnas su ni phyogs rnams su thig le bzhi byas pa'i steng du zlum po bzhi bskor bar bya'o/ /de nas phyogs rnams su nya'i mgo mjug dag gi dbus su thig skud bzung nas/ 'od zer gyi phreng ba'i bar du tshangs thig gnyis rkang pa</text></item>
<item><p>21a.3</p><section></section><text>g.yon pa skyil krung phyed par byas nas rkang pa g.yas pa sa la btsugs te/ de las bzlog nas 'dug cing ji ltar rigs par rgyab kyis 'gro ba'i slob ma dang lhan cig tu g.yon pa'i rdo rje khu tshur gyis thig skud bzung nas nam mkha' la thig gdab pa'i mos pas gdab par bya'o/ /de ltar thig gdab pa gzhan</text></item>
<item><p>21a.4</p><section></section><text>rnams la yang ngo / /thig gdab pa na/ mtshan ma min pas 'grub mi 'gyur/ /thig skud chad na bla ma 'chi/ /dman dang lhag pa las ni nang / /phyogs rmongs na ni slob ma 'khrul/ /zhes shes par byas la/ bcos pa'i cho ga yang bya'o/ /gal te thig ni gdab pa la/ /'ga' yang nus ldan ma gyur</text></item>
<item><p>21a.5</p><section></section><text>cing / /de bzhin g.yog po dang bral na/ /phur pa la bcings rang nyid gdab/ /me'i mtshams su gnas pas rlung gi mtshams kyi thig dang / /bden bral gyi mtshams su gnas te dbang ldan gyi mtshams kyi thig go/ /'di gnyis re re zhing sgo'i tshad bcu bdun no/ /de nas maN+Dal lnga bri'o/ /tshangs thig kho na</text></item>
<item><p>21a.6</p><section></section><text>gdab pa'i don du thig skud dkyil 'khor nyis 'gyur du ring bar gsungs la/ dkyil 'khor yang 'dir sna tshogs rdo rje'i lte bar chud pa'i rtsa ba'i dkyil 'khor 'khor dang bcas pa rtsa ba'i thig las phyir cha chung brgyad pa'i bar du ste/ cha chung bzhi bcu rtsa brgyad do/ /de'i phyi rol du cha chung bcu gnyis dang / </text></item>
<item><p>21a.7</p><section></section><text>gnyis dang / gnyis dang / gnyis dang / bzhi nyid de go rims bzhin du rta babs dang / chos kyi 'khor lo dang ra dang pad+ma'i 'dab ma dang rdo rje'i phreng ba dang 'od kyi phreng ba rnams te/ logs gcig la ni cha chung nyi shu rtsa bzhi'o/ /logs gnyis par yang de ltar ro/ /de bas cha chung bzhi bcu rtsa brgyad do/ /de'i phyir</text></item>
<item><p>21b.1</p><section></section><text>thig skud cha chung dgu bcu rtsa drug tu 'gyur ro/ /de yang / phyogs cha mnyam par shes nas ni/ /dkyil 'khor las ni nyis 'gyur srid/ /shar dang nub tu ring ba yis/ /tshangs thig yang dag gdab par bya/ /zhes pa dang / gzhan du yang / nges par 'di ni dkyil 'khor las/ /dkyil 'khor sa gzhi</text></item>
<item><p>21b.2</p><section></section><text>nyis 'gyur bzung / /dbang po chu yi phyogs ring ba'i/ /thig ni cha chung rjes 'gro gdab/ /ces gsungs so/ /ra dang 'od zer dag la cha chung gcig dang gsum nyid dam/ cha chung gnyis gnyis nyid na thig skud cha chung dgu bcu rtsa gnyis su 'gyur te/ de'i tshe dkyil 'khor gyi 'od kyi mtha' las thig</text></item>
<item><p>21b.3</p><section></section><text>skud cha chung bzhis lhag par 'gyur ro/ /de ni gzung ba'i don du yin no zhe na/ mi rigs te/ khru gang nas ni brtsams nas ni/ /ji srid khru ni stong gi bar/ /zhes gsungs pa'i phyir rtsa ba'i dkyil 'khor khru stong pa'i brgyad cha'i sgo'i bzhi cha dang bcas pa'i khru sum cu rtsa gcig cha chung du 'gyur la/ de</text></item>
<item><p>21b.4</p><section></section><text>bzhis ni thig skud khru brgya nyi shu rtsa lngas lhag par 'gyur te/ de ci zhig bya/ 'dab ma dang rdo rje phreng ba dag cha chung re re dag kyang mi rigs so/ /de'i phyir rnam pa 'di lta bu gzhan yang ngo / /logs kyi steng na rta babs sgo'i sum 'gyur gyi phyogs la 'dir lung dang 'gal zhes mang po rnams gsung ngo / /</text></item>
<item><p>21b.5</p><section></section><text>'dir ni khru gang la sogs pa'i tshad kyi 'khor lo'i phyogs rnams su de'i tshad du rtsa ba'i thig bzhis yongs su bcad pa'o/ /de'i phyir slob dpon me mtshams su gnas te byang du kha bltas pas shar gyi rtsa ba'i thig 'khor lo'i tshad du gdab par bya'o/ /rlung mtshams su gnas te lhor kha bltas pas</text></item>
<item><p>21b.6</p><section></section><text>nub tu'o/ /de nyid du gnas te shar du kha bltas pas byang du'o/ /slar me mtshams su phyin nas nub tu kha bltas te lhor ro/ /de ltar yang mkha' 'gro ma rdo rje gur las/ dang po tshangs pa'i thig yin te/ /gnyis pa zur gyi thig yin no/ /gsum pa la ni ngos bzhi ru/ /thig bzhi rab tu gdab par</text></item>
<item><p>21b.7</p><section></section><text>bya/ /zhes gsungs so/ /thig de'i gcig gi brgyad cha ni sgo yin la sgo'i bzhi cha ni cha chung gcig go/ /de nas tshangs pa'i thig gi ngos su g.yas dang g.yon dag gi cha chung gnyis gnyis rtsa ba'i thig gis dang bcas pa de cha chung bzhi pa ste/ der gnas pa'i tshangs thig gi ngos gnyis kyi rtsa ba'i thig</text></item>
<item><p>22a.1</p><section></section><text>ni/ hI yig khro bo'i lta ba yis/ /de nas sgo yang dbye bar bya/ /zhes gsungs pa'i phyir/ bcom ldan 'das kyi sku g.yon pa dang cig shos kyi mig dag gi yi ge hUM gis zla ba dang nyi mar bskyed nas khro bo'i lta bas thams cad du blta zhing / hI hI zhes brjod cing thar ba'i sgo'i</text></item>
<item><p>22a.2</p><section></section><text>gegs su gyur pa'i sgrib pa dbyi bar bya'o/ /zhes lhag par mos pas dbyi bar bya'o/ /de nas rtsa ba'i thig las phyi rol du rim pa bzhin du cha chung gcig dang / gnyis dang / gcig dang / gnyis dang / gcig dang / gcig gi bar dor la thig drug ni zur thig las logs su 'thon par gdab</text></item>
<item><p>22a.3</p><section></section><text>po/ /de la dang po gnyis tshon dang / stegs bu'i sa dag gi yin te/ phan tshun rtse mor reg pa cha chung gnyis pa'i thig gcig dang ldan zhing cha chung gsum gyi bar tshangs thig yongs su dor bar gnas pa'i gsum ni rin po che'i pha gu dang / do shal dang / rin po che'i shar bu rnams kyi sa ste cha chung</text></item>
<item><p>22a.4</p><section></section><text>brgyad spangs par ro/ /bzhi pa ni zur thig gnyis pa'i bar bar du'o/ /de nas stegs bu'i thig las byung ba'i thig bzhi ste/ de la gcig ni dar dpyangs kyis yin te/ logs su thig gsum gyi rtse mo la reg pa'o/ /de'i glor cha chung re re dor bar thig gsum ste/ rta babs kyi ka ba dang bar dang tshon</text></item>
<item><p>22a.5</p><section></section><text>gyi sa'o/ /bzhi po 'di rnams la dang po gsum ni srid du cha chung lnga'o/ /zhes pa ni cha chung bzhi'o/ /'dir dkyil 'khor dang rta babs kyi bar gyis ni mun pa'i snam bu dang / long ba'i snam bu dang / stong pa'i snam bu dang / bar snang skabs kyi snam bu zhes brjod do/ /de nas tshangs pa'i thig gi logs su cha</text></item>
<item><p>22a.6</p><section></section><text>chung gnyis spangs par rtsa thig nas sgo khyud cha chung bzhi pa drang por 'thon te/ logs su 'gram pa cha chung gnyis song nas/ steng du logs su cha chung gnyis 'thon pa'i thig kyog po gnyis pa cig gdab bo/ /de'i rtse mo nas logs su tshangs thig gi logs gnyis par gnas pa de lta bu kyog po'i rtse mo'i</text></item>
<item><p>22a.7</p><section></section><text>bar du song bas cha chung brgyad pa gdung mtshon par byed pa'i thig go/ /de bzhin du de'i glo'i thig gi rtse mo nas gzhan de'i glo'i thig gi rtse mo'i bar du cha chung bcu pa'i thig gcig ste ya phubs kyi sa'am/ gdung dang bcas pa'i bre phul gyi sa'am gdung gi steng gi tshon sna lnga'i sa'o/ /de'i phyi'i cha chung</text></item>
<item><p>22b.1</p><section></section><text>gcig ni dkyil 'khor dang rta babs kyi bar gyi snam bu'o/ /'dis ni/ sgo ni 'khor lo'i brgyad cha ste/ /stegs bu dang ni bral bar 'dod/ /sgo yi tshad kyi sgo khyud de/ /de bzhin lha yi snam bu'o/ /stegs bu kun nas sgo yi phyed/ /de bzhin 'gram dang logs dang ni/ /dra ba dra phyed nyi zla dang / /me</text></item>
<item><p>22b.2</p><section></section><text>tog phreng ba'i snam bu'o/ /rtsa ba'i thig gis las phyir/ /tshon gyis ni de yi phyed/ /ces pa 'di yang bshad pa yin no/ /lha'i snam bu ni rtsa ba'i thig gi nang du'o/ /stegs bu la ni gzungs kyi snam bu dang gar gyi snam bu zhes kyang brjod do/ /'dir ngos su song ba ni logs yin zhing / /steng du song ba</text></item>
<item><p>22b.3</p><section></section><text>ni 'gram pa'o zhes brjod pa ni/ lung dang mi ldan zhing / /sgo mnyam sgo khyud steng du 'gyur/ /ngos su 'gram pa sgo yi phyed/ /ces bshad pa dang 'gal lo/ /bar gyi snam bu'i dpangs su cha chung lnga'o/ /srid du ni sgo gsum gyi tshad do/ /klu'i blo'i zhabs ni logs kyi thig gnyis la gnas pa'i</text></item>
<item><p>22b.4</p><section></section><text>thig nyid gdung du dgongs nas bar gyi snam bu dang ya phubs kyi snam bu ni mi bzhed do/ /de yang / sgo ni 'khor lo'i brgyad cha ste/ /de bzhin lha yi snam bu'o/ /sgo khyud sgo yi tshad yin te/ /de bzhin du ni 'gram dang logs/ /de yi phyed du stegs bu yin/ /stegs bu'i phyed du tshon gyis/ /dra ba</text></item>
<item><p>22b.5</p><section></section><text>stegs bu'i tshad du 'gyur/ /rin chen sa ni de yi phyed/ /rin chen shar bu mda' yab phyi'i/ /ka ba la sogs sa de bzhin/ /zhes rgyud gzhan du gsungs so/ /gang yang phyogs 'di la bre phul gyi don dang mda' yab kyi don du logs kyi thig gnyis la gnas pa'i thig gi phyi rol du cha chung gcig</text></item>
<item><p>22b.6</p><section></section><text>gi bar spangs nas thig gcig ces smra ba de la ni 'dir rjod par byed pa'i gzhung med cing rang gis brtags pa yin na yang / /shing rta chen po rnams kyis rtsa ba'i thig gi phyi rol cha chung brgyad pa'i gnas kyis bskor ba ni rtsa ba'i dkyil 'khor 'khor dang bcas pa yin no zhes mang du bshad pa 'di</text></item>
<item><p>22b.7</p><section></section><text>dang 'gal bas rtogs par gyis shig /mdzes pa'i don du rin po che dang / rin chen shar bu'i steng du mda' yab kyi snam bu byed do zhe na gyis shig/bdag la 'dir bgegs kyis ci zhig bya/ sgo khyud dang 'gram dang logs kyi tshad mnyam pa dang / mi mnyam pa'i phyogs 'di dag bcom</text></item>
<item><p>23a.1</p><section></section><text>ldan 'das kyis rgyud tha dad du gsungs so/ /'dir cha chung brgyad pa'i mda' yab kyis ji ltar gzhal yas khang mdzes pa'i de ltar mda' yab dang bral na/ mgo bcad pa lta bu'i rin po che dang shar bu rnams kyi ni ma yin zhing / lha khang chen po la sogs pa rnams la yang mthong bas/ </text></item>
<item><p>23a.2</p><section></section><text>'dir bri bya'i dkyil 'khor la mda' yab ni dar dpyangs kyi thig gi bar du'o/ /bsgom bya'i dkyil 'khor la ni logs kyi steng gi bar du ste/ mda' yab rnams ni logs can dang / /zhes rdo rje phreng ba'i rgyud du gsungs pa'i phyir ro/ /gdung gi 'og tu ka ba gnyis ma bris kyang bsgom bya'i dkyil</text></item>
<item><p>23a.3</p><section></section><text>'khor la rig par bya ste/ gru bzhi pa dang sgo bzhi pa/ /ka ba brgyad kyis nye bar mdzes/ /zhes pa'i lung gis so/ /'dis dkyil 'khor gyi nang gi ka ba brgyad ni ma gsungs te/ de dag ni bde mchog la sogs pa'i dkyil 'khor la med la/ ka ba brgyad kyis nye bar mdzes/ /zhes pa'i</text></item>
<item><p>23a.4</p><section></section><text>mtshan nyid 'di yang dkyil 'khor thams cad kyi khyab byed yin pas so/ /gzhogs kyi ka ba rnams ni rta babs rnams kho na'i'o/ /de nyid kyi phyir gang dag sgo'i rtsa ba nas sgo khyud la sogs pa steng du nam mkha' la langs par rtogs pa de dag gis ni gsung rab kyi don ma shes pa nyid do/ /rdul tshon gyi</text></item>
<item><p>23a.5</p><section></section><text>rtsig pa la ni rin po che dang / dra ba dang dra pa phyed pa dang / rin po che'i shar bu dang / mda' yab rnams rim pa bzhin du steng du brtsegs pa mdzes par bstan pa'o/ /rin po che'i shar bu ni bya 'dab nas dbyangs par shes par bya'o/ /kha cig tu ni rin po che'i shar bu'i cha chung bdun pa la rin po che rnams</text></item>
<item><p>23a.6</p><section></section><text>bri bar bya'o zhes gsungs so/ /gang zhig de ltar thig thung mi 'dod pa des ni logs su zur thig gi bar du rtsa ba'i thig las phyir rim pa bzhin du cha chung gcig dang / gnyis dang / gcig dang / gnyis dang / gcig dang / gcig gi bar dor nas thig drug gdab par bya'o/ /rtsa ba'i thig las</text></item>
<item><p>23a.7</p><section></section><text>'thon pa'i thig bdun yang tshangs thig gi g.yas su thig drug pa'i bar du'o/ /de la gcig ni cha chung gnyis spangs par ro/ /gzhan rnams ni cha chung re re spangs par ro/ /de ltar g.yon du yang ngo / /sngar brjod pa'i rim pas thig thung btab pa ltar gnas pa las gzhan du bya'o/ /ka ba'i steng du rta babs</text></item>
<item><p>23b.1</p><section></section><text>te cha chung bcu gnyis so/ /de la ka ba'i rtse mo nas phyir thig bcu gcig go/ /de la rta babs sgo'i sum 'gyur te/ de yang snam bu bcu gcig pa zhes gsungs pa'i phyir/ bar rnams ni go rims bzhin du gser dang / rin po che'i shar bu dang / rin po che dang / rmig pa dang / mun pa dang / ba</text></item>
<item><p>23b.2</p><section></section><text>raN+Da dang / mun pa dang / rin chen shar bu dang / rin po che dang / rmig pa dang / mda' yab rnams kyi snam bu'o/ /de rnams las mun pa'i snam bu gnyis so sor dpangs su cha chung phyed dang gnyis so/ /snam bu dgu ni so sor cha chung re re'o/ /'dir gser gyi snam bu ni med de/ 'di ni bre phul</text></item>
<item><p>23b.3</p><section></section><text>gyi snam bu yin no zhes pa ni kha cig go/ /yang na rin po che'i shar bu dang / rin po che dang rmig pa dang / gser dang / chu srin dang / gser dang / rmig pa dang / rin po che dang / rmig pa dang / gser dang / mda' yab rnams kyi snam bu yin te/ 'di rnams kyi dpangs su dang po dang gnyis pa ni cha</text></item>
<item><p>23b.4</p><section></section><text>chung phyed dang gnyis so/ /gsum pa ni cha chung gcig go/ /bzhi pa ni cha chung phyed do/ /lnga pa ni cha chung phyed dang gnyis so/ /drug pa ni cha chung phyed do/ /bdun pa ni cha chung gcig go/ /brgyad pa ni cha chung phyed dang gnyis so/ /dgu pa ni cha chung gcig go/ /bcu pa ni cha chung phyed do/ /bcu gcig</text></item>
<item><p>23b.5</p><section></section><text>pa ni cha chung phyed dang gnyis so/ /'di rnams dang sngar brjod pa'i snam bu bcu gcig po rnams kyi rgya'i tshad brjod par bya ste/ de la tshangs pa'i thig gi g.yas dang g.yon du cha chung phyed dang drug dor bar snam bu dang po ste cha chung phyed dang gsum pa'o/ /de'i steng du thig dang po ni cha chung phyed dang</text></item>
<item><p>23b.6</p><section></section><text>bzhi'o/ /cha chung drug dor bar gnyis pa dang gsum pa ste/ cha chung gsum pa'o/ /cha chung bzhi dor bar bzhi pa ste/ cha chung lnga ba'o/ /cha chung phyed dang bzhi dor bar lnga pa ni cha chung phyed dang lnga pa'o/ /cha chung gsum dor bar drug pa ste cha chung lnga pa'o/ /bdun pa la sogs pa bzhi ni cha chung</text></item>
<item><p>23b.7</p><section></section><text>bdun pa'o/ /bcu gcig pa ni cha chung lnga pa'o/ /'di la snam bu lnga pa'i logs su cha chung phyed dang bzhi ni steng gi cha la'o/ /bdun pa la 'og tu cha chung gsum pa ste steng du cha chung drug pa'o/ /snam bu rnams re re zhing phyir ngos kyi mthar thig gcig ji ltar rigs par ro/ /nang gi mthar</text></item>
<item><p>24a.1</p><section></section><text>yang thig dang po'i cha chung phyed dor nas ji ltar rigs par gyen du 'greng ba'i thig gcig go/ /de dag ni gzhan dang 'brel pas kyog po gcig tu mthong ste/ ji ltar mdzes par bri bar bya'o/ /'di'i nang du rin po che la sogs pa bri ba'i don du cha chung phyed dor nas de kho na</text></item>
<item><p>24a.2</p><section></section><text>bzhin du thig kyog po gcig go/ /bre phul gyi snam bu 'dod pa la ni de cha chung bcu drug pa yin no/ /gang dag /rgyal po nyes pa gsum nyi ma/ /rgyal po phyogs dang mi rnams gsum/ /phyogs te thad kar cha chung rnams/ /rta babs snam bu'i rim pa yin/ /zhes 'dod pa de la bar gyi</text></item>
<item><p>24a.3</p><section></section><text>cha chung rnams la rin po che'i shar bu la sogs pa med pas rin chen shar bu 'di la cha chung bco brgyad dang ldan pa yin no zhes pa/ la sogs pa brjod par ji ltar rigs zhes brtag par bya'o/ /steng du chu srin gyi kha nas 'thon pa'i mu tig gi chun 'phyang la sogs pa ni ji ltar mdzes par ro/ /rta</text></item>
<item><p>24a.4</p><section></section><text>babs kyi steng gi tshangs thig la chos kyi 'khor lo rtsibs bcu gnyis pa cha chung gnyis pa'o/ /rtsibs brgyad ldan pa'i 'khor lo ni/ /cha lnga ldan pa'i mu khyud can/ /zhes pa ni kha cig tu'o/ /de'i gdan pad+ma dang zla ba ni rta babs kyi snam bu bcu gcig pa la'o/ /gdan gyi g.yas g.yon gyi</text></item>
<item><p>24a.5</p><section></section><text>logs dag tu gnas pa'i mda' yab rnams la gnas pa'i ri dwags dang / ri dwags mo ni 'khor lo la kha bltas shing 'khor lo las cha chung phyed tsam du ring bar gnas pa ste/ cha chung gcig tu mgrin pa dang bcas pa'i gdong pa 'greng zhing mig 'khor lo'i rtse mo la blta ba bri bar bya'o/ /dri</text></item>
<item><p>24a.6</p><section></section><text>ma med pa'i 'od las ni/ /'khor lo'i g.yas dang g.yon du ni/ /ri dwags dang ri dwags mo'o/ /zhes gsungs so/ /kha cig ni mda' yab med de/ de'i snam bu la ni ri dwags dang / ri dwags mo dag kho na gnas so zhes zer ro/ /'dod pa de ni 'phags pa klu'i blo'i zhabs kyis/ /bum</text></item>
<item><p>24a.7</p><section></section><text>pa ka ba'i steng gnas pa'i/ /sgo las sum 'gyur rta babs ni/ /phyogs can mda' yab dag dang ldan/ /dril bu'i sgra ni yang dag sgrogs/ /zhes pa'i lung dang 'gal lo/ /'dis ni gdan gyi gzhogs na gnas pa'i ri dwags dang ri dwags mo'i mjug ma'i phyi rol gyi phyogs dag tu mda' yang</text></item>
<item><p>24b.1</p><section></section><text>gnyis gnyis gsungs so/ /de nyid kyi phyir bzhed pa 'di la ni ri dwags dang ri dwags mo dag mda' yab la gnas pa ma yin no/ /'khor lo'i phyi rol gyi cha chung gnyis la sna tshogs rdo rje'i ra'i rtse mo ste/ 'khor lo'i rtsibs kyi bar rnams su yang mthong ba'o/ /ra cha chung bcu bzhi bar 'dod pa</text></item>
<item><p>24b.2</p><section></section><text>la ni 'khor dang bcas pa'i dkyil 'khor cha chen bcu gnyis pa'i rten sna tshogs rdo rje'i lte ba cha chen bcu gnyis pa'i phyogs so so'i ra pad+ma'i lte ba'i mtha'i bar du gnas pa rnams ni sgo'i cha bzhi dang ldan pa'o zhes par mi 'gyur te/ 'dod pa de ni sngar dpyad pa yang yin no/ /dkyil 'khor gyi lte bar</text></item>
<item><p>24b.3</p><section></section><text>seng ldeng gi phur pa 'og rtse gcig pa ste/ steng rdo rje rtse lnga pa'i rnam pa hUM las skyes par bsams nas gdab pa'i sngags kyis brgya rtsa brgyad du bzlas nas/ brdung ba'i sngags kyis rdo rje tho bas brdungs te/ de la thig skud cha chung dgu bcu rtsa drug pa nyis bltab byas pa btags pas dbang ldan</text></item>
<item><p>24b.4</p><section></section><text>gyi phyogs nas brtsams nas g.yas su ra yi rtse mo nas phyi rol pad+ma'i ge sar gyi ri mo zlum por bskor bar bya'o/ /de'i phyi rol du cha chung gnyis pa'i pad+ma'i 'dab ma'i phreng ba'i khor yug gi thig zlum po 'dab ma'i rtse mos reg pa chos 'byung gi cha mtshon par byed pa'o/ /kha cig na re gang du yang</text></item>
<item><p>24b.5</p><section></section><text>bde mchog la sogs pa'i dkyil 'khor gyi khyad par 'ga' zhig la chos 'byung bsgom pa med pa de ni chos kyi dbyings kyi nang du chud pa kho na yin pas thig de ni chos kyi dbyings mtshon pa yin no zhes so/ /gzhan dag ni de khor yug chen po'i ngo bo yin no zhes so/ /de'i phyi rol du cha chung gnyis pa'i</text></item>
<item><p>24b.6</p><section></section><text>rdo rje'i phreng ba'i thig zlum po ste/ mthug cing sra ba khor yug chen po'i ngo bo'o/ /rdo rje'i snam bu la rdo rje rtse gsum pa rnams sam/ rtse lnga pa rnams sam sna tshogs rdo rje rnams kyang rung ste lung ji lta bar bri bar bya'o/ /de'i phyi rol du cha chung bzhi pa'i 'od zer gyi sa'i thig zlum po ni 'od zer</text></item>
<item><p>24b.7</p><section></section><text>'phro ba'i tshad mnyam par bya ba'i don du'o/ /de nyid kyi phyir der tshon gyi re khA mi bya'o/ /kun dga' snying po ni 'od kyi dkyil 'khor las phyi rol du khor yug zlum por gdab po zhes so/ /rta babs kyi glo rnams su ni dar dpyangs kyi snam bu'i steng du chu srin gyi kha las byung ba'i sna tshogs rdo rje'i ra</text></item>
<item><p>25a.1</p><section></section><text>rnams ni cung zad gzhogs su song nas phyir 'byung ba dbus kyi rgyar cha chung gsum dang ldan pa srid du cha chung bcu drug pa'o/ /sna tshogs rdo rje rtse lnga pa'i phyogs la ra'i 'gram du rab gzhan dag go/ /rta babs kyi ka ba rtsig pa'i thig las 'thon zhing cha chung bdun pa'o zhes</text></item>
<item><p>25a.2</p><section></section><text>pa'i phyogs ni mi rigs te/ gzhal yas khang las cung zad ring bar rta babs kyi ka ba rnams re re zhing stegs bu gru bzhi pa la gnas pa'i phyir ro/ /sa mnyam po la gnas pa nyid kyis stegs bu dang 'brel pa bzhin mthong bas stegs bu'i phyi ngos su 'di rnams bri bar rigs so/ /de bzhin du</text></item>
<item><p>25a.3</p><section></section><text>bar gyi snam bu ni steng du bzhi chas nyung ba'i sgo gnyis kyi tshad yin no zhes pa ni 'chal pa'i rtog par rig par bya'o/ /de lta bu 'di ni phyogs gcig brjod pa'o/ /rtsa ba'i thig bzhis yongs su bcad pa'i rtsa ba'i dkyil 'khor kho na las thig skud nyis 'gyur gyis ring ba ste/ des tshangs pa'i</text></item>
<item><p>25a.4</p><section></section><text>thig cha chung drug cu rtsa bzhi gdab par bya'o/ /de ltar yang / tshangs thig gi ni logs re rer/ /cha chen brgyad rnams gdab par bya/ /cha chen 'di rnams nyid la ni/ /re re zhing yang cha chung bzhir/ /de nas tshangs thig logs re rer/ /cha chung sum cu rtsa gnyis so/ /cha chen sgo yi tshad yin</text></item>
<item><p>25a.5</p><section></section><text>te/ /bzhi cha cha chung brgyad cha bzhi/ /zhes gsungs so/ /gzhan du yang brjod pa/ dkyil 'khor nyis 'gyur lhag par ni/ /gru bzhi dag par yang dag byas/ /de nas thig skud dkar byas nas/ /rang nyid sgrub pa'i grogs dang ldan/ /tsan+dan dkar po bsres pa yi/ /sA lu btags pas</text></item>
<item><p>25a.6</p><section></section><text>spang bar bya/ /tshangs pa'i thig ni dag pa gnyis/ /'khor lo'i tshang ni gang yin pa/ /de yi nyis 'gyur gdab par bya/ /de yi phyed du rtsa ba'i thig /ces so/ /tshangs pa'i thig gi rtse mo'i pha rol du pad+ma'i ge sar dang / pad+ma'i 'dab ma dang / rdo rje dang 'od kyi phreng ba rnams kyi thig zlum po'o/ /</text></item>
<item><p>25a.7</p><section></section><text>ji skad du/ khor yug gi ni nang du yang / /srid du sgo yi bcu drug go/ /zhes bshad pa ni ge sar gyi re khA nas brtsams nas khor yug tu 'dod do/ /de ji ltar rigs te ge sar dang 'dab ma dang / chos 'byung rnams ni rdo rje'i phreng ba dang ma 'brel la/ rdo rje phreng ba'i tshul can rdo rje'i ra ba ni khor yug</text></item>
<item><p>25b.1</p><section></section><text>du bshad do/ /de ltar yang 'phags pa klu'i zhal snga nas/ rta babs rdo rje'i rtse mo can/ /de yi phyi rol khor yug ste/ /rdo rje'i phreng ba 'od bzang ldan/ /zhes gsungs so/ /'dis ni rdo rje phreng ba nyid/ /khor yug 'od bzang ldan zhes gsal bar brjod do/ /ci ste zlum skor du mthun pa'i phyir</text></item>
<item><p>25b.2</p><section></section><text>ge sar la sogs pa yang khor yug dang 'dra bas khor yug tu btags la/ 'di rnams btags par yang bzhed pa yin par go bar bya ste/ de'i phyi rol zhes gsungs pa'i phyir ro zhe na gal te de ltar na de ni legs par brjod do/ /kha cig na re de bas tshig 'di nyid kyis ge sar la sogs pa med do zhes pa ni</text></item>
<item><p>25b.3</p><section></section><text>mi rigs te/ pad+ma la sna tshogs rdo rje gnas pa'i phyir ro/ /kha cig tu ni pad+ma dang chos 'byung med par yang de yod do zhes gsungs so zhe na/ /de ltar 'dir pad+ma'i 'dab ma dang bcas pa nyid la der btags pa legs so/ /bsdus pa'i rim par yang / brtan g.yo'i bdag nyid stong par</text></item>
<item><p>25b.4</p><section></section><text>bsgoms nas su/ /cho ga'i sbyor ba 'di yis ni/ /ye shes sa gzhi byin gyis brlab/ /nam mkha'i khams kyi dbus gnas par/ /rlung gi dkyil 'khor bsgom par bya/ /zhes pa la sogs pa nas/ /dkyil 'khor bzhi bsdus rdo rje yis/ /sa yi cha yi dkyil 'khor te/ der ni b+hUM yig</text></item>
<item><p>25b.5</p><section></section><text>las byung ba'i/ /gzhal yas khang par rnam par bsgom/ /zhes pa'i bar du ste/ 'dir ye shes sa gzhi dang nam mkha'i khams ni chos 'byung ngo / /de'i dbus ni pad+ma'o/ /der gnas pa'i rlung dang me dang chu dang sa'i dkyil 'khor bzhi 'dres par gyur pas/ sa'i cha sna tshogs rdo rje'i ngo bor</text></item>
<item><p>25b.6</p><section></section><text>bskyed nas/ de'i steng du zla ba'i dkyil 'khor la b+hUM las gzhal yas khang ngo zhes pa'i don to/ /de nas 'dir pad+ma med par sna tshogs rdo rje'o zhes pa ni cher 'khrul lo/ /sna tshogs rdo rje'i lte ba ni sgo'i tshad bcu gnyis so/ /de'i ra ba rnams kyi srid du so sor sgo gnyis so/ /de la rtsa ba'i</text></item>
<item><p>25b.7</p><section></section><text>thig gi nang du sgo'i tshad brgyad do/ /phyi rol srid du sgo gnyis so/ /de la bar skabs kyi snam bu med pa nyid do/ /rta babs ni rta babs kyi ka ba'i bar du ngos su sgo las sum 'gyur ro/ /ka ba'i steng gi rta babs de'i dpangs su sgo gcig gi tshad la snam bu bcu gcig go/ /de la go rims</text></item>
<item><p>26a.1</p><section></section><text>bzhin du rin chen shar bu dang / rin po che dang / rta mig dang gser dang / chu srin dang / gser dang / rmig pa dang / rin po che dang / rmig pa dang / gser dang mda' yab rnams kyi snam bu ste/ sgo'i brgyad cha dang / brgyad cha dang / bcu gnyis cha dang / nyi shu rtsa bzhi cha</text></item>
<item><p>26a.2</p><section></section><text>dang / brgyad cha dang / nyi shu rtsa bzhi cha dang / bcu gnyis cha dang / brgyad cha dang / bcu gnyis cha dang / nyi shu rtsa bzhi cha dang / brgyad cha'o/ /rin chen shar bu rin chen gnas dang gser/ /chu srin de nas gser gyi gnas dang ni/ /rin chen gnas dang gser dang mda' yab ste/ /gnas</text></item>
<item><p>26a.3</p><section></section><text>rnams cha ni bcu gnyis cha ru 'gyur/ /gser gyi rnam grangs sgo yi nyer bzhi cha/ /snam bu lhag ma sgo yi brgyad cha yin/ /zhes gsungs so/ /'di rnams kyi rgya'i tshad brjod par bya ste/ tshangs thig gi g.yas dang g.yon du cha chung phyed dang lnga dor bar snam bu dang po ni cha chung phyed dang</text></item>
<item><p>26a.4</p><section></section><text>gsum pa'o/ /de'i steng gi thig dang po ni cha chung phyed dang bzhi pa'o/ /cha chung lnga dor bar gnyis pa dang gsum pa ste cha chung gsum pa'o/ /cha chung bzhi dor bar bzhi pa cha chung gsum mo/ /cha chung phyed dang bzhi dor bar lnga pa cha chung phyed dang bzhi'o/ /cha chung gsum dor bar drug pa ni cha chung</text></item>
<item><p>26a.5</p><section></section><text>lnga pa'o/ /bdun pa la sogs pa gsum ni cha chung brgyad pa'o/ /bcu pa ni cha chung bdun pa'o/ /bcu gcig pa ni cha chung drug pa'o/ /snam bu rnams so so'i phyi'i mthar thig gcig gyen du ji ltar rigs par ro/ /nang gi mthar yang ste thig dang po ni cha chung phyed dor nas gyen du 'greng</text></item>
<item><p>26a.6</p><section></section><text>ba'o/ /'di nyid ni thig gzhan dang 'brel pas kyog po gcig tu mthong bar 'gyur te/ ji ltar mdzes par bya'o/ /'di'i nang du rin po che la sogs pa bri ba'i don du cha chung phyed dor te/ de kho na bzhin du thig kyog po gcig go/ /'ga' zhig ni/ de la rgyar ni cha chen po/ /bzhi yis nor</text></item>
<item><p>26a.7</p><section></section><text>bu'i snam bu'o/ /de bzhin rta mig bcad pa dang / /rang gi mtshan mas brgyan pa ste/ /cha chen phyed dang bzhi pa ni/ /rin chen shar bu gser de bzhin/ /cha ni chen po gsum nyid kyis/ /chu srin dang ni mda' yab po/ /zhes smra'o/ /'dod pa de la bar gyi cha chung rnams la rin chen shar bu la sogs</text></item>
<item><p>26b.1</p><section></section><text>pa med na/ rin chen shar bu'i snam bu cha chung bcu drug ces pa la sogs pa brjod pa ji ltar rigs zhes dpyad par bya'o/ /rta babs kyi steng du sgo tshad gcig gi tshangs thig la chu chung gnyis pa'i 'khor lo'o/ /de'i gdan ni mda' yab kyi snam bu'o/ /de'i glo dag tu sngon bzhin ri dwags dang</text></item>
<item><p>26b.2</p><section></section><text>ri dwags mo'o/ /de dag gi mjug ma'i pha rol tu mda' yab la gnas shing / spre'us bzung ba'i zla tshes dang / rin po che dang / rdo rje'i rtse mo can gyi cha chung phyed dang gsum pa'i rin po che'i yu ba la mtha' mar dar lce'i sham bu dang bcas pa'i g.yog cha chung gnyis pa'i gdugs dkar po gnyis</text></item>
<item><p>26b.3</p><section></section><text>te/ kha cig tu ni dmar po dar dpyangs gnyis 'phyang ba'o/ /de'i steng yu ba bzhi pa'i chad/ /gdugs g.yog dag kyang de bzhin no/ /zhes ni gzhan zer ro/ /kha cig ni gdugs cha chung drug pa'o zhes so/ /mda' yab mtha' ma'i steng du cha chung gcig pa'i rgyal mtshan dang ba dan no/ /'khor lo las</text></item>
<item><p>26b.4</p><section></section><text>phyir ngos su cha chung gnyis pa'i sna tshogs rdo rje'i ra ste/ 'khor lo'i rtsibs kyi bar bar rnams su yang mthong bzhin pa'o/ /de'i phyi rol gyi phreng ba gnyis kyi snam bu dag ni cha chung gcig pa dag gam/ gnyis pa dag go/ /'od kyi phreng ba ni cha chung gnyis pa'o/ /de ltar yang rdo rje mkha' 'gro'i rgyud las/ </text></item>
<item><p>26b.5</p><section></section><text>phyi rol 'od kyi dkyil 'khor ni/ /tshon gyi sa yi nyis 'gyur tshad/ /khor yug de yi phyi rol du/ /shing sogs dur khrod brgyad po yin/ /zhes gsungs so/ /dur khrod rnams ni dur khrod na gnas pa'i lha rnams kho na la yod kyi gzhan rnams la ni ma yin no/ /skal ba dang mi ldan pa 'dus pa ni de</text></item>
<item><p>26b.6</p><section></section><text>rnams kyang rdul tshon gyi dkyil 'khor du mi bri'o/ /gzhan du 'od zer gyi snam bu cha chung bzhi par gsungs so/ /kha cig tu ni bde mchog gi dkyil 'khor la/ /rdo rje pad+ma 'khor lo'i gzugs/ /ra ba gsum yang dgod par bya/ /zhes pa 'dis rdo rje phreng ba las phyi rol du pad+ma dang 'khor</text></item>
<item><p>26b.7</p><section></section><text>lo'i phreng ba dag gsungs so/ /zlum po bskor ba'i don du thig skud mtho gang la sogs pa lhag par bya'o/ /thig skud brkyang bas kyang zlum po'i thig bya'o/ /bcom ldan 'das kyis dkyil 'khor nyis 'gyur du ring bar gsungs pa ni bri bya'i dkyil 'khor la sna tshogs rdo rje dang de'i rten gyi lte ba'i</text></item>
<item><p>27a.1</p><section></section><text>mtha' ma mnyam pa tshun chad rtsa ba'i dkyil 'khor gyi nang dang phyi mnyam par mtshon pa ste 'di ni phyogs gnyis pa'o/ /klu'i blo'i zhabs kyis ni phyogs dang po nyid bsngags so/ /des ni sgo khyud dang 'gram dag gi tshad mnyam pa dang / bum pa ka ba'i steng gnas pa'i/ /rta babs sgo</text></item>
<item><p>27a.2</p><section></section><text>las sum 'gyur dang / /zhes gsungs so/ /de ltar na rta babs ni sgo las ngos su sum 'gyur du mi 'gyur te bzhi 'gyur du 'gyur ro/ /de'i phyir de ni dpangs su sum 'gyur nyid du bzhed do/ /kun tu stegs bu sgo yi phyed/ /'gram dang logs kyang de bzhin no/ /zhes pa'i lung las/ bcom</text></item>
<item><p>27a.3</p><section></section><text>ldan 'das kyis 'gram pa ni sgo'i phyed du yang gsungs la/ ngos su rta babs sgo'i sum 'gyur gyi phyogs kyang ngo / /de ltar phyogs gnyis ka yang kho bos bshad do/ /phyogs gnyis pa la dbus kyi dkyil 'khor las pad+ma'i ge sar gyi zlum po'i thig tshun chad kyi dkyil 'khor du nyis 'gyur du brjod</text></item>
<item><p>27a.4</p><section></section><text>do/ /phyogs dang po la ni dbus kyi dkyil 'khor 'khor dang bcas pa las 'od kyi phreng ba'i bar nyis 'gyur du'o/ /rta babs kyi ka ba las phyi rol pad+ma'i ge sar zlum po'i thig las tshu rol cha chung bcu bzhi pa'o zhes pa ni phyogs gnyis ka dang yang mi mthun pas spangs so/ /'dir sgo dang sgo khyud kyi</text></item>
<item><p>27a.5</p><section></section><text>mtshams su cha chung gcig pa la zla tshos la gnas pa'i rin po che dmar po'am/ ser po'am/ ljang gu'am/ nag po yang rung ste/ steng du rdo rje phyed pas mtshan pa'am/ yongs su rdzogs pa'i rdo rjes mtshan pa'o/ /de ltar yang / tshon gyi sa las phyi yi zur/ /sgo dang sgo khyud mtshams rnams su/ /</text></item>
<item><p>27a.6</p><section></section><text>zla ba rin chen rdo rjes mtshan/ /kun nas yongs su 'bar ba yin/ /zhes gsungs so/ /gzhan du yang / stegs bu'i phyi dang nang gi zur rnams su/ /zla ba nyi ma rin chen rdo rje dag/ /rdo rjes mtshan pa'am rin chen gcig po ni/ /mkhas pa rnams kyis rim bzhin yang dag bri/ /zhes so/ /rta</text></item>
<item><p>27a.7</p><section></section><text>babs kyi ka ba rnams ni stegs bu gru bzhi pa la gnas pa'i bum pa la gnas pa'o/ /de ltar yang / chu srin kha nas chu srin bar/ /rta babs sgo las sum 'gyur ro/ /stegs bu bum pa las byung ba'i/ /rta babs ka ba drang por bya/ /zhes gsungs so/ /de rnams kyi rtsa ba dang rtse mo la nor bus</text></item>
<item><p>27b.1</p><section></section><text>spras pa'o/ /dbus su glang po che'i steng du dpung pa la bteg pa'i seng ge'o/ /rta babs kyi gdung nas dang nge med pa'i phyogs la rin chen shar bu'i snam bu nas 'phyang ba'i rin po che'i pa tra 'phro ba las ji ltar mdzes par dbyangs ba'i kha dog dmar po dang ser po la sogs pa'am sna tshogs pa'i dar dpyangs</text></item>
<item><p>27b.2</p><section></section><text>dang / rin po che'i yu ba can gyi rnga yab rnams so/ /kha gcig tu ni dar dpyangs kyi snam bu la glang po che'i steng du seng ge'i kha nas rin po che'i do shal 'phyang ba dang / ka ba'i dbus su me long zhes gsungs so/ /rin po che'i snam bu la ni zur gsum dang / thig le dang / gru bzhi dang / zlum po rnams</text></item>
<item><p>27b.3</p><section></section><text>rim pas rin po che'i bcings pa ni ka ba so so'i gzhogs su'o/ /dra ba'i snam bu la gser gyi ske rags bzhi'i ngos su chu srin ma ka ra'i kha nas byung ba'i mu tig gi do shal skud pa dmar po las brgyus shing / glo gnyis dang / steng dang 'og tu gser gyis bsdams pa'i nor bu dbus na yod pa dang / do</text></item>
<item><p>27b.4</p><section></section><text>shal gyi glo gnyis su do shal phyed pa cung zad thung bar 'phyang ba'i rin po che'i phreng ba drang zhing rtse mo gser gyis bsdams pa'i nor bu sbom po dang ldan pas mdzes pa dang / kha cig tu ni rin po che'i yu ba can gyi rnga yab dang / dril bu'i mthar rnga yab 'phyang ba'o/ /kha cig tu ni dra ba phyed pa'i glo gnyis su</text></item>
<item><p>27b.5</p><section></section><text>yid du 'ong ba'i me tog phreng ba'i dra ba phyed pa 'phyang zhing / de'i glor gos sna tshogs pa'i dra ba phyed pa'o zhes gsungs so/ /gzhan ni grwa rnams su yid du 'ong ba'i me tog gi phreng ba'i ngo shal phyed pa dang / dar gyi chun po'i do shal rnams so zhe'o/ /do shal gyi nang du kha cig tu ni pad+ma la zla tshes dang</text></item>
<item><p>27b.6</p><section></section><text>rdo rje phyed bas mtshan pa'i nyi ma'i dkyil 'khor ro/ /kha cig tu ni rin po che'o/ /kha cig tu ni pad+ma la gnas pa'i rdo rje'o/ /phyogs rnams su pad+ma'i 'dab ma phyed pa'i dbyibs can gyi mda' yab rnams la gser gyi bum pa la gnas pa'am/ rin po che'i bum pa la gnas pa'i rgyal mtshan dang / ba</text></item>
<item><p>27b.7</p><section></section><text>dan brgyad de/ zla tshes dang rin po che dang / rdo rje dang ldan pa'i rtse mo can rin po che'i dbyug pa la bcings zhing dril bu 'khrol ba bcings pa'i dar lce gsum pa rtse mo la ri dwags kyi rgyal po dang / ngang pa'i rgyal po dang klu za ba dang / nya sbu rgyas pa dang chu srin gyis mtshan pa/ rlung gis bskyod pas sum</text></item>
<item><p>28a.1</p><section></section><text>khugs su 'khyog cing 'gying ba'i cha byad can/ dril chung gi sgra sgrogs pas sil sil zer ba rnga yab dang bcas pa'o/ /ba dan rnams kyang de bzhin de/ /ri dwags la sogs pa'i mtshan ma gzhan dang ni bral ba'o/ /grwa bzhir mnga' yab kyi steng du gdugs bzhi'o/ /rta babs la rnam</text></item>
<item><p>28a.2</p><section></section><text>par bkra ba'i bla re dang do shal dang do shal phyed pa'o/ /rta mig dang ba dan gyi mtha' rnams su rgyal mtshan dang ba dan rnams te ji ltar mdzes par ro/ /seng ge dang / seng ge rkang pa brgyad pa dang / ngang pa dang / rma bya dang / mi'am ci dang / mi'am ci mo rnams kyang ngo / /rta babs kyi gzhogs rnams su</text></item>
<item><p>28a.3</p><section></section><text>shin tu mi ring bar bum pa bzang po las skyes pa'i dpag bsam gyi shing rnams te/ glang po che la sogs pa rin po che bdun dang ldan pa'o/ /bar bar du ni grub thob rnams dang / me tog gi phreng ba bzung ba sprin gyi sbubs las byung ba'i lha'i lus can rnams so/ /de lta bu 'di ni rtsa ba'i dkyil 'khor</text></item>
<item><p>28a.4</p><section></section><text>las phyi rol du thig gdab cing bri ba'i rim pa ste dkyil 'khor thams cad kyi thun mong ngo / /nang du ni bye brag tu brjod par bya ste/ rtsa ba'i thig gi nang du sgo'i tshad du lha snam dor nas ngos thig gcig zur thig gnyis kyi bar du'o/ /de'i nang du gzugs rdo rje ma la sogs pa dgod pa'i don du sgo</text></item>
<item><p>28a.5</p><section></section><text>tshad dor nas tshangs pa'i lte ba la gnas pa'i thig skud kyis tshangs pa'am dbang ldan gyi thig nas bzung nas/ dbus kyi dkyil 'khor gyi mtshams kyi zlum po'i thig dang po'o/ /de'i nang du rdo rje phreng ba'i cha chung spangs nas de ltar zlum po'i thig gnyis pa'o/ /de nas phyogs gzhan gyi zlum po'i thig</text></item>
<item><p>28a.6</p><section></section><text>gi bar du tshangs thig gi g.yas phyogs su thig gnyis te/ dang po ni cha chung gnyis dor bar ro/ /gnyis pa ni gtso bo'i mtshan ma dang ka ba'i cha chung dor nas so/ /de ltar g.yon du'o/ /'dir lhor gnas te byang du phyogs pas shar phyogs su ka ba'i thig gdab bo/ /byang du gnas te lhor phyogs</text></item>
<item><p>28a.7</p><section></section><text>pas nub tu'o/ /nub tu gnas te shar du phyogs pas byang du'o/ /shar du gnas te nub tu phyogs pas lhor ro/ /rdo rje mkha' 'gror ni zlum po'i thig dang po las phyir 'od kyi phreng ba'i don du cha chung gcig spangs par zlum po'i thig gcig gsungs so/ /de nas tshangs thig dang zur thig phyi bas</text></item>
<item><p>28b.1</p><section></section><text>re mig dgur 'gyur ro/ /gzhan yang tshangs thig dang gtso bo'i gnas kyi snam bu'i nang gi thig rnams ni dbyi bar bya'o/ /lha'i gnas dang tshon khyad par du bya ba'i don du zur thig dang lha snam gyi thig rnams ni gzhag cing rdul tshon gdab pa nyid kyis g.yogs par bya'o/ /'dir gal te de ltar</text></item>
<item><p>28b.2</p><section></section><text>gdab pa las gzhan du gdab par 'dod na de'i tshe tshangs thig gi phyi rol du cha chung gnyis spangs par thig gcig go/ /de'i phyi rol du cha chung re re dor bar thig drug ste/ thig bdun ka yang gzhal yas khang gi mda' yab kyi thig gi bar du'o/ /de la dkyil 'khor gyi brjod pa'i bdun gdab pa nyid</text></item>
<item><p>28b.3</p><section></section><text>btab nas sngar bzhin thig zlum po gsum byas te/ sngon gyi thig gdab pa'i rim pas gnas pa'i thig rnams bzhag ste gzhan rnams dbyi bar bya'o/ /'di gnyis ka yang 'jam pa'i rdo rje'i dkyil 'khor gyi thig gdab pa'o/ /gtso bo gzhan dgod pa la yang 'di'o/ /'dis ni/ gru bzhi</text></item>
<item><p>28b.4</p><section></section><text>pa la sgo bzhi pa/ /rta babs bzhi yis rnam par brgyan/ /thig bzhi dang ni yang dag ldan/ /phyi yi dkyil 'khor thig gdab bya/ /de yi nang du dkyil 'khor ni/ /dkyil 'khor brgyad pa lta bu yin/ /phyi yi 'khor lo'i phyed du ni/ /kun nas yongs su zlum po'o/ /'khor lo ka ba la</text></item>
<item><p>28b.5</p><section></section><text>sogs spras/ /rdo rje phreng bas bskor zhing mdzes/ /zhes pa dang / 'khor lo ka sogs thig rnams kyi/ /sa ni tshon gyi sa dang mnyam/ /zhes pa yang rnam par phye'o/ /bsdus pa'i rim par gsungs pa'i dkyil 'khor la yang gdab pa'i tshul 'di nyid do/ /khyad par du zlum po'i thig</text></item>
<item><p>28b.6</p><section></section><text>gnyis pa'i nang du yang rdo rje phreng ba'i cha chung dor bar zlum po'i thig gsum mo/ /zlum po dang po'i nang du ni 'od kyi phreng ba'o/ /zlum po'i thig dang po las phyi ngos su ni zlum po'i thig med do/ /klu'i blo'i zhabs kyis gang gsungs pa/ dbus kyi 'khor lo yi ni tshad/ /rtsa ba'i thig gi phyed kyis</text></item>
<item><p>28b.7</p><section></section><text>so/ /zhes dang / tshangs las stegs bu tsam du 'gyur/ /stegs bu phyed du gnyis pa ste/ /gsum pa stegs bu phyed dang gnyis/ /stegs bu'i phyed kyi gzhan yin te/ /'od zer lnga yis rnam brgyan pa'i/ /rdo rje phreng ba gsal bar bya/ /nang gi 'khor lo'i phyi rol du/ /thig bzhi mnyam</text></item>
<item><p>29a.1</p><section></section><text>par kun nas bri/ /rdo rjes mtshan zhing legs mdzes pa'i/ /ka ba brgyad ni nang du bri/ /de nyid du ni re mig dgu/ /rdo rje ka ba'i bar du'o/ /zhes so/ /dpal kha sbyor gyi rgyud du gsungs ba'i rdo rje sems dpa'i dkyil 'khor la/ rtsa ba'i thig gi nang du cha chung gsum gyi bar spangs</text></item>
<item><p>29a.2</p><section></section><text>nas bar du cha chung phyed pa'i zlum po'i thig gnyis kyi dbus su chud pa'i 'khor lo'i phreng ba'o/ /de'i nang du cha chung gsum dor nas bar du cha chung phyed pa'i thig zlum po gnyis kyi bar du chud pa'i pad+ma'i phreng ba'o/ /de'i nang du cha chung gsum dor te zlum po'i thig gi mtha' nas cha chung phyed kyi bar du ni 'od zer</text></item>
<item><p>29a.3</p><section></section><text>gyi phreng ba'o/ /de'i nang du cha chung phyed kyi bar gyi thig zlum po gnyis kyi nang du rdo rje'i phreng ba'o/ /'dir nang gi thig zlum po nas phyogs gzhan gyi zlum po'i thig gi bar du tshangs pa'i g.yas logs su thig gnyis te/ dang po ni cha chung phyed dang gnyis dor bar ro/ /gnyis pa ni gtso bo'i mtshan ma dang</text></item>
<item><p>29a.4</p><section></section><text>ka ba'i cha chung phyed dor nas so/ /de ltar g.yon du yang ngo / /sngon bzhin tshangs thig la sogs pa dbyi'o zhes pa bye brag dang bcas pa gdab pa'i tshul lo/ /ye shes mkha' 'gro ma'i dkyil 'khor du/ rtsa ba'i thig gi nang du cha chung bzhi dor bar thig zlum po'o/ /de nas dbus kyi cha chung dor</text></item>
<item><p>29a.5</p><section></section><text>bar gnyis pa'o/ /de nas rdo rje phreng ba'i cha chung dor bar gsum pa'o/ /de nas lha mo'i cha chung drug dor bar ngos kyi thig gcig ste zlum po la reg pa'o/ /de nas ka ba dang gtso bo'i phyag mtshan gyi don du cha chung gcig dor nas de bzhin du gnyis pa'o zhes pa khyad par gyi thig go/ /bcu bdun gyi bdag</text></item>
<item><p>29a.6</p><section></section><text>nyid dgyes pa'i rdo rje bzhi'i dkyil 'khor la/ rtsa ba'i thig gi nang du tshangs pa dang zur thig rnams nyid de thig gzhan btab pa ni med do/ /tshangs pa'i thig las phyi ngos su thig zlum po bzhi'o/ /de la dang po ni lte ba yin te cha chung gcig gi brgyad chas lhag pa'i cha chung phyed dang gsum dor nas so/ /</text></item>
<item><p>29a.7</p><section></section><text>gnyis pa ni 'dab ma rnams kyi ste bzhi cha dang bcas pa'i cha chung lnga'i bar dor nas so/ /de'i phyi ngos su cha chung gcig gi brgyad cha dor nas kyang / cha chung gcig dor bar gsum pa ste rdo rje'i phreng ba yin no/ /bzhi pa ni dbus kyi 'od zer gyi thig ste cha chung gcig dor nas so/ /nyi shu rtsa gsum gyi bdag nyid</text></item>
<item><p>29b.1</p><section></section><text>can dang / bco lnga'i bdag nyid can bdag med ma dang / ku ru kul+le'i dkyil 'khor la yang de nyid do/ /rdo rje bdud rtsi bzhi yang de ltar ro/ /dgu'i bdag nyid can dgyes pa rdo rje bzhi'i ni tshangs thig las phyi ngos su lte ba'i don du cha chung lnga dor nas gser gyi thig zlum po gcig go/ /de'i phyi ngos su</text></item>
<item><p>29b.2</p><section></section><text>'dab ma'i don du cha chung bcu spangs par thig gcig go zhes pa khyad par ro/ /de'i phyi ngos su cha chung gcig la bum pa rnams sam de la rdo rje'i phreng ba'o zhes pa kha cig go/ /lnga'i bdag nyid bcom ldan 'das sgyu ma chen mo'i dkyil 'khor la yang de lta bu nyid do/ /dgu'i bdag nyid bcom ldan 'das</text></item>
<item><p>29b.3</p><section></section><text>sangs rgyas thod pa'i dkyil 'khor la yang de ltar ro/ /rdo rje hUM mdzad kyi dkyil 'khor la tshangs pa'i thig nas cha chung phyed dang gsum dor bar ge sar gyi thig zlum po'o/ /de'i phyi ngos su 'dab ma'i don du cha chung lnga dor bar thig zlum po'o/ /de nas cha chung dor bar phyogs dang phyogs mtshams rnams su cha chung</text></item>
<item><p>29b.4</p><section></section><text>phyed dang brgyad pa'i 'dab ma brgyad de/ shar gyi pad+ma las phyi rol tu pad+ma cha chung gsum pa'o/ /nub kyi pad+ma las kyang de bzhin no zhes pa gdab pa'i khyad par ro/ /bcom ldan 'das bde mchog dang rdo rje phag mo'i dkyil 'khor la rtsa ba'i thig gi nang du tshangs thig dang zur thig gnyis gnas pa la/ tshangs</text></item>
<item><p>29b.5</p><section></section><text>thig las phyi ngos su cha chung gnyis dor nas thig gcig rtsa ba'i thig la thug par gdab bo/ /zur thig gi g.yas dang g.yon du cha chung gnyis dor bar thig re re ste/ srid du lte ba'i glo gnyis pas sgo'i tshad bzhi bzhi'o/ /de nas tshangs thig dang zur thig gi phyi'i thig las phyi rol du cha chung gnyis dor bar</text></item>
<item><p>29b.6</p><section></section><text>thig dang po ste/ tshangs thig dang zur thig dang de dag gi glo'i thig gi steng dag tu sgo'i tshad de/ thad kar logs dag tu cha chung gnyis gnyis kyi phyir ro/ /de'i phyi ngos su de ltar thig lnga'o/ /de bzhin du zur dang de dag gi 'gram gyi thig gi steng tu thig drug pa yang ngo / /de nas tshangs thig gi g.yas su</text></item>
<item><p>29b.7</p><section></section><text>dang po'i cha chung gcig gi mtha' nas phyung ste/ gnyis pa'i rtse mor song nas gsum pa'i cha chung gcig gi mthar zhugs te bzhi ba'i rtse mor song nas lnga ba'i cha chung gcig gi mthar zhugs te/ drug pa'i rtse mor song nas bdun pa'i cha chung gcig gi mthar zhugs pa'i thig kyog po gcig go/ /'di'i</text></item>
<item><p>30a.1</p><section></section><text>nang du cha chung phyed dor nas 'di lta bu'i kyog po'i thig gnyis pa'o/ /de lta bu'i thig kyog po gnyis tshangs thig gi g.yon du yang ngo / /de bzhin du zur thig g.yon dang cig shos dag tu yang ngo / /de nas lte bar thig skud bzung nas rtsa ba'i thig nas brtsams nas nang du sgo re re spangs</text></item>
<item><p>30a.2</p><section></section><text>par tshangs thig la thig skud bzung bas thig zlum po bzhi'o/ /ji skad du/ rtsa ba'i thig nas nyer bzung ste/ /zlum po'i thig ni rnam bzhi'o/ /'khor lo gsum ni sgo tshad du/ /yang dag bskor bas phyin pa'o/ /lhag ma pad+ma 'dab ma brgyad/ /tshad de 'di las lhag chad min/ /thugs sogs</text></item>
<item><p>30a.3</p><section></section><text>'khor lo'i mu khyud la/ /rdo rje pad+ma 'khor lo'i phreng / /zhes gsungs so/ /de la dang po gsum re re'i nang du cha chung phyed dor bar zlum po'i thig gcig go/ /bzhi pa thugs kyi 'khor lo'i lte ba'i nang mtshon par byed pa'i nang du cha chung gi bzhi cha las pha rol cha chung phyed dang gsum pa'i 'dab mdor</text></item>
<item><p>30a.4</p><section></section><text>bar lte ba'i don du ge sar gyi phreng ba'i ngo bo'i thig gcig go/ /rdo rje'i phreng ba'i don bzhi pa'i nang du cha chung phyed dor bar zlum po gcig go zhes kyang kha cig go/ /gzhan ni rtsibs kyi glo dag tu shin tu mi bzad pa'i rdo rje bzhis bskor ro zhes so/ /kha cig ni rtsibs kyi 'gram gyi steng du ji</text></item>
<item><p>30a.5</p><section></section><text>ltar rigs par rdo rje dang pad+ma dang 'khor lo'i phreng ba'o zhes so/ /'dir phyi rol gyi thig zlum po dang nang gi thig zlum po dang / rtsibs kyi thig rnams bsrung la gzhan ni dbyi bar bya'o/ /khyad par du gdab pa'o/ /nyi shu rtsa lnga'i bdag nyid kyi sangs rgyas thod pa'i dkyil 'khor la yang 'di nyid yin no/ /</text></item>
<item><p>30a.6</p><section></section><text>khyad par ni dang por brjod pa'i zlum po'i thig bzhi pa dang / ze'u 'bru'i thig mi bya'o/ /zlum po'i thig drug pa'i nang du ni 'dab ma cha chung lnga pa dor nas 'dir ge sar gyi rang bzhin zlum po'i thig gcig go/ /dpal rnal 'byor nam mkha'i dkyil 'khor la rtsa ba'i thig gi nang du cha chung phyed dang bcas pa'i</text></item>
<item><p>30a.7</p><section></section><text>gsum dor nas bar du cha chung gcig pa'i zlum po'i thig gnyis kyi dbus su chud pa'i rdo rje'i phreng ba'o/ /de nas cha chung phyed dang bzhi dor bar thig gzhan rnams ni bsdus pa'i rim par gsungs pa'i dkyil 'khor bzhin no/ /rtsa ba'i thig gi nang du gzhal yas khang gnyis pa ste/ thig kyang 'og nas 'chad</text></item>
<item><p>30b.1</p><section></section><text>par 'gyur ba'i bzhi bcu rtsa gsum gyi bdag nyid 'jam pa'i rdo rje'i dkyil 'khor lta bu'o zhes gzhan no/ /gcig dbus kyi gzhal yas khang pas gzhal yas khang gnyis pa zlum po'o zhes so/ /gzhan ni 'dir gzhal yas khang med de rdo rje'i phreng ba ni sngar bzhin no zhes so/ /bcu gsum gyi bdag</text></item>
<item><p>30b.2</p><section></section><text>nyid dpal gshin rje gshed kyi dkyil 'khor la tshangs thig dang zur thig rnams kho na ste gzhan med do/ /de la tshangs thig nas sgo gnyis kyi bar dor nas zur thig gi bar du ngos su sna tshogs rdo rje'i lte ba'i thig gcig go/ /de'i nang du cha chung gcig dor nas rdo rje'i phreng ba'i thig gcig go/ /lte ba'i thig las</text></item>
<item><p>30b.3</p><section></section><text>sgo'i bar du rwa lnga'o/ /de'i rjes la tshangs thig dang zur thig rnams dbyi bar bya'o/ /'di ni khyad du gdab pa'o/ /rdo rje sgrol ma'i dkyil 'khor la tshangs thig dang zur thig rnams gnas pa nyid la tshangs thig gi phyi rol du lte ba'i cha chung gsum dor bar thig zlum po gcig go/ /de'i phyi ngos su 'dab</text></item>
<item><p>30b.4</p><section></section><text>ma cha chung drug dor bar thig zlum po gcig go/ /tshangs thig dang zur thig rnams dbyi'o/ /nyi shu rtsa lnga'i bdag nyid can 'od zer can gyi dkyil 'khor la 'jam pa'i rdo rje'i dkyil 'khor bzhin thig gdab bo/ /bcu gsum gyi bdag nyid can bsrung ba lnga'i dkyil 'khor la tshangs thig dang zur thig rnams</text></item>
<item><p>30b.5</p><section></section><text>nyid de gzhan ni med do/ /de la tshangs pa'i thig gi phyi rol kun tu cha bzhi dor bar dbus kyi pad+ma'o/ /de'i phyi ngos su cha chung gcig dor bar phyogs rnams su pad+ma bzhi'o/ /tshangs thig dang zur thig dbyi'o zhes pa khyad par du gdab pa'o/ /lnga bcu nga gsum gyi bdag nyid can rdo rje dbyings kyi dkyil</text></item>
<item><p>30b.6</p><section></section><text>'khor la rtsa ba'i thig gi nang na rang gi sgo gnyis kyi tshad spangs par zur thig gnyis kyi bar du ngos su thig gcig go/ /de nyid ni gnyis pa nang gi dkyil 'khor gyi rtsa ba'i thig yin te/ sgo dang sgo khyud la sogs pa mda' yab kyi thig gi bar dang ldan zhing rta babs la sogs pa med pa'o/ /rtsa ba'i</text></item>
<item><p>30b.7</p><section></section><text>thig 'di'i nang du bar med pa nyid zlum po'i thig dang po'o/ /de'i nang du rdo rje phreng ba'i cha chung gcig spangs par gnyis pa'o/ /de las phyogs gzhan gyi thig zlum po'i bar du tshangs thig gi g.yas kyi char thig gnyis te dang po cha chung gnyis spangs par ro/ /gnyis pa ni ka ba'i cha chung dor bar ro/ /</text></item>
<item><p>31a.1</p><section></section><text>de ltar g.yon du yang ngo / /de nas tshangs thig dang zur thig phyi bas re'u mig dgur 'gyur ro/ /gzhan tshangs thig dang gtso bo'i gnas kyi snam bu'i nang gi thig rnams ni dbyi'o/ /khyad par du gdab pa'o/ /de nyid bsdus pa las dbus kyi gzhal yas khang rta babs dang</text></item>
<item><p>31a.2</p><section></section><text>bcas pa'o zhes gsungs pa ni khams gsum rnam rgyal gyi dkyil 'khor kho na'i 'o/ /gang yang / rdo rje'i ka rtse gnas rnams su/ /dkyil 'khor lnga yi brgyan pa'o/ /zhes gsungs pa ni de bzhin gshegs pa lnga'i gnas rnams su rdo rje'i ri mo zlum po bri bar bya ste/ de rnams la yang zla ba'i</text></item>
<item><p>31a.3</p><section></section><text>dkyil 'khor lnga bris zhes kun dga' snying pos bshad pa 'di ni mi rigs te/ rdo rje'i ri mo zlum po'i rjod byed rgyud tshig 'di la med pa'i phyir ro/ /bzhi bcu rtsa gsum gyi bdag nyid can 'jam pa'i rdo rje'i dkyil 'khor la rtsa ba'i thig gi nang du sgo gnyis spangs par zur thig gnyis la reg pa'i</text></item>
<item><p>31a.4</p><section></section><text>logs thig gcig go/ /de nyid ni gnyis pa nang gi dkyil 'khor gyi rtsa ba'i thig yin te/ sgo dang sgo khyud la sogs pa mda' yab kyi thig gi bar du ldan zhing rta babs la sogs pa med pa'o/ /'di'i nang du rang gi sgo gnyis spangs par zur thig la reg pa'i logs thig gcig go/ /de nyid gsum pa nang gi</text></item>
<item><p>31a.5</p><section></section><text>dkyil 'khor gyi rtsa ba'i thig yin te/ sgo dang sgo khyud la sogs pa dang ldan zhing rta babs la sogs pa med pa'o/ /rtsa ba'i thig 'di'i nang du bar med pa nyid du zlum po'i thig dang po'o/ /zhes pa la sogs pa bshad pa'i rdo rje dbyings kyi nang gi dkyil 'khor lta bu'i dkyil 'khor gsum pa'o/ /khyad</text></item>
<item><p>31a.6</p><section></section><text>par du gdab pa'o/ /bcom ldan 'das chos kyi dbyings ngag gi dbang phyug gi dkyil 'khor la dkyil 'khor thams cad thun mong du phyi'i dkyil 'khor gyi thig gdab pa'i tshul sngar brjod pa shes par bya ste/ phyi'i rtsa ba'i thig la sogs pa'i thig bdun ni zlum po ste 'di ni khyad par ro/ /gang gsungs ba</text></item>
<item><p>31a.7</p><section></section><text>kun nas zlum po bzang po ste/ zhes pa la sogs pa'o/ /sgo khyud dang 'grel pa'i rtsa ba'i thig 'di'i nang du sgo gnyis kyi bar spangs nas zur thig gnyis po la reg pa'i ngos thig gcig go/ /de nyid ni gnyis pa nang gi dkyil 'khor gyi rtsa ba'i thig yin te/ sgo dang sgo khyud la sogs pa nas mda' yab</text></item>
<item><p>31b.1</p><section></section><text>gyi bar dang ldan zhing rta babs med pa'o/ /rtsa ba'i thig 'di'i nang du de lta bu'i dkyil 'khor gsum pa'i rtsa ba'i thig ni de bzhin no/ /rtsa ba'i thig 'di'i nang du rang gi sgo gnyis zhes pa la sogs pa brjod pa'i rdo rje dbyings kyi nang gi dkyil 'khor bzhin du dkyil 'khor bzhi pa'o/ /khyad par du gdab pa'o/ /</text></item>
<item><p>31b.2</p><section></section><text>ngan song yongs su sbyong ba'i dkyil 'khor la bsdus pa'i rim par gsungs pa'i dkyil 'khor bzhin du gdab pa ste/ 'on kyang rdo rje phreng ba'i nang du ka ba brgyad la sogs pa med par 'khor lo rtsibs brgyad ser po nyid kyis brgyan pa ni khyad par zhes so/ /bcom ldan 'das 'byung po 'dul byed kyi dkyil</text></item>
<item><p>31b.3</p><section></section><text>'khor la rtse ba'i thig gru bzhi pa'i nang du cha chung bzhi dor bar zur thig gnyis la reg pa'i logs thig gsum mo/ /de'i nang du cha chung bzhi'i bar du de bzhin du logs thig gcig go/ /de'i nang du cha chung bzhi dor bar 'jam pa'i rdo rje'i dkyil 'khor du brjod pa'i nang gi pho brang lta bu'i nang gi pho brang ngo / /rim</text></item>
<item><p>31b.4</p><section></section><text>pa bzhin gdab pa'o/ /mkha' 'gro lnga'i dkyil 'khor la rtsa ba'i thig gi nang du dkyil 'khor chen po'i sgo bzhi cha'i cha phyed dang gnyis kyi bar dor nas/ gzhan cha chung dgu'i bar la cha mnyam pa bcu gnyis byas nas logs so sor cha gnyis dor te/ dbus kyi cha gnyis kyi tshad kyi rtsa ba'i thig bzhi'o/ /</text></item>
<item><p>31b.5</p><section></section><text>de re re'i brgyad cha ni sgo'o/ /rtsa ba'i thig las phyi ngos su thig drug ces pa la sogs pa sngar bzhin du bya'o/ /de ltar phyogs rnams su rta babs med pa'i gzhal yas khang bzhi pa'o/ /dbus su yang de bzhin du gzhal yas khang lnga pa'o/ /cha chung dgu zhes pa la sogs pa ni 'dir yang rig par bya'i/ </text></item>
<item><p>31b.6</p><section></section><text>de lta mod kyi gzhal yas khang 'di dang bzhi po rnams kyi bar na dkyil 'khor chen po'i cha chung gcig go/ /'dir kye'i rdo rje'i gzhal yas khang la rtsa ba'i thig gi nang du cha chung gcig la gnas shing / thig gnyis kyi nang du son pa'i rdo rje'i phreng ba gru bzhis bskor ba'i zla ba phyed pa'i rnam pa'o/ /rtag pa'i</text></item>
<item><p>31b.7</p><section></section><text>'khor lo'i phreng bas bskor ba'i zlum po'o/ /rdo rje nyi ma'i cha dgu pa'i rin po che'i phreng bas bskor ba'i rin po che cha dgu pa'am brgyad pa lta bu'o/ /pad+ma gar gyi dbang phyug gi pad+ma'i phreng bas bskor ba'i gru bzhi pa zur bzhi sgo la phyogs pa'am pad+ma'i rnam pa'o/ /rta mchog gi ral gri'i phreng bas bskor</text></item>
<item><p>32a.1</p><section></section><text>ba'i grwa gsum pa'o/ /khyad par du gdab pa'o/ /gzhal yas khang thams cad du yang rang rang la ltos nas rtsa ba'i thig dang sgo dang cha chung gi tshad rnams rig par bya'o/ /'khor los sgyur ba drug gi dkyil 'khor ro/ /gzhal yas khang chen po'i cha chung gi tshad kyis tshangs</text></item>
<item><p>32a.2</p><section></section><text>thig nas gang cha chung bzhi pa'i bar gzhan cha chung bzhi pa'i bar dang bcas pa de cha chung bcu gnyis su byas la/ mdun dang rgyab dang g.yas dang g.yon gyi mtha' rnams su so sor cha gnyis kyi nang du rtsa ba'i thig cha brgyad kyi tshad du gdab po/ /de dang bstun pa'i sgo'i cha chung gis sgo khyud la sogs pa'i</text></item>
<item><p>32a.3</p><section></section><text>thig dang mda' yab kyi thig gi bar du gdab po/ /de nas phyi rol du dkyil 'khor chen po'i cha chung gi tshad kyis cha chung gnyis kyi bar dor nas tshangs thig la thig skud bzung nas tshad kyi don du thig zlum po gcig go/ /'di'i cha mnyam pa lnga byas nas cha re re'i dbus las byung ba'i tshangs thig</text></item>
<item><p>32a.4</p><section></section><text>ni dkyil 'khor chen po'i cha chung gi tshad kyi cha chung brgyad pa'o/ /de'i dbus su de bzhin du tshangs thig gzhan no/ /gnyis pa 'di re re zhing cha chung gnyis su byas la zhes pa la sogs pa nas rab tu gdab po zhes pa'i mthar thug pa de ma thag par brjod pa dag bya'o/ /dkyil 'khor drug po 'di</text></item>
<item><p>32a.5</p><section></section><text>rnams la zur thig rnams kyang gdab par bya'o/ /'di rnams kyi tshangs thig nas phyi ngos su lta ba'i cha chung gsum gyi bar spangs par thig zlum po gcig go/ /de'i phyi ngos su 'dab ma'i cha chung drug spangs bar thig zlum po gcig go/ /de'i phyi ngos su phyogs dang mtshams rnams su cha chung drug</text></item>
<item><p>32a.6</p><section></section><text>pa'i pad+ma brgyad do/ /de nas thig zlum po gcig go /de'i phyi ngos su cha chung gcig dor bar thig zlum po'o/ /de nas thams cad du tshang ba dang zur thig dbyi bar bya'o/ /de lta bu ni 'dir gdab pa'i khyad par ro/ /gzhan pho brang bdun pa la sogs pa'i gzhal yas khang gi khyad par rnams kyang</text></item>
<item><p>32a.7</p><section></section><text>bshad pa'i rjes su 'brangs te dpag la mkhas pa rnams kyis thig gdab pa'o/ /dus kyi 'khor lo'i dkyil 'khor la ni 'dir brjod pa'i rgyud gzhan ma lus par gsungs pa'i cho ga rnams las nyi ma'i shing rta la sogs pa 'dul ba'i don du bya ba mi mthun par gsungs so/ /de'i phyir</text></item>
<item><p>32b.1</p><section></section><text>rdzogs pa'i rim pa'i rnal 'byor pas bcom ldan 'das rdo rje 'chang chen po nyid mngon par 'dod pa thams cad grub par bya ba'i phyir sku sna tshogs pas dkyil 'khor ma lus pa'i dbang phyug nyid du 'gyur ro zhes lhag pa'i mos pa bstan pas/ rgyud gzhan gyi cho gas kyang rab gnas la sogs pa</text></item>
<item><p>32b.2</p><section></section><text>bya ba mi 'gal te mngon par 'dod pa sgrub par byed do zhes pas/ dus kyi 'khor lo'i bya ba spros pa dor nas dkyil 'khor gyi thig gdab pa tsam brjod par bya'o/ /rdul tshon bri ba tsam ni 'chad par 'gyur ba'i rdul tshon bri ba'i skabs su brjod par bya'o/ /'dir slob dpon gyi mthe bo nyi shu rtsa bzhi khru yin</text></item>
<item><p>32b.3</p><section></section><text>la/ khru bzhis dkyil 'khor ro/ /de nyis 'gyur srid du khru brgyad pa'i tshangs thig gnyis gdab par bya'o/ /de nas de bzhin du zur thig gnyis so/ /thig skud ni sbom du slob dpon gyi nas kyi tshad do/ /de la thugs kyi dkyil 'khor gyi sgo'i drug cha ni mthe bong phyed kyi tshad de cha chung du tha snyad gdags</text></item>
<item><p>32b.4</p><section></section><text>par bya'o/ /de la tshangs thig gi lte bar gtso bo'i pad+ma'i lte ba'i don du tshangs thig las phyi ngos su cha chung gnyis dor nas tshangs thig gzhan gyi steng du bzung ste thig zlum po gcig gdab po/ /de nas 'dab ma'i cha chung bzhi dor nas thig gcig gdab bo/ /de nas rdo rje'i phreng ba'i cha chung spangs par thig</text></item>
<item><p>32b.5</p><section></section><text>gcig go/ /de nas lha'i pad+ma'i cha chung bzhi dor bar thig gcig go/ /de nas rdo rje'i phreng ba'i cha chung gcig dor bar thig gcig go/ /thig bzhi po 'di rnams ni zur thig gnyis kyi bar du'o/ /'dir lha'i cha chung bzhi'i dbus su ni pad+ma'i cha chung bzhi pa'o/ /de'i 'gram gnyis su ka ba gnyis te</text></item>
<item><p>32b.6</p><section></section><text>rgyar cha chung re re srid du cha chung bzhi'o/ /de gnyis kyi 'gram du rgyar cha chung gsum pa'i bum pa gnyis te de ltar ring ba'o/ /de dag gi 'gram du de bzhin du ka ba gnyis so/ /de nas zur thig gi mthar thug pa'i thig mtha' ma las phyi ngos su cha chung bdun gyi bar spangs nas thig gcig go/ /de nas lha</text></item>
<item><p>32b.7</p><section></section><text>snam gyi cha chung bzhi pa'i bar spangs nas thig gcig go/ /de nas cha chung gcig dor nas rtsa ba'i thig ste zur thig gi bar du'o/ /'dir thugs kyi dkyil 'khor ni rtsa ba'i thig gi mthar thug pa kho na'o/ /de ltar gsung gi dkyil 'khor dang de bzhin du sku'i dkyil 'khor ro/ /tshangs thig gi g.yas</text></item>
<item><p>33a.1</p><section></section><text>g.yon du rtsa ba'i thig cha chung gsum gsum sngon bzhin phyi bas sgo ni cha chung drug pa ste 'khor lo'i brgyad char 'gyur ro/ /sgo khyud dang 'gram dang logs gsum gyi tshad ni sgo dang mnyam mo/ /rtsa ba'i thig las phyi rol du cha chung phyed dang gnyis dor bar rtsig pa'i thig ste/ /zur thig</text></item>
<item><p>33a.2</p><section></section><text>las 'thon nas sgo khyud dang 'gram dang logs kyi rjes su 'gro bas gsum kyog po mda' yab kyi thig gi mthar thug pa'o/ /de'i glor rta babs kyi ka ba'i cha chung phyed dang gnyis dor bar mda' yab kyi thig la rtse mo reg pa'i thig ste/ nang gi dpangs su cha chung phyed dang brgyad pa'o/ /rtsa ba'i thig gi phyi'i</text></item>
<item><p>33a.3</p><section></section><text>thig las phyi ngos su stegs bu'i cha chung gsum gyi bar dor nas thig go/ /de nas rin po che'i pha gu'i cha chung phyed dang gnyis dor bar thig go/ /de nas dra ba dang dra ba phyed pa'i snam bu'i cha chung gsum dor bar thig go/ /de nas rin chen shar bu'i cha chung phyed dang gnyis dor bar thig go/ /de nas mda'</text></item>
<item><p>33a.4</p><section></section><text>yab kyi snam bu'i cha chung phyed dang gnyis dor bar mda' yab kyi thig ste zur thig nas zur thig gzhan gyi bar du ring ba'o/ /stegs bu'i thig la sogs pa bzhi ni thig gzhan gyi bar du'o/ /'dir ni ka ba gcig gi steng nas ka ba gnyis pa'i steng du son pa'i thig ni gdung mtshon par byed pa ste/ 'di'i nang</text></item>
<item><p>33a.5</p><section></section><text>du mda' yab rnams bri bar mi bya'o/ /ka ba'i steng du rta babs ni sgo'i tshad las steng du sum 'gyur ro/ /de yang rim pa gsum pa ste/ dang po ni cha chung drug go/ /gnyis pa ni cha chung phyed dang lnga'o/ /gsum pa ni cha chung phyed dang bzhi'o/ /har mi ni cha chung gnyis so/ /de'i steng du bum pa cha chung gnyis</text></item>
<item><p>33a.6</p><section></section><text>pa'o/ /de la rim pa dang po la ka ba'i steng du cha chung gcig pa'i snam bu cha chung nyi shu rtsa bzhir ring ba'o/ /de'i steng du cha chung gcig pa'i myos pas bsrung ba'i snam bu cha chung bcu drug tu ring ba'o/ /de'i steng du dbus su cha chung bzhi pa gru bzhi pa ste mchod pa'i lha mo'i gnas so/ /de'i g.yas dang</text></item>
<item><p>33a.7</p><section></section><text>g.yon du cha chung gcig pa'i ka ba'o/ /de dag gi glor de bzhin du mchod pa'i lha mo'i gnas so/ /de'i glor slar yang ka ba cha chung gcig pa'o/ /de dag gi gzhogs su rta babs kyi ka ba'i steng du mche ba can gyi dbang po dag mnan pa'i mgo bo'i steng du bteg pa'i seng ge dag go/ /de dag gi mgo dang</text></item>
<item><p>33b.1</p><section></section><text>ka ba bzhi'i steng du cha chung phyed pa'i snam bu cha chung bco brgyad du ring ba'o/ /de'i steng du cha chung gcig pa'i myos pas bsrung ba'i cha chung bcu gnyis su ring ba'o/ /de'i steng du cha chung gsum pa'i snam bu cha chung bcu gnyis su ring ba'o/ /de la so sor bzhi chas nyung ba'i cha chung gcig pa'i ka</text></item>
<item><p>33b.2</p><section></section><text>ba bzhi'o/ /ka ba'i bar rnams su so sor cha chung gsum pa'i lha'i gnas gsum mo/ /phyi'i ka ba'i glo dag tu gdung 'degs pa'i lha mo gnyis so/ /de dag gi mgo gnyis dang ka ba rnams kyi steng du cha chung phyed pa'i snam bu cha chung bco lngar ring ba'o/ /de'i steng du cha chung gcig pa'i myos pas</text></item>
<item><p>33b.3</p><section></section><text>bsrung ba'i snam bu cha chung brgyad du ring ba'o/ /de'i steng du cha chung gnyis pa'i snam bu cha chung brgyad du ring ba'o/ /de nas so sor cha chung phyed pa'i ka ba bzhi'o/ /ka ba'i bar rnams su lha'i gnas gsum ste re re zhing cha chung gnyis gnyis pa'o/ /phyi'i ka ba'i glo dag tu gdung 'degs pa'i lha mo</text></item>
<item><p>33b.4</p><section></section><text>gnyis so/ /de'i steng du cha chung phyed pa'i snam bu cha chung bcu gnyis su ring ba'o/ /de'i steng du har mi ste srid du cha chung brgyad po'o/ /de'i steng du bum pa'o/ /de'i g.yas dang g.yon du rgyal mtshan gyi yu ba'i gnas so/ /de ltar snam bu thams cad kyi rtse mo la dril bu dang mda' yab dang me long dang</text></item>
<item><p>33b.5</p><section></section><text>rgyal mtshan dang ba dan rnams so/ /'dir thugs kyi dkyil 'khor rtsa ba'i thig nas phyi ngos su gsung gi dkyil 'khor ro/ /de'i phyogs re rer cha chung bcu gnyis ba'i gnas ni thugs kyi dkyil 'khor gyi rtsig pa la sogs pa nas mda' yab kyi mthar thug pa'i snam bu rnams kyis khyab pa'o/ /de'i phyi</text></item>
<item><p>33b.6</p><section></section><text>ngos su cha chung bdun pa'i bar spangs nas thig gcig go/ /de nas cha chung bzhi pa'i lha snam dor nas thig gcig go/ /snam bu 'di la cha chung bzhi pa'i pad+ma rnams te/ 'on kyang phyogs su son pa thugs kyi dkyil 'khor gyi rta babs kyi 'og tu gnas pa ni rim pa gnyis pa'i myos pas bsrung ba la</text></item>
<item><p>33b.7</p><section></section><text>sogs pa'i cha chung bzhi pa'i gnas su ka ba gnyis kyi cha chung phyed pa bsnur nas bri bar bya'o/ /de nas lha snam gyi thig las phyi ngos su cha chung gcig dor bar rtsa ba'i thig go/ /thig gsum po 'di zur thig gi mthar thug bar ring ba'o/ /rtsa ba'i thig la tshangs thig gi g.yas dang g.yon du cha chung drug</text></item>
<item><p>34a.1</p><section></section><text>drug sngon bzhin phyi bas sgo cha chung bcu gnyis su 'gyur ro/ /de nas sgo khyud la sogs pa nas rta babs kyi mthar thug pa rnams thugs kyi dkyil 'khor gyi sgo khyud la sogs pa las nyis 'gyur du 'gyur ro/ /gsung gi dkyil 'khor 'di'i rtsa ba'i thig las phyi ngos su sku'i dkyil</text></item>
<item><p>34a.2</p><section></section><text>'khor ro/ /de'i phyogs re re cha chung nyi shu rtsa bzhi'i gnas ni gsung gi dkyil 'khor gyi rtsig pa la sogs pa mda' yab kyi mthar thug pa'i snam bu rnams kyis khyab pa'o/ /de'i phyi ngos su cha chung bcu gcig dor nas thig go/ /de'i phyi ngos su cha chung bcu gnyis kyi lha snam dor nas thig go/ /</text></item>
<item><p>34a.3</p><section></section><text>lha snam 'di la pad+ma bcu gnyis te re re zhing cha chung bcu gnyis pa'o/ /de la cha chung bcu gnyis pa'i pad+ma cha bdun byas nas dbus kyi cha ni lte ba'o/ /g.yas dang g.yon gyi cha dag ni 'dab ma bzhi'o/ /de'i g.yas dang g.yon du brgyad do/ /de'i g.yas dang g.yon dag bcu drug go/ /de ltar dkyil</text></item>
<item><p>34a.4</p><section></section><text>'khor gsum rnams kyi 'dab ma nyi shu rtsa brgyad do/ /lha snam gyi thig las phyi ngos su cha chung gcig dor bar rtsa ba'i thig go/ /thig gsum po 'di srid du zur thig gi bar du'o/ /rtsa ba'i thig gi tshangs thig gi g.yas dang g.yon dag tu cha chung bcu gnyis sngon bzhin phyi ba las sgo cha chung nyi shu rtsa</text></item>
<item><p>34a.5</p><section></section><text>bzhi yin no/ /de nas de'i sgo khyud la sogs pa nas rta babs kyi mthar thug pa rnams gsung gi dkyil 'khor gyi sgo khyud la sogs pa nyis 'gyur te chu'i khor yug gi phyed tshun chad do/ /gsung gi dkyil 'khor gyi rta babs rnams kyi phyi rol du sku'i dkyil 'khor gyi sgo'i dbus rnams su cha chung bcu</text></item>
<item><p>34a.6</p><section></section><text>gnyis pa'i shing rta rnams so/ /de nas sa'i khor yug cha chung bcu gnyis pa'o/ /de'i phyi ngos su chu'i khor yug cha chung nyi shu rtsa bzhi'o/ /de nas me'i khor yug cha chung nyi shu rtsa bzhi'o/ /de nas rlung gi khor yug cha chung nyi shu rtsa bzhi'o/ /rlung gi khor yug las phyi ngos su nam mkha'i khor yug cha</text></item>
<item><p>34a.7</p><section></section><text>chung bcu gnyis so/ /khor yug de'i phyi ngos su 'od zer gyi phreng ba cha chung nyi shu rtsa bzhi'o/ /sa'i khor yug la sogs pa drug po 'di rnams rang rang gi dang por thig zlum po'o/ /'od kyi khor yug gi mthar yang ste thig zlum po bdun no/ /de lta bu 'di ni gtso bo thugs rdo rje'i dkyil 'khor gsum</text></item>
<item><p>34b.1</p><section></section><text>gyi bdag nyid kyi dkyil 'khor ro/ /'di'i thig skud la ni khru brgyad de sa'i khor yug gi thog ma'i bar du'o zhes pa ni/ phyogs dang po'o/ /gang gi tshe thugs kyi dkyil 'khor gyi sgo'i tshad dang / gsung gi dkyil 'khor gyi sgo'i tshad bsdoms nas sgo cha chung bco brgyad yongs su brtags te/ </text></item>
<item><p>34b.2</p><section></section><text>de'i drug cha la cha chung gi tha snyad byed pa de'i tshe/ cha chung des gtso bo'i pad+ma'i lte ba la sogs pa nas 'od kyi phreng ba'i mthar thug par cha chung gi grangs bya'o/ /de'i tshe gtso bo thugs rdo rje dkyil 'khor gsum gyi bdag nyid kyi dkyil 'khor khru bcu gnyis dang / de'i nyis 'gyur gyi thig skud ni sa'i</text></item>
<item><p>34b.3</p><section></section><text>khor yug gi thog ma'i bar du khru nyi shu rtsa bzhi'o/ /phyogs gnyis pa'o/ /gang gi tshe bcom ldan 'das thugs rdo rje gsung rdo rje'i gnas su gyur nas gsung rdo rje ni gtso bo ste/ de las gzhan pa'i lha la sogs pa'i bkod pa ni phyogs dang po bzhin du ste/ gang gi tshe yang / dbus kyi dkyil 'khor</text></item>
<item><p>34b.4</p><section></section><text>gru bzhi pa dang / de'i nyis 'gyur gnyis pa dang / de nyis 'gyur gsum pa yin pa de'i tshe khru bcu drug gi dkyil 'khor gsum gyi bdag nyid gsung gi dkyil 'khor dang / de nyis 'gyur gyi thig skud ni khru sum cu so gnyis pa ste/ sa'i khor yug gi dang po'i bar du'o zhes pa phyogs gsum pa'o/ /</text></item>
<item><p>34b.5</p><section></section><text>gang gi tshe dang por brjod pa'i thugs kyi dkyil 'khor gyi sgo'i tshad dang / dang por brjod pa'i sku'i dkyil 'khor gyi sgo'i tshad bsdoms nas sgo cha chung sum cur yongs su brtags te/ de'i drug cha la cha chung du 'dogs pa de'i tshe/ cha chung des gtso bo'i lte ba la sogs pa nas 'od kyi khor yug gi mthar</text></item>
<item><p>34b.6</p><section></section><text>thug par cha chung gi grangs bya zhing / bcom ldan 'das thugs rdo rje yang sku rdo rje'i gnas su bya'o/ /sku rdo rje ni gtso bo ste/ de las gzhan pa'i lha la sogs pa dgod pa ni phyogs dang po bzhin te/ de'i tshe gtso bo sku rdo rje'i dkyil 'khor gsum gyi bdag nyid khru nyi shu dang / de nyis 'gyur gyi thig skud</text></item>
<item><p>34b.7</p><section></section><text>kyang sa'i khor yug gi thog ma'i bar du khru bzhi bcu pa'o zhes pa ni phyogs bzhi pa'o/ /de ltar yang dri ma med pa'i 'od las thig skud khru brgyad pa zhes pa'i rtsa ba la khru brgyad pa zhes pa ni dkyil 'khor nyis 'gyur ro zhes bkral nas/ de la dang po'i sangs rgyas las/ thugs kyi dkyil 'khor khru bcu</text></item>
<item><p>35a.1</p><section></section><text>gnyis su bya zhing thig skud ni khru nyi shu rtsa bzhi'o/ /de bzhin du gsung gi dkyil 'khor ni khru bcu drug pa'o/ /sku'i dkyil 'khor ni khru nyi shu'o zhes pa ni thig skud nyis 'gyur gyi nges pa yin no zhes gsungs so/ /yang dbang gi don du dbus kyi dkyil 'khor tsam bri bar rjes su</text></item>
<item><p>35a.2</p><section></section><text>gnang ste/ ji skad du/ dbang gi don du dkyil 'khor ram ni rigs kyi dbang las phyi yi 'khor los rab tu dman par 'gyur/ zhes gsungs so/ /gang yang khams gsum rnam par rgyal ba'i rgyud las sgo 'khor lo'i dgu cha dang / dkyil 'khor chen po bkod pa'i rgyud las 'khor lo'i bcu char</text></item>
<item><p>35a.3</p><section></section><text>gsungs pa de ltar ni slob dpon rnams kyis tha snyad mi byed pas na kho bos spangs so/ /dkyil 'khor gyi tshad kyang rab tu grags pa brjod kyi 'di tsam 'ba' zhig ni ma yin te/ de ltar yang bcom ldan 'das kyis/ /'dzam bu gling gi dbang phyug gam/ /'khor los sgyur ba'i rgyal po yis/ /</text></item>
<item><p>35a.4</p><section></section><text>kun nas dpag tshad mtha' ru ni/ /phyi rol dkyil 'khor bri bar bya/ /mkhas pas gdul bya'i skye bo yi/ /sems rnams yang dag bltas nas ni/ /'dod pas tshad ni byas na yang / /nyes pa cung zad yod ma yin/ /rang gi 'dod pas dkyil 'khor kun/ /lag pa'i mthil du bri byas na/ /bstan</text></item>
<item><p>35a.5</p><section></section><text>bcos las gsungs don byed de/ /sa steng sogs su smos ci dgos/ /zhes gsungs so/ /dkyil 'khor dpag tu med pa'i dbye ba tha dad pa rnams ji tsam zhig brjod cing bya bar nus/ /gang gi phyir na bcom ldan 'das kyis/ /dkyil 'khor ji lta ba de bzhin/ /rab tu bstan par su yis</text></item>
<item><p>35a.6</p><section></section><text>nus/ /rang gi lha yi sbyor ba yis/ /dkyil 'khor brtag par grub pa yin/ /zhes gsungs so/ /'dir thig gdab pa'i bsdu ba'i tshigs su bcad pa ni/ shar sogs phyogs kyi thig le'i steng / /srad bu bzung nas maN+Dal bzhi'i/ /nya yi mgo dang mjug ma'i mthar/ /tshangs thig dang ni</text></item>
<item><p>35a.7</p><section></section><text>zur thig gdab/ /zur de sgo tshad bdun dang phyogs/ /khru la sogs pa'i rtsa ba'i thig /dbus su brgyad cha phyi ba ste/ /sgo de'i bzhi cha cha chung ste/ /rtsa ba'i phyi rol gcig dang gnyis/ /gcig gnyis gcig dang gcig gi mthar/ /thig drug zur nas ngos su ste/ /tshangs las rim gyis ring</text></item>
<item><p>35b.1</p><section></section><text>bar ni/ /cha chung gsum du dang po'i thig /gnyis thig cha chung gnyis rtser reg /cha chung brgyad du gsum stegs bu'i/ /thig las drang po'i thig bzhi ste/ /gsum ni cha chung lnga bzhi pa/ /cha chung bzhi de'i dang po ni/ /ngos thig rtse mor yang dag reg /gsum ni cha chung re re'i bar/ /</text></item>
<item><p>35b.2</p><section></section><text>bzhi pa'i rtse nas ngos su thig /cha chung bcu dang ldan pa'o/ /rtsa ba'i rtse nas byung ba'i thig /cha chung bzhi pa ngos steng du/ /cha chung gnyis gnyis thad kar ni/ /cha chung brgyad de gsum 'khyog pa/ /ka ba'i rtse nas phyi ngos su/ /cha chung re re dor bar thig /bcu gcig 'di la lnga pa dag / </text></item>
<item><p>35b.3</p><section></section><text>bdun pa cha chung phyed dang gnyis/ /yang na gsum pa bdun pa dang / /dgu pa cha chung re re'o/ /bzhi pa drug pa bcu pa rnams/ /so sor cha chung phyed phyed do/ /lnga ni cha chung phyed dang gnyis/ /de la phyogs gnyis su ni rgyar/ /tshangs ba'i g.yas dang g.yon du ni/ /cha chung phyed bcas mnga' yi</text></item>
<item><p>35b.4</p><section></section><text>mthar/ /snam bu cha chung phyed dang gsum/ /thig ni cha chung phyed dang bzhi/ /cha chung drug mthar gnyis pa dang / /gsum pa cha chung gsum pa'o/ /cha chung bzhi mthar bzhi pa ni/ /cha chung lnga ste mda' phyed bcas/ /gsum dor nas ni phyed dang lnga/ /gsum nas drug pa cha chung lnga/ /bzhi</text></item>
<item><p>35b.5</p><section></section><text>ni cha chung bdun rnams te/ /thig bcu gcig pa cha chung lnga/ /snam bu lnga pa'i steng du ni/ /ngos su cha chung phyed dang bzhi/ /bdun pa'i 'og la cha chung gsum/ /steng gi cha chung drug steng du/ /snam bu rnams mthar son pa'i thig /gzhan gyi mtha' dang lhan cig tu/ /kyog po gcig go 'di nang</text></item>
<item><p>35b.6</p><section></section><text>du'ang / /cha chung phyed nas de bzhin gzhan/ /de phyir cha chung rig byed mthar/ /thig zlum de nas gnyis yin te/ /cha chung gnyis gnyis dor bar ro/ /bzhi dor bar ni zlum po gzhan/ /'gram logs sgo dang mnyam pa na/ /mun pa'i snam bu med pa'o/ /rta babs sgo las sum 'gyur ni/ /ngos nyid</text></item>
<item><p>35b.7</p><section></section><text>du ste steng min pa/ /de tshe thig ni drang po gsum/ /stegs bu'i thig las de ltar gzhal/ /phyogs ni de ma thag pa yi/ /rta babs snam bu drag po'i las/ /dpangs su tshad ni sgo yi cha/ /nor lha nor lha nyi ma dang / /rgyal ba nor lha rgyal ba dang / /nyi ma nor lha nyi ma dang / /rgyal ba nor lha go rims bzhin/ /</text></item>
<item><p>36a.1</p><section></section><text>'di rnams ngos kyis brjod par bya/ /tshangs pa'i g.yas dang g.yon du ni/ /cha chung phyed dang lnga dor nas/ /snam bu cha chung phyed dang gsum/ /thig ni cha chung phyed dang bzhi/ /gnyis pa dang ni gsum pa ni/ /cha chung lnga nas cha chung gsum/ /bzhi pa cha chung bzhi dor nas/ /cha chung gsum</text></item>
<item><p>36a.2</p><section></section><text>mda' cha chung ni/ /phyed dang bzhi nas phyed dang bzhi/ /gsum nas drug pa cha chung lnga/ /de nas gsum nas brgyad gcig ni/ /cha chung bdun de tha ma drug /de phyir cha chung rig byed mthar/ /zlum po gnyis nas de bzhin thig /cha chung gnyis mthar zlum po ste/ /tha ma cha chung bzhi pa'i mthar/ /tshangs</text></item>
<item><p>36a.3</p><section></section><text>las cha chung brgyad mthar dang / /bdun pa'i mtha' ru zlum po'i thig /de nas yang dag drangs nas ni/ /phyogs gzhan thig gi mtshams song ba'i/ /thig gnyis rim bzhin tshangs pa'i phyir/ /cha chung gnyis gsum dor bar ro/ /phyi zlum thig las phyi ngos su/ /cha chung dor bar zlum po'i thig / </text></item>
<item><p>36a.4</p><section></section><text>de nas cha chung gsum dor nas/ /zur thig bar du gnas pa'i thig /kun du son pa'i tshangs thig dang / /re'u mig snam bu'i re khA dbyi/ /rtsa ba'i nang gi dkyil 'khor du/ /lha yi dbye bas thig gdab pa/ /cung zad tha dad bde mchog gi/ /gzhan de de yis brjod par bya/ /tshangs dang zur thig</text></item>
<item><p>36a.5</p><section></section><text>gnas pa las/ /gzhan min de yi tshangs las phyir/ /cha chung gnyis dor rtsa ba'i bar/ /thig gdab zur gyi 'gram dag tu/ /de bzhin lte ba'i logs dag las/ /sgo ni bzhi bzhir de yi srid/ /lte ba'i phyi ru cha chung bzhi/ /dor bar cha chung bzhi pa'i thig /thad kar tshangs dang zur la gnas/ /</text></item>
<item><p>36a.6</p><section></section><text>'dir ni yang ni thig lnga yang / /cha chung gnyis gnyis dor bar ro/ /de bzhin de rnams dang drug pa/ /mtshams su yang dag son pa'o/ /tshangs pa dang ni zur thig gi/ /g.yas dang g.yon pa'i bdun rnams las/ /lnga pa gsum pa dang po yi/ /cha chung gcig gi mtha' las 'thon/ /rang gi gnyis</text></item>
<item><p>36a.7</p><section></section><text>pa'i rtser song nas/ /bdun pa yis ni dbus su song / /thig gcig kyog po lnga ru 'gyur/ /de nang du yang cha chung phyed/ /dor nas de bzhin gzhan yin no/ /tshangs las rim bzhin rgyal po dang / /nyi klu chu mig cha chung ni/ /dor bar zlum po'i thig lnga'o/ /dang po gsum gyi nang du yang / /cha chung phyed</text></item>
<item><p>36b.1</p><section></section><text>phyed dor nas thig /zlum po gsum mo rtsibs zlum gyi/ /thig las gzhan ni dbyi bar bya/ /mangs pas 'jigs pas gzhan gyi ni/ /khyad par bsdu ba ma byas so/ /zhes pa'o/ /de nas thig gdab pa'i mtha' mchod pa dang gtor ma sngon du 'gro bas/ /oM AHhUM badzra muHzhes pas ye shes kyi thig</text></item>
<item><p>36b.2</p><section></section><text>gshegs te/ nam mkha' la gnas pa'i de bzhin gshegs pa rnams kyi thugs kar bcug nas tshon sna lnga'i thig skud gnas ji lta ba bzhin gzhag par bya'o/ /thig gdab pa'i cho ga'o// //de nas gtor ma byin la/ baM laM raM haM maM rnams kyi sa bon las byung ba'i dkar po dang ser po dang / dmar</text></item>
<item><p>36b.3</p><section></section><text>po dang ljang gu dang nag po'i tshon rnams go rims bzhin du zla shel dang / sbug dang / pad+ma rA ga dang / margata dang / in+d+ra nI la las byung ba rnams sam/ yang na mu tig dang / gser dang / byi ru rnams dang bsres pa dang / mu men las skyes pa rnams te/ bsres pa ni 'dir mu tig la sogs pa bzhi'o/ /</text></item>
<item><p>36b.4</p><section></section><text>yang na kham pa las byas pa'am/ 'bras las byas pa'am/ me tog las byas pa'am/ ji ltar rigs par so phag gi phye ma'am/ sol ba dang rus pa'i phye ma la sogs pas kyang rung ste/ legs par 'du byas pa bzang po rnams/ b+h+rUM aM hrIHkhaM hUM rnams las skyes pa'i rnam par snang mdzad la sogs</text></item>
<item><p>36b.5</p><section></section><text>pa'i ngo bor bsgoms nas/ nam mkha' la bkod pa'i de bzhin gshegs pa rnams kyi thugs kar/ b+h+rUM la sogs pa las grub pa'i ye shes kyi tshon rnams thig skud 'du bya bar brjod pa'i 'bar ba'i lta stangs kyis bkug ste bcug pa rnams dang ro gcig tu gyur pas/ ye shes kyi tshon du grub pa</text></item>
<item><p>36b.6</p><section></section><text>rnams la b+hUM la sogs pa mngon par bsngags nas/ oM badzra tsi tra sa ma ya hUM/ zhes pa'i sngags kyis brgya rtsa brgyad du bsngags so/ /de bzhin du 'bar ba'i blta bas yang dag par gzi byin bskyed cing re re la hI yig bkod nas bden pa gang gis sems can rnams rdul tshon mang zhing / sangs</text></item>
<item><p>36b.7</p><section></section><text>rgyas bcom ldan 'das rnams ni sems can rnams la chags pas rjes su chags par 'gyur ba'i bden pa des rdul tshon rnams 'bar bar gyur cig ces bden pa'i byin gyi rlabs kyis sbar bar bya'o/ /lha bsgom pa phul du byung ba las ni 'bar ro/ /dri dang me tog la sogs pas mchod nas</text></item>
<item><p>37a.1</p><section></section><text>snod gsar par gzhag par bya'o/ /de nas dkyil 'khor gyi lte ba na gnas pa'i phur ba 'chad par 'gyur ba'i hUM bzhi pa'i sngags kyis bton nas/ blos rang gi lag pa'i rdo rje la bstims te/ phur bu'i khung bu tshon lngas bkang la mnyam par byas te/ dril bu'i sgra dang rdo rje'i glus</text></item>
<item><p>37a.2</p><section></section><text>mtshan ma ngan pa bsal bar bya'o/ /chos dbyings 'di ni dag pa ste/ /sems can rnams ni rab grol mdzad/ /rang nyid rgyal po rdo rje 'chang / /de bzhin gshegs pa kun gyi gnas/ /nyes pa kun las rnam par grol/ /'khor lo'i nang du yang dag gnas/ /zhes pas chos dbyings</text></item>
<item><p>37a.3</p><section></section><text>rnam par dag par mos nas/ dang por nang gi dkyil 'khor du 'dug ste/ lag pa g.yas pa rdo rjes mtshan zhing g.yon pa rdo rje khu tshur gyis/ oM badzrar ga sa ma ya/ oM AHhUM zhes pa'am/ oM badzra tsi tra sa ma ya hUM/ zhes pa brjod cing dkyil 'khor gyi nang du shar du phyogs par 'dug pas dbang ldan</text></item>
<item><p>37a.4</p><section></section><text>gyi mtshams nas brtsams te g.yas skor du tshon dgye bar bya'o/ /phyi nas slob dpon nam ri mo mkhan la sogs pas ji ltar bde bar dgye bar bya'o/ /sbom du sgo yi nyi shu char/ /re khA yang dag drang bar bya/ /mnyam nyid drang la ma chad pa/ /ji ltar rigs par phan tshun gyi/ /bar gyi tshad ni nas tsam</text></item>
<item><p>37a.5</p><section></section><text>ste/ /'og dang steng ni ci mdzes bya/ /sbom por bkye na nad 'byung ngo / /phra mo yis ni nor rnams nyams/ /yon pa yis ni rnam par sdang / /chad na bla ma slob ma 'chi/ /g.yas skor min par bkye na ni/ /tshon rnams phur pas btab par 'gyur/ /phur pas btab pa ni dngos grub kyi rgyu yang ma</text></item>
<item><p>37a.6</p><section></section><text>yin pa'o/ /phan tshun 'dres na rigs chad par 'gyur ro/ /bcom ldan 'das kyis nyes pa zhi bar bya ba'i phyir gsungs pa/ tshon bkye ba la nyes pa gang / /de nyid bsam sbyor med la'o/ /de nyid bsam bzang sbyor rnams la/ /sus kyang bar chad bya mi nus/ /dkyil 'khor ji lta ba de bzhin/ /ji</text></item>
<item><p>37a.7</p><section></section><text>srid du ni brtags pa yin/ /zhes pa'i bar du'o/ /tshon gyi re khA rnams la yang rin chen dkar po la sogs pa las byas pa'i thur ma la sogs pa'i ngo bor mos par bya'o/ /'jug dang 'byung las thig las tshon/ /'goms pa'i sdig pas 'jigs pa yis/ /rdo rje shugs kyi ye shes kyis</text></item>
<item><p>37b.1</p><section></section><text>tshon gyi re khA yid kyis nam mkha' la bteg la/ oM badzra be gA kra ma hUM zhes brjod cing rtsa ba'i thig gi nang gi dkyil 'khor du bri ba'i phyir 'jug pa 'byung bar 'gyur ro/ /de la dang por lha thams cad kyi dkyil 'khor la phyi dang nang gi dkyil 'khor gyi spyi'i tshon gyi kha dog gi rim pa brjod par bya'o/ /</text></item>
<item><p>37b.2</p><section></section><text>shar dang lho dang nub dang byang gi phyogs kyi de bzhin gshegs pa dang / dbus kyi gtso bo'i kha dog gi go rims bzhin du phyi'i re khA nas brtsams te/ nang gi re khA'i bar du tshon lnga'i rtsig pa'i re khA'i kha dog go/ /phyogs dang dbus su lha gzhan dgod pa ni rgyas 'debs kyi de bzhin gshegs pa'i</text></item>
<item><p>37b.3</p><section></section><text>mdog gi rim pas so/ /bsgom bya'i dkyil 'khor la rtsig pa lnga po 'di dag rin po che kha dog lnga las grub cing nas kyi bar tsam pa'o zhes pa ni kha cig go/ /rtsig pa 'di ni gcig pa nyid kyis rim gyis steng nas steng du kha dog lnga'i rin po che las byas pa'o zhes pa ni gzhan dag go/ /de la</text></item>
<item><p>37b.4</p><section></section><text>'dod pa dang po la ni rin po che'i snam bu'i sa dmar po dang / do shal dang do shal phyed pa'i sa nag po'o/ /'dod pa gnyis pa la ni dang po'i kha dog gi rin po che'i rang bzhin gyi cha nyid rnam par bkra ba'i rin po che'i snam bu'o/ /yang na de la kha dog gzhan gyi rin po che las byas pa bkod pa'i</text></item>
<item><p>37b.5</p><section></section><text>rin po che'i snam bu'o/ /lnga pa'i kha dog gi rin po che'i rang bzhin gyi cha nyid dra ba dang dra ba phyed pa sna tshogs pa'i snam bu'am/ yang na de la mdog gzhan gyi rin po che las byas pa bkod pa'i dra ba dang dra ba phyed pa snam bu'o/ /phyogs gzhan brjod pa ni de'i steng du rin po che'i snam bu dra ba'i</text></item>
<item><p>37b.6</p><section></section><text>snam bu lta bu'o/ /'dod pa gnyis ka la yang stegs bu ni shel lam gser gyi rang bzhin nam pad+ma rA ga'i rang bzhin nam/ /rin po che gzhan yang rung ste ji ltar mdzes pa'o/ /rin po che'i shar bu dang mda' yab rnams ni dkar po'o/ /rin po che'i shar bu dang mda' yab dang / dar dpyangs kyi bar</text></item>
<item><p>37b.7</p><section></section><text>gyis gzhi ni sngon po ste/ nam mkha'i ngo bo yin pa'i phyir ro/ /de nyid kyi phyir bar gyi snam bu la mun pa'i snam bu zhes brjod do/ /gdung ni ji ltar mdzes par rin po che las byas pa ste/ rin po che sna tshogs pa'i pa tra 'phro ba la sogs pas brgyan pa'o/ /rta babs kyi ka ba rnams ni rang</text></item>
<item><p>38a.1</p><section></section><text>rang gi phyogs kyi de bzhin gshegs pa'i kha dog go/ /kyog po'i nang gi bla res kyi 'og gis yang ste/ de ni rang gi de bzhin gshegs pa'i kha dog gi 'od kyis sbras pa'i nam mkha'i rang bzhin no/ /rta rmig dang / ba ran dang / chu srin gyi snam bu ni kha dog ji ltar mdzes par</text></item>
<item><p>38a.2</p><section></section><text>ro/ /'khor lo rnams ni gser gyi kha dog go/ /kha cig rin po che gzhan las kyang byas pa'o zhes so/ /ri dwags dang ri dwags mo ni gser gyi rang bzhin te/ rin po che gzhan gyis spras pa'o/ /sna tshogs rdo rje'i lte ba ni nag po'o/ /kha cig tu gtso bo'i de bzhin gshegs pa'i mdog go/ /dbus kyi</text></item>
<item><p>38a.3</p><section></section><text>ra rnams ni rang rang gi phyogs rnams kyi de bzhin gshegs pa'i mdog go/ /de las gzhan pa rnams ni de'i glo dag gi de bzhin gshegs pa'i mdog go/ /ra lnga ba la ni de las gzhan pa'i phyogs dang dbus kyi de bzhin gshegs pa'i mdog ste ji ltar rigs par ro/ /phyogs gcig gi ra thams cad</text></item>
<item><p>38a.4</p><section></section><text>kyang rang rang gi phyogs kyi de bzhin gshegs pa'i kha dog kyang kha cig tu'o/ /'khor lo'i dbang po'i zhal bzhi pa nyid la rang rang gi phyogs kyi zhal gyi mdog go zhes pa ni phyogs gzhan no/ /bum pa bzang po rnams ni gser las byas pa'o/ /dpag bsam gyi shing rnams ni de las gzhan pa'i</text></item>
<item><p>38a.5</p><section></section><text>shing bzang po lta bu'o/ /pad+ma'i lte ba ni ljang gu'o/ /ge sar ni ser po'o/ /'dab ma rnams ni kha dog sna tshogs pa'o/ /de'i sa gzhi ni dmar pos shas che ba'i dkar po'o/ /chos 'byung gi cha'i re khA ni dkar po'o/ /khor yug gi phyogs la yang shel nyid yin na re khA dkar po'am gser nyid</text></item>
<item><p>38a.6</p><section></section><text>yin na ni ser po'o/ /rdo rje rnams dang de'i re khA nag po'o/ /gzhan rnams ni dkar po'am ser po'o zhes gsungs so/ /rdo rje'i sa gzhi'i mdog ni ji ltar mdzes pa ste/ bsgom bya'i dkyil 'khor la 'og tu rlung gi dkyil 'khor gyi mtha' nas steng du 'og min gyi mtha'i bar du rdo rje'i ra ba</text></item>
<item><p>38a.7</p><section></section><text>gnas pa'i phyir dang / rlung la sogs pa rnams ni ji ltar rigs par kha dog sna tshogs pa'i phyir ro/ /'od zer rnams ni de bzhin gshegs pa lnga'i kha dog ste 'phro ba'i tshul lo/ /'jam pa'i rdo rje ni/ rdzogs sangs ye shes sku yin phyir/ /ngag dbang rdo rje'i rigs su brjod/ chos sku'i</text></item>
<item><p>38b.1</p><section></section><text>rang bzhin dag pa la/ /'di yi thugs kyi dkyil 'khor ro/ /zhes pa'i rigs pas/ /dkar po ser po de bzhin dmar/ /ljang gu dang ni nag po nyid/ /rtsig pa'i tshon zhes gsungs so/ /gang gi tshe/ /chos rnams rang bzhin gyis ni dkar/ /des na ngag dbang 'dir dkar nyid/ /ces</text></item>
<item><p>38b.2</p><section></section><text>gsungs pas/ /gsung rdo rje dkar po gtso bor gyur pa de'i tshe ni tshon gyi re khA dkar po dang ser po dang ljang gu dang dkar po'o/ /kha sbyor du gsungs pa'i rdo rje sems dpa' dkar po nyid yin yang mi bskyod pa dang / lhan cig ro gcig pa nyid du bstan pa'i phyir/ nang gi rtsig pa nag po nyid do/ /gzhan</text></item>
<item><p>38b.3</p><section></section><text>du ni dkar po kho na yin te/ ji skad du/ gsung rdo rje gtso bor gyur pa kha cig tu dkar po nyid du 'gyur ba'o zhes gsungs so/ /rtsa ba'i thig gi nang gi dkyil 'khor du yang zur thig gnyis gnyis kyis bcad pa'i phyogs bzhi'i sa gzhi rnams rang rang gi de bzhin gshegs pa'i mdog go/ /bsgom</text></item>
<item><p>38b.4</p><section></section><text>bya'i dkyil 'khor gyi phyogs bzhi'i thig rnams de bzhin no/ /ka ba rnams kyang de bzhin te/ rang rang gi re'u mig gi de bzhin gshegs pa'i mtshan ma'i phreng bas mtshan pa'o/ /gtso bo'i sa ni gtso bo'i mdog go/ /sna tshogs pad+ma'i 'dab ma ni/ /bden bral ljang la dbang ldan nag /me</text></item>
<item><p>38b.5</p><section></section><text>dang rlung gi mtshams ni ser/ /phyogs rnams kyi ni dmar po'o/ /gtso bo'i snam bu la ni gtso bo'i mtshan ma'i phreng ba'o/ /re khA gzhan ni mdog dang sbom phra ji ltar mdzes pa'o/ /bde mchog gi dkyil 'khor la ni thugs kyi 'khor lo nag po/ de'i rtsibs kyi bar rnams ni dmar po ste/ gsung</text></item>
<item><p>38b.6</p><section></section><text>gi 'khor lo'i lte ba yin pa'i phyir ro/ /gsung gi 'khor lo dmar po'o/ /de'i rtsibs bar rnams ni dkar po ste/ sku'i 'khor lo'i lte ba yin pa'i phyir ro/ /sku'i 'khor lo ni dkar po'o/ /de'i rtsibs rnams kyi bar ni shar la sogs pa'i phyogs rnams su rnam par snang mdzad la sogs pa'i</text></item>
<item><p>38b.7</p><section></section><text>de bzhin gshegs pa'i kha dog go/ /mu khyud gsum ni go rims bzhin du rdo rje nag po dang / pad+ma dmar po dang / 'khor lo dkar po'i phreng bas bskor ba'o/ /phyi ngos nas brtsams te nang gi bar du ljang gu dang / dkar po dang / dmar po dang / ser po dang / nag po'i kha dog gi re khA lnga'o/ /</text></item>
<item><p>39a.1</p><section></section><text>shar dang / byang dang / nub dang / lho dang / dbus kyis rnams dang / thog rnams kyi kha dog dkar po dang / ljang gu dang / dmar po dang / ser po dang / nag po'o/ /gzhan ni re khA lnga dang / sa gzhi dang / thog rnams nag po dang / ljang gu dang / dmar po dang / ser po dang / </text></item>
<item><p>39a.2</p><section></section><text>dkar po dang bsres pa'i sngon po'i mdog go zhes zer ro/ /de bzhin du snga ma dang / phyi mar kha dog gi rim pa yongs su bsams nas rdul tshon dgye bar bya'o/ /de yang skal ba dang mi ldan pa 'dus na mtshan ma dang phyag rgya ji ltar rigs par bri'o/ /skal ba dang mi ldan pa med na ni lha'i sku bri bar</text></item>
<item><p>39a.3</p><section></section><text>bya zhing / bris sku'am/ lugs ma'am/ 'bur du btod pa'am/ legs par 'dus byas pa gzhag par bya'o/ /de ltar klu'i blo'i zhabs kyis/ ji ltar nus pas dkyil 'khor du/ /sa bon dgod bya yang na ni/ /mtshan ma'am lha yi gzugs nyid de/ /lugs ma'am bzo byas dgod par</text></item>
<item><p>39a.4</p><section></section><text>bya/ /zhes gsungs so/ /phyag rgya bri ba ni mngon par brjod pa'i rgyud bla ma las gsungs te/ mi nus na ni bris pa yi/ /phyag rgya'am mtshan ma dgod par bya'o/ /gang yang gsungs pa/ tshon nam yang na pir rnams kyis/ /bris pa rnams kyis rnam par spras/ /zhes so/ /dpal kha sbyor gyi</text></item>
<item><p>39a.5</p><section></section><text>rgyud du yang / de ltar lugs ma dang / 'dus byas pa la sogs pa'i gzugs dang / mtshan ma'i phyag rgya dang ldan pa'o zhes gsungs so/ /de'i phyir 'jam pa'i rdo rje'i dkyil 'khor la/ lte bar bcom ldan 'das 'jam pa'i rdo rje'i zla ba ral gri sngo bsangs so/ /shar du zla ba la rnam par</text></item>
<item><p>39a.6</p><section></section><text>snang mdzad kyi 'khor lo dkar po rtsibs brgyad pa'o/ /lhor nyi ma la rin chen 'byung ldan gyi rin po che ljang gu cha dgu pa'o/ /nub tu nyi ma la mgon po 'od dpag med kyi pad+ma dmar po 'dab ma brgyad pa'o/ /byang du nyi ma la don yod grub pa'i ral gyi ljang gu'o/ /mer zla ba la spyan ma'i mig 'bras</text></item>
<item><p>39a.7</p><section></section><text>nag po can gyi mig dkar po gnyis sprin la gnas pa'o/ /bden bral du zla ba la mA ma kI'i rdo rje nag po rtse lnga pa ste rgyud du de ltar bshad pa'i phyir ro/ /rlung du zla ba la gos dkar mo'i pad+ma dmar po kha bye ba yu ba dang rtsa ba dang bcas pa'o/ /dbang ldan du zla ba la sgrol ma'i ut+pal mdog sngo ser ro/ /</text></item>
<item><p>39b.1</p><section></section><text>me la sogs pa'i mtshams bzhi dang / shar sgo'i g.yon dang g.yas su cha chung gnyis gnyis spangs pa'i 'gram dag tu zla ba rnams la go rims bzhin du gzugs dang sgra dang / dri dang / ro dang / reg bya dang / chos kyi dbyings kyi rdo rje ma rnams kyi me long dkar po dang / dri za'i pi wang sngon po dang</text></item>
<item><p>39b.2</p><section></section><text>dri ser po'i dung dang / ro'i snod dmar po dang / ras sna tshogs dang / chos 'byung dkar po'o/ /shar la sogs pa'i sgor nyi ma rnams la gshin rje mthar byed dang / shes rab mthar byed dang / pad+ma mthar byed dang bgegs mthar byed kyi go rims bzhin du rdo rje tho ba nag po dang / rdo rjes mtshan</text></item>
<item><p>39b.3</p><section></section><text>pa'i dbyug pa dkar po dang / pad+ma dmar po dang / rdo rje kha gyes pa sngon po'o/ /'dir zla ba dang nyi ma bcu dgu ni sna tshogs pad+ma la gnas pa'o/ /mtshan ma thams cad ni 'od zer dang bcas pa rang rang gi phyogs su mgo bstan pa'o/ /'khor lo'i dbang phyug ni mgo nub tu bstan pa'o/ /de ltar</text></item>
<item><p>39b.4</p><section></section><text>phyi ma rnams su yang ngo / /rdo rje sems dpa' 'khor lo'i dbang phyug nyid la ni dbus su chu skyes dang zla ba la ni zhi ba'i rdo rje sngon po'o/ /kha cig ni sna tshogs rdo rje'o zhes so/ /mkhas pa rnams ni dbus kyi 'od zer gyi thig zlum po la tshon gyis re khA mi bya'o zhes so/ /zlum po'i thig gi phyi ngos su</text></item>
<item><p>39b.5</p><section></section><text>tshangs pa'i thig gi glo so sor cha chung bzhi dor nas bum pa cha chung bzhi pa ste/ bdud rtsis bkang pa'i gsar gyi bum pa cha brgyad do zhes phyogs gcig go/ /gzhan ni rin po che'i rang bzhin rang gi phyogs kyi de bzhin gshegs pa'i mdog go zhes so/ /'di dang phyi ma rnams la dbus su de bzhin</text></item>
<item><p>39b.6</p><section></section><text>gshegs pa gzhan pa'i mtshan ma dgod pa ni/ de'i dbus su dbus kyi mtshan ma bri bar bya'o/ /bsdus pa'i rim par gsungs pa'i dkyil 'khor la/ dbus su nyi ma la mi bskyod pa'i rdo rje kha gyes pa rtse lnga pa in+d+ra nI la lta bu dang / reg bya rdo rje ma'i sna tshogs pa'i gos so/ /rnam par</text></item>
<item><p>39b.7</p><section></section><text>snang mdzad la sogs pa'i rim pa dang po dang gnyis par gnas pa bcu gnyis po rnams kyi mtshan ma rnams ni snga ma bzhin no/ /rim pa gsum pa'i sgo'i 'gram gyi snam bu la tshangs pa'i thig nas cha chung bzhi dor bar g.yon du byams pa'i klu shing gi me tog gi 'khor lo dang bcas pa'o/ /</text></item>
<item><p>40a.1</p><section></section><text>g.yas su sa'i snying po'i 'khor lo rtsibs brgyad pa dkar po'o/ /lhor de bzhin du phyag na rdo rje'i dang / nam mkha'i snying po'i rdo rje dang / rin po che margata cha dgu pa'o/ /nub tu de bzhin du 'jig rten dbang phyug dang / 'jam pa'i dbyangs kyi pad+ma dmar po dang rdo rje'o/ /byang du</text></item>
<item><p>40a.2</p><section></section><text>de bzhin du sgrib pa thams cad rnam par sel ba dang / kun du bzang po'i ral gri dang rdo rje'o/ /shar la sogs pa'i sgo rnams su rim pa bzhin du gshin rje gshed la sogs pa rnams kyi rdo rje tho ba dang / rdo rjes mtshan pa'i dbyug pa dkar po dang / pad+ma dmar po dang / sna tshogs rdo rje'o/ /me la sogs</text></item>
<item><p>40a.3</p><section></section><text>pa'i mtshams su go rims bzhin du mi g.yo ba dang / 'dod pa'i rgyal po dang / dbyug pa sngon po dang / stobs po che rnams kyi ral gri dang / rdo rje dang rdo rjes mtshan pa'i dbyug pa sngon po dang / rdo rjes mtshan pa'i dbyug pa nag po'o/ /gtsug tor 'khor los sgyur ba'i rdo rje sngon po dang / gshin rje</text></item>
<item><p>40a.4</p><section></section><text>gshed kyi mtshan ma la sogs phyi ngos su'o/ /kha cig ni 'khor lo ser po zhes bya'o/ /gnod mdzes rgyal po'i rdo rje ni pad+ma mthar byed kyi mtshan ma las phyi ngos su'o/ /byams pa la sogs pa brgyad rnams kyi mtshan ma ni zla ba la gnas pa'o/ /gshin rje gshed la sogs pa'i mtshan ma bcu</text></item>
<item><p>40a.5</p><section></section><text>ni nyi ma la gnas pa'o/ /'dir nyi ma dang zla ba sum cu rtsa gcig ni sna tshogs pad+ma la gnas pa'o/ /bum pa bri ba ni sngar bzhin no/ /kha sbyor du gsungs pa'i rdo rje sems dpa'i dkyil 'khor la dbus su zla ba la rdo rje sems dpa'i rdo rje rtse lnga pa sngon po'o/ /shar du zla ba la rnam par snang mdzad kyi</text></item>
<item><p>40a.6</p><section></section><text>'khor lo'o/ /lhor nyi ma la rin chen dbang po'i rin chen no/ /nub tu nyi ma la snang ba mtha' yas kyi mda'o/ /byang du nyi ma la don yod grub pa'i sna tshogs rdo rje'o/ /spyan ma'i sprin la gnas pa'i mig nyid do/ /mA ma kI'i mda'o/ /gos dkar mo'i mda'o/ /sgrol ma'i ut+pal dmar po'o/ /</text></item>
<item><p>40a.7</p><section></section><text>rim pa gnyis par shar du drag mo'i mda'o/ /lhor rdo rje gzugs ma'i rdo rje'o/ /nub tu 'dod chags rdo rje ma'i ral gri'o/ /byang du rdo rje zhib mo'i til pa thung ngu'o/ /dpal ldan du rdo rje gnod sbyin ma'i dbyug pa dkar ser ro/ /mer mkha' 'gro ma'i pad+ma dmar ser ro/ /bden bral du sgra rdo rje ma'i</text></item>
<item><p>40b.1</p><section></section><text>sha k+ti'o/ /rlung dus rdo rje ma'i bum pa dkar ljang ngo / /rim pa gsum par shar gyi phyogs su bzhad ma'i rdo rje kha dog dmar po'o/ /lhor sgeg ma'i 'khar rnga'o/ /nub tu glu ma'i 'khor rnga'o/ /byang du gar ma'i rdo rje rtse gsum pa ljang gu'o/ /dbang ldan du gling bu ma'i gling bu'o/ /mer pi wang</text></item>
<item><p>40b.2</p><section></section><text>ma'i pi wang ngo / /bden bral du mu kun+da ma'i mu kun+da'o/ /rlung du rdza rnga ma'i rdza rnga'o/ /phyi'i snam bu'i mer me tog ma'i me tog gi phreng ba'o/ /bden bral du bdug spos ma'i spos phor ro/ /rlung du mar me ma'i mar me'i mchod sdong ngo / /dbang ldan du dri ma'i dri'i dung chos so/ /shar du me long ma'i me long</text></item>
<item><p>40b.3</p><section></section><text>ngo / /lhor ro ma'i ro'i snod do/ /nub du reg bya ma'i gos sna tshogs so/ /byang du chos ma'i chos 'byung dkar po'o/ /shar la sogs pa'i sgor ni go rims bzhin du rdo rje lcags kyu ma dang / rdo rje zhags pa ma dang / rdo rje lcags sgrog ma dang / rdo rje dril bum rnams ni rdo rje lcags kyu dang / rdo rje zhags</text></item>
<item><p>40b.4</p><section></section><text>pa dang / rdo rje phreng ba'i bdag nyid kyi rdo rje lcags sgrog dang / rdo rje dril bum rnams te nyi ma la gnas pa'o/ /'dir brjod pa'i nyi ma'i gdan la gnas pa'i mtshan ma bdun las mtshan ma gzhan ni zla ba la gnas pa'o/ /nya ma dang zla ba sum cu rtsa bdun po 'di rnams ni sna tshogs pad+ma'i steng du thod</text></item>
<item><p>40b.5</p><section></section><text>pa rnams la gnas pa'o/ /bum pa bri ba ni snga ma bzhin te/ thig zlum po drug pa las phyi rol zhes pa ni khyad par ro/ /ye shes kyi mkha' 'gro ma'i dkyil 'khor la dbus dang / shar dang byang dang / nub dang / lho rnams su go rims bzhin du ye shes mkha' 'gro ma dang / rdo rje mkha' 'gro</text></item>
<item><p>40b.6</p><section></section><text>ma dang / mkha' 'gro ma mi zad ma dang / ro langs ma dang / gtum mo rnams kyi rdo rjes mtshan pa'i kha T+wAM ga rnams so/ /dbang ldan dang / me dang bden bral dang rlung rnams su seng ge mo dang stag mo dang / ce spyang mo dang 'ug pa mo rnams kyi rdo rje lcags kyu rnams so/ /shar dang byang dang nub dang / </text></item>
<item><p>40b.7</p><section></section><text>lho'i sgo rnams su rgyal po'i dbang mo dang / gsal byed ma dang / 'jigs byed ma dang / kaM po dzI rnams kyi go rims bzhin du lag pa gnyis snyim pa kha bye ba dang / thal mo sbyar ba dang / snyim pa khrag gis bkang ba dang / rdo rje thal mo kha sbyar ba'i mthe bo'i rtse mo gnyis sbyar ba'i mdzub mo</text></item>
<item><p>41a.1</p><section></section><text>gnyis sbyar ba'o/ /'dir mtshan ma dang phyag rgya rnams ni sna tshogs pad+ma dang nyi ma la gnas pa'o/ /bsgom par bya ba'i dkyil 'khor la ye shes mkha' 'gro ma la sogs pa'i sna tshogs pad+ma ni rim pa bzhin du/ seng ge dang mche ba can dkar po dang / rin po che sna bdun gyi</text></item>
<item><p>41a.2</p><section></section><text>phung po dang / ma he dang / sprul gyi dbang po brgyad kyi mjug ma dang / ro bzhi la gnas pa ste/ de ltar rdul tshon gyi dkyil 'khor la ni skal ba dang mi ldan pa 'dus pa na bri bar mi bya'o/ /gzhan du ni ngal bas 'jigs pa dang / yon bdag bsdus pa la dga' bas so/ /skal ba dang ldan pa</text></item>
<item><p>41a.3</p><section></section><text>rab tu dang bar bya ba'i don du ni yon bdag gi dbang las bri bar bya'o/ /de ltar phyi ma rnams la yang ji ltar 'byung ba bri ba dang mi bri bar rig par bya'o/ /phyi ngos kyi thig zlum po'i phyi ngos su bum pa bri'o/ /bcu bdun gyi bdag nyid kyi kye'i rdo rje gsum gyi dkyil 'khor la sna tshogs pad+ma'i lte ba</text></item>
<item><p>41a.4</p><section></section><text>la khro bo'i rdo rje sngon po'o/ /shar dang lho la sogs pa dang / dbang ldan dang me la sogs pa'i 'dab ma rnams la ni rim pa bzhin du rdo rje drag mo dang / rdo rje gzugs ma dang / 'dod chags rdo rje ma dang / rdo rje zhi ba mo dang / rdo rje gnod sbyin ma dang / rdo rje mkha' 'gro ma dang / sgra rdo rje ma dang / sa rdo rje ma</text></item>
<item><p>41a.5</p><section></section><text>rnams kyi mda' dang / rdo rje dang ral gri dang / tal pa thung du dang / dbyug pa ser po dang / pad+ma dmar ser dang / shak+ti dang / bum pa dkar ljang ngo / /rim pa gnyis par dbang ldan dang me la sogs pa rnams su gling bum dang / pi wang ma dang / mu kun+da ma dang / rdza rnga ma rnams kyi gling bu</text></item>
<item><p>41a.6</p><section></section><text>dang / pi wang dang / rnga mu kun+da dang rdza rnga rnams so/ /shar la sogs pa'i sgo rnams su rdo rje lcags kyu ma dang / rdo rje zhags pa ma dang / rdo rje lcags sgrog ma dang / rdo rje dril bu ma rnams kyi rdo rje lcags kyu dang / rdo rje zhags pa dang / rdo rje lcags sgrog dang / rdo rje dril bu rnams so/ /mtshan ma</text></item>
<item><p>41a.7</p><section></section><text>bcu bdun po 'di rnams ni thod pa dang nyi ma la gnas pa'o/ /gling bu ma la sogs pa brgyad kyi ni thod pa'i 'og tu sna tshogs pad+ma'o/ /phyag gnyis pa dang bzhi ba la ni thod pa med do/ /phyag bcu drug pa'i dkyil 'khor la sna tshogs pad+ma'i lte ba la khro bo'i rdo rje sngon po'o/ /shar la sogs pa dang / </text></item>
<item><p>41b.1</p><section></section><text>dbang ldan la sogs pa'i 'dab ma rnams la gau rI dang / tsau rI dang / ro langs ma dang / za phod ma dang / sbos ma dang / ri khrod ma dang / gtum mo dang / rab tu rmongs byed ma rnams kyi rim pa bzhin du mda' dang / rdo rje dang / thod pa khrag dang bcas pa la gnas pa'i rus sbal dang / tshil</text></item>
<item><p>41b.2</p><section></section><text>gyis bkang ba la gnas pa'i sbrul dang / shas bkang ba la gnas pa'i seng ge dang / khu ba dang bcas pa'i thod pa la gnas pa'i dge slong dang / khrag dang bcas pa'i thod pa la gnas pa'i stag dang chang gi snod rnams so/ /rim pa gnyis pa'i mtshams rnams su gling bu ma la sogs pa'i mtshan ma ni snga</text></item>
<item><p>41b.3</p><section></section><text>ma bzhin no/ /shar la sogs pa'i sgor stag gdong ma dang / phag gdong ma dang / khyi gdong ma dang / seng ge'i gdong ma rnams kyi rdo rje lcags kyu dang / rdo rje zhags pa dang / rdo rje lcags sgrog dang / rdo rje dril bu'o/ /mtshan ma bcu bdun po 'di rnams nyi ma la gnas pa'o/ /gling bu ma la sogs</text></item>
<item><p>41b.4</p><section></section><text>pa brgyad kyi nyi ma'i 'og tu sna tshogs pad+ma rnams so/ /dbus kyi 'od zer gyi phyi ngos su sngar bzhin du bum pa rnams so/ /bdag med ma'i dkyil 'khor la sna tshogs pad+ma'i lte ba dang / shar la sogs pa'i 'dab ma rnams la go rims bzhin du bdag med ma dang / rdo rje ma dang / dkar mo dang / </text></item>
<item><p>41b.5</p><section></section><text>chu ma dang / rdo rje mkha' 'gro ma rnams dang / rim pa gnyis par phyag bcu drug pa'i dkyil 'khor du brjod pa'i dkar mo la sogs pa rnams kyi rdo rje'o/ /gling bu ma la sogs pa'i mtshan ma ni snga ma bzhin du'o/ /rta gdong ma la sogs pa'i gri gug rnams so/ /mkha' spyod ma'i rdo rje ni rta gdong</text></item>
<item><p>41b.6</p><section></section><text>ma'i phyi ngos su'o/ /sa spyod ma'i rdo rje ni khyi gdong ma'i phyi ngos su'o/ /'dir gri gug bzhi ni nyi ma la gnas pa'o/ /mtshan ma gzhan ni zla ba'i dkyil 'khor la gnas pa'o/ /phyi'i dkar mo la sogs pa bco brgyad po rnams kyi zla ba dang / nyi ma ni sna tshogs pad+ma la gnas pa'o/ /gling bum</text></item>
<item><p>41b.7</p><section></section><text>la sogs pa brgyad med pa ni lhag ma lha mo bco lnga po rnams kyi zla ba la gri gug rnams so/ /mkha' spyod ma'i mtshan ma ni dkar mo'i phyi ngos so/ /ro langs ma'i phyi ngos su sa spyod ma'o/ /de bzhin du ku ru kul+le'i dkyil 'khor la yang yin te/ khyad par ni zla ba la yu ba dang bcas pa'i ut+pa</text></item>
<item><p>42a.1</p><section></section><text>la dmar po kha 'bus pa'i mda' yod pa'o/ /'dir lha mo bco lnga po rnams kyang ku ru kul+le'i bzhin du mdog dmar po'o/ /rdo rje bdud rtsi'i dkyil 'khor dang po la sna tshogs pad+ma'i lte ba dang / shar la sogs pa dang dbang ldan la sogs pa'i 'dab ma rnams la go rims bzhin du</text></item>
<item><p>42a.2</p><section></section><text>rdo rje bdud rtsi dang / zhi ba mo dang / zla ldan ma dang / ri bong can ma dang / zla dkyil ma dang / zla tshes ma dang / yid 'ong ma dang / yid tshim byed pa rnams kyi rdo rje'o/ /khyad par ni zla tshes ma'i zla ba cha gcig pa'o/ /rim pa gnyis par dbang ldan la sogs pa rnams su me tog ma dang / bdug spos ma dang / mar</text></item>
<item><p>42a.3</p><section></section><text>me ma dang / dri chab ma rnams kyi me tog gi za ma tog dang / spos phor dang / mar me'i mchod sdong dang / dri'i dung chos rnams so/ /shar la sogs pa'i snam bu rnams su gling bu ma la sogs pa bzhi'i gling bu la sogs pa bzhi'o/ /shar la sogs pa'i sgo rnams su khro gnyer rim par ldan dang / </text></item>
<item><p>42a.4</p><section></section><text>'jigs sdigs dang / rta gzugs dang / tshogs kyi gtso bo rnams kyi rdo rje lcags kyu dang / zhags pa dang / lcags sgrog dang / dril bu rnams so/ /mtshan ma nyi shu rtsa gcig po 'di rnams ni zla ba la gnas pa'o/ /me tog ma la sogs pa bcu gnyis kyi zla ba'i 'og tu sna tshogs pad+ma'o/ /yang na dkyil</text></item>
<item><p>42a.5</p><section></section><text>'khor pa thams cad la chos 'byung bri bar bya'o/ /'di nyid kho na bri bar bya'o zhes pa ni gzhan dag go/ /gzhan rdo rje bdud rtsi gsum gyi dkyil 'khor gyi mtshan ma rnams ni rdo rje bdud rtsi'i rgyud du rig par bya'o/ /dgu'i bdag nyid can kye'i rdo rje gsum gyi dkyil 'khor la sna tshogs pad+ma'i lte</text></item>
<item><p>42a.6</p><section></section><text>bar nyi ma la rdo rje sngon po kha gyes pa'o/ /shar la sogs pa dang dbang ldan la sogs pa'i 'dab mar zla ba rnams la go rims bzhin du dkar mo dang / chom rkun ma dang / ro langs ma dang / za phod ma dang / spos ma dang / ri khrod ma dang / gtum mo dang / g.yung mo rnams kyi gri gug dang / cang te'u</text></item>
<item><p>42a.7</p><section></section><text>dang / rus sbal dang / sbrul dang / seng ge dang / dge slong dang / 'khor lo dang / rdo rje rnams so/ /phyag bcu drug pa'i nyi ma la sna tshogs rdo rjes mtshan pa'o/ /thod pa dkar po zhes pa ni khyad par ro/ /phyi ngos kyi zlum po las phyi ngos su bum pa rnams so/ /sgyu ma chen mo'i dkyil 'khor la pad+ma</text></item>
<item><p>42b.1</p><section></section><text>dmar po'i lte bar nyi ma la bcom ldan 'das ma sgyu ma chen po'i pad+ma'i snod do/ /shar la sogs pa'i 'dab ma'i zla ba rnams la g.yas skor du rdo rje mkha' 'gro ma dang / rin chen mkha' 'gro ma dang / pad+ma mkha' 'gro ma dang / sna tshogs mkha' 'gro ma rnams kyi rdo rje dang / rin po che'i snye ma dang / sna</text></item>
<item><p>42b.2</p><section></section><text>tshogs chu skyes dang / ral gri'o/ /sangs rgyas mkha' 'gro ma ni rdo rje sems dpa' la 'khyud nas gnas pas de'i mtshan ma tha dad du mi dgod do/ /dgu'i bdag nyid sangs rgyas thod pa'i dkyil 'khor la sna tshogs chu skyes kyi lte bar nyi ma la cang te'u'o/ /shar dang byang dang nub dang lho dang dbang</text></item>
<item><p>42b.3</p><section></section><text>ldan dang me dang bden bral dang / rlung gi 'dab mar nyi ma rnams la sna tshogs sde ma dang / 'dod ma dang / sa 'og na gnas ma dang / legs bzangs ma dang / chang 'tshong ma dang / 'byung mo dang / phyag bzhi ma dang / nam mkha' la gnas ma rnams kyi gri gug rnams so/ /rdo rje hUM mdzad kyi dkyil</text></item>
<item><p>42b.4</p><section></section><text>'khor la dbus su rdo rje hUM mdzad kyi rdo rje'o/ /shar la sogs par g.yon skor du rdo rje dbyug pa dang / nyi ma me dang / rdo rje gtsug tor dang / rdo rje 'khyil pa rnams dang / me la sogs par g.yas skor du rdo rje gnod sbyin dang / rdo rje dus dang / nag po chen po dang / rdo rje bsdigs pa dang / gtsug</text></item>
<item><p>42b.5</p><section></section><text>tor dang / rdo rje sa 'og rnams kyi rdo rje tho ba dang / rdo rje dbyug pa dang / chu skyes dmar po dang / sna tshogs rdo rje dang / lcags kyu dang / dgra sta dang / rtse gsum dang / ral gri dang / 'khor lo dang / rdo rje'i gtun shing rnams te/ mtshan ma thams cad ni sna tshogs chu skyes dang nyi ma la gnas pa'o/ /</text></item>
<item><p>42b.6</p><section></section><text>yang na shar la sogs pa'i phyogs su g.yas skor du gshin rje mthar byed dang / shes rab mthar byed dang / pad+ma mthar byed dang / bgegs mthar byed rnams kyi rdo rje'i tho ba dang / rdo rjes mtshan pa'i dbyug pa dkar po dang / pad+ma dmar po dang / sna tshogs rdo rje'o/ /me la sogs pa'i mtshams</text></item>
<item><p>42b.7</p><section></section><text>rnams su mi g.yo ba dang / 'dod pa'i rgyal po dang / dbyug pa sngon po dang / stobs po che rnams kyi ral gri dang / rdo rje dang / rdo rjes mtshan pa'i dbyug pa sngon po dang / rdo rjes mtshan pa'i dbyug pa nag po'o/ /gshin rje gshed kyi mtshan ma las phyi ngos su gtsug tor 'khor lo tsan gyi rdo rje'o/ /</text></item>
<item><p>43a.1</p><section></section><text>pad+ma mthar byed kyi mtshan ma las phyi ngos su gnod mdzes kyi rdo rje'o/ /mtshan ma bcu gcig po 'di rnams ni sna tshogs pad+ma dang nyi ma la gnas pa'o/ /yang na bgegs dgra'i rdo rje kha gyes pa'o/ /me la sogs pa rnams su 'dod pa'i rgyal po dang / dbyug pa sngon po dang / stobs</text></item>
<item><p>43a.2</p><section></section><text>po che dang / mi g.yo ba rnams kyi lcags kyu dang / rdo rjes mtshan pa'i dbyug pa sngon po dang / rtse gsum pa dang / ral gri'o/ /gtsug tor 'khor lo can gyi 'khor lo ser po chen po'o/ /gzhan rnams kyi bshad ma thag pa snga ma bzhin no/ /yang na gshin rje gshed la sogs pa bzhi po rnams kyi</text></item>
<item><p>43a.3</p><section></section><text>rdo rje lcags kyu dang / rdo rje zhags pa dang / rdo rje lcags sgrog dang / rdo rje dril bu rnams te/ /gzhan rnams kyi bshad ma thag pa snga ma bzhin no/ /bde mchog gi dkyil 'khor la sna tshogs chu skyes kyi lte bar gnas pa'i nyi ma la dpal bde mchog gi rdo rje rtse lnga pa sngon po kha gyes pa'o/ /phyogs</text></item>
<item><p>43a.4</p><section></section><text>bzhi'i 'dab ma la mkha' 'gro ma dang / lA ma dang / dum skyes ma dang / gzugs can ma rnams kyi gri gug rnams so/ /mtshams kyi 'dab ma rnams la pad+ma'i snod rnams so/ /thugs kyi 'khor lo la sogs pa'i rtsibs nyi shu rtsa bzhi la rab tu gtum mo dang / gtum mig ma dang / 'od ldan ma</text></item>
<item><p>43a.5</p><section></section><text>dang / sna chen ma dang / dpa' bo'i blo can ma dang / mi'u thung ma dang / lang ka'i dbang phyug ma dang / shing grib ma dang / sa srung ma dang / 'jigs byed chen mo dang / rlung gi shugs can ma dang / chang 'thung ma dang / lha mo sngo bsangs ma dang / rab tu bzang mo dang / rta rna mo dang / bya gdong ma dang / 'khor</text></item>
<item><p>43a.6</p><section></section><text>lo'i shugs can ma dang / dum skyes ma dang / chang 'tshong ma dang / 'khor lo'i go cha ma dang / rab tu dpa' mo dang / stobs can mo dang / 'khor los sgyur ma dang / brtson 'grus chen mo rnams kyi gri gug go/ /gtso bo ma yin pa'i phyir dpa' bo rnams kyi mtshan ma ni mi bri'o/ /sgo rnams su khwa</text></item>
<item><p>43a.7</p><section></section><text>gdong ma dang / 'ug gdong ma dang / khyi gdong ma dang / phag gdong ma rnams dang / mtshams su gshin rje brtan ma dang / gshin rje pho nya mo dang / gshin rje mche ba mo dang / gshin rje 'joms ma rnams kyi sna tshogs chu skyes dang / nyi ma rnams la gri gug go/ /'dir shar la sogs pa'i</text></item>
<item><p>43b.1</p><section></section><text>phyogs su g.yon skor du dang / me la sogs pa'i mtshams su g.yas skor du mtshan ma dgod do/ /phyi ngos su zlum po'i thig las phyi rol gyi mtshams kyi char bum pa rnams bri'o/ /de las gzhan pa'i 'khor lo sdom pa dang / rdo rje phag mo'i dkyil 'khor rnams kyi mtshan ma rnams ni rdzogs</text></item>
<item><p>43b.2</p><section></section><text>pa'i rnal 'byor gyi phreng bar brjod do/ /nyi shu rtsa lnga'i bdag nyid sangs rgyas thod pa'i dkyil 'khor la dbus su sna tshogs chu skyes la nyi mar cang te'u'o/ /lha mo nyi shu rtsa bzhi rnams kyi gri gug rnams te shar la sogs pa'i phyogs su g.yon skor dang / me la sogs pa'i mtshams su g.yas skor</text></item>
<item><p>43b.3</p><section></section><text>ro/ /de la 'khor lo nag po'i rtsibs kyi steng du phyogs kyi 'dab ma la legs phreng can ma dang / thod pa can ma dang / 'jigs ma dang / mi thub ma rnams kyi'o/ /mtshams kyi 'dab ma rnams la thod pa rnams so/ /de nas rdo rje sngon po'i phreng ba'o/ /rim pa gnyis pa la rtsibs brgyad dmar po</text></item>
<item><p>43b.4</p><section></section><text>la gnas pa'i chu skyes brgyad rnams la phyogs rnams su dge ba'i ske rags ma dang / gzugs can ma dang / rnam rgyal ma dang / 'od can ma rnams kyi'o/ /mtshams rnams su dus can ma dang / mtsho chen ma dang / byed ma dang / gsod ma rnams kyi'o/ /de nas rdo rje phreng ba dmar po'o/ /rim</text></item>
<item><p>43b.5</p><section></section><text>pa gsum bar rtsibs brgyad dkar po la gnas pa'i pad+ma 'dab brgyad la phyogs su sgrol ma dang / 'jigs mthong ma dang / legs mthong ma dang thub dka' ma rnams kyi'o/ /mtshams rnams su dge ma dang / grib gnon ma dang / dus mtshan ma dang / grags chen ma rnams kyi'o/ /</text></item>
<item><p>43b.6</p><section></section><text>de nas rdo rje phreng ba dkar po'o/ /sgo'i pad+ma rnams la mdzes ma dang / nor 'dzin ma dang / skal bzang mo dang / mthong ba yid 'ong ma rnams kyi'o/ /pad+ma nyi shu'i steng du nyi ma rnams la gri gug rnams so zhes gdams so/ /rnal 'byor nam mkha'i dkyil 'khor gyi dbang phyug gi sna tshogs</text></item>
<item><p>43b.7</p><section></section><text>pad+ma dang / rdo rje sngon po rtse lnga pa'o/ /shar dang byang dang nub dang lho'i re'u mig rnams la pad+ma dang nyi ma la gnas pa'i kha T+wAM ga rnams so/ /dbang ldan dang me la sogs pa'i re'u mig rnams la kha T+wAM ga dang / lcags kyu dang / dgra sta dang / dbyug pa'o/ /shar la sogs pa'i re'u mig</text></item>
<item><p>44a.1</p><section></section><text>rnams la kha T+wAM ga rnams kyi phyi ngos su rim pa bzhin du khar bsdus pa'i lag pa gnyis dang / snyim pa sbyar ba dang khrag gi snyim pa dang / gtun shing ngo / /kha T+wAM ga la sogs pa'i mtshan ma rnams pad+ma dang nyi mar gnas pa'o/ /'od zer gyi khor yug gi phyi rol gyi shar phyogs su</text></item>
<item><p>44a.2</p><section></section><text>bdud rtsi'i thod pa gsum mo/ /byang du sgron ma'i thod pa gsum dang / nub du gtor ma'i thod pa gsum dang / lhor btung ba'i thod pa gsum dang / dbang ldan du snyems pa'i lag pa dang / dri'i snod do/ /mer ni pi wang dang / me tog gi za ma tog go/ /bden bral du sdigs mdzub kyi lag pa dang spos</text></item>
<item><p>44a.3</p><section></section><text>snod do/ /rlung du thal mo dang mar me'o/ /de nas rdo rje phreng ba'i khor yug gi phyi'i shar la sogs pa'i snam bu rnams la so sor bzhi bzhi dang sgo dang mtshams su brgyad de kha T+wAM ga nyer bzhi'o/ /bdud rtsi'i thod pa la sogs pa ni mtsho skyes ma nyi ma la gnas pa'o/ /gshin rje gshed kyi dkyil 'khor la sna</text></item>
<item><p>44a.4</p><section></section><text>tshogs rdo rje'i lte ba'i dbus su bcom ldan 'das gshin rje gshed kyi rdo rje sngon po rtse lnga pa kha gyes pa'o/ /shar dang lho la sogs pa'i ra'i rtsa ba rnams su rtag pa dang / rin chen dbang po dang / snang ba mtha' yas dang / don yod grub pa rnams kyi 'khor lo dkar po rtsibs brgyad pa dang / rin po che</text></item>
<item><p>44a.5</p><section></section><text>ljang gu cha dgu pa dang / pad+ma dmar po 'dab ma brgyad pa dang / ral gri ljang gu rnams so/ /sna tshogs rdo rje'i me dang / bden bral la sogs pa'i grwar rdo rje tsartsi ka dang / rdo rje phag mo dang / rdo rje dbyangs can ma dang / dkar mo rnams kyi 'khor lo dang rdo rje dang pad+ma dang ral gri'o/ /de nas rdo rje phreng</text></item>
<item><p>44a.6</p><section></section><text>ba'o/ /de nas sna tshogs rdo rje'i phyogs so sor ra lnga'o/ /shar dang lho la sogs pa'i sgo rnams su tho ba gshin rje gshed dang / dbyug pa gshin rje gshed dang / pad+ma gshin rje gshed dang / ral gri gshin rje gshed rnams kyi rdo rje rtse mo nyi shu pas mtshan pa'i tho ba dang / dbyug pa dkar po dang / </text></item>
<item><p>44a.7</p><section></section><text>pad+ma dmar po dang / ral gri'o/ /'dir rtag pa dang / lha mo rnams kyi mtshan ma ni zla ba la gnas pa'o/ /gzhan gyi ni nyi ma la gnas pa'o/ /nyi ma dang zla ba'i 'og tu ni sna tshogs pad+ma'o/ /dkyil 'khor gyi mtshams rnams su pad+ma la gnas pa'i thod pa bzhi'o/ /ra'i glo rnams su bum pa</text></item>
<item><p>44b.1</p><section></section><text>rnams so/ /rdo rje sgrol ma'i dkyil 'khor la sna tshogs pad+ma'i lte bar zla ba la rdo rje rtse dgu pa gser gyi mdog can no/ /shar dang lho la sogs pa'i 'dab mar zla ba rnams la me tog sgrol ma dang / bdug sbos sgrol ma dang / mar me sgrol ma dang / dri'i sgrol ma rnams kyi me tog gi phreng ba dang / </text></item>
<item><p>44b.2</p><section></section><text>sbos phor dang / mar me'i kong bu dang / dri'i dung chos rnams so/ /me la sogs pa'i 'dab mar rtag pa dang / mi bskyod pa dang / snang ba mtha' yas dang / don yod grub pa'i rnam par dag pa'i 'khor lo dang / rdo rje dang / pad+ma dang / ral gri rnams so/ /shar dang lho la sogs pa'i sgo rnams</text></item>
<item><p>44b.3</p><section></section><text>su rdo rje lcags kyu ma dang / rdo rje zhags pa ma dang / rdo rje lcags sgrog ma dang / rdo rje dril bu ma rnams kyi lcags kyu la sogs pa snga ma bzhin te/ sna tshogs pad+ma dang nyi ma la'o/ /rdo rje lcags kyu ma'i phyi ngos su gtsug tor rnam par rgyal ba'i 'khor lo sna tshogs pad+ma dang nyi ma la'o/ /rdo rje lcags sgrog ma'i</text></item>
<item><p>44b.4</p><section></section><text>phyi ngos su rdo rje gnod mdzes ma'i sbrul gyi zhags pa ste/ sna tshogs chu skyes dang nyi ma la'o/ /me la sogs pa'i mtshams su pad+ma la spyan ma dang / mA ma kI dang / gos dkar mo dang sgrol ma rnams kyi rnams par dag pa'i byang chub kyi sems kyi bum pa dang / ri rab dang me thab dang rgyal mtshan chen po'o/ /pad+ma'i</text></item>
<item><p>44b.5</p><section></section><text>phyi ngos su bum pa rnams so/ /'od zer can gyi dkyil 'khor gyi dbus kyi sna tshogs pad+mar nyi ma'am/ zla ba la mda' ste mtshan mo zla ba la gnas shing nyin mo nyi ma la gnas te lha mo rnam par rgyu'o/ /shar dang lho la sogs pa'i phyogs su arka ma sI dang / marka ma sI dang / an+da ra d+ha na ma sI dang / </text></item>
<item><p>44b.6</p><section></section><text>te dzo ma sI'i lha mo rnams kyi go rims bzhin du khab dang skud pa dang bcas pa'i khab dang / a shwa ka'i yal ga dang mda' rnams so/ /me dang srin po la sogs pa'i mtshams rnams su u da ya ma sI dang / gul+ma ma sI dang / ma na ma sI dang / tsI ba ra ma sI rnams kyi mtshan ma ni go rims bzhin du arka</text></item>
<item><p>44b.7</p><section></section><text>ma sI la sogs pa'i mtshan ma bzhin no/ /phyi'i pho brang gi snam bu'i shar du ma hA tsi ba ra ma sI dang / ba ra ha mu kha'i lha mo dag gi rdo rje dang lcags kyu gnyis so/ /lho phyogs su lha mo pa dA kra ma sI dang / ba ra lI dag gi a sho ka'i 'dab ma gnyis so/ /nub tu lha mo pa ra kra ma sI dang / ba da lI dag gi mda'</text></item>
<item><p>45a.1</p><section></section><text>gnyis so/ /byang du lha mo urma ma sI dang / ba rA lI dag gi khab gnyis so/ /me la sogs pa'i mtshams su bat+tA lI dang / bat+ta lI dang / ba rA lA dang / ba rA ha mu khi rnams kyi khab dang skud pa dang bcas pa'i khab dang a sho ka'i lo ma dang mda' rnams so/ /shar sgor lha mo a lo'i</text></item>
<item><p>45a.2</p><section></section><text>rdo rje lcags kyu'o/ /lhor lha mo ta lo'i rdo rje zhags pa'o/ /nub du lha mo ka lo'i rdo rje lcags sgrog go/ /byang du lha mo sats+tsha lo saM ba mU r+d+hi TI'i rdo rje dril bu'o/ /'dir sgo skyong ma'i mtshan ma rnams ni pad+ma dang nyi ma la gnas pa'o/ /gzhan dag gi ni pad+ma dang zla ba la'o/ /srung ba lnga'i dkyil 'khor la dbus</text></item>
<item><p>45a.3</p><section></section><text>su sna tshogs chu skyes kyi lte bar zla ba la so sor 'brang ma chen mo'i rin po che'i chun po'o/ /shar du sna tshogs pad+ma dang zla ba la stong chen mo rab tu 'joms pa'i 'khor lo'o/ /lhor sna tshogs pad+ma dang nyi ma la gsang sngags chen mo rjes su 'dzin pa'i rdo rje'o/ /nub tu sna tshogs pad+ma dang nyi ma la bsil</text></item>
<item><p>45a.4</p><section></section><text>ba'i tshal chen mo'i pad+ma'o/ /byang du sna tshogs pad+ma dang zla ba la rma bya chen mo'i rma bya'i mjug sgro'o/ /rim pa gnyis par me la sogs pa'i mtshams su nag mo dang / dus mtshan mo dang / rna ba nag mo dang / dkar mo rnams kyi dung dang / rdo rjes mtshan pa'i rgyal mtshan dang / dgra s+t+wa dang / rtse gsum</text></item>
<item><p>45a.5</p><section></section><text>rnams so/ /snam bu rnams la bum pa rnams so/ /shar la sogs pa'i sgor sna tshogs pad+ma dang nyi ma rnams la rdo rje lcags kyu ma la sogs pa'i rdo rje lcags kyu la sogs pa bzhi'o/ /rdo rje dbyings kyi dkyil 'khor la sna tshogs pad+ma'i lte bar zla ba la bcom ldan 'das rdo rje dbyings kyi rdo rje rtse lnga pa</text></item>
<item><p>45a.6</p><section></section><text>dkar po'o/ /lte ba'i shar la sogs pa'i phyogs kyi 'dab mar zla ba rnams la go rims bzhin du g.yas skor du sems ma rdo rje ma dang / rin chen rdo rje ma dang / chos kyi rdo rje ma dang / las kyi rdo rje ma rnams kyi rdo rje dmar po rtse lnga pa dang / rdo rje rtse lnga ba'i rtse mo can gyi rin po che dang / rdo rje rtse lnga pas mtshan</text></item>
<item><p>45a.7</p><section></section><text>pa'i pad+ma 'dab brgyad dkar dmar dang / de bzhin gshegs pa lnga'i kha dog gi sna tshogs rdo rje'o/ /shar la sogs pa'i pad+ma'i lte bar zla ba'i dkyil 'khor rnams la go rims bzhin du mi bskyod pa dang / rin chen 'byung ldan dang / 'od dpag med dang / don yod grub pa rnams kyi rdo rje rtse lnga pa sngon</text></item>
<item><p>45b.1</p><section></section><text>po dang / rdo rje rin po che dang / rdo rje pad+ma dang / sna tshogs rdo rje dang / mi bskyod pa'i pad+ma'i shar la sogs pa'i phyogs kyi 'dab mar zla ba rnams la rdo rje sems dpa' dang / rdo rje rgyal po dang / rdo rje chags pa dang / rdo rje legs pa rnams kyi rim pa bzhin du rdo rje rtse lnga pa dang / rdo rje lcags kyu dang / mda'</text></item>
<item><p>45b.2</p><section></section><text>dang / rdo rje'o/ /rin chen 'byung ldan gyi pad+ma la rdo rje rin chen dang / rdo rje gzi brjid dang / rdo rje tog dang / rdo rje bzhad pa rnams kyi rim pa bzhin du rdo rje sngon po rtse lnga pa gnyis kyis mtshan pa'i rin po che'i phreng ba dang / nyi ma dang / yid bzhin gyi nor bu'i rgyal mtshan dang / so'i phreng ba dang ldan pa'i</text></item>
<item><p>45b.3</p><section></section><text>rdo rje'o/ /snang ba mtha' yas kyi rdo rje chos dang / rdo rje rnon po dang / rdo rje rgyu dang / rdo rje srung ba rnams kyi pad+ma dmar po dang / ral gri dang / 'khor lo rtsibs brgyad pa dang / rdo rje rtse gcig pa'i lce'o/ /don yod grub pa'i rdo rje las dang / rdo rje srung ba dang / rdo rje gnod sbyin dang / rdo rje khu tshur</text></item>
<item><p>45b.4</p><section></section><text>rnams kyi sna tshogs rdo rje dang / rdo rje go cha dang / rdo rjes mtshan pa'i mche ba dang / rdo rje rtse lnga pa'o/ /mi bskyod pa la sogs pa so so'i byang chub sems dpa' gsum pa'i mtshan ma ni byang gi 'dab mar dang / bzhi pa'i mtshan ma ni nub kyi 'dab ma la bri bar bya'o/ /me la sogs pa'i pad+ma'i lte</text></item>
<item><p>45b.5</p><section></section><text>ba'i zla ba rnams la rdo rje sgeg mo dang / rdo rje phreng ba ma dang / rdo rje glu ma dang / rdo rje gar ma rnams kyi rdo rje dang / rin po che'i phreng ba dang / pi wang dang / rdo rje'o/ /dbus kyi gzhal yas khang las phyi rol gyi snam bu'i shar du byams pa dang / mthong ba don yod dang / ngan song kun 'dren dang / mya ngan</text></item>
<item><p>45b.6</p><section></section><text>dang mun pa thams cad 'joms pa'i blo gros rnams kyi pad+ma dang zla ba rnams la rdo rje rtse lnga pa rnams so/ /lho phyogs su spos kyi glang po dang / dpa' bar 'gro ba dang / nam mkha' mdzod dang / ye shes tog rnams kyi pad+ma dang zla ba rnams la rdo rje rin po che rnams so/ /nub tu 'od dpag med</text></item>
<item><p>45b.7</p><section></section><text>dang / zla 'od dang / bzang skyong dang / dra ba can gyi 'od rnams kyi chu skyes dang / zla ba rnams la rdo rje pad+ma rnams so/ /byang du rdo rje snying po dang / blo gros mi zad pa dang / spobs pa brtsegs pa dang / kun du bzang po rnams kyi pad+ma dang zla ba rnams la sna tshogs rdo rje rnams so/ /phyi'i dkyil 'khor gyi me</text></item>
<item><p>46a.1</p><section></section><text>la sogs pa'i grwa rnams su pad+ma dang zla ba rnams la rdo rje bdug spos ma dang / rdo rje me tog ma dang / rdo rje mar me ma dang / rdo rje dri chab ma rnams kyi mtshan ma ni snga ma bzhin no/ /shar la sogs pa'i sgor pad+ma dang zla ba rnams la rdo rje lcags kyu dang / rdo rje zhags pa dang / rdo rje lcags sgrog</text></item>
<item><p>46a.2</p><section></section><text>dang / rdo rje 'bebs pa rnams kyi mtshan ma rnams so/ /snam bu rnams la bum pa rnams so/ /bzhi bcu rtsa gsum gyi bdag nyid can 'jam pa'i rdo rje'i dkyil 'khor la phyi'i dkyil 'khor gyi rtsig pa lnga ni sngon po dang / dmar po dang / dkar po dang / ljang gu dang / ser po ste/ shar la sogs pa'i</text></item>
<item><p>46a.3</p><section></section><text>phyogs dang / dbus kyis thams cad kyang ngo / /dkyil 'khor gnyis pa la rtsig pa gsum ste/ sngon po dang / dkar po dang / ser po'o/ /'khor lo gsum pa la rtsig pa dkar po gcig go/ /de la dbus kyi sa gzhi ser po la sna tshogs pad+ma dang zla ba la 'jam dpal gyi ral gri yu ba ser po can</text></item>
<item><p>46a.4</p><section></section><text>no/ /shar la sogs pa'i re mig gi nyi ma la mi bskyod pa dang / rin chen 'byung ldan dang / snang ba mtha' yas dang / don yod grub pa rnams rdo rje sngon po dang / rin po che dang / pad+ma dkar po dang / ral gri'o/ /dbang ldan la sogs pa'i re'u mig gi zla ba rnams la spyan ma dang / mA ma kI dang / gos</text></item>
<item><p>46a.5</p><section></section><text>dkar mo dang / sgrol ma rnams kyi rdo rje ser po dang / rdo rje sngon po dang / rdo rje dkar bo dang / rdo rje ljang gu'o/ /rim pa gnyis pa'i dkyil 'khor la shar la sogs pa'i phyogs su zla ba rnams la sems ma rdo rje ma dang / rin chen rdo rje ma dang / chos kyi rdo rje ma dang / las kyi rdo rje ma rnams kyi</text></item>
<item><p>46a.6</p><section></section><text>mtshan ma ni mi bskyod pa la sogs pa bzhin no/ /dbang ldan la sogs pa'i mtshams su zla ba rnams la tsun+da dang / rin chen dkar mda' dang / khro gnyer can dang / rdo rje lcags sgrog ma rnams kyi ral gri dang / rin po che ser po dang / rdo rje dkar po dang / rdo rje lcags sgrog ljang gu rnams so/ /</text></item>
<item><p>46a.7</p><section></section><text>rim pa gsum pa'i dkyil 'khor la shar gyi zla ba rnams la byams pa dang / 'jam dpal dang / spos kyi glang po dang / ye shes tog rnams kyi klu shing gi yal ga me tog dang bcas pa dang / ral gri dang / lag ldan gyi snam bu la gnas pa dang / yid bzhin gyi nor bu ser po'o/ /lho'i zla ba</text></item>
<item><p>46b.1</p><section></section><text>rnams la bzang skyong dang / blo gros rgya mtsho dang / blo gros mi zad dang / spobs pa brtsegs pa rnams kyi mda' dmar po dang / dkar po dang ser po dang / ljang gu'o/ /nub kyi zla ba rnams la mthu chen thob pa dang / ngan song kun 'dren dang / mya ngan dang mun pa thams cad nges par 'joms</text></item>
<item><p>46b.2</p><section></section><text>pa'i blo gros dang / dra ba can gyi 'od rnams kyi pad+ma dkar po dang / mda' dkar po dang / mda' ser po dang / ut+pal dmar po la gnas pa'i nyi ma'o/ /byang phyogs kyi zla ba rnams la zla 'od dang / 'od dpag med dang / nam mkha' mdzod dang / sgrib pa thams cad rnam par sel ba</text></item>
<item><p>46b.3</p><section></section><text>rnams kyi ut+pal la gnas pa'i zla ba dang / bum pa dmar po dang / mda' ser po dang / mda' sngon po'o/ /'dir go rims bzhin du shar la sogs pa'i sgo rnams su logs gnyis kyi snam bu la mtshan ma gnyis gnyis so/ /shar la sogs pa'i sgor nyi ma rnams la gshin rje</text></item>
<item><p>46b.4</p><section></section><text>mthar byed dang / gzhan gyis mi thub pa dang / rta mgrin dang / bdud rtsi 'khyil pa rnams kyi ral gri yu ba nag po can dang / rdo rje ser po dang / rdo rje dbyug pa dmar po dang / ral gri yu ba sngon po can dang / dbang ldan la sogs pa'i mtshams kyi nyi ma rnams la mi g.yo ba dang / 'dod pa'i</text></item>
<item><p>46b.5</p><section></section><text>rgyal po dang / dbyug pa sngon po dang / stobs po che rnams kyi ral gri sngon po dang / rdo rje sngon po dang / rdo rje dbyug pa sngon po dang / rdo rje dbyug pa sngon po'o/ /gshin rje gshed kyi mtshan ma'i phyi rol du nyi ma la gnod mdzes kyi ral gri'o/ /rta mgrin gyi mtshan ma'i phyi ngos su nyi ma la rdo rjes 'og</text></item>
<item><p>46b.6</p><section></section><text>gi rdo rje lcags kyu'o/ /zla ba dang nyi ma thams cad kyi 'og tu sna tshogs chu skyes so/ /snam bu rnams la bum pa rnams so/ /kha cig tu ni gshin rje gshed kyi mtshan ma'i phyi ngos su nyi ma la gtsug tor 'khor los sgyur ba'i 'khor lo dang de'i phyi ngos su gnod mdzes kyi ral gri'o zhes gsungs so/ /</text></item>
<item><p>46b.7</p><section></section><text>chos kyi dbyings gsung gi dbang phyug gi dkyil 'khor la nang gi 'khor lo tshon dkar pos dgang bar bya'o/ /gzhan ni snga ma bzhin no/ /dbus kyi dkyil 'khor gyi dbus su sna tshogs pad+ma'i lte bar zla ba la 'jam pa'i dbyangs kyi ral gri yu ba ser po can no/ /shar la sogs pa dang dbang ldan</text></item>
<item><p>47a.1</p><section></section><text>la sogs pa'i 'dab ma'i zla ba rnams la go rims bzhin g.yas skor du gtsug tor chen po dang / gdugs dkar po dang / gzi brjid phung po dang / rnam par rgyal ba'i gtsug tor dang / 'od zer rnam par 'phro ba dang / 'phags pa dang / cher 'phags pa dang / rgyal</text></item>
<item><p>47a.2</p><section></section><text>ba ste gtsug tor brgyad po rnams kyi 'khor lo ser po rnams so/ /shar gyi re mig gi dbus su sna tshogs chu skyes dang nyi ma la mi bskyod pa'i rdo rje sngon po'o/ /dbang ldan la sogs pa'i mtshams su sna tshogs pad+ma dang zla ba rnams la rdo rje sems dpa' dang / rdo rje rgyal po dang / rdo rje chags pa dang / </text></item>
<item><p>47a.3</p><section></section><text>rdo rje legs pa rnams kyi rdo rje dang / rdo rje lcags kyu dang / mda' dang rdo rje'o/ /lho'i re mig gi dbus su sna tshogs pad+ma dang / nyi mal rin chen 'byung ldan gyi yid bzhin gyi nor bu ser po'i rgyal mtshan no/ /dbang ldan la sogs pa'i mtshams kyi sna tshogs chu skyes dang / zla ba rnams la rdo rje</text></item>
<item><p>47a.4</p><section></section><text>rin chen dang / rdo rje nyi ma dang / rdo rje tog dang / rdo rje bzhad pa rnams kyi rdo rje rtse lnga pa gnyis kyis mtshan pa'i rin po che'i phreng ba dang / nyi ma'i dkyil 'khor dang / yid bzhin gyi nor bu'i rgyal mtshan dang / so'i phreng ba dang ldan pa'i rdo rje'o/ /nub kyi re mig gi dbus su sna tshogs pad+mar nyi ma la</text></item>
<item><p>47a.5</p><section></section><text>snang ba mtha' yas kyi pad+ma dmar po'o/ /dbang ldan la sogs pa'i mtshams su sna tshogs chu skyes dang zla ba rnams la rdo rje chos dang / rdo rje rnon po dang / rdo rje rgyu dang rdo rje srung ba rnams kyi pad+ma dang / ral gri dang / chos kyi 'khor lo dang / rdo rje rtse gcig pa'i lce'o/ /byang phyogs kyi re mig gi</text></item>
<item><p>47a.6</p><section></section><text>dbus su sna tshogs pad+ma dang nyi ma la don yod grub pa'i ral gri'o/ /dbang ldan la sogs pa'i mtshams su sna tshogs pad+ma dang zla ba rnams la rdo rje las dang / rdo rje srung ba dang / rdo rje gnod sbyin dang rdo rje khu tshur rnams kyi rdo rje rtse gsum pa dang / rdo rje go cha dang / rdo rjes mtshan pa'i mche ba</text></item>
<item><p>47a.7</p><section></section><text>dang / rdo rje rtse lnga pa'o/ /dbang ldan la sogs pa'i mtshams kyi re mig gi pad+ma dang zla ba rnams la spyan ma dang / mA ma kI dang / gos dkar mo dang / sgrol ma rnams kyi mtshan ma rnams ni 'jam pa'i dbyangs dang / mi bskyod pa dang / snang ba mtha' yas dang / don yod grub pa'i mtshan ma</text></item>
<item><p>47b.1</p><section></section><text>bzhin no/ /shar la sogs pa'i sgor sna tshogs pad+ma dang nyi ma rnams la rdo rje lcags kyu dang / rdo rje zhags pa dang / rdo rje lcags sgrog dang / rdo rje 'bebs pa rnams kyi rdo rje lcags kyu la sogs pa'o/ /nang gi dkyil 'khor 'di las dkyil 'khor gnyis par shar phyogs su sna tshogs pad+ma</text></item>
<item><p>47b.2</p><section></section><text>dang zla ba rnams las bcu gnyis so/ /mos pas spyod pa dang / rab tu dga' ba dang / dri ma med pa dang / 'od byed pa dang / 'od 'phro ba dang / sbyang dka' ba dang / mngon du gyur pa dang / ring du song ba dang / mi g.yo ba dang / legs pa'i blo gros dang / chos kyi sprin dang / kun du 'od kyi</text></item>
<item><p>47b.3</p><section></section><text>sa rnams kyi go rims bzhin du g.yas skor du pad+ma dmar po dang / yid bzhin gyi nor bu dang / pad+ma dkar po dang / sna tshogs pad+ma la gnas pa'i nyi ma dang / ut+pal dang / nor bu margad dang / pad+ma la gnas pa'i shes rab kyi pha rol tu phyin pa'i po ti dang / sna tshogs chu skyes kyi steng du sna tshogs</text></item>
<item><p>47b.4</p><section></section><text>rdo rje yu ba dang bcas pa'i pad+ma dang / zla ba la gnas pa'i rdo rje rtse lnga pa dmar po dang / ut+pala'i steng du ral gri dang / chos kyi sprin gyis yongs su bskor ba'i shes rab kyi pha rol tu phyin pa'i po ti dang / pad+ma la bzhugs pa'i yang dag par rdzogs pa'i sangs rgyas kyi sku'o/ /lhor sna tshogs pad+ma</text></item>
<item><p>47b.5</p><section></section><text>dang zla ba rnams la rin chen pad+ma'i pha rol tu phyin pa dang / sbyin pa dang / tshul khrims dang / bzod pa dang / brtson 'grus dang / bsam gtan dang / shes rab dang / thabs dang / stobs dang / smon lam dang / ye shes kyi pha rol tu phyin pa dang / rdo rje las kyi pha rol tu phyin pa bcu gnyis</text></item>
<item><p>47b.6</p><section></section><text>rnams kyi pad+ma'i steng du zla ba'i dkyil 'khor dang 'bru sna tshogs pa'i rin po che'i snye ma dang / lo ma dang bcas pa'i a sho ka'i me tog gi chun po dang / pad+ma dkar po dang / ut+pal sngon po dang / pad+ma dkar po dang / pad+ma la gnas pa'i shes rab kyi pha rol tu phyin pa'i po ti dang / chu skyes ser po la</text></item>
<item><p>47b.7</p><section></section><text>gnas pa'i rdo rje dang / ut+pal la gnas pa'i ral gri dang / shes rab kyi pha rol tu phyin pa'i po ti dang / rin po che sna tshogs pa'i 'bras bus brgyan pa'i byang chub kyi shing gi yal ga dang / ut+pal la gnas pa'i sna tshogs rdo rje'o/ /nub tu sna tshogs chu skyes dang / zla ba rnams la tshe dang / </text></item>
<item><p>48a.1</p><section></section><text>sems dang / yo byad dang / las dang / skye ba dang / rdzu 'phrul dang / mos pa dang / smon lam dang / ye shes dang / chos la dbang ba rnams dang / de bzhin nyid dang / sangs rgyas kyi byang chub ste/ dbang bcu gnyis rnams kyi nor bu pad+ma rA ga la gnas pa'i ting nge</text></item>
<item><p>48a.2</p><section></section><text>'dzin gyi phyag rgya dang ldan pa'i tshe dpag med pa'i sangs rgyas kyi gzugs dang / rdo rje dmar po rtse lnga pa dang / yid bzhin gyi nor bu'i rgyal mtshan dang / sna tshogs rdo rje dang / me tog dzA ti kha dog sna tshogs pa'i yal 'dab dang / pad+ma la gnas pa'i nyi zla'i dkyil 'khor dang / pri yang ku'i me</text></item>
<item><p>48a.3</p><section></section><text>tog gi snye ma dang / ut+pa la sngon po dang / ut+pa la gnas pa'i ral gri dang / pad+ma la gnas pa'i bum pa bzang po dang / 'dam skyes dkar po dang / chu skyes ser po la gnas pa'i rdo rje rtse lnga pa'o/ /byang phyogs su sna tshogs pad+ma dang zla ba rnams la dbyig gi blo gros ma dang / rin po</text></item>
<item><p>48a.4</p><section></section><text>che'i skar mda' dang / gtsug tor rnam par rgyal ma dang / 'od zer can dang / ri khrod lo ma can dang / jaM gu lI dang / sgo mtha' yas ma dang / skul byed ma dang / shes rab 'phel ma dang / las dang sgrib pa thams cad rnam par sel ma dang / ye shes mi zad pa'i za ma tog dang / sangs</text></item>
<item><p>48a.5</p><section></section><text>rgyas kyi chos thams cad kyi mdzod ldan ma rnams te/ gzungs bcu gnyis rnams kyi 'bras kyi snye ma dang / yid bzhin gyi nor bu'i rgyal mtshan dang / nor bu zla ba chu shel gyi bum pa dang / skud pa dang bcas pa'i khab dang / rma bya'i mjug sgro dang / dug gi me tog gi chun po dang / pad+ma dmar po</text></item>
<item><p>48a.6</p><section></section><text>la gnas pa'i mi zad pa'i gter chen po'i bum pa dang / ril pa spyi blugs la phreng ba dpyangs pa dang / ut+pal sngon po la gnas pa'i ral gri dang / rdo rje rtse gsum pas mtshan pa'i pad+ma dkar dmar dang / rin po che'i za ma tog dang / pad+ma la gnas pa'i rin po che sna tshogs pa'i dpe sgro ma mo/ /shar la</text></item>
<item><p>48a.7</p><section></section><text>sogs pa'i sgor chu skyes dang / nyi ma rnams la chos so so yang dag par rig pa dang don so so yang dag par rig pa dang / nges pa'i tshig so so yang dag par rig pa dang / spobs pa so so yang dag par rig pa rnams kyi rdo rje dang lcags kyu dang / rin po che'i zhags pa dang / mtha' gnyis su pad+mas</text></item>
<item><p>48b.1</p><section></section><text>mtshan pa'i lcags sgrog dang / rdo rje rtse gsum pas mtshan pa'i dril bu'o/ /me la sogs pa'i mtshams su sgeg mo dang / phreng ba ma dang / glu ma dang / gar ma rnams kyi rdo rje dang / rin po che'i phreng ba dang / pi wang dang / rdo rje'o/ /dkyil 'khor gsum par pad+ma dang zla ba rnams la shar phyogs</text></item>
<item><p>48b.2</p><section></section><text>su kun du bzang po'i ut+pal la la gnas pa'i ral gri dang / blo gros mi zad pa'i ral gri dang / sa'i snying po'i pad+ma la gnas pa'i dpag bsam gyi shing dang / nam mkha'i snying po'i rin po che'o/ /lho phyogs su nam mkha' mdzod kyi yid bzhin gyi nor bu dang / phyag na rin chen gyi rin po che dang / </text></item>
<item><p>48b.3</p><section></section><text>blo gros rgya mtsho'i dung dang / rdo rje snying po'i rdo rje'o/ /nub tu spyan ras gzigs dbang phyug gi pad+ma dang / mthu chen thob kyi ral gri dang / zla 'od kyi rdo rje dang bcas pa'i 'khor lo dang / dra ba can gyi 'od kyi ral gri'o/ /byang du pad+ma dang zla ba rnams la 'od dpag med dang / spobs pa brtsegs pa</text></item>
<item><p>48b.4</p><section></section><text>dang / mya ngan dang mun pa thams cad nges par 'joms pa'i blo gros dang / sgrib pa thams cad rnam par sel ba rnams kyi sna tshogs pad+ma dang / pad+ma la gnas pa'i ral gri dang / rdo rje rtse lnga pa dang / ral gri'o/ /shar la sogs pa'i sgor pad+ma dang / nyi ma rnams la gshin rje mthar byed</text></item>
<item><p>48b.5</p><section></section><text>dang / shes rab mthar byed dang / pad+ma mthar byed dang / bgegs mthar byed rnams kyi lcags kyu dang / zhags pa dang / lcags sgrog dang / dril bu rnams so/ /dbang ldan la sogs pa'i mtshams su sna tshogs chu skyes dang nyi ma rnams la 'jig rten gsum las rnam par</text></item>
<item><p>48b.6</p><section></section><text>rgyal ba dang / rdo rje nyi ma me ltar 'bar ba dang / he ru ka rdo rje dang / rta mchog rnams kyi ral gri dang / rdo rje dang / rdo rje rtse lnga pa dang / sna tshogs rdo rje rnams so/ /gshin rje mthar byed kyi mtshan ma'i phyir gtsug tor 'khor los sgyur ba'i 'khor lo ser po'o/ /pad+ma mthar byed kyi</text></item>
<item><p>48b.7</p><section></section><text>mtshan ma'i phyir gnod mdzes kyi rdo rje'o/ /'jig rten gsum las rnam par rgyal ba la sogs pa'i mtshan ma bzhi'i phyi ngos su dkyil 'khor gsum pa kho na'i zur gyi nang du re khA bya'o/ /de'i phyi ngos kyi gnas kyi me la sogs pa'i zur thig rnams kyi g.yas logs su gnas pa'i</text></item>
<item><p>49a.1</p><section></section><text>pad+ma dang zla ba rnams la me tog ma dang / bdug spos ma dang / mar me ma dang / dri chab ma rnams kyi me tog gi snod dang / spos phor dang / rin po che'i sgron ma'i mchod sdong dang dung ngo / /g.yon logs su gnas pa'i pad+ma dang zla ba rnams la rdo rje gzugs ma dang / rdo rje sgra ma</text></item>
<item><p>49a.2</p><section></section><text>ma dang / rdo rje ro ma dang / rdo rje reg bya ma rnams kyi me long dang / pi wang dang / ro'i snod dang / gos sna tshogs so/ /phyi rol rdo rje'i rigs kyi dkyil 'khor la pad+ma rnams la shar la sogs pa'i phyogs su dbang po dang / gshin rje dang / chu bdag dang / lus ngan po rnams kyi rdo rje dang / </text></item>
<item><p>49a.3</p><section></section><text>dbyug pa dang / klu'i zhags pa dang / lcags kyu'o/ /dbang ldan la sogs pa'i mtshams su dbang ldan dang / me lha dang / srin po'i bdag po dang / rlung lha rnams kyi rtse gsum pa dang / blugs gzar dang / ral gri dang / rlung ras so/ /de nas dbang ldan gyi phyi ngos dang nye bar</text></item>
<item><p>49a.4</p><section></section><text>dbang ldan gyi mtshams nas brtsams te/ mtshan ma rnams rim gyis bri bar bya'o/ /de la tshangs pa'i bgrang phreng ngo / /khyab 'jug gi 'khor lo'o/ /dbang phyug chen po'i rtse gsum pa dang / gdong drug gi shag ti dang / tshangs mo'i phreng ba dang / drag mo'i rtse gsum dang / khyab 'jug ma'i 'khor</text></item>
<item><p>49a.5</p><section></section><text>lo dang / gzhon nu ma'i shak+ti dang / dbang mo'i rdo rje dang / phag mo'i nya ro hi ta dang / tsa muN+Di'i gri gug dang / b+h+r-ing+gi ri ti'i phreng ba dang / tshogs bdag gi dgra sta dang / nag po chen po'i rtse gsum dang / dga' byed dbang phyug gi rdza rnga dang / nyi ma'i pad+ma la gnas pa'i dkyil 'khor dang / zla ba'i</text></item>
<item><p>49a.6</p><section></section><text>kun+da la gnas pa'i dkyil 'khor dang / mig dmar gyi gri gug dang / lhag pa'i mda' dang / phur bu'i phreng ba dang / pa wa sangs kyi phreng ba dang / spen pa'i dbyug pa nag po dang / sgra gcan gyi zla ba dang / mjug rings kyi klu'i zhags pa dang / stobs bzangs kyi gshol dang / rgyal bar byed pa'i</text></item>
<item><p>49a.7</p><section></section><text>me tog gi phreng ba dang / sbrang rtsir byed pa'i chu srin gyi rgyal mtshan dang / dpyid kyi zla dang / mtha' yas dang / nor rgyas dang / 'jog po dang / stobs kyi rgyu dang / pad+ma dang / pad+ma chen po dang / dung skyong dang / rigs ldan rnams kyis thal mo sbyar ba'am/ yang na rang rang gi pha'i mtshan ma dang 'dra</text></item>
<item><p>49b.1</p><section></section><text>ba'i mtshan ma'o/ /de la mtha' yas dang rigs ldan ni bram ze ste me lha'i bu'o/ /nor rgyas dang dung skyong ni rgyal rigs te dbang po'i'o/ /'jog po dang pad+ma chen po ni rje'u'i rigs te rlung lha'o/ /stobs kyi rgyu dang pad+ma ni dmangs rigs te chu lha'i'o/ /thags bzangs ris dang / stobs ldan</text></item>
<item><p>49b.2</p><section></section><text>dang / rab tu tshim byed dang / rnam par snang byed la sogs pa lha ma yin gyi dbang phyug chen po rnams kyi ral gril sogs pa'i mtshon cha sna tshogs pa'o/ /nam mkha' lding gi dbang po'i thal mo sbyar ba'o/ /mi'am ci'i rgyal po ljon pa'i pi wang ngo / dri za'i rgyal po zur phud lnga pa'i pi</text></item>
<item><p>49b.3</p><section></section><text>wang ngo / /rig pa 'dzin pa'i rgyal po don kun grub pa'i me tog gi phreng ba'o/ /gang ba bzang po dang / nor bu bzang po dang / nor sbyin dang / rnam thos kyi bu dang / tsi pi kuN+Da li dang / ki li mi li dang / sgo'i dbang po dang / spyod pa'i dbang po ste/ gnod sbyin gyi dbang po rnams kyi shing thog</text></item>
<item><p>49b.4</p><section></section><text>bi dza pU ra rnams so/ /'phrog ma'i chang bu gnyis so/ /tha skar dang / bra nye dang / smin drug dang / snar ma dang / mgo dang / lag dang / nam so dang / rgyal dang skag dang / mchu dang / gre dang / dbo dang / me bzhi dang / nag pa dang / sa ri dang / sa ga dang / lha mtshams dang / </text></item>
<item><p>49b.5</p><section></section><text>snron dang / snrubs dang / chu stod dang / chu smad dang / gro bzhin dang / mon gre dang / mon gru dang / khrums stod dang / khrums smad dang / nam gru dang / byi bzhin rnams kyi ni lag pa thal mo sbyar ba'i phyag rgya rnams so/ /'dir yang sgo rnams su rdo rje lcags kyu la sogs pa'o/ /dkyil 'khor</text></item>
<item><p>49b.6</p><section></section><text>bzhi pa la bum pa rnams so/ /ngan song yongs su sbyong ba'i dkyil 'khor la rdo rje phreng ba sngon po'i nang du 'khor lo rtsibs brgyad ser po'i dbus su chos kyi 'khor lo'i phyag rgya ser po'o/ /shar la sogs pa'i rtsibs rnams las gnon gyi phyag rgya dkar po dang / mchog sbyin gyi phyag rgya sngon po</text></item>
<item><p>49b.7</p><section></section><text>dang / bsam gtan gyi phyag rgya dmar po dang / mi 'jigs pa'i phyag rgya ljang gu rnams so/ /me la sogs pa'i rtsibs rnams la nyi ma dang yid bzhin nor bu'i rgyal mtshan dang / ral gri dang / gdugs so/ /rdo rje phreng ba'i phyi'i me la sogs pa'i mtshams rnams su sgeg mo la sogs pa'i</text></item>
<item><p>50a.1</p><section></section><text>mtshan ma'o/ /shar la sogs pa'i snam bu rnams la sgo'i g.yon du mtshan ma gnyis te/ g.yas su yang ngo / /der klu shing gi me tog dang / spyan dang bcas pa'i chu skyes dang / lcags kyu dang / dbyug pa dang / dung dang / ral gri dang / pad+ma la gnas pa'i chos kyi</text></item>
<item><p>50a.2</p><section></section><text>sgro ma dang / yid bzhin gyi nor bu'i rgyal mtshan dang / bdud rtsi'i bum pa dang / pad+ma la gnas pa'i zla ba'i gzugs dang / rin po che dang / rdo rje gur dang / rdo rje dang bcas pa'i ut+pal dang bdud rtsi'i bum pa dang / chu skyes la gnas pa'i rin po che dang / rin po che'i snye ma'o/ /me la sogs</text></item>
<item><p>50a.3</p><section></section><text>pa'i mtshams rnams la me tog la sogs pa'i mtshan ma rnams so/ /sgo rnams la rdo rje lcags kyu la sogs pa rnams so/ /mtshan ma sum cu rtsa bdun po rnams sna tshogs pad+ma dang zla ba la gnas pa'o/ /mgrin pa sngon po la sogs pa rnams kyi mtshan ma ni mi bri ba yang ngo / /'byung po 'dul byed kyi</text></item>
<item><p>50a.4</p><section></section><text>dkyil 'khor la rtsig pa lnga dang / shar la sogs pa'i sa ni dkar po dang / ser po dang / dmar po dang / ljang gu dang / nag po'o/ /thig gi re khA gsum ni dkar po dang / dmar po dang / nag po'o/ /thig gi re khA gcig dang / rdo rje phreng ba'i re khA gnyis ni nag po'o/ /nang gi pho brang gi dbus kyi</text></item>
<item><p>50a.5</p><section></section><text>re mig la sna tshogs pad+ma dang zla ba la bcom ldan 'das 'byung po 'dul byed kyi rdo rje rtse lnga pa sngon po'o/ /shar du nyi ma la dbang phyug chen po'i rtse gsum pa'o/ /lhor nyi ma la khyab 'jug gi 'khor lo'o/ /nub tu zla ba la tshangs pa'i phreng ba'o/ /byang du nyi ma la smin drug gi bu'i shak+ti'o/ /dbang ldan</text></item>
<item><p>50a.6</p><section></section><text>du zla ba la tshogs bdag gi dgra sta'o/ /mer nyi ma la nyi ma'i pad+ma la gnas pa'i nyi ma'i dkyil 'khor ro/ /bden bral du nyi ma la sgra gcan gyi zla ba'i dkyil 'khor ro/ /rlung du zla ba la dga' byed dbang phyug gi cang te'u'o/ /rim pa gnyis par shar la sogs pa'i phyogs rnams su dbang mo dang / </text></item>
<item><p>50a.7</p><section></section><text>thig le mchog ma dang / zla ba mo dang / dka' bzlog ma rnams kyi zla ba la pad+ma dkar po dang / spos phor dang / mar me'i mchod sdong dang / gdengs ka'i rnam pa'i lag pa'o/ /me la sogs par rin chen dpal mo dang / dbyangs can ma dang / lha mdzes ma dang / kun du 'byor pa rnams kyi zla ba</text></item>
<item><p>50b.1</p><section></section><text>rnams la rim pa bzhin du dri'i dung chos dang / pi wang dang / rin po che'i phreng ba dang / rdo rje rtse gsum pa'o/ /rim pa gsum par shar la sogs pa'i phyogs su dbang po dang / gshin rje dang / chu bdag dang / lus ngan rnams kyi zla ba la gnas pa'i rdo rje dang / nyi ma la gnas pa'i thod pas</text></item>
<item><p>50b.2</p><section></section><text>mtshan pa'i dbyug pa dang / zla ba la gnas pa'i klu'i zhags pa dang / zla ba la gnas pa'i dbyug to'o/ /me la sogs pa'i mtshams su me lha dang / bden bral dang / rlung lha dang / zla ba rnams kyi nyi ma la gnas pa'i phreng ba dang / nyi ma la gnas pa'i ral gri dang / zla ba la gnas pa'i</text></item>
<item><p>50b.3</p><section></section><text>rlung ras dang / zla ba dang ku mu da la gnas pa'i zla ba'i dkyil 'khor ro/ /zla ba'i mtshan ma dang nye bar dbang ldan gyi nyi ma la rtse gsum mo/ /rim pa bzhi par shar la sogs pa'i phyogs su seng ge'i rgyal mtshan 'dzin ma dang / rnam rgyal ma dang / pad chen ma dang / chang 'phrog ma rnams kyi</text></item>
<item><p>50b.4</p><section></section><text>zla ba la seng ge'i rgyal mtshan dang / lcags kyu dang / mda' dang / yid bzhin gyi nor bu'o/ /dbang ldan la sogs par mchog 'phrog ma dang / rin chen dbang phyug ma dang / rgyal ma dang / 'gro skyong ma rnams kyi zla ba la me tog gi snod dang / spos phor dang / dri'i dung chos dang / mar</text></item>
<item><p>50b.5</p><section></section><text>me'i mchod sdong ngo / /'dir nyi ma dang / zla ba thams cad ni sna tshogs pad+ma la gnas pa'o/ /rim pa bzhi par bum pa rnams so/ /mkha' 'gro ma'i dkyil 'khor la dbus kyi gzhal yas khang gi dbus su shes rab dang bcas pa'i kye'i rdo rje'i gri gug dang thod pa'o/ /shar la sogs</text></item>
<item><p>50b.6</p><section></section><text>pa'i sgor dkar mo dang / chom rkun ma dang / ro langs ma dang / za phod ma rnams kyi rdo rje lcags kyu dang / zhags pa dang / lcags sgrog dang / dril bu rnams so/ /dbang ldan la sogs pa'i mtshams rnams su spos mo dang / ri khrod ma dang / gtum mo dang / g.yung mo rnams kyi byang chub</text></item>
<item><p>50b.7</p><section></section><text>sems kyi bum pa dang / ri rab dang / me khab dang / rgyal mtshan chen po'i ba dan no/ /de las shar gyi gzhal yas khang gi dbus su rtag pa'i thod pa la gnas pa'i rma bya'o/ /shar la sogs pa'i sgor skam pa mo dang / zhags pa ma dang / ngo zlum ma dang / lcags kyu 'dzin ma rnams kyi skam</text></item>
<item><p>51a.1</p><section></section><text>pa dang / zhags pa dang / nya rgya zlum po dang / lcags kyu'o/ /dbang ldan la sogs par me tog ma dang / bdug spos ma dang / mar me ma dang / dri chab ma rnams kyi me tog gi snod dang / spos phor dang / mar me'i mchod sdong dang / dri ser pos gang ba'i dung ngo / /lho'i gzhal</text></item>
<item><p>51a.2</p><section></section><text>yas khang gi dbus su rdo rje nyi ma'i thod pa la gnas pa'i bya ka raN+Da dang / shar la sogs pa'i sgor nyi lag ma dang / mar me ma dang / rin chen skar mda' ma dang / phyag na glog thogs ma rnams kyi nyi ma'i dkyil 'khor dang / mar me'i mchod sdong dang / rin po che dang / glog gi phreng ba'o/ /dbang</text></item>
<item><p>51a.3</p><section></section><text>ldan la sogs par sgeg mo dang / phreng ba ma dang / glu ma dang / gar ma rnams kyi rdo rje dang / rin po che'i phreng ba dang / khar rnga dang / rdo rje'o/ /nub kyi gzhal yas khang gi dbus su pad+ma gar gyi dbang phyug gi thod pa la gnas pa'i dom dang shar la sogs pa'i sgor pad+ma dang / chos 'byung ma dang / </text></item>
<item><p>51a.4</p><section></section><text>sgrog ma dang / rang 'khyud ma rnams kyi pad+ma dang / chos 'byung dang / sgrog dang / rdo rje'o/ /dbang ldan la sogs par gling bu ma dang / pi wang ma dang / rnga mu kuN+Da ma dang / rdza rnga ma rnams kyi rang rang gi rol cha rnams so/ /byang gi gzhal yas khang gi dbus su rta mchog gi thod pa la gnas pa'i gza'</text></item>
<item><p>51a.5</p><section></section><text>lhag dang / shar la sogs pa'i sgor sgo lcags ma dang / lde kyog ma dang / sgo glegs ma dang / yol ba 'dzin ma rnams kyi sgo lcags dang / lde kyog dang / sgo glegs dang / yol ba'o/ /dbang ldan la sogs par spyan ma dang / mA ma kI dang / gos dkar mo dang / sgrol ma rnams kyi 'khor lo</text></item>
<item><p>51a.6</p><section></section><text>dang / rdo rje dang / pad+ma dang / ut+pala'o/ /phyi'i dkyil 'khor chen po'i sgo rnams su dkar mo la sogs pa'i mtshan ma rnams dang / dbang ldan la sogs par spos mo la sogs pa'i mtshan ma rnams so/ /mtshan ma 'di rnams ni sna tshogs pad+ma dang nyi ma la gnas pa'i rtag pa kho na'i zla ba la gnas</text></item>
<item><p>51a.7</p><section></section><text>pa'o/ /dkyil 'khor so so la bdud rtsi'i bum pa rnams so/ /kha cig ni dkyil 'khor chen po kho na la'o zhes so/ /'khor los sgyur ba drug gi dkyil 'khor la mtshan ma rnams sna tshogs pad+ma dang nyi ma la gnas pa ste/ sangs rgyas mkha' 'gro kho na'i zla ba la gnas pa'o/ /gzhal yas</text></item>
<item><p>51b.1</p><section></section><text>khang drug po rnams kyi grwa rnams su sna tshogs pad+ma la gnas pa'i thod pa rnams so/ /de la dbus kyi dkyil 'khor gyi dbus kyi pad+ma la rdo rje sems dpa'i rdo rje'o/ /mtshams kyi pad+ma rnams la mkha' 'gro ma dang / lA mA dang / dum skyes ma dang / gzugs can ma rnams kyi cang te'u</text></item>
<item><p>51b.2</p><section></section><text>rnams so/ /'dir dgod pa'i rim pa ni shar la sogs pa'i sgo rnams su g.yon skor dang / me la sogs pa'i mtshams rnams su g.yas skor ro/ /sgo'i pad+ma rnams la thod pa'i dum bu dang / rab tu gtum mo dag dang / keng rus chen po dang / gtum pa'i mig can ma dag dang / keng rus</text></item>
<item><p>51b.3</p><section></section><text>dang / 'od ldan ma dag dang / mche ba rnam par gtsigs ma dang / sna chen ma dag gi rdo rje bzhi'o/ /khor yug gi dbus su rdo rje'i phreng ba'o/ /sangs rgyas mkha' 'gro'i dkyil 'khor du dbus kyi pad+ma la 'khor lo dang / sgo'i pad+ma rnams la lha dgra dang / dpa' bo'i blo can ma dag dang / </text></item>
<item><p>51b.4</p><section></section><text>'od dpag med dang / mi'u thung ma dag dang / rdo rje 'od dang / lang ka'i dbang phyug ma dag dang / rdo rje lus dang / shing grib ma dag gi 'khor lo rnams so/ /khor yug gi dbus su 'khor lo'i phreng ba'o/ /rin chen mkha' 'gro'i dkyil 'khor la dbus su rin po che'o/ /sgo'i</text></item>
<item><p>51b.5</p><section></section><text>chu skyes rnams la myu gu can dang / e ra pa ti dag dang / rdo rje ral pa can dang / 'jigs byed chen mo dag dang / dpa' bo chen po dang / rlung shugs ma dag dang / rdo rje hUM mdzad dang / chang 'thung ma dag gi rin po che rnams so/ /khor yug gi dbus su pad+ma rin po che'i phreng ba'o/ /pad+ma</text></item>
<item><p>51b.6</p><section></section><text>mkha' 'gro'i dkyil 'khor la dbus su pad+ma'o/ /sgo'i pad+ma rnams la shin tu bzang po dang / lha mo sngo bsangs ma dag dang / rdo rje bzang po dang / shin tu bzang mo dag dang / 'jigs byed chen po dang / rta rnam dag dang / mig mi bzang dang / bya gdong ma rnams kyi pad+ma rnams so/ /</text></item>
<item><p>51b.7</p><section></section><text>khor yug gi dbus su pad+ma'i phreng ba'o/ /rdo rje mkha' 'gro'i dkyil 'khor la dbus su sna tshogs rdo rje'o/ /sgo'i pad+ma rnams la stobs po che dang / 'khor lo'i shugs can ma dag dang / rin chen rdo rje dang / dum skyes ma dag dang / rta mgrin dang / chang 'tshong ma dag dang / nam</text></item>
<item><p>52a.1</p><section></section><text>mkha'i snying po dang / 'khor lo'i go cha ma dag gi rdo rje rnams so/ /khor yug gi dbus su rdo rje'i phreng ba'o/ /sna tshogs mkha' 'gro'i dkyil 'khor la dbus su sna tshogs rdo rje'o/ /sgo'i pad+ma rnams la he ru ka dang shin tu dpa' mo dag dang / pad+ma gar gyi dbang</text></item>
<item><p>52a.2</p><section></section><text>phyug dang / stobs chen mo dag dang / rnam par snang mdzad dang / 'khor los sgyur ma dag dang / rdo rje sems dpa' dang / brtson 'grus chen mo dag gi sna tshogs rdo rje rnams so/ /khor yug gi dbus su sna tshogs rdo rje'i phreng ba'o/ /gzhal yas khang chen po'i sgo rnams la khwa gdong</text></item>
<item><p>52a.3</p><section></section><text>ma dang / 'ug gdong ma dang / khyi gdong ma dang / phag gdong ma rnams kyi rdo rje lcags kyu dang / zhags pa dang / lcags sgrog dang / dril bu'o/ /mtshams rnams su gshin rje brtan ma dang / gshin rje pho nya ma dang / gshin rje mche ba ma dang / gshin rje 'joms ma rnams kyi me long</text></item>
<item><p>52a.4</p><section></section><text>dang / pi wang dang / dri'i dung dang / ro'i snod rnams so/ /bum pa rnams ni ji ltar rigs par ro/ /de ltar brjod pa'i rjes su 'brangs te dkyil 'khor gzhan rnams la rdul tshon dgye pa yang shes par bya ste/ gzhung mangs pas 'jigs pas ma bstan to/ /dus kyi 'khor lo'i dkyil</text></item>
<item><p>52a.5</p><section></section><text>'khor la ni tshon gyi kha dog gi rim pa bshad pa dag dang phal cher mi mthun pas/ rdul tshon gyi kha dog gi rim pa brjod par bya'o/ /thugs kyi dkyil 'khor gyi rdo rje'i phreng ba gnyis pa'i bar gyi nang gis thams cad ni nag po'o/ /thugs dang / gsung dang sku'i dkyil 'khor rnams kyi</text></item>
<item><p>52a.6</p><section></section><text>shar gyis thams cad ni nag po'o/ /lho ni dmar po'o/ /nub ni ser po'o/ /byang du ni dkar po'o/ /stegs bu ni dkar po'o/ /rin chen snam bu ni dmar po ste/ de la rin po che sna tshogs pas spras pa'o/ /dra ba dang dra ba phyed pa'i sa ni nag po ste/ de la dra ba dang dra ba phyed pa ni dkar po'o/ /</text></item>
<item><p>52a.7</p><section></section><text>sa nag po la rin chen shar bu dkar po'o/ /sa nag po la mda' yab rnams ser po'o/ /rta babs kyi ka ba rnams ser po'o/ /thugs kyi dkyil 'khor la ni gtso bo'i pad+ma ljang gu'o/ /zhi ba la sogs pa la ni kha dog dkar po la sogs par 'gyur ro/ /rdo rje phreng ba dang / ka ba bcu drug</text></item>
<item><p>52b.1</p><section></section><text>ni nag po ste/ shar du ral gri nag po dang / lhor rin po che dmar po dang / nub du 'khor lo ser po dang / byang du pad+ma dkar po rnams dang ldan pa'o/ /bum pa brgyad ni pad+ma la gnas shing dkar po ste/ pad+mas kha brgyan pa'o/ /thams cad du pad+ma'i gdan gyi sum cha ni lte ba'o/ /rdo rje</text></item>
<item><p>52b.2</p><section></section><text>phreng ba gnyis pa ni ljang gu'o/ /lha snam ni dkar po'o/ /rtsig pa'i re khA gsum ni nang nas brtsams nas dkar po dang / dmar po dang nag po'o/ /de rnams kyis ni cha dgur byas te/ de la cha re dor nas cha gnyis la re khA so so bya'o/ /sgo dang sgo khyud kyi mtshams su rdo rje dang rin po</text></item>
<item><p>52b.3</p><section></section><text>ches spras pa'o/ /rta babs bcu gnyis ni kha dog sna tshogs pa'o/ /gsung gi dkyil 'khor gyi lha snam dkar po'o/ /de'i pad+ma brgyad ni zla ba dang nyi ma dang bral ba ste/ phyogs rnams su dmar po dang / mtshams rnams su dkar po'o/ /re khA lnga'i kha dog ni nang nas brtsams</text></item>
<item><p>52b.4</p><section></section><text>te ljang gu dang / nag po dang / dmar po dang / dkar po dang / ser po rnams so/ /de rnams kyis cha bco lngar byas te der snga ma bzhin re khA bya'o/ /sku'i dkyil 'khor gyi lha snam ni dkar po'o/ /de'i pad+ma rnams ni zla ba dang nyi ma dang bral ba'o/ /re khA lnga ni sku'i dkyil 'khor bzhin</text></item>
<item><p>52b.5</p><section></section><text>no/ /rta babs kyi ka ba rnams kyi 'og gi stegs bu'i gnas rnams su sprul gyi gdan rnams te/ so sor cha chung bcu gnyis so/ /de la shar gyi phyogs su nag po zlum po gnyis kyi steng du rgyal mtshan gnyis so/ /lhor gru gsum dmar po gnyis la bkra shis kyis mtshan pa'o/ /nub</text></item>
<item><p>52b.6</p><section></section><text>tu gra bzhi ser po gnyis la rdo rjes mtshan pa'o/ /byang du zla ba phyed pa'i rnam pa dkar po gnyis la pad+mas mtshan pa'o/ /shar gyi g.yas kyi zlum po'i g.yas su klu'i rgyal po rgyal ba zhes pa'i bdud rtsi'i bum pa'o/ /nub kyi g.yon gyi gru bzhi pa'i g.yon du rnam par rgyal ba zhes pa'i bdud rtsi'i</text></item>
<item><p>52b.7</p><section></section><text>bum pa'o/ /shar gyi rta babs kyi rim pa dang po'i myos pa bsrung ba'i steng gi dbus kyi gru bzhi pa la chos kyi 'khor lo nag po/ de'i g.yas dang g.yon du ri dwags dang ri dwags mo nag po'o/ /lhor bum pa bzang po dmar po'o/ /de'i g.yas dang g.yon du dung dang / pad+ma dmar po'o/ /nub tu</text></item>
<item><p>53a.1</p><section></section><text>byang chub kyi shing ser po'o/ /de'i g.yas dang g.yon dag tu mi'am ci dang mi'am ci mo ser po'o/ /byang du rnga bo che dkar po ste de'i g.yas dang g.yon du dbyug pa dang tho ba dkar po'o/ /mda' yab dang sa'i khor yug gi dbus kyis ni nag po'o/ /der ji ltar mdzes</text></item>
<item><p>53a.2</p><section></section><text>par mchod pa'i yo byad rnams bri bar bya'o/ /sa'i khor yug ni ser po'o/ /der dbang ldan gyi mtshams su zla ba nya ba'i dkyil 'khor 'char ba cha chung bcu gnyis pa dang / bden bral du nub bzhin pa'i nyi ma cha chung bcu gnyis pa'o/ /chu'i khor yug dkar po'o/ /me'i khor yug dmar</text></item>
<item><p>53a.3</p><section></section><text>po'o/ /rlung gi khor yug nag po'o/ /me dang rlung gi khor yug de dag gi dbus su so sor cha chung bcu gnyis pa'i rtsibs brgyad pa'i dur khrod kyi 'khor lo brgyad de/ phyogs su dmar po rnams dang / mtshams su dkar po rnams so/ /shar gyi 'khor lo'i phyi ngos su stong pa'i dkyil</text></item>
<item><p>53a.4</p><section></section><text>'khor nub kyi 'khor lo'i phyi ngos su yang stong pa'i dkyil 'khor ro/ /stong pa'i dkyil 'khor gnyis 'dri ba ni sgrub thabs kyi le'ur gsungs pa'i tshul gyis so/ /bcu char la yang mtshan ma ni gri gug go/ /rlung gi khor yug la mtshan ma sna tshogs pa bri bar bya ste/ 'dir 'dod pa spyod</text></item>
<item><p>53a.5</p><section></section><text>pa ni ma yin no/ /nam mkha'i khor yug ni nag po'o/ /de'i logs gnyis su cha chung gsum gsum dor la der re khA zlum skor gnyis so/ /dbus kyi cha chung drug la ni rdo rje phreng ba ljang gur bya'o/ /'od zer 'bar ba rnams ni kha dog rnam pa lnga'o/ /yang nang gi dkyil 'khor</text></item>
<item><p>53a.6</p><section></section><text>du shar phyogs su tshon nag po'i dpangs su nas kyi bzhi cha gcig go/ /lho'i dmar po ni gnyis so/ /nub kyi ser po ni bzhi'o/ /byang gi dkar po ni gsum mo/ /rtsig pa'i re khA rnams kyi dpangs su rdul tshon ser po sum 'gyur ro/ /rdo rje phreng ba rnams kyang ngo / /re khA gzhan ni tshon</text></item>
<item><p>53a.7</p><section></section><text>ser po las nyis 'gyur ro/ /pad+ma rnams ni snam bu las nyis 'gyur gyis so/ /nyi zla dag ni chu skyes kyi re khA las so/ /de ltar brjod pa'i dpangs las gsung gi dkyil 'khor la dpangs rnams ni nyis 'gyur ro/ /de rnams las nyis 'gyur ni sku'i dkyil 'khor la'o/ /</text></item>
<item><p>53b.1</p><section></section><text>mda' yab las phyi'i mchod pa'i sa la nas gcig go/ /sa la sogs pa'i khor yug dang re khA zlum skor gnyis kyi dpangs ni sku'i dkyil 'khor gyi rtsig pa'i re kha'i tshad du'o/ /sa thams cad du rdul tshon gzhan dgye ba thams cad kyi nyis 'gyur gyi dbye bas mnyam pa'o/ /de la</text></item>
<item><p>53b.2</p><section></section><text>gtso bo'i lte bar lte ba dang mnyam pa'i dkar po dang dmar po dang nag po dang dmar po'i zla ba dang nyi ma dang / sgra gcan dang dus kyi me'i dkyil 'khor gyi steng du bcom ldan 'das dus kyi 'khor lo'i rdo rje sngon po rtse gsum pa'o/ /shar gyi 'dab ma la spos phor nag po'o/ /lhor mar</text></item>
<item><p>53b.3</p><section></section><text>me dmar po'o/ /nub tu dung ser po'o/ /byang du lha bshos dkar po'o/ /me la sogs par rnga yab nag po dang / dmar po dang / dkar po dang / ser po'o/ /de'i phyi ngos su dbang ldan du chos kyi dung dkar po'o/ /mer yid bzhin gyi nor bu nag po'o/ /bden bral du chos kyi</text></item>
<item><p>53b.4</p><section></section><text>gaN+DI dmar po'o/ /rlung du dpag bsam gyi shing ser po'o/ /rim pa gnyis par shar du pad+ma dkar por nyi ma la ral gri nag po'o/ /mer pad+ma dmar por zla ba la ut+pal sngon po'o/ /lhor pad+ma dkar por nyi ma la rin po che cha dgu pa dmar po'o/ /bden bral du pad+ma dmar por zla ba la</text></item>
<item><p>53b.5</p><section></section><text>pad+ma dmar po'o/ /nub tu pad+ma dkar por nyi ma la 'khor lo ser po'o/ /rlung du pad+ma dmar por zla ba la 'khor lo ser po'o/ /byang du pad+ma dkar por nyi ma la pad+ma dkar po'o/ /dbang ldan du pad+ma dmar por zla ba la ut+pal dkar po'o/ /rim pa gsum pa'i snam bu la sgo so so'i logs gnyis</text></item>
<item><p>53b.6</p><section></section><text>su gnyis te de ltar pad+ma brgyad do/ /de la drug rnams nyi ma la'o/ /nub dang byang gi sgo'i g.yon dag tu zla ba gnyis so/ /mtshams rnams su pad+ma dang zla ba bzhi ste de rnams su dbang ldan nas brtsams te me long dang / rdo rje dang / ral gri dang / gos dang / rdo rje dang / rin po che dang rdo rje</text></item>
<item><p>53b.7</p><section></section><text>dang ro'i snod dang / chos 'byung dang / 'khor lo dang dri'i dung dang / pi wang dang / pad+ma rnams te/ dkar po dang / sngon po dang / nag po dang / ljang gu dang / dmar po dang / dmar po dang / ljang gu dang ser po dang / sngon po dang / dkar po'o/ /shar sgo'i pad+ma</text></item>
<item><p>54a.1</p><section></section><text>dang / nyi mar ral gri nag po dang / lhor dbyug pa dmar po dang / nub tu pad+ma ser po dang / byang du tho ba dkar po'o/ /'dir nyi ma'i dkyil 'khor rnams ni pad+ma dkar po la gnas shing zla ba'i dkyil 'khor rnams ni pad+ma dmar po la'o/ /shar gyi stegs bul rta babs</text></item>
<item><p>54a.2</p><section></section><text>kyi ka ba'i rtsa ba'i g.yon du dung nag po dang / g.yas su me tog sngon po'i phreng ba'o/ /lhor spos phor dmar po dang / mar me'o/ /nub tu cod pan ser po dang / do shal ser po'o/ /byang du 'bras bu dkar po dang bdud rtsi dkar pos gang ba'i thod pa'i snod do/ /stegs bu thams cad la ni rnam</text></item>
<item><p>54a.3</p><section></section><text>pa sna tshogs pa 'dzin pa'i mchod pa'i lha mo rnams so/ /shar gyi rta babs kyi mchod pa'i lha mo'i gnas la dbus su gos so/ /lhor pad+ma'o/ /nub tu rnga ba Ta ha'o/ /byang du rdo rje'o/ /gsung gi dkyil 'khor la ni shar gyi pad+ma'i lte ba dang 'dab ma rnams la gri gug nag po rnams so/ /mer 'khor lo</text></item>
<item><p>54a.4</p><section></section><text>nag po rnams so/ /gshin rjer dbyug pa dmar po rnams so/ /bden bral du shak+ti dmar po rnams so/ /nub tu rdo rje ser po rnams so/ /rlung du tshangs pa'i dbyu gu rtse mo ser po can rnams so/ /byang du rtse gsum dkar po rnams so/ /dbang ldan du pad+ma dkar po rnams so/ /sku'i dkyil 'khor</text></item>
<item><p>54a.5</p><section></section><text>gyi snam bu la pad+ma'i lte ba dang 'dab ma rnams la mtshan ma rnams so/ /de la shar gyi sgo'i g.yas su ral gri rnams so/ /mer dpag bsam gyi shing rnams so/ /lho'i sgo'i g.yon du rdo rjes mtshan pa'i dbyug pa rnams so/ /g.yas su shak+ti rnams so/ /bden bral du shak+ti 'am yang na mdung</text></item>
<item><p>54a.6</p><section></section><text>rnams so/ /nub kyi sgo'i g.yon du rin po che'am/ dbyug to rnams so/ /g.yas su rdo rje rnams so/ /rlung du khab rnams so/ /byang sgo'i g.yon du rtse gsum rnams so/ /g.yas su zhags pa rnams so/ /dbang ldan du dgra sta rnams so/ /shar sgo'i g.yon du 'khor lo rnams so/ /</text></item>
<item><p>54a.7</p><section></section><text>shar sgor dbyug pa'o/ /de'i phyi rol du rdo rje ljang gu'o/ /lho sgor mda' dmar po'o/ /nub sgor dbyug to ser po'o/ /de'i phyi ngos su rtse gsum sngon po'o/ /byang sgor gtun shing dkar po'o/ /dbyug pa la sogs pa'i mtshan ma 'di rnams pad+ma dang nyi ma la gnas pa'o/ /gsung dang</text></item>
<item><p>54b.1</p><section></section><text>sku'i dkyil 'khor dag gi phyogs kyi pad+ma rnams ni dmar po'o/ /mtshams kyi pad+ma rnams ni dkar po'o/ /'dir gsung gi dkyil 'khor gyi stegs bu la shar du sgo'i g.yas su ut+pal dang / gos dang / gri gug dang / 'khor lo dang / kha T+wAM ga rnams nag po'o/ /g.yon du gri gug</text></item>
<item><p>54b.2</p><section></section><text>dang / ral gri dang / gri gug rnams nag po'o/ /lho'i stegs bu la sgo'i g.yas su pad+ma dang / ro'i snod dang dbyug pa dang shak+ti dang pad+ma rnams dmar po'o/ /g.yon du mda' dang dgra sta dang / gri gug dang / gri gug rnams dmar po'o/ /nub sgo'i g.yas su 'khor lo dang dri'i dung chos dang / </text></item>
<item><p>54b.3</p><section></section><text>rdo rje dang / khab dang / 'khor lo rnams ser po'o/ /g.yon du chos 'byung ljang gu dang / 'khor lo dang / gri gug dang / gri gug rnams ser po'o/ /byang du sgo'i g.yas su ut+pal dang / me long dang / rtse gsum dang / pad+ma dang / ut+pal rnams dkar po'o/ /g.yon du pi wang sngon po dang / </text></item>
<item><p>54b.4</p><section></section><text>tho ba dang gri gug dang / gri gug rnams dkar po'o/ /de ltar mtshan ma sum cu so drug po rnams ni sku'i dkyil 'khor gyi stegs bu rnams la yang ngo / /de nas 'jam pa'i rdo rje la sogs pa gang yang rung ba'i dkyil 'khor bris la/ /rnam pa thams cad du gsal bar gyur par shes nas/ yi ge</text></item>
<item><p>54b.5</p><section></section><text>hUM dang / 'khyil ba bzlas pa'i bdud rtsi lnga dang bcas pa'i dri'i chus dkyil 'khor gyi phyi ngos su byugs la/ /de bzlas pa'i chus 'khor lo bsangs te/ rdul tshon lhag ma rnams la/ oM AHhUM badzra muHzhes pas ye shes kyi tshon gshegs su gsol te/ snod na</text></item>
<item><p>54b.6</p><section></section><text>gnas pa'i tshon rnams dben par gzhag par bya'o/ /tshon dgye ba'i cho ga'o/ /de nas sngar lhag par gnas par byas pa'i bum pa rnams g.yas skor du dgod par byas pa'i bum pa rnams g.yas skor du dgod par bya'o/ /de la 'khor lo'i dbang po'i rnam par rgyal ba'i bum pa ni dkyil 'khor gyi 'khor lo la g.yas skor byas nas</text></item>
<item><p>54b.7</p><section></section><text>rdo rjer ba'i bdag nyid kyi khor yug dang / 'bar ba'i phreng ba'i sa'i phyi ngos su dkyil 'khor gyi shar sgo'i thad ka'i gnas las cung zad g.yas su gzhag par bya'o/ /g.yon logs su go rims bzhin g.yas skor du rnam par snang mdzad dang / spyan ma dang / las thams cad pa'i bum pa</text></item>
<item><p>55a.1</p><section></section><text>rnams so/ /g.yas su gzugs rdo rje ma dang / chos kyi dbyings kyi rdo rje ma dang / gshin rje gshed ma rnams kyi'o/ /lho'i g.yon du rin chen 'byung ldan dang / mA ma kI dag gi dang / g.yas su sgra rdo rje ma dang / shes rab mthar byed dag gi'o/ /nub</text></item>
<item><p>55a.2</p><section></section><text>kyi g.yon du snang ba mtha' yas dang / gos dkar mo dag gi dang / g.yas su dri rdo rje ma dang / pad+ma mthar byed dag gi'o/ /byang gi g.yon du don yod grub pa dang / sgrol ma dag gi dang / g.yas su ro rdo rje ma dang / reg bya rdo rje ma dang / bgegs mthar byed rnams kyi'o/ /</text></item>
<item><p>55a.3</p><section></section><text>kha cig ni gshin rje gshed la sogs pa khro bo rnams kyi ni me la sogs pa'i mtshams rnams su'o zhes so/ /gzhan ni de bzhin gshegs pa'i de ma thag tu khro bo rnams kyi rigs kyi yum rnams kyi ni sgo'i g.yas phyogs rnams su'o zhes so/ /'di'i rjes su 'brangs te phyogs</text></item>
<item><p>55a.4</p><section></section><text>gzhan rnams su yang dgod par shes par bya'o/ /bzhed pa gzhan yang yod de des ci zhig bya/ de lta bu de ni 'jam pa'i rdo rje'i dkyil 'khor du bum pa dgod pa'i tshul lo/ /bsdus pa'i rim pa'i dkyil 'khor la g.yon du rigs kyi yum gyi de ma thag tu dang / g.yas su yang dang</text></item>
<item><p>55a.5</p><section></section><text>por byang chub sems dpa' brgyad pa rnams kyi'o/ /zur gyi khro bo rnams kyi zur rnams su'o/ /gshin rje gshed kyi rjes la gtsug tor 'khor los sgyur ba'i'o/ /pad+ma mthar byed kyi rjes la gnod mdzes kyi zhes pa khyad par ro/ /'di'i rjes su 'brangs te dkyil 'khor gzhan rnams la bum</text></item>
<item><p>55a.6</p><section></section><text>pa dgod pa rtogs sla bas ma spros so/ /grwa'i bum pa rnams la sgro dang bcas pa'i mda' bzhi ste/ oM badzra yak+Sha hUM zhes pa'i sngags kyis dgod do/ /dus kyi 'khor lo'i rdul tshon gyi dkyil 'khor la ni phyi ngos su shar la sogs pa'i phyogs rnams su bum pa bzhi'o/ /rgyal ba'i bum</text></item>
<item><p>55a.7</p><section></section><text>pa yang shar du ste lnga pa'o/ /de'i steng gi rnam par rgyal ba'i bum pa'i dung chos ni drug pa'o/ /de lta bu ni bum pa lnga pa'i phyogs la'o/ /bum pa bcu pa'i phyogs la ni phyogs brgyad du bum pa brgyad do/ /nub kyi bum pa las phyi ngos su sor gnyis spangs par rnam par rgyal ba'i bum</text></item>
<item><p>55b.1</p><section></section><text>pa'o/ /shar gyi bum pa las phyi ngos su sor gnyis spangs par rgyal ba'i bum pa'o/ /de'i steng du rnam par rgyal ba chen po'i bum pa dung chos te bcu gcig pa'o/ /de ltar bum pa stong dang brgya rnams su yang zhi ba dang rgyas pa dang las thams cad pa la rnam par rgyal ba chen po dung chos yin</text></item>
<item><p>55b.2</p><section></section><text>no/ /bum pa dgod pa'i cho ga'o/ /de nas dkyil 'khor la phyi ngos su phyogs bzhir shes rab kyi pha rol tu phyin pa la sogs pa'i dam pa'i chos bzhi klog tu gzhug par bya'o/ /ga pur dang / a ka ru dang / tu ru skal sogs pa'i spos phor brgyad gzhag par bya'o/ /na bza' sna tshogs</text></item>
<item><p>55b.3</p><section></section><text>pa stong la sogs pa'am/ lha so so la re re 'am/ ji ltar nus pa yang rung ste/ slob ma la sogs par gzhag pa dang / gdugs dang / rgyal mtshan dang / ba dan rnams dang / rta babs dang / gos bzang po dang / dril bu dang bcas pa'i rnga yab dang / bum pa gang ba dang / lo ma</text></item>
<item><p>55b.4</p><section></section><text>dang bcas pa'i chu shing gi sdong bu'i ka ba rnams la yi ge hUM dang / bdag po'i sngags kyi bzlas pa/ oM badzra s+pha ra Na khaM zhes pas dbul te/ gnas ji lta ba bzhin gzhag par bya'o/ /de nas khrus byas te dri zhim po'i lus stod g.yogs dang gtsug tor dang / rgyan dang bcas pas</text></item>
<item><p>55b.5</p><section></section><text>'khyil pa bzlas pa'i chus dkyil 'khor bsangs te/ yi ge gsum dang 'khyil pa'i sngags kyis bsrungs nas rdo rje dang dril bu bzung ste/ shar gyi sgo dang / nye bar nub tu kha bltas te 'dug la 'khor lo'i dbang po'i rnal 'byor dang ldan pas bris pa'i dkyil 'khor skad cig gis</text></item>
<item><p>55b.6</p><section></section><text>stong pa nyid kyi rjes la srung ba'i 'khor lo dang / bgegs la phur bus gdab pa la sogs pa'i cho ga 'khor dang bcas pas bsgom par bya ba'i dkyil 'khor gyi rang bzhin du nges par brtags nas/ btsun mo mdzes shing mdangs bzang ba/ /lo grangs bcu drug lon rnyed nas/ /</text></item>
<item><p>55b.7</p><section></section><text>dri dang me tog brgyan byas te/ /de yi dbus su 'dod pa bya/ /yon tan ske rags mA ma kI/ /shes rab can gyis de byin rlabs/ /zhi ba spros byas sangs rgyas gnas/ /nam mkha'i dbyings ni rab tu brgyan/ /zhes gsungs pas bsgrub pa'i phyi rol gyi phyag rgya dang snyoms par</text></item>
<item><p>56a.1</p><section></section><text>zhugs sam/ de med na ye shes kyi phyag rgya dang snyoms par 'jug pas kyang rung ste/ yang dag par bskyod pa'i dga' ba'i sgras ye shes kyi 'khor lo spyan drangs la zhabs bsil dang / mchod yon phul la sngon du 'gro bas rang gi nang du bcug nas 'dod</text></item>
<item><p>56a.2</p><section></section><text>chags chen pos zhu bar gyur te/ rdo rje'i lam nas pad+mar phyung ba'i ye shes kyi lha'i 'khor lo'i bdag nyid spros te dam tshig gi 'khor lo la gnas ji lta bar zhugs par bsams nas mig dang sku la sogs pa byin gyis brlabs pa'i de ma thag tu rang gi snying ga'i sa bon gyi 'od zer</text></item>
<item><p>56a.3</p><section></section><text>gyis bkug pa'i de bzhin gshegs pa dang / lha mo rnams kyis dbang bskur nas ji ltar rigs par rgyas gdab bo/ /rigs mi shes pa rnams la ni mi bskyod pa'am rdo rje sems dpas so/ /de nas lha mo spros pa rnams kyis yid kyi rang bzhin gyi mchod pas mchod de/ bsil</text></item>
<item><p>56a.4</p><section></section><text>ba'i gos dang / gos zung dang / bla re la dar dpyangs pa dang / yi ge gsum gyis bsngags pa'i bza' ba dang bca' ba dang / bldags pa dang 'jib pa dang btung ba'i nye bar spyod pa la sogs pa dang / gser dang / bu mo dang / glang po che dang / rta dang / ba lang la sogs pa phul</text></item>
<item><p>56a.5</p><section></section><text>nas phyi rol gyi rnal 'byor ma bcu drug gam brgyad dam bzhi gzugs rdo rje ma la sogs pa'i ngo bo rnams kyis rang rang gi mchod pas mchod nas dril bu dkrol zhing / mi bskyod rdo rje zhes pa la sogs pas bstod de/ rang dang shes rab kyi me tog dang bcas pa'i byang chub kyi sems pad+ma'i</text></item>
<item><p>56a.6</p><section></section><text>snod du bcug nas bdud rtsir byas pa phul te/ de rnams bdud rtsi myang bas tshim par byas nas bde ba chen po'i rang bzhin du mos par byas la 'khor lo'i dbang po'i sngags brgya rtsa brgyad dang de las gzhan dkyil 'khor ba'i sngags nyi shu rtsa gcig dang yi ge brgya pa bzlas par bya'o/ /</text></item>
<item><p>56a.7</p><section></section><text>'chad par 'gyur ba'i cho gas 'byung po thams cad pa'i gtor ma yang sbyin par bya'o/ /yang na sgrub pa'i grogs po dkyil 'khor du bzhag la/ phyir byung nas shar la sogs pa'i phyogs rnams su 'chad par 'gyur ba'i 'byung po thams cad pa'i gtor ma'i cho gas rang gi 'dod pa'i lha</text></item>
<item><p>56b.1</p><section></section><text>dang dbang po la sogs pa la gtor ma dbul lo/ /de nas lag pa g.yas pa gan rkyal du byas nas gung mo dang ming med cung zad bkug la kha la mngon du phyogs par gzung bar bya'o/ /de'i rtse mos lag pa gnyis pus mo'i nang du byas nas tsog tsog pur 'dug cing mi smra bar lag pa'i ze 'bru'i</text></item>
<item><p>56b.2</p><section></section><text>chas kha la lan mang du byab cing lan gnyis dang lan gsum du rna ba'i bu ga gnyis dang / mig dag dang kha dang lag pa dag dang / lte ba dang mgo rnams la reg par bya'o zhes nye reg gi cho ga bya'o/ /de nas grub na lhag pa la sogs pa'i nyes pa zhi bar bya ba'i phyir zhi ba dang dkyil</text></item>
<item><p>56b.3</p><section></section><text>'khor tshim par bya ba'i phyir rgyas pa'i sbyin sreg byas nas khams gsum las rnam par rgyal ba'i rnal 'byor dang ldan pas me tog gi phreng ba blangs te/ oM sum+b+ha ni sum+b+ha hUM hUM phaT/ oM gr-ih+Na gr-ih+Na hUM hUM phaT/ oM gr-ih+Na pa ya grih+NA pa ya hUM hUM phaT/ oM A na ya ho b+ha ga wAn bi d+ya rA dza hUM hUM phaT swA hA/ zhes</text></item>
<item><p>56b.4</p><section></section><text>dpal kha sbyor du gsungs pa'i khams gsum rnam par rgyal ba'i sngags zlos shing rdo rje'i shugs kyis dkyil 'khor du zhugs nas rdo rje gsor zhing dril bu dkrol te rdo rje'i rkang pas de kho na bzhin du oM hUM phaT ces pa dang / oM hUM AHphaT ces pa dang / oM hUM AHAHAHphaT ces pa dang / oM</text></item>
<item><p>56b.5</p><section></section><text>hUM ha na mA ra ya duSh+TAn g+hA ta ya g+hA ta ya AHaHhUM hrIHphaT ces bya ba'i sngags bzhi go rims bzhin zlos pa'i shar dang lho la sogs pa'i sgo'i slob dpon rnams dang lhan cig tu bskor ba gsum byas nas lhag pa dang ma tshang ba'i nyes pa zhi bar byas pa'i phyir 'khor lo la bltas te/ phreng ba</text></item>
<item><p>56b.6</p><section></section><text>bcom ldan 'das la phul nas bskor ba'i grangs bzhin du nub sgo la sogs pa bzhir gnas pas shar sgo la sogs pa bzhi oM badzrod g+ha Ta sa ma ya pra be sha ya hUM zhes pa'i sngags kyis phye bar bsams te/ oM sa ma ya pra be sha mi zhes brjod nas slar phreng ba gar byed cing blangs la rang gi ngo</text></item>
<item><p>56b.7</p><section></section><text>bo la bcings te/ 'khor lo la phyag 'tshal nas/ sems can thams cad la dngos grub thams cad kyi bka' drin stsol cig ces gsol ba btab nas/ bsgom pa dang bzlas pa bya'o/ /'dir dkyil 'khor gyi khang pa las phyi rol dbang po la sogs pa rnams su go rims</text></item>
<item><p>57a.1</p><section></section><text>bzhin du dkar po dang ser skya dang nag po dang dud kha dang / dmar po dang khra bo dang ser po dang ljang gu'i ba dan brgyad dkyil 'khor gyi lha rnams la phul nas shar la sogs par gzug par bya'o zhes pa ni shes rab bskyangs kyis so/ /bcom ldan 'das</text></item>
<item><p>57a.2</p><section></section><text>kyis kyang sangs rgyas thod pa'i rgyud du/ gru bzhi pa la sgo bzhi pa/ /ba dan brgyad kyis rnam par brgyan/ /zhes gsungs so/ /rnam par snang mdzad dang / de'i rigs kyi lha rnams kyi ba dan ni mer dgod par bya'o/ /rin chen dbang po dang / de'i rigs can rnams kyi bden bral</text></item>
<item><p>57a.3</p><section></section><text>du'o/ /snang ba mtha' yas dang de'i rigs las byung ba rnams kyi rlung du'o/ /don yod grub pa dang de'i rigs kyi lha rnams kyi dbang ldan du'o/ /'khor lo'i dbang po'i shar du'o/ /de'i rigs kyi lha rnams kyi ni rang rang gi phyogs su'o zhes pa ni kha cig go/ /dbang po'i ser po dang / khyab 'jug</text></item>
<item><p>57a.4</p><section></section><text>gi nag po dang / zla ba'i dkar po dang / nyi ma'i dmar po dang / mes po'i ser po ste dbang por ro/ /me lha'i dmar po dang / gshin rje'i nag po dang / bden bral gyi dud kha rnams ni rang rang gi phyogs su'o/ /nub du chu lha'i dkar po dang / sa'i lha mo'i ser po dang / thags bzangs ris kyi</text></item>
<item><p>57a.5</p><section></section><text>nag po'o/ /rlung du rlung lha'i ljang gu'o/ /byang du lus ngan po'i ser po dang / tshogs bdag gi dkar po'o/ /dbang ldan du dbang ldan gyi dkar po'o/ /de ltar ba dan bco lnga ni phyogs kyi bdag po rnams la mnyes par bya ba'i ched du'o/ /mi 'byor na nus pa ji lta bar ba dan rnams dbul bar</text></item>
<item><p>57a.6</p><section></section><text>bya'o/ /dkyil 'khor sgrub pa'i cho ga 'khor dang bcas pa'o/ /de nas der rdul tshon gyi dkyil 'khor ram/ ras bris la sogs pa'i dkyil 'khor ram/ yid kyi dkyil 'khor mngon du byas pa der ji ltar brjod pa'i mchod pa la sogs pa sngon du 'gro bas sku gzugs la sogs pa'i</text></item>
<item><p>57a.7</p><section></section><text>rab gnas kyang slob ma rab tu gnas pa bzhin bya'o/ /de la dkyil 'khor gzhan du yang sngar brjod pa'i cho gas dang po bum pa lhag par gnas pa dang / dgod pa dag byas nas sku gzugs la sogs pa stong pa nyid du bsams pa'i rjes la sa bon la sogs pa las rdzogs pa'am/ </text></item>
<item><p>57b.1</p><section></section><text>skad cig gis kyang rung ste dam tshig sems dpa'i ngo bo snying ga'i sa bon dang bcas pa bsams nas gos gsar pa dmar po la sogs pas g.yogs shing me tog dang ldan par byas nas de'i me tog gi phreng ba blangs te sku gzugs la sogs pa dang lhan cig yon bdag slob ma bzhin du rdul tshon</text></item>
<item><p>57b.2</p><section></section><text>gyi dkyil 'khor la sogs pa rnams kyang gang yang rung ba'i dkyil 'khor du gzhug par bya'o/ /slob dpon gyis kyang sku gzugs la sogs pa'i lha'i mtshan ma'am de'i rigs kyi bdag po'i mtshan ma la me tog dbul du gzhug go/ /yang na me tog dor ba med pa nyid du sku gzugs la</text></item>
<item><p>57b.3</p><section></section><text>sogs pa dkyil 'khor mthong ba nyid kyis gzhug pa'o/ /de nas dkyil 'khor gyi khang pa'i phyi ngos shar gyi phyogs su'am der skabs med na dbang ldan du ha cang mi ring ba'i yid du 'ong ba'i gnas su khrus kyi stegs bu gru bzhi pa dpangs su khru gnyis pa'o/ /yang na srid du khru brgyad pa de'i</text></item>
<item><p>57b.4</p><section></section><text>phyed du mtho ba dang yang na srid du khru gnyis pa de'i phyed du mtho ba ste/ sa sel la sogs pa'i nyes pa dang bral ba'i sa las byas pa'am so phag la sogs pas byas pa'am/ de med na ni ji ltar rnyed pa'am/ ji ltar gnas pa'i sa gzhi yang rung ste/ 'bras btags pa'i khu ba la sogs pas</text></item>
<item><p>57b.5</p><section></section><text>bris pa'i stegs bu phyogs dang mtshams su bum pa brgyad bzhag la/ shin tu 'jam pa bdud rtsi dang bcas pa'i rnam lnga la sogs pas byugs pa bla re dang / gdugs dkar po dang / rgyal mtshan dang / ba dan dang / bum pa gang ba dang / me tog dang / gar dang glu dang / rol mo'i sgra la</text></item>
<item><p>57b.6</p><section></section><text>sogs pas sam ji ltar rnyed pas kyang rung ste yid du 'ong bar byas nas/ tshes dang gza' dang rgyu skar dang yud tsam la sogs pa bzang ba la khrus byas shing / do shal dang / rkang gdub dang / dpung rgyan dang / rna rgyan dang / gdu bu dang / sor gdub la sogs pas brgyan pa'am/ ji ltar</text></item>
<item><p>57b.7</p><section></section><text>rnyed pas brgyan pa'i slob dpon rdo rje sems dpa'i sku rig ma dang ldan pas stegs bu de'i dbus su sgo nub tu bstan pa'i re khA gru bzhi pa cig gis bskor ba'i sna tshogs pad+ma rdul tshon nas 'bras btags pa'i khu ba la sogs pas bri bar bya'o/ /yang na rta babs med pa'i sgo nub tu bstan pa'i</text></item>
<item><p>58a.1</p><section></section><text>gru bzhi pa'i dbus su chud pa'am/ yang na nang gi dkyil 'khor gyi phyed kyi tshad gru bzhi pa/ sgo bzhi pa/ rim pa gnyis pa/ rta babs med pa ste/ shar la sogs pa'i snam bu la 'khor lo dang / rin po che dang / pad+ma dang / ral gri rnams dang / mtshams rnams su yum</text></item>
<item><p>58a.2</p><section></section><text>bzhi'i mtshan ma dang / dbus su sna tshogs pad+ma 'dab ma brgyad pa bri bar bya'o zhes pa ni/ /bsdus pa dang / 'bring dang rgyas pa'i dbye bas khrus kyi dkyil 'khor gsum yin no/ /de'i steng du pad+ma 'dab ma brgyad pa bris pa'i shing stan nam zla ba'i dkyil 'khor bris pa'i ras la sogs</text></item>
<item><p>58a.3</p><section></section><text>pas g.yogs pa'i seng ge'i gdan khrus kyi dkyil 'khor gyi pad+ma'i steng du 'jog par mos pas bzhag nas sam/ khrus kyi dkyil 'khor med par yang de ltar dang / gzhan du shing stan la sogs par dkyil 'khor de bsgoms par sku gzugs dang thang ka dang / po ti dang mchod rten la</text></item>
<item><p>58a.4</p><section></section><text>sogs pa shar du phyogs pa'am/ gzhan du yang rung ste gzhag par bya'o/ /gang zhig gnas gzhan du bskyod par mi rung ba gtsug lag khang dang / mchod rten dang / gtsang khang phyur bu dang / sku gzugs la sogs pa de de la ni snga ma bzhin du dam tshig sems dpa'i gzugs su</text></item>
<item><p>58a.5</p><section></section><text>bsgoms la dkyil 'khor bstan par mos par bya'o/ /der ni khrus kyi stegs bu dgos pa med do/ /gnyis kar yang tho rangs kyi dus su sku gzugs la sogs pa mdun du byas te/ de la mngon du phyogs pa zhabs bsil dang mchod yon la sogs pa dbul ba sngon du 'gro</text></item>
<item><p>58a.6</p><section></section><text>bas sam/ mchod yon la sogs pa ma phul yang rung ste sbyang bar bya'o/ /de la oM AHbig+h+nAn+ta kr-ita hUM zhes pa 'khyil pa'i sngags dang / yi ge hUM lan bdun bzlas pa'i don grub g.yas pa dang / cig shos kyi khu tshur gyis bzung nas/ re re zhing g.yon</text></item>
<item><p>58a.7</p><section></section><text>skor du lan gnyis su oM sarba pA paM da ha na badzrA ya badzra satwa s+ya sarba pA paM da ha swA hA/ zhes brjod cing bya bas la don grub mer dor ro/ /de bzhin du g.yas skor du'o/ /de bzhin du g.yon dang g.yas su chus bya'o/ /de bzhin du kham phor dkar po rnams kyis dang / de bzhin du rtsa dUr ba'i myu gu</text></item>
<item><p>58b.1</p><section></section><text>dang bcas pa'i ba lci'i chang bu rnams kyis dang / de bzhin du zan changs rnams kyis dang / de bzhin du seng ras kyis kyang ngo / /'on kyang kham phor la sogs pa ni mer mi dor ro/ /de nas lag pa dag gis sku gzugs la nye reg bya'o/ /'khor lo'i gtso bo'i sngags kyis ji ltar</text></item>
<item><p>58b.2</p><section></section><text>rigs par sku gzugs la sogs pa la dngos su'am me long la gzugs brnyan shar ba la thugs kar dris byug pa dang / me tog gi phreng ba dbu la bcing ba dang / mdun du mchod yon dbul ba byas nas mar mes yongs su bskor te/ 'khyil pa dang yi ge hUM gis lan bdun</text></item>
<item><p>58b.3</p><section></section><text>bzlas pa'i mar dang bcas pa'i spos dkar gyi bdug pas bdug par bya'o zhes pa sbyang ba'i rim pa'o/ /de'i rjes la 'khyil pa bzlas pa'i dUr ba'i chun pos zangs snod na gnas pa'i zho dang / 'o ma dang / mar dang / sbrang rtsi dang / bye ma ka ra bsres pa'i ngo bo'i phyi'i bdud</text></item>
<item><p>58b.4</p><section></section><text>rtsi lnga rnams dang / de nas 'o ma dang / zho dang / mar dang / ba'i lci ba dang / chu ste/ ba'i rnam pa lngas sku gzugs bkrur rung ba/ oM hUM trAM hrIHAHzhes pa'i sngags kyis byug par bya'o/ /ras bris dang / po ti dang / sa las byas pa la sogs pa dang bris pa'i sku gzugs</text></item>
<item><p>58b.5</p><section></section><text>la sogs pa ni me long la gzugs brnyan shar ba la'o/ /de nas 'khyil pa bzlas pa'i dri zhim po'i chu gtsang mas bkrus nas khar ba'i snod du blugs pa'i n+ya gro d+ha dang / u dum+bA ra dang / p+lak+Sha dang / pip+pa la dang / gan+d+ha mun+d+ha ste 'o ma can gyi shing lnga'i shun pa'i phye mas rnam par</text></item>
<item><p>58b.6</p><section></section><text>mnyes te/ oM sarba ta thA ga ta kA ya bi sho d+ha ne swA hA/ zhes pa'i sngags sam/ oM hUM trAM hrIHkha khaHzhes pa zlos zhing / khar ba'i snod na gnas pa'i dri zhim po'i 'bru mar gyis byugs te mnyes la/ khar ba'i snod na gnas pa'i skyu ru ras byugs te/ de ltar bkrus te/ khar ba'i snod</text></item>
<item><p>58b.7</p><section></section><text>na gnas pa'i yung bas byugs te bkrus la/ shrI khaN+Da dang / tsan+dan dmar po dang / gur gum dang / gran+thi ke dang / a ga ru rnams sam/ gur gum dang / a ga ru dang / gla rtsi dang / ga bur la sogs pa ji ltar rnyed pas kyang rung ste byugs la/ snying ga'i sa bon gyi 'od</text></item>
<item><p>59a.1</p><section></section><text>zer gyis bkug pa'i de bzhin gshegs pa dang / lha mo rnams kyi bum pa rnams kyis 'khrud bzhin pa dang / bkra shis kyi glu dang / rol mo'i sgra sna tshogs pa sngon du 'gro bas rnam par rgyal ba'i bum pa la sogs pa'i chu dung chos sam/ gzhan du yang blugs</text></item>
<item><p>59a.2</p><section></section><text>pa rnams kyis/ ji ltar bltams pa tsam gyis zhes pa la sogs pa 'chad par 'gyur ba brjod cing khrus gsol lo/ /de la gos pa'i chu na bza' 'jam pos phyis nas ji ltar nus pas na bza' la sogs pas brgyan par bya'o/ /de nas snying ga'i sngags kyi 'od zer gyis rab tu</text></item>
<item><p>59a.3</p><section></section><text>gnas par bya ba'i ye shes sems dpa' dang sangs rgyas dang / byang chub sems dpa' la sogs pa'i lha rnams mdun gyi nam mkhar spyan drangs la zhabs bsil dang zhal bsil dang / mchod yon dang / mchod pa sngon du 'gro bas pus mo g.yas pa sa la btsugs te g.yon pas</text></item>
<item><p>59a.4</p><section></section><text>dril bu dkrol ba dang / g.yas pas spos dbul zhing / lce hUM las skyes pa'i rdo rjer byas la/ bcom ldan 'das che ge rdo rje mchog/ /rig pa'i rgyal po khyod la 'dud/ /slob ma rnams la brtse don dang / khyed rnams la yang mchod phyir dang / /sems can bsod nams spel don dang / </text></item>
<item><p>59a.5</p><section></section><text>byang chub sems ni bskyed pa'i phyir/ /mgon po thugs rje'i bdag nyid can/ /khyed kyis rab gnas bgyid bar 'tshal/ /der ni bcom ldan bdag gus pas/ /bka' drin gnang bar mdzad par rigs/ /sangs rgyas 'gro 'khor bya don stsol/ /byang chub sems dpa' 'bras</text></item>
<item><p>59a.6</p><section></section><text>gnas dang / /gzhan yang gang dag gsang sngags lha/ /lha dang 'jig rten skyong ba dang / /'byung po byang chub bstan gnas dang / /sems can bstan la mngon dga' dag /gang gzhan rdo rje'i spyan ldan rnams/ /bdag cag la yang dgongs su gsol/ /che ge bdag ni rdo rje can/ /</text></item>
<item><p>59a.7</p><section></section><text>che ge'i rab tu gnas pa ni/ /bgyi'o de nas khyed rnams kyis/ /nye bar gnas par mdzad par 'os/ /zhes lan gsum brjod par bya'o/ /de ltar 'dir rigs zhes pa'i bar gyis rab tu gnas pa'i don du lhag par gnas pa dang / lhag mas ni nye bar gnas par gsol ba btab nas</text></item>
<item><p>59b.1</p><section></section><text>nam mkhar gnas pa'i lha'i 'khor lo mchod de phyag 'tshal nas bstod la/ oM badzra su na rA ga ma nA ya muHzhes pas gshegs su gsol bar bya'o/ /khrus byas pa'i sku gzugs la sogs pa'i thugs ka dang / dbu dang mgur dang phyag dang spyi gtsug rnams yang dag par byugs la</text></item>
<item><p>59b.2</p><section></section><text>mchod de 'khyil ba'i sngags kyis rdo rje dang bcas pa'i lag pa g.yas pas lan gsum reg la rang nyid ji lta ba'i sngags sam/ 'khyil ba'i sngags bzla bar bya'o/ /phyogs kyi gtor ma yang dbul lo/ /gang du lha lhag par gnas par ma byas par rab tu gnas pa byed pa la mos pa</text></item>
<item><p>59b.3</p><section></section><text>brtan pa des ni lhag par gnas par ma byas pa nyid lhag par gnas pa'i don du brjod pa dang / rab tu gnas pa'i don du 'chad par 'gyur ba'i cho ga thams cad nyi ma gcig la bya'o/ /'on kyang sbyang ba la sogs pa'i cho ga mthun pa ni lan cig gi tshe nyid bya'i slar ma yin no/ /de yang yon</text></item>
<item><p>59b.4</p><section></section><text>bdag la nus pa yod na bsod nams bsags pa'i don du lhag par gnas par bya ba kho na'o zhes pa lha lhag par gnas pa'i cho ga'o/ /de'i rjes la snga bar khrus kyi stegs bu yid du 'ong ba de ltar byed du bcug nas/ yud tsam la sogs pa bzang ba la de bzhin du rgyan gyis brgyan pa'i slob</text></item>
<item><p>59b.5</p><section></section><text>dpon rdo rje 'chang gi ngo bo shes rab dang bcas pa 'dug la gtor ma dang mchod pa sngon du 'gro ba'i sku gzugs de ltar bzhag pa dang / lha khang la sogs pa ji ltar gnas pa slar dam tshig sems dpa'i gzugs su bskyed par bya'o/ /de la rgyud dang / mngon par rtogs pa dang / sgrub</text></item>
<item><p>59b.6</p><section></section><text>thabs la sogs par lha'i khyad par bskyed pa'i rim pa rig pas lha'i khyad par gang gi gzugs brnyan gang yin pa ste stong pa nyid kyi rjes la rim gyis sam/ cig car yang rung ste/ de lta bu'i dam tshig sems dpa'i gzugs su bsgom par bya'o/ /po ti ni yi ge'i tshogs ma</text></item>
<item><p>59b.7</p><section></section><text>lus pa stong pa nyid kyi rjes la pad+ma dmar po dang / nyi mar yi ge hrIHdmar po las byung ba'i chu skyes dang / hrIHyongs su gyur pa las gos dkar mos 'khyud pa'i snang ba mtha' yas yongs su gyur pa las yang dag par byung ba'i yi ge'i rnam pa snang ba mtha' yas kyi gzugs</text></item>
<item><p>60a.1</p><section></section><text>brnyan shar ba'i dam tshig sems dpar gnas so zhes bsam par bya'o/ /mar me mdzad dang gtsug lag khang la sogs pa ni stong pa nyid kyi rjes la pad+ma dang zla bar b+h+rUM dkar po las skyes pa'i 'khor lo rtsibs brgyad pa dang / b+h+rUM las byung ba'i rnam par snang mdzad</text></item>
<item><p>60a.2</p><section></section><text>la spyan mas 'khyud pa yongs su gyur pa las mar me mdzad kyi rnam pa'am/ gtsug lag khang gi gzugs sam/ gtsang khang phyur bu'i gzugs sam/ mchod rten gyi gzugs su'o/ /'on kyang gtsug lag khang ni rnam par snang mdzad shes rab dang bcas pa'i</text></item>
<item><p>60a.3</p><section></section><text>gzugs brnyan shar ba'i dam tshig sems dpar gnas par bya'o/ /de ltar gtsang khang phyur bu dang / mchod rten yang bsgom par bya'o/ /de ltar dam tshig sems dpa' bskyed nas zhabs bsil dang / mchod yon la sogs pa dbul ba sngon du 'gro bas snga ma bzhin du sbyang bar</text></item>
<item><p>60a.4</p><section></section><text>bya'o/ /de nas de ma thag tu brjod pa'i cho gas bdud rtsi lngas byugs pa la sogs pa dang gur gum la sogs pa byugs pa dang bkru ba dang gos pa'i chu phyi ba'i bar du byas nas dkyil 'khor gyi khang par bcug ste/ dkyil 'khor gyi dbang ldan gyi mtshams sam gzhan yang rung</text></item>
<item><p>60a.5</p><section></section><text>ste/ ha cang mi ring bar dkyil 'khor la mngon du phyogs par sku gzugs la sogs pa gzhag par bya'o/ /gtsug lag khang la sogs pa bskyod par mi nus pa ni rang gi gnas la gnas pa kho na'o/ /ji ltar rigs par de dag gi thugs ka'i sa bon dang / mig la sogs pa dang / </text></item>
<item><p>60a.6</p><section></section><text>sku la sogs pa byin gyis brlabs pa rnams bsgom pa sngon du 'gro bas rang gi snying ga'i sa bon gyi 'od zer rnams kyis bdag nyid ji lta bar ye shes sems dpa' la sogs pa spyan drang ba la sogs pa de ma thag par brjod pa dag bya ste/ bcom ldan zhes pa nas/ 'os zhes pa'i bar</text></item>
<item><p>60a.7</p><section></section><text>lan gsum brjod nas/ snying ga'i 'od zer ram/ lha rnams kyis sam/ ji ltar rigs par ye shes sems dpa' bkug ste/ rang nyid ji lta ba'i dam tshig sems dpa' la bcug nas ro gcig tu byas te dbang du bya'o/ /gzhan dag ni sku gzugs kyi thugs kar dam</text></item>
<item><p>60b.1</p><section></section><text>tshig gi 'khor lo bskyed nas/ de nyid du ye shes kyi 'khor lo gzhug pa la sogs pa bya'o zhes so/ /de nas rang gi snying ga'i sa bon gyi 'od zer gyis phyogs bcu na bzhugs pa'i de bzhin gshegs pa dang / spyan ma la sogs pa'i lha mo rnams mdun gyi nam mkhar spyan drangs</text></item>
<item><p>60b.2</p><section></section><text>te mchod nas sku gzugs la sogs pa la dbang bskur ba'i don du/ rdo rje can gyis sangs rgyas la/ /'gro ba bskyab pa'i ched du dbang / /yon tan 'byung gnas ji ltar stsal/ /de ltar 'di la stsal du gsol/ /zhes pa'i tshigs su bcad pas gsol ba gdab po/ /de bzhin</text></item>
<item><p>60b.3</p><section></section><text>gshegs pa de rnams kyis kyang shes rab dang snyoms par zhugs te/ chags pa chen pos zhu bar gyur nas rang gi rnam par snang mdzad kyi sgo nas zhugs te/ rdo rje'i lam nas phyung ba'i khu ba de rnams kyis sku gzugs la sogs pa lha mo'i kha nas pad+mar zhugs pa la dbang bskur</text></item>
<item><p>60b.4</p><section></section><text>te/ slar zhal phyag la sogs pa'i gzugs kyis pad+ma las phyung ste/ phyi rol gyi nam mkha' yongs su bkang nas gnas pa spyan ma la sogs pa'i rig ma dang lhan cig pa rnams kyis gdugs dang / rgyal mtshan dang / gar dang / glu dang / rol mo'i sgra dang / me tog</text></item>
<item><p>60b.5</p><section></section><text>dang / gur gum la sogs pa'i char dang ldan pa'i phyag gis byang chub kyi sems kyi ngo bo bdud rtsis gang ba'i bum pa dkar po cung zad yo bar bzung bas sku gzugs la sogs pa pad+ma las phyir phyung ba de la dbang bskur bzhin pa dang / gzugs rdo rje ma la sogs pas/ bkra</text></item>
<item><p>60b.6</p><section></section><text>shis gang zhig sems can kun gyi snying la gnas/ /kun gyi bdag nyid rigs kun gyi ni bdag po mchog /sems can ma lus skyed byed bde ba chen po ste/ /des ni deng khyod dbang bskur mchog la bkra shis shog /ces pa'i bkra shis kyi glu'am/ 'chad par 'gyur ba'i</text></item>
<item><p>60b.7</p><section></section><text>glus kyang rung ste/ bkra shis kyi glu len bzhin pa dang / bdag nyid kyis kyang de'am de rnams blangs te rnam par rgyal ba'i bum pa la sogs pa'i chu gcig tu byas te/ dung chos su blugs pas sam rim pa bzhin re res kyang rung ste/ rim pa ji lta bar lag pas 'dab ma dang</text></item>
<item><p>61a.1</p><section></section><text>bcas pa'i rdo rje bzung ste 'dab ma dang bcas pa'i rdo rje'i rtse mo las 'bab pa'i byang chub kyi sems bdud rtsi'i ngo bos/ ji ltar bltams pa tsam gyis ni/ /de bzhin gshegs kun khrus gsol ltar/ /lha yi chu ni dag pa yis/ /de bzhin bdag</text></item>
<item><p>61a.2</p><section></section><text>gis khrus gsol bgyi/ /oM AHsarba ta thA ga ta a b+hi She ka ta sa ma ya shri ye hUM swA hA/ zhes pa dang / oM badzrod ka a b+hi Shiny+tsa hUM zhes brjod cing bcom ldan 'das rdo rje sems dpa' nyid bla ma dam pa dkyil 'khor gyi gtso bo'i gzugs kyi 'khrur 'jug pa dang / khrus gsol bar</text></item>
<item><p>61a.3</p><section></section><text>bstan par mos pas dbang bskur bar bya'o zhes pa chu'i dbang ngo / /de bzhin gshegs pa lngas byin gyis brlabs pa'i gos sam/ rin po che la sogs pa las byas pa'i dbu rgyan oM AHbadzra a b+hi Shiny+tsa hUM zhes pa'am/ oM badzra rat+na AM zhes pa'am/ oM hUM trAM hrIHAHzhes pa 'don</text></item>
<item><p>61a.4</p><section></section><text>cing / dkyil 'khor gyi bdag po'i gzugs rdo rje 'chang bla ma nyid kyis bkon par mdzad do zhes brtan par lhag par mos la sku gzugs la sogs pa lha'i sku'i dbu la bkon par bya'o zhes pa cod pan gyi dbang ngo / /dang po la ni oM hUM trAM hrIHAHzhes pa'i sngags kyis dpral</text></item>
<item><p>61a.5</p><section></section><text>bar dar dpyangs bcing bar bya'o/ /sangs rgyas rnams kyi rdo rje yis/ /dbang 'di di ring khyod la bskur/ /'di de sangs rgyas thams cad nyid/ /rdo rje rab tu grub phyir zungs/ /zhes brjod cing rdo rje de bzhin du rdo rje sems dpa' nyid kyis gtad par lhag par mos pas gtad par bya'o/ /der yang sku gzugs</text></item>
<item><p>61a.6</p><section></section><text>la sogs pa lha'i gzugs kyis bzung bar lhag par mos par bya'o/ /rdo rje'i dbang ngo / /oM badzra a d+hi pa ti twaM a b+hi Shiny+tsA mi tiSh+Tha badzra sa ma ya s+t+waM zhes brjod cing de ltar lhag par mos pas dril bu gtad par bya'o/ /de yang sku gzugs</text></item>
<item><p>61a.7</p><section></section><text>la sogs pa'i lhas bzung bar mos par bya'o/ /dril bu'i dbang ngo / /oM badzra satwa s+t+wAM a b+hi Shiny+tsA mi badzra nA ma a b+hi She ka taHoM che ge mo badzra s+t+waM zhes brjod cing / de bzhin du rdo rje sems dpa' nyid sku gzugs la sogs pa'i lha la rang nyid ji lta ba bzhin du ming 'dogs par lhag</text></item>
<item><p>61b.1</p><section></section><text>par mos bzhin pas brjod par bya'o/ /ming gi dbang ngo / /sku gzugs la sogs pa'i lha rdo rje dang rdo rje dril bu dang bcas pa'i phyag gis ye shes kyi phyag rgyal 'khyud pa'i tshul byas par bsgoms la/ de ma thag tu brjod pa'i chu'i dbang gi cho gas mngon par bkrus te/ rang rang</text></item>
<item><p>61b.2</p><section></section><text>gi rigs kyi bdag pos dbu la rgyas gdab bo/ /rigs mi shes pa la ni mi bskyod pa'am/ rdo rje sems dpas so/ /de bzhin gshegs pa dang / byang chub sems dpa' dang / lha mo gzhan rnams ni de nyid du ye shes sems dpa'i ngo bo nyid du bcug nas/ oM su pra tiSh+Tha badzrA ye</text></item>
<item><p>61b.3</p><section></section><text>swA hA/ zhes pa'i sngags kyis byin gyis brlab bo/ /gtsug lag khang dang mchod rten la oM hUM hrIHb+h+rUM khaM zhes pa'i sngags kyis kyang ngo / /po ti la ni oM su pra tiSh+Tha badzra swA hA/ zhes pa dang / oM hUM hrIHs+t+wAM zhes pa'i sngags dag gis so/ /slob dpon gyi dbang ngo / /de nas 'khor</text></item>
<item><p>61b.4</p><section></section><text>lo'i dbang po'i sku rdo rje sems dpas rang gi snying ga'i sa bon gyi 'od zer gyis rnam par snang mdzad la sogs pa de bzhin gshegs pa'i tshogs rig ma dang bcas pa bkug ste/ rnam par snang mdzad kyi sgo nas bcug pa zhu bar gyur te bde ba chen po nyams su myong nas/ /rdo rje pad+ma</text></item>
<item><p>61b.5</p><section></section><text>dag gis byang chub kyi sems kyi ngo bo spros pas sku gzugs la sogs pa'i lha'i zhal du rab tu 'bebs par badzrI b+ha ba dr-i D+ha tiSh+Tha b+h+rUM khaM bsam par bya'o/ /gsang ba'i dbang ngo / /de nas rdo rje sems dpa' des gtad pa'i lha mo dang snyoms par zhugs pa'i sku gzugs la</text></item>
<item><p>61b.6</p><section></section><text>sogs pa'i lha lhan cig skyes pa'i dga' ba'i rang bzhin du mos par bya'o/ /shes rab ye shes kyi dbang ngo / /de'i rjes la rdo rje 'chang des rab tu brtan pa'i dbang bzhi pa'i rang bzhin sku gzugs la sogs pa'i lha bag chags dang bcas pa'i sgrib pa spangs pa'i bde ba chen</text></item>
<item><p>61b.7</p><section></section><text>po'i rang bzhin stong pa nyid dang / snying rje ro gcig par mos pa bya'o/ /dbang bzhi pa'o/ /gang gi phyir phyed bcas bzhi brgya pa las/ rab gnas kyi ni cho ga 'di/ /sngon du 'khor lo yang dag bri/ /sku gzugs glegs bam la sogs pa/ /skyes bu can mthas dbang</text></item>
<item><p>62a.1</p><section></section><text>bskur ro/ /chu dang cod pan rgyu mthun te/ /rdo rje bdag po ming rnams smin/ /rgyal dbang gis 'dir skyes bu can/ /gsang ba sbyor bas dri bral lo/ /zhes gsungs so/ /de la skyes bu can ni slob dpon gyi dbang ngo / /thabs skyes bu can de'i thabs</text></item>
<item><p>62a.2</p><section></section><text>las byung ba 'di yin zhing skyes bu can ni dri ma dang bral ba'i dbang ste/ gsang ba dang / shes rab ye shes so/ /dbang bzhi pa'i bdag nyid ni 'di'i mthar thug yin pas skyes bu can gyi mtha'i dbang gi cho ga zhes pa'i don to/ /dge ba la spro ba phul du byung ba'i ngo bo skyes bu byed</text></item>
<item><p>62a.3</p><section></section><text>pa kho na las cig shos kyi 'bras bu gsum gsal bar 'gyur ro snyam du dgongs pas/ skyes bu can gyi mtha' zhes gsungs so/ /sbyor ba ni 'dir kun rdzob kyi shes rab dang / don dam pa'i shes rab dang sbyor ba dgongs so zhes pa gsum gyi bdag nyid ni dri ma dang</text></item>
<item><p>62a.4</p><section></section><text>bral ba'o/ /gzhan yang sku gzugs la sogs pa'i gzugs su gsal bar bsgoms pa'i lha'i sku rnam par dag pa ni slob dpon gyi dbang gis bstan to/ /gsung dang thugs dag pa'i don du gsang ba la sogs pa sbyin par bya ba nyid do/ /byang chub sems dpa' chen po</text></item>
<item><p>62a.5</p><section></section><text>rnams la yang 'di rnams ster te/ ji skad du gsungs pa/ rdo rje snying po la ni dbang / /sbyin phyir thig le mchog ma bkug/ces pa dang / bcom ldan 'das don grub byang chub shing gi rtsa bar 'dug pa la nam mkhar bzhugs pa'i yang dag par rdzogs pa'i sangs rgyas rnams</text></item>
<item><p>62a.6</p><section></section><text>kyis mi g.yo ba'i ting nge 'dzin 'dus byas pa bsal nas mtshan phyed na bla na med pa'i shes rab gtad de/ shes rab dang dbang bzhi pa dag byin no zhes so/ /de ltar dgongs pa kho nas slob ma'i rab gnas bzhin du sku gzugs la sogs pa'i rab gnas bya'o zhes shing rta chen po</text></item>
<item><p>62a.7</p><section></section><text>rnams kyis khyad med par gsungs so/ /de nas sku gzugs la sogs pa'i lha rnams la rang rang gi snying po'i sngags kyis na bza' la sogs pa dbul bar bya'o/ /yang na oM AHbadzra bA sa se hUM swA hA/ oM AHbadzra pu She hUM swA hA/ oM AHbadzra hUM pe hUM swA hA/ oM AHbadzra</text></item>
<item><p>62b.1</p><section></section><text>dI pe hUM swA hA/ oM AHbadzra ni bi h+ye hUM swA hA/ oM AHbadzra gan+d+he hUM swA hA/ oM sarba A pa ra Na bi b+hu Sha Ne swA hA/ zhes pa'i sngags 'di rnams kyis so/ /oM AHsarba sho d+ha ni hUM phaT/ 'bras bu dang me tog la sogs pa dngos po sna tshogs pa bsang ba'i sngags so/ /oM</text></item>
<item><p>62b.2</p><section></section><text>badzra swA hA/ 'bras bu dbul ba'i sngags so/ /dam tshig gi rdzas dang gi wang yang phul te/ oM badzra satwa AHzhes pa'i sngags kyis me long bstan to/ /de'i rjes la'am sbyin sreg yod na sbyin sreg gis tshim par byas pa'i rjes la yon bdag la sogs pa zhi ba la sogs pa nas/ </text></item>
<item><p>62b.3</p><section></section><text>sangs rgyas kyi mthar thug pa'i don mngon par 'dod pas sku gzugs la sogs pa dang rjes su mthun zhing / yon bdag gi bsam pa dang bstun nas drug gam gcig las mi nyung ba'i gser gyi thur ma dngul gyi kong bur bzhag pa'i mar dang sbrang rtsi bskus pas/ oM tsak+Shu tsak+ShuH </text></item>
<item><p>62b.4</p><section></section><text>sa man+ta tsak+Shur bi sho d+ha ne swA hA/ zhes brjod cing mig sman gyi sku gzugs kyis spyan dbye bar bya'o/ /po ti la sogs pa'i lha la ni me long la gzugs brnyan bsgoms pa la'o/ /zhi ba la sogs pa'i don du yon bdag la sogs pa la gzigs pa lhur byed pa'i lhag pa'i lhar</text></item>
<item><p>62b.5</p><section></section><text>mos par bya'o/ /de'i rjes su thab khung gi me lam na ji'i steng du gnas pa'i snod du dgang gzar dang blugs gzar gyis sam/ de med na shing pi p+pa la'i 'dab mas 'bras ma grugs pa dang / mar dang sbrang rtsi dang / sha kha ra rnams dang bsres pa'i 'o ma blugs la rang gi</text></item>
<item><p>62b.6</p><section></section><text>bdag po'i sngags 'gying ba dang bcas pas zlos shing 'o thug bsgrub par bya'o/ /sbyin sreg gi thab khung med na me gzhan la'o/ /'o thug de la/ oM di bya an ne sa mA d+hi d+h+yA na prA Ni ne swA hA zhes bsngags nas brjod cing / sku gzugs dang po ti la sogs pa la bsgoms pa'i</text></item>
<item><p>62b.7</p><section></section><text>gzugs brnyan shar ba'i lha la gsol du gzhug go/ /zhabs bsil dang tsan+dan la sogs pa dang / so rtsi rnams kyang dbul lo/ /de nas oM hUM trAM hrIHAHzhes pas dam tshig bsgrag par bya'o/ /de nas po ti la snang ba mtha' yas shes rab dang bcas pa yi ge</text></item>
<item><p>63a.1</p><section></section><text>rnams la bcug nas yi ge'i gzugs su dang / rnam par snang mdzad rig ma dang bcas pa ni gtsug lag khang ngam mchod rten la bcug nas gtsug lag khang gi gzugs rdzogs pa'i sangs rgyas thams cad dang / de'i chos dang / byang chub sems dpa'</text></item>
<item><p>63a.2</p><section></section><text>dang / nyan thos la sogs pa'i rten dang / ting nge 'dzin sna tshogs pa'i gzhi dang / mchod rten gyi gzugs ni 'khor ba ji srid du 'gro ba'i don bya ba'i phyir rdo rje sems dpa' la sogs pas byin gyis brlabs par bsam par bya'o/ /de nas me tog la sogs pa phul nas thal mo</text></item>
<item><p>63a.3</p><section></section><text>sbyar te/ ji ltar rdzogs pa'i sangs rgyas kun/ /dga' ldan du ni rab bzhugs rnams/ /lha mo sgyu 'phrul lhums zhugs ltar/ /de bzhin sku gzugs 'dir bzhugs mdzod/ /mgon po rtag tu 'dir bzhugs nas/ /me tog mchod pa la sogs 'dir/ /byang chub</text></item>
<item><p>63a.4</p><section></section><text>sems ni rnam 'phel phyir/ /che ge'i don du bzhes su gsol/ /zhes pa 'dis yun ring du gnas pa'i don du gsol ba btab nas/ 'khyil ba'i sngags zlos shing sku gzugs la sogs pa'i 'og dang bar dang steng gi cha rnams la lag pa g.yas pas rdo rje steng du gsor</text></item>
<item><p>63a.5</p><section></section><text>bas lan gsum bskor nas brtan par bya ste/ mi bskyod rdo rje ye shes che/ /rdo rje dbyings ni mkhas pa che/ /rdo rje gsum mchog dkyil 'khor gsum/ /rdo rje dbyings khyod phyag 'tshal lo/ /rnam par snang mdzad dag pa che/ /rdo rje zhi ba dga' ba che/ /rang bzhin 'od</text></item>
<item><p>63a.6</p><section></section><text>gsal mchog gi mchog /ston pa rdo rje khyod phyag 'tshal/ /rin chen rgyal po rab tu zab/ /rdo rje nam mkha' dri med mkha'/ /rang bzhin dag pa gos pa med/ /rdo rje sku khyod phyag 'tshal lo/ /rdo rje dpag med rgyal po che/ /mi rtog nam mkha' rdo rje 'dzin/ /'dod</text></item>
<item><p>63a.7</p><section></section><text>chags pha rol phyin pa brnyes/ /rdo rje gsung khyod phyag 'tshal lo/ /don yod rdo rje rdzogs sangs rgyas/ /bsam pa thams cad yongs rdzogs mdzad/ /dag pa ngo bo nyid las byung / /rdo rje sems dpa' khyod phyag 'tshal/ /zhes pa'i tshigs su bcad pa dag gis bstod nas/ </text></item>
<item><p>63b.1</p><section></section><text>cho ga ma tshang ba la sogs pa'i nyes pa zhi bar bya ba'i ched du/ oM badzra satwa sa ma ya/ ma nu pA la ya/ badzra satwa twe no pa tiSh+Tha/ dr-i D+ho me b+ha ba/ su to Sh+yo me b+ha ba/ su po Sh+yo me b+ha ba/ a nu rak+to me b+ha ba/ sarba sid+hi m+me pra yats+tsha/ sarba karma su tsa me/ tsit+taM shre yaM ku ru hUM/ ha ha ha ha hoHb+ha ga</text></item>
<item><p>63b.2</p><section></section><text>wAn/ sarba ta thA ga ta/ badzra mA me muny+tsa badzrI b+ha ba ma hA sa ma ya sa twa aHzhes pa'i yi ge brgya pa lan gsum brjod nas/ ma rnyed yongs su ma shes dang / /ma nus pa dang chad pa dang / /gzhan yang gang bgyis de kun gyi/ /thugs rje'i rang bzhin bzod mdzad rigs/ /zhes bzod par</text></item>
<item><p>63b.3</p><section></section><text>gsol te/ rdzogs sangs rgyas dang lha mo rnams/ /de'i sras rnams dang tshangs la sogs/ /lha klu rnams kyi cho ga gang / /ma tshang la sogs bzod mdzad rigs/ /me dang sa chu rlung rnams las/ /sku gzugs yun rings srung du gsol/ /yon bdag dang ni de sras</text></item>
<item><p>63b.4</p><section></section><text>sogs/ /slob ma rnams dang bdag la yang / /kun nas zhi dang rgyas pa dang / /rtag tu bkra shis mdzad du gsol/ /sangs rgyas yul du gshegs nas slar/ /'dir ni 'byon par mdzad du gsol/ /zhes lan gsum gsol ba btab nas/ /phyogs kyi gtor ma rnams</text></item>
<item><p>63b.5</p><section></section><text>dang / 'byung po thams cad pa'i gtor ma dbul lo/ /yon bdag gis kyang sku gzugs la sogs pa la bskor ba dang mchod pa dang phyag byas nas/ slob dpon la yang dag pa'i yon dbul ba rnams kyis yongs su mnyes par bya'o/ /'dir gtso bo snang ba mtha' yas</text></item>
<item><p>63b.6</p><section></section><text>kyi dkyil 'khor du po ti rab gnas bya'o/ /gtso bo rnam par snang mdzad la gtsug lag khang la sogs pa'o/ /mi bskyod pa'i gtso bo'am/ rdo rje sems dpa' 'am gtso bo la ni sku gzugs thams cad dang rigs mi shes pa rnams kyang rab tu gnas par bya'o/ /yang na</text></item>
<item><p>63b.7</p><section></section><text>sku gzugs kyi lha khang gi rigs gang yin shes pa na rigs de'i de bzhin gshegs pa gtso bo'i dkyil 'khor du'o/ /kha cig tu ni/ sku gang rab tu gnas bya ba/ /rgyud gang la ni rnam gnas pa/ /de la de yi dkyil 'khor bya/ /yang na rang gi lhag pa'i lha/ /slob dpon</text></item>
<item><p>64a.1</p><section></section><text>rang gi gang yin pa/ /de ni dbye ba mthong bas bya/ /zhes so/ /'dir de'i zhes pa ni sku gzugs kyi ste/ de nyid de'i dkyil 'khor gyi bdag po nyid kyis so/ /rang gi lhag pa'i lha ni sku de'i rigs kyi bdag po de bzhin gshegs pa ste/ de'i dkyil 'khor bya'o/ /</text></item>
<item><p>64a.2</p><section></section><text>yang na slob dpon rang gi bdag gi dkyil 'khor bya ste/ 'dir gang bsgom pa de nyid ni 'di'i'o/ /de ltar phyogs gsum du brjod do/ /'di ni rgyud gzhan gang yang rung bar brjod pa'i tshul de lta bu'i dkyil 'khor du yang rgyud gzhan du bshad pa'i lha rnams kyi rab tu gnas pa'i</text></item>
<item><p>64a.3</p><section></section><text>rigs te/ ji skad du bshad pa'i gtso bo'i dkyil 'khor nyid kyis de'i rigs kyi dkyil 'khor rnams bsdus pa'i phyir ro/ /mdor bsdus pa'i rab tu gnas pa la ni sku gzugs la sogs pa stong pa nyid kyi rjes la/ skad cig gis de dang de'i dam tshig sems dpa' spyan dang / </text></item>
<item><p>64a.4</p><section></section><text>sku la sogs pa byin gyis brlabs pa bskyed nas/ de la de'i ye shes sems dpa' rang gi snying ga'i sa bon gyi 'od zer gyis bkug pa bcug la rang gi snying ga'i sa bon gyi 'od zer gyis bkug pa'i de bzhin gshegs pa la sogs pa rnams dang / rang gis kyang bum pa'i chus</text></item>
<item><p>64a.5</p><section></section><text>dbang bskur te/ mchod nas de'i sngags brgya rtsa brgyad bzlas so zhes pa ni sku gzugs la sogs pa rab tu gnas par 'gyur ro/ /gang gi tshe de bzhin gshegs pa'i sku gdung la bkur sti'i khyad par bya bar 'dod na/ de'i tshe sgrub pa'i dus nyid du sku gzugs kyi dbu'am rgyab</text></item>
<item><p>64a.6</p><section></section><text>dang mchod rten gyi dbus stong par bya'o/ /grub pa na gro gar gur gum dang gi wang dag gis/ na mo b+ha ga ba te shAkya mu na ye ta thA ga tA ya/ ar+ha te samya k+saM bud+d+hA ya/ oM mu ne mu ne ma hA nu ne ye swA hA/ ye d+ha rmA he tu pra b+ha bA he du n+te ShAn+ta thA ga to h+ya ba data/ te ShAny+tsa yo ni ro d+ha e baM bA dI ma hA</text></item>
<item><p>64a.7</p><section></section><text>shra ma NaHzhes pa dang / gzugs kyi khyad par yang bris nas/ de khrus byas pa'i gdung la dkris te/ oM man+t+ra d+hA tu gar+g+hA ya swA hA/ zhes brjod cing stong par gzhug go/ /de nas oM badzra d+hA tu gar+b+hA ya swA hA/ zhes brjod cing rdo rje'i 'dag pas stong pa'i sgo bkag nas snga ma bzhin</text></item>
<item><p>64b.1</p><section></section><text>du de rab tu gnas par bya'o/ /gzhan dag ni bde mchog dang dgyes pa rdo rje la sogs pa'i sku gzugs la yang 'dus pa'i dam tshig sems dpa' bskyed pa dang / ye shes kyi dkyil 'khor gzhug pa dang / dbang bskur bas rab tu gnas par 'gyur ba nyid de 'dus pa ni bla na med</text></item>
<item><p>64b.2</p><section></section><text>pa'i phyir ro/ /de'i rjes nyid la ni 'dus pa'i dam tshig dang ye shes kyi dkyil 'khor gyi dbang phyug ni bde mchog la sogs pa'i gzugs su gsal bar bsgom par bya zhing / de'i sku gzugs kyang de'i gzugs nyid do zhes pas ji ltar 'gal zhes gsungs so/ /rig pa rab tu gnas</text></item>
<item><p>64b.3</p><section></section><text>pa la ni slob dpon rdo rje 'chang gi gzugs su'am rig pa'i bdag po'i gzugs su bya ste/ rig pa la rig pa'i bdag po dang / der ye shes sems dpa' gzhug pa cho ga bzhin bsgom par bya'o/ /de bzhin du ji ltar rigs par bsgrub par bya ba'i khyad par yang ngo / /de nas rig pa'i</text></item>
<item><p>64b.4</p><section></section><text>bdag po ni sngags rnams la dang / bsgrub bya ni rang gi ming la bcug nas rig pa spyi bo'i bu gnas/ kha nas bcug ste rdo rje'i lam nas byung ba lha mo'i pad+mar zhugs pa la rang gi snying ga'i sa bon gyi 'od zer gyis bkug pa'i de bzhin gshegs pa de ltar bzhugs pas dbang bskur te/ </text></item>
<item><p>64b.5</p><section></section><text>phyir byung ba rnams la dbang bskur ba'i bum pa'i chus gtor ro/ /yang dag par mchod pa'i rig pa'i bdag po'i snying po brgya rtsa brgyad bzlas so/ /rig pa'i khyad par la ni kha cig tu bsgom pa'i khyad par nyung ngu ni man ngag gi snye mar rtogs par bya'o/ /rig pa rab tu gnas pa'o/ /</text></item>
<item><p>64b.6</p><section></section><text>slob dpon rdo rje 'chang gi gzugs su rang gi lag pa g.yas pa'i sor mo rnams rdo rje rtse lnga pa'i ngo bor skad cig gis bsgoms pa la yi ge AHlas skyes pa'i nyi ma AHsa byin gyis brlabs pa dang / lag pa g.yon pa'i sor mo rnams pad+ma'i 'dab ma'i rnam par skad cig gis</text></item>
<item><p>64b.7</p><section></section><text>bsams pa la a las skyes pa'i zla ba des byin gyis brlabs pa bsgoms nas/ de dag gi dbus su bzung ba'i phreng ba'i thag pa'i dbus kyi skud pa rdo rje sems dpa'i rang bzhin du dang / phyogs dang mtshams kyi skud pa brgyad phyag na pad+ma dang / byams pa dang / nam mkha'</text></item>
<item><p>65a.1</p><section></section><text>mdzod dang / kun tu bzang po dang / phyag na rdo rje dang / 'jam dpal dang / sgrib pa thams cad rnam par sel ba dang / sa'i snying po'i bdag nyid du dang / phreng rdog rnams rnam par snang mdzad la sogs pa'i rang bzhin dang / mdo 'dzin ni stobs dang mi 'jigs pa</text></item>
<item><p>65a.2</p><section></section><text>la sogs pa'i chos kyi phung po'i mchod rten du skad cig gis bsams nas snying ga'i sa bon gyi 'od zer gyis bkug pa'i rdo rje sems dpa' la sogs pa rnams rang nyid ji lta ba la bcug ste/ a g+kha ru kA ru Nu ru a so hi sa man+ta bi swA rug ni a a saM khu a lig ku si dza dza i tad ta</text></item>
<item><p>65a.3</p><section></section><text>bi sA ru/ oM pa de pa de ma hA dz+nyA na sarba bu d+d+ha ma haM b+ha be hUM hUM hUM ho ho ho a khaM swA hA/ zhes pa'i sngags kyis byin gyis brlab po/ /bum pa'i chus dbang bskur zhing mchod par bya'o/ /phreng ba rab tu gnas pa'o/ /mdor bsdus pa ni phreng ba la gsung rdo rje bsgoms nas ye shes</text></item>
<item><p>65a.4</p><section></section><text>sems dpa' dang gcig tu byas te de'i gzugs yongs su gyur pa las phreng ba'i rnam par bsams la/ bum pa'i chus dbang bskur te mchod nas gsung rdo rje'i snying po brgya rtsa brgyad bzlas par bya'o/ /phreng ba rab tu gnas par bya'o/ /'di ni sku gzugs la sogs pa rab tu gnas</text></item>
<item><p>65a.5</p><section></section><text>pa'i cho ga'o// //yon bdag la nus pa yod na chu 'gram du gtso bo rnam par snang mdzad kyi dkyil 'khor bris te de'i 'gram du 'khor lo'i dbang phyug gi rnal 'byor dang ldan pas gtor ma rnams rdzing la sogs pa'i phyogs su btang nas chu stong par gyur par bsams te/ b+h+rUM las</text></item>
<item><p>65a.6</p><section></section><text>skyes pa'i 'khor lo dang b+h+rUM las grub pa'i rnam par snang mdzad spyan ma dang snyoms par zhugs pa yongs su gyur pa las rdo rje chu lha dkar po mi'i gdong ba la gdengs ka bdun pa/ lag pa g.yon pas klu'i zhags pa bzung bas mdzes ma la 'khyud pa/ g.yas pa 'gying ba dang bcas</text></item>
<item><p>65a.7</p><section></section><text>pas ut+pal sngon po bsnams pa/ lte ba'i 'og na sbrul gyi rnam pa'i dam tshig sems dpa' bsgoms nas de la rang gi snying ga'i sa bon gyi 'od zer gyis bkug pa'i rnam par snang mdzad zhabs bsil dang zhal bsil dang / mchod yon dbul ba sngon du 'gro bas/ oM badzras ma ya</text></item>
<item><p>65b.1</p><section></section><text>s+t+waM zhes brjod nas bcug ste dbang bskur la me tog la sogs pas mchod nas/ de yongs su gyur cing gzugs brnyan dang ldan pas ye shes kyi bdud rtsi'i rang bzhin dri zhim pa dang / ro zhim pa dang / yang ba dang / dang ba dang / 'jam pa dang / bsil ba dang / gre ba dang lto ba la mi</text></item>
<item><p>65b.2</p><section></section><text>gnod pa ste/ yan lag brgyad dang ldan pa'i chu dbang chen gyi gting la thug par klu rigs brgyad kyi gnas rlabs kyi phreng ba dang ldan pa kun nas bsgom par bya'o/ /de la yang chu'i mthil du bzo byas pa'i klu brgyad skad cig gis dam tshig sems dpa'i ngo bo snying ga'i sa bon gyi 'od zer</text></item>
<item><p>65b.3</p><section></section><text>gyis bkug pa'i ye shes sems dpa' dang dbyer med pa rnams gzhag par bya'o/ /rdzing der dbus su mchod sdong gi shing zabs las tshad nyis 'gyur ram/ dpangs dang mnyam pa yang rung ste/ de ltar sems dpa' gnyis kyi bdag nyid can chu lha'i gzugs brnyan dang ldan pa'i rtse</text></item>
<item><p>65b.4</p><section></section><text>mo can btsugs pa'i drung du'o/ /mchod sdong gi shing dang bral ba'i chu'i rten gyi dbus su yang ngo / /de la shar du mtha' yas gser las byas pa dang / lhor ra gan las byas pa'i pad+ma dang / nub tu zangs kyi rang bzhin 'jog po dang / byang du dngul dag pa'i rang bzhin las nor rgyas</text></item>
<item><p>65b.5</p><section></section><text>dang / dbang ldan du zha nye dkar po las bsgrubs pa'i pad+ma chen po dang / mer zha nye'i rang bzhin gyi dung skyong dang / bden bral du khar ba las byas pa'i karko Ta dang / rlung du lcags las byas pa'i rigs ldan no/ /mchod sdong med na ni dbus su rdo rje chu lha shel las byas pa'o/ /</text></item>
<item><p>65b.6</p><section></section><text>de nas bdud rtsi lnga dang 'o ma dang ga pur la sogs pa chu lha la sogs pa la gtor te de rnams la me tog la sogs pas mchod la 'byor na rgyas pa'i don du sbyin sreg byas nas ba lang gi lci ba byugs par 'dug ste dri dkar pos maN+Dal byas nas/ rang gi snying ga'i sa bon gyi 'od zer</text></item>
<item><p>65b.7</p><section></section><text>gyis bkug pa'i maN+Dal la gnas pa'i pad+ma'i lte ba la rdo rje chu lha dang / shar gyi 'dab ma la mtha' yas dang / lhor pad+ma dang nub tu 'jog po dang / byang du nor rgyas dang / dbang ldan du pad+ma chen po dang / mer dung skyong dang / bden bral du karko Ta dang / /rlung du rigs ldan dang / </text></item>
<item><p>66a.1</p><section></section><text>phyi rol kun du klu thams cad bsams nas/ oM AHbadzra ba ru NA ya hUM swA hA/ oM AHa nan+dA ya hUM swA hA/ de ltar rang gi ming bcug pa'i sngags rnams kyis me tog dkar pos mchod de lag pa g.yon pa gdengs ka'i tshul du lag pa g.yas pa brkyang ste/ oM</text></item>
<item><p>66a.2</p><section></section><text>a nan+da pA su ki tak+Sha ka karko Ta ka pad+ma ma hA pad+ma shaM khA bA la ku li ka de ba ti ma hA de ba ti/ so ma shi khi ma hA shi khi/ daN+Da d+ha ra ma hA daN+Da d+ha ra a pa lA la hu luN+Da nan+da u pa nan+da sA ga ra ma hA sA ga ra ta pa ta ma hA tA pa ta/ shrI kAn+ti/ ma hA kAn+ti/ rat+na kan+ti/ su rU pa ma hA su rU pa/ b+ha Ta hi ka ma ho da</text></item>
<item><p>66a.3</p><section></section><text>da shi la ma hA shi li li oM b+hak+Sha b+ha k+Sha/ A gats+tsha A gats+tsha ma hA nA ga a d+hi pa ti sarba b+hur+b+hu ba phruM phruM swA hA/ zhes pa klu'i gtor ma'i sngags 'don zhing 'o ma'i gtor ma byin gyis brlab par bya'o/ /de nas yun ring du gnas par bya ba'i don du gsol ba btab ste/ yi ge brgya pa bton</text></item>
<item><p>66a.4</p><section></section><text>nas bzod par gsol te/ byin gyis brlabs pa'i 'o ma'i gtor ma re kham phor rnams su phyogs brgyad rnams su dbul lo/ /de'i phyi ngos su'ang gtor ro/ /gzhon nu ma rnams kyang tshim par bya'o/ /rdzing dang rdzing bu dang / khron pa rab tu gnas pa'i cho ga'o/ /a mra'i</text></item>
<item><p>66a.5</p><section></section><text>tshal dang skyed mos tshal la sogs pa rab tu gnas pa'i cho ga la/ phyogs su gtor ma byin nas bdag nyid rnam par snang mdzad kyis shing gi gtso bo stong pa nyid kyi rjes la rnam par snang mdzad kyi ngo bor bsams nas der rnam par snang mdzad kyi ye shes sems dpa' mchod</text></item>
<item><p>66a.6</p><section></section><text>yon la sogs pa sngon du 'gro bas bcug nas/ bum pa'i chus dbang bskur te de yongs su gyur pa'i shing de dang de nyid kyi tshe shing gzhan rnams kyang de yongs su gyur par mos te/ shing gi gtso bo dang de la byin gyis brlab pa'i lha'i me tog la sogs pas mchod de/ 'bras</text></item>
<item><p>66a.7</p><section></section><text>bu la sogs pas mchog tu phan 'dogs pa'i skyed mos tshal la sogs pa yun ring du gnas pa'i phyir gsol ba btab nas phyogs kyi gtor ma rnams dbul lo/ /skyed mos tshal la sogs pa rab tu gnas pa'i cho ga'o// //brjod pa'i cho ga 'di dag nyid la thams cad du las</text></item>
<item><p>66b.1</p><section></section><text>gang la sngags ma brjod pa der ni las thams cad pa'i sngags bzlas so zhes pa ni kha bskang bar bya ba'o/ /de nas rdul tshon gyi dkyil 'khor ram dkyil 'khor gzhan yang rung ste/ sngar brjod pa'i cho gas dang po bum pa lhag par gnas pa dang / dgod pa dang / nye bar spyod pa lnga</text></item>
<item><p>66b.2</p><section></section><text>la sogs pa'i mchod pa byas nas/ lhag gnas byas pa'i slob ma rnams las legs par btags pa nga rgyal la sogs pa'i skyon dang bral ba/ dge bsnyen la sogs pa'i bslab pa la gnas pa legs par thos pa la sogs pas yongs su sbyangs pa/ gus pa dang ldan pa/ rdo rje</text></item>
<item><p>66b.3</p><section></section><text>sems dpa'i sdom pa bzung ba'i nus pa dang ldan na rigs dang yon tan dang / gzugs dang bral ba rnams kyang lhag par gnas par bya ste/ gal te de dag kyang dad pas rdo rje sems dpa'i sdom pa shin tu don du gnyer zhing rdo rje theg pa la ston pa gzhan mi tshol bar gyur na'o/ de skad du</text></item>
<item><p>66b.4</p><section></section><text>bcom ldan 'das kyis gsungs shing phyed dang bzhi brgya par yang / gzugs ngan yongs su med pa dang / /dman pa'ang lhag par gnas bya ste/ /'khor ni bzhi po rnams la yang / /dkyil 'khor dag tu cho ga gnang / /rang rang bslab pa legs par ldan/ /theg chen la dga'i bdag</text></item>
<item><p>66b.5</p><section></section><text>nyid can/ zhes gsungs so/ /'khor bzhi ni dge slong dang / dge slong ma dang / dge bsnyen dang / dge bsnyen ma rnams so/ /cho ga ni 'jug pa la sogs pa'o/ /ldan pa ni de lhur byed pa'o/ /theg chen la dga'i bdag nyid can/ /zhes pa 'dis ni 'gal ba spangs pa'i theg pa</text></item>
<item><p>66b.6</p><section></section><text>'di la yid kyi las gtso bo nyid du ston par byed do/ /bcom ldan 'das kyis rang bzhin gyi kha na ma tho ba'i las nyid la yang / kun slong gi khyad par las ltung bar mi 'gyur bar mang du gsungs so/ /kho bos kyang man ngag gi snyem la sogs par rnam par bkrol lo/ /gzhan du/ </text></item>
<item><p>66b.7</p><section></section><text>snying brtser ldan zhing byams phyir dang / /sems dge ba la ltung ba med/ /ces pa dang / snying rje ldan zhing don mthong bas/ /bkag pa yang ni gnang ba yin/ /zhes so/ /gang zhig yang bsod nams bsags pa mang du thos pa la sogs pas/ chos thams cad sgyu ma dang / rmi lam</text></item>
<item><p>67a.1</p><section></section><text>lta bu dang stong pa nyid du ro gcig par shin tu brtan par lhag par mos par byed pa de la ni dge slong dang / rdo rje 'dzin pa'i sdom pa dag dang 'gal ba'i dri ma yang ga la yod/ de nyid kyi phyir bcom ldan 'das kyis dge slong rdo rje 'dzin pa zhes gsungs te/ 'di ni nges</text></item>
<item><p>67a.2</p><section></section><text>par khas blangs dgos so/ /gzhan du na dus mtshungs par gnyis ka ji ltar 'gyur/ dge slong gi nyams su myong ba de'i sbyor ba'i bde ba'i bag chags sad pas rmi lam du mthong na rmi lam du mthong ba'i phyi rol gyi phyag rgya la dbang po gnyis kyi bde ba'i mthar thug par nyams su myong</text></item>
<item><p>67a.3</p><section></section><text>na yang ltung ba med do zhes 'dul bar bstan pa de rtogs par bya'o/ /gal te phyogs kyi bye brag skye bo ngan pa'i spyod yul du gyur na/ de'i tshe de la yang ye shes kyi phyag rgyas gsang ba dang shes rab ye shes kyi dbang sbyin par bya'o/ /skye bo ngan pa med na ni las kyi phyag rgya kho nas so/ /</text></item>
<item><p>67a.4</p><section></section><text>de kho na nyid la mos pa mi brtan pa'i dge slong la ni dad pa dang ldan yang phyi'i shes rab ma'i dbang bzung ba bkag ste/ gzhan du sdom pa lnga ma nyams pas de don med pa chen por 'gyur ro/ /gal te yang bla ma bsgom pa la brtan par gyur na de'i tshe de la yang des gtad pa'i ye shes</text></item>
<item><p>67a.5</p><section></section><text>kyi phyag rgya mas shes rab ye shes kyi dbang sbyin no/ /blangs pa la yang tshangs par spyod pa dang bral ba'i dogs pa yang med de/ lus kyi las med pa'i phyir ro/ /de yang sngar khyim pa yin na nyams su myong ba'i bde ba dran du bcug pas dga' ba la sogs pa'i dbye ba bstan par bya'o/ /</text></item>
<item><p>67a.6</p><section></section><text>bla ma yang dge slong du gyur pa na gsang ba'i dbang la sogs pa ster ba'i tshe/ brjod pa thams cad mtshams sbyar bar bya'o/ /ha cang spros pas chog go/ /skabs su babs pa brjod par bya ste/ de la slob ma gcig gam gnyis sam mang po maN+Dal byas nas pus mo sa la btsugs te</text></item>
<item><p>67a.7</p><section></section><text>me tog dang bcas pa'i thal mo sbyar ba rnams la 'jig rten 'di nyid kyi mngon par mtho ba don du gnyer bas ma yin/ 'jig rten pha rol du mngon par mtho ba'i ched du yang ma yin gyi/ 'on kyang de bzhin gshegs pa'i sku gsum gyi phun sum tshogs pa thob par bya ba'i phyir dkyil 'khor</text></item>
<item><p>67b.1</p><section></section><text>du 'jug par bya'o/ /de lta na ni mngon par mtho ba gnyis kyang thob par 'gyur ro zhes bsgrags nas/ kha nas rang gi lus la bcug ste/ rdo rje'i lam nas 'thon nas shes rab kyi pad+ma'i lam la gnas pa rnams la snying ga'i sa bon gyi 'od zer gyis bkug pa'i shes rab dang bcas</text></item>
<item><p>67b.2</p><section></section><text>pa'i de bzhin gshegs pa kha nas zhugs shing zhu bar gyur pa rnams kyis dbang bskur bar bsgoms nas/ dkyil 'khor gyi shar sgor bzhag ste/ 'jug par gsol ba 'debs su gzhug par bya ste/ skye rga 'chi ba na kra yi/ /chu srin la sogs 'jigs rung ba/ /srid pa'i mtsho</text></item>
<item><p>67b.3</p><section></section><text>las bdag sgrol mdzod/ /dga' chen ston pa khyod gcig pu/ /byang chub chen po'i tshul bstan pa/ /mgon po chen po bdag 'tshal lo/ /dam tshig de nyid bdag la stsol/ /byang chub sems kyang bdag la stsol/ /sangs rgyas chos dang dge 'dun te/ /skyabs gsum dag kyang</text></item>
<item><p>67b.4</p><section></section><text>bdag la stsol/ /thar pa chen po'i grong mchog tu/ /mgon po bdag ni gzhug tu gsol/ /zhes brjod du gzhug cing ngo / /dga' chen zhes pa ni rdo rje 'chang dang mtshungs pa'o/ /tshul ni lam mo/ /dam tshig ni sngags dang / rgyud dang / phyag rgya la sogs pa'o/ /kha cig ni dang</text></item>
<item><p>67b.5</p><section></section><text>por gso sbyong bzung ba rnams la zhes so/ /de nas slob ma gcig gtso bor bya ste/ bu tshur shog cig theg chen po/ /gsang sngags spyod tshul cho ga ni/ /khyod la yang dag bstan par bya/ /khyod ni tshul chen snod yin te/ /sku gsung thugs kyi rdo rje can/ /dus gsum 'byung</text></item>
<item><p>67b.6</p><section></section><text>ba'i sangs rgyas rnams/ /rdo rje sngags kyi mthu rnams kyis/ /ye shes mnyam med yang dag brnyes/ /gsang sngags sbyor ba mnyam med pa/ /gang gi shAkya seng ge sogs/ /mchog rnams kyis ni bdud kyi sde/ /mi bzad chen po stobs chen bcom/ /'jig rten rjes 'jug</text></item>
<item><p>67b.7</p><section></section><text>rtogs nas ni/ /'khor lo bskor nas mya ngan 'das/ /de bas kun mkhyen thob bya'i phyir/ /blo gros 'di ni gyis shig bu/ /zhes bya ba brjod cing yang dag par 'dzin du gzhug go/ /'di ni zhes pa ni sngags kyi tshul la gzhol ba'o/ /de nas/ dkon mchog gsum la bdag</text></item>
<item><p>68a.1</p><section></section><text>skyabs mchi/ /sdig pa thams cad so sor bshags/ /'gro ba'i dge la rjes yi rang / /sangs rgyas byang chub yid kyis gzung / /zhes lan gsum brjod du gzhug go/ /de ltar thun mong gi sdom pa can gyis slob dpon gyi sdom pa gzung ba'i phyir/ 'khor lo</text></item>
<item><p>68a.2</p><section></section><text>phyir mi ldog pa'i dbang / /dam pa bdag la stsal nas ni/ /mgon po 'khor lo lha dag gi/ /de nyid slob dpon phrin las dang / /sangs rgyas kun gyi dam tshig dang / /sdom pa gsang mchog bshad du gsol/ /sems can kun gyi don bya'i phyir/ /rtag tu bdag ni slob dpon bgyid/ /</text></item>
<item><p>68a.3</p><section></section><text>ces khyad par du gsol ba 'debs su bcug nas/ byang chub tu sems bskyed du gzhug ste/ sangs rgyas dang byang chub sems dpa' thams cad bdag la dgongs su gsol/ bdag ming che ge mo zhes bgyi ba dus 'di nas bzung ste/ ji srid byang chub snying po la mchis kyi bar du/ ji</text></item>
<item><p>68a.4</p><section></section><text>ltar dus gsum mgon po rnams/ /byang chub tu ni nges mdzad ltar/ /byang chub sems ni bla na med/ /dam pa bdag gis bskyed par bgyi/ /tshul khrims bslab pa rnam pa gsum/ /dge ba dang ni chos sdud dang / /sems can don byed tshul khrims ni/ /bdag gis so sor</text></item>
<item><p>68a.5</p><section></section><text>brtan por gzung / /sangs rgyas chos dang dge 'dun te/ /dkon mchog gsum mchog bla na med/ /sdom pa sangs rgyas rnal 'byor byung / /deng nas brtsams te gzung bar bgyi/ /rdo rje chen po'i rigs bsdus pa/ /rdo rje dril bu phyag rgya yang / /de nyid kyis ni rab tu gzung / /slob</text></item>
<item><p>68a.6</p><section></section><text>dpon dag kyang gzung bar bgyi/ /rin chen chen po'i rigs mchog gi/ /dam tshig yid du 'ong ba la/ /nyin re bzhin du lan drug tu/ /sbyin pa rnam bzhi rab tu sbyin/ /pad+ma chen po'i rigs dag pa/ /byang chub chen por 'byung ba la/ /phyi dang gsang ba theg pa gsum/ /dam chos so sor</text></item>
<item><p>68a.7</p><section></section><text>gzung bar bgyi/ /las chen rigs ni bsdus pa la/ /sdom pa thams cad yang dag ldan/ /mchod pa'i las ni ci nus bzhin/ /kun nas so sor gzung bar bgyi/ /sems can kun gyi don bgyid phyir/ /byang chub sems ni bla med pa/ /dam pa yang dag bskyod bgyi zhing / /sdom pa ma</text></item>
<item><p>68b.1</p><section></section><text>lus bzung bgyis nas/ /ma bsgral ba rnams bsgral bar bgyi/ /ma grol ba rnams bdag gis dgrol/ /dbugs ma phyin pa dbugs 'byung zhing / /sems can mya ngan 'das la dgod/ /ces lan gsum brjod du gzhug cing / /'di ni man ngag gi snye mar rnam par phye'o/ /</text></item>
<item><p>68b.2</p><section></section><text>de nas bdud rtsi 'khyil pa'i sngags kyis bsrungs nas/ de rnams kyi snying ga dang / mgrin pa dang / spyi bo rnams su rdo rje dang pad+ma dang 'khor lo'i steng du nyi ma dang zla ba la gnas pa'i yi ge hUM AHoM nag po dang dmar po dang dkar po bsams nas/ de rnams brjod snying ga dang / mgrin</text></item>
<item><p>68b.3</p><section></section><text>pa dang / mgo bo rnams la dri chu rdo rje dang bcas pa'i khu tshur g.yas pas byugs te mgo bo la me tog dang / mdun du bdug spos dang / mar me dang / snying gar slar yang dri sbyin no/ /de'i rjes la a shwat+tha la sogs pa'i so shing sor bcu gnyis pa drang zhing srog chags med pa ma gas pa</text></item>
<item><p>68b.4</p><section></section><text>rma med pa dri bzangs kyi chus bkrus pa rtse mor me tog bcings pa byang du phyogs pa'i slob ma rnams la sbyin no/ /de rnams kyis kyang khru bzhi pa gru bzhi pa'i dkyil 'khor ba'i lci ba la sogs pas byugs par shar ram byang du phyogs pas so shing / oM badzra hA sa ha zhes brjod nas rtse mo</text></item>
<item><p>68b.5</p><section></section><text>nas 'chos te ma gas pa steng du blta zhing / ltos pa med par mdun du 'dor ro/ /de rnams la so shing lhung ba'i rjes su 'brangs te 'byung bar 'gyur ba'i dngos grub bshad par bya'o/ /shar dang / byang dang / nub dang / lho dang / steng dang / 'og tu phyogs par lhung na rim pa bzhin du zhi</text></item>
<item><p>68b.6</p><section></section><text>pa dang / rgyas pa dang / dbang dang / mngon spyod dang / rig pa 'dzin pa dang / sa 'og gi dngos grub rnams so/ /dkyil 'khor gyi phyi rol du lhung na ni dngos grub med do/ /de nas baM las skyes pa'i chu des bzlas pa kha bkru ba'i phyir byin nas/ 'khyil pa lan bdun bzlas pa'i dri zhim po'i chu khyor ba</text></item>
<item><p>68b.7</p><section></section><text>gsum/ oM hrIHbi shud+d+ha d+harma sarba pA pa ni tsa a s+ya sho d+ha ya sarba pi kawAn a pa na hUM zhes brjod cing blud do/ /de nas de rnams phyi rol du bzhag la hUM las byung zhing de bzlas pa'am/ 'khyil pa bzlas pa'i ku sha mang po rtse mo mnyam pa stan du 'ding ba'i don du dang / de bzhin du sngas kyi don du yi</text></item>
<item><p>69a.1</p><section></section><text>ge d+hIHlas skyes shing de dang 'khyil pa bzlas pa'i ku sha /oM badzra tIk+Sh+Na baM zhes pa'i sngags kyis sbyin no/ /de nas hUM las byung ba'i skud pa dmar po slob ma'i lus kyi tshad sum bltab byas te de dang 'khyil pa lan bdun bzlas la mdud pa gsum mam drug byas pa de</text></item>
<item><p>69a.2</p><section></section><text>rnams kyi dpung pa g.yas pa'am g.yon par rgyud gzhan du gsungs te/ oM bud+d+ha mai trIM rak+Sha rak+Sha sarba na swA hA/ zhes brjod cing / rang nyid kyis bcings la yang dag par bsrungs nas spro ba bskyed par bya ste/ 'jig rten du ni kun mkhyen rnams/ /res 'ga' 'byung ngam mi 'byung srid/ /</text></item>
<item><p>69a.3</p><section></section><text>u dum+WA ra'i me tog bzhin/ /brgya lam na ni res 'ga' 'byung / /gang gis sems can mnyam med don/ /mya ngan mi 'da' byed par nus/ /gsang sngags spyod pa'i tshul 'byung ba/ /de bas kyang ni shin tu dkon/ /bskal pa bye ba du ma ru/ /sdig pa gang zhig sngon byas pa/ /</text></item>
<item><p>69a.4</p><section></section><text>dkyil 'khor 'di 'dra mthong ba yis/ /de dag thams cad zad gyur na/ /grags pa mtha' yas sngags spyod pa'i/ /tshul la gnas pa smos ci dgos/ /skyob pa'i gsang sngags bzlas nas ni/ /go 'phang bla na med par 'gyur/ /spyod mchog 'di la gang rnams kyi/ /blo gros</text></item>
<item><p>69a.5</p><section></section><text>shin tu dri ma med/ /de rnams kyi ni sdug bsngal kun/ /'byung ba'i ngan 'gro yang dag zhi/ /bdag nyid chen po khyed rnams kyis/ /de ring rnyed pa mnyam med rnyed/ /gang gis khyed rnams rgyal ba kun/ /bdag nyid chen po sras bcas kyis/ /bstan 'di kun la yongs su</text></item>
<item><p>69a.6</p><section></section><text>bzung / /gnas pa skye bar 'gyur ba ni/ /de yis khyed rnams theg chen la/ /legs par skyes pa nyid du 'gyur/ /theg pa chen po cher 'byung ba'i/ /lam mchog 'di ni dpal dang ldan/ /gang gis khyed rnams 'gro 'gyur bas/ /de bzhin gshegs par 'gyur ba yin/ /zhes</text></item>
<item><p>69a.7</p><section></section><text>pa nyan du bcug nas so/ /skye ba nyid du 'gyur ba ni dkyil 'khor du zhugs pas so/ /theg pa chen po nyid rgyud nas mchog tu cher 'byung ba mnga' ba gang yin pa'o/ /de nas de rnams 'khyil pa'i sngags kyis bsrungs nas bzlas pa'i don du 'khyil pa'i sngags byin te/ nang par bdag la</text></item>
<item><p>69b.1</p><section></section><text>rmi lam smros shig ces brjod la dkyil 'khor gyi khang pa'i nang ngam/ dkyil 'khor gyi sa'i mthar ram/ yol ba la sogs pas bcad par ram/ gzhan du yang rung ste seng ge'i nyal stabs kyis nyal du gzhug go/ /rang nyid dkyil 'khor gyi khang par zhugs nas bsrung ba'i don du</text></item>
<item><p>69b.2</p><section></section><text>'khyil pa'i sngags bzlas par bya'o/ /'dir sdom pa gang slob dpon du mi byed pa la yang ster ba de ni thun mong ste/ skyabs su 'gro ba dang / byang chub tu sems bskyed pa tsam gyi mtshan nyid do/ /gang yang slob dpon du byed pa la sbyin pa de ni slob dpon gyi sdom pa ste/ rigs lngas bsdus pa'o/ /</text></item>
<item><p>69b.3</p><section></section><text>de bas ni 'di ni sdom pa gnyis sbyin pa sngon du 'gro ba tsam gyi slob ma lhag par gnas pa'i cho ga'o// //de'i rjes su bla mas nang par gtor ma btang ste/ dkyil 'khor gyi khang pa nas 'thon la/ slob ma rnams la rmi lam dri ste/ ri la lhung ba la sogs pas mtshan pa'i rmi lam ngan pa rnams ni</text></item>
<item><p>69b.4</p><section></section><text>'khyil pa'i sngags kyis bsrungs la/ dkyil 'khor gyi khang par 'jug pa'i tshe/ slob ma rnams kyis/ oM pra bi sha b+ha ga wan ma hA su kha mo k+Sha pu raM sarba sid+d+hisu kha pra daM pa ra ma su kho ta ma sid+d+h+ya dzaHhUM baM hoHpra sid+d+h+ya swa zhes spro ba bskyed pa zhugs nas/ g.yas skor du 'khor lo'i dbang phyug gi gzugs</text></item>
<item><p>69b.5</p><section></section><text>kyis nub la sogs pa'i sgor gnas te/ dkyil 'khor gyi shar sgo la sogs par oM badzrod g+ha Ta ya sa ma ya pra be+e sha ya hUM zhes 'don zhing sgo phye nas me tog gi phreng ba/ oM par ma su kha sha ya su la li ta bi la sa ni ma tair na mA mi b+ha ga wAn taM dzaHhUM baM hoH hi hi hi hI hIHpra tits+tsha ku su mAny+dza li nA tha to/ /zhes pa'i</text></item>
<item><p>69b.6</p><section></section><text>sngags kyis dkyil 'khor du dor nas slar bzung ste/ phreng ba'i dbang gi bsam pas rang gi mgo bor bcings la/ 'khor lo'i dbang phyug ni bla ma mngon sum du gyur par mos par bya ste/ des ster bzhin pa'i phreng ba'i dbang gzung ba la sogs pa 'chad par 'gyur ba'i dbang ma lus pa dang / cho ga</text></item>
<item><p>69b.7</p><section></section><text>bzhin slob dpon gyi las thams cad la rjes su gnang ba thob par byas la/ slob ma gzhug pa'i ched du bde ba chen po'i bdag nyid shes rab dang thabs kyi rang bzhin de kho na nyid kyi bstod pa sngon du 'gro bas/ dkyil 'khor gyi dngos grub mngon par zhu zhing bden pa'i byin rlabs bya ste/ nam mkha'</text></item>
<item><p>70a.1</p><section></section><text>skye ba mtshan ma'i phyir/ /thog ma tha ma med pa'i mchog /sems dpa' rdo rje che rang bzhin/ /mi bskyod rdo rje deng bdag sgrubs/ /dngos grub chen po kun gyi mchog /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu bdag sgrub</text></item>
<item><p>70a.2</p><section></section><text>mdzod/ /nyes pa med pa rtag pa khyod/ /'dod chags kun gyis rjes chags pa/ /bcom ldan chags chen dga' ba che/ /de kho na nyid bdag grub mdzod/ /shin tu rnam dag chos kyi mchog /gdod nas grol ba de bzhin gshegs/ /kun tu bzang po kun bdag nyid/ /byang chub sems</text></item>
<item><p>70a.3</p><section></section><text>dpar bdag grub mdzod/ /dngos grub chen po kun gyi mchog /dbang chen mchog gi phyag rgya yis/ /rdo rje chen po gsor ba las/ /rdo rje snyems bdag bdag grub mdzod/ /sems can kun gyi yid khyab pa/ /sems can kun gyi snying la gnas/ /sems can kun gyi yab kyang</text></item>
<item><p>70a.4</p><section></section><text>yin/ /dam tshig mchog gis 'dod pa mchog /bden pa gang gis ye shes mchog /shes rab thabs bdag dkyil 'khor gyi/ /bden pa de yis mgon po khyod/ /'dod pa bdag la yongs rdzogs mdzod/ /chos rnams gzugs brnyan lta bu ste/ /gsal zhing dag la</text></item>
<item><p>70a.5</p><section></section><text>rnyog pa med/ /gzung du med cing brjod du med/ /rgyu dang las las yang dag byung / /de nyid de bzhin nyid nges byung / /bden pa de yis dkyil 'khor ni/ /gzugs brnyan gsal bar slob ma rnams/ /kun gyis sgrib med mthong bar shog /ces brjod par bya'o/ /gang gis</text></item>
<item><p>70a.6</p><section></section><text>skye ba la nam mkha'i mtshan ma ste/ dpe yod pa de ni de bzhin nyid kyi phyir stong pa nyid dang snying rje'i rang bzhin rdo rje sems dpa' zhes pa'i don to/ /rdo rje 'dzin pa kun ni sku rdo rje la sogs pa'o/ /'dod chags kun ni 'dod pa thams cad kyis sems can rnams la rjes su chags pa'o/ /</text></item>
<item><p>70a.7</p><section></section><text>chags chen ni dmigs pa med pa'i snying rje chen po'o/ /rang bzhin gyis yongs su dag pa'i phyir gdod ma nas grol ba'o/ /kun bdag nyid ni chos nyid kyis so/ /byang chub kyi bdag nyid kyi sems ni byang chub sems dpa'o/ /dam tshig mchog gi ste yang dag pa'i ye</text></item>
<item><p>70b.1</p><section></section><text>shes dang ldan pa rnams kyi'o/ /'dod par bya bas na 'dod pa ste 'di ni mchog kyang yin no/ /nyon mongs pa dang / shes bya dang / snyoms par 'jug pa'i sgrib pa dang bral ba dang / rang bzhin med pa dang / sgra'i yul ma yin pa nyid kyis gsal ba la sogs pa'i tshig lnga'o/ /</text></item>
<item><p>70b.2</p><section></section><text>sgrib pa med na bden pa'i byin gyi rlabs dang / bcom ldan 'das kyis byin gyis brlabs pa las so/ /'di ni slob dpon 'jug pa'i cho ga'o// //de nas sgo'i slob dpon rnams mi 'dod na gzhan dang / 'dod na ni de rnams dang / slob ma gzhan lhag par gnas par byas pa sdom pa</text></item>
<item><p>70b.3</p><section></section><text>gnyis dang ldan pa rnams khrus byed du bcug ste/ dri zhim po la sogs pas dag par byas la yol ba'i phyi rol du rnam par snang mdzad kyi gzugs sam/ 'khor lo'i dbang phyug gi gzugs su dmigs la 'khyil pa bzlas pa'i gos dmar po'am/ gzhan gang yang rung ba/ oM sarba ta thA ga ta</text></item>
<item><p>70b.4</p><section></section><text>a nut+ta ra bo d+hi a laM kA ra was+t+ra pU dza mi g+ha sa mu dra s+pha ra Na sa ma ya hUM zhes pas smad g.yogs byas shing / oM badzra rak+Sha ho zhes pas stod g.yogs can/ oM badzra uSh+NI Sha hUM phaT ces pas gtsug tor byas la/ bdud rtsi 'khyil pa bzlas pa'i gos dmar po'am ser po/ oM tsak+Shur ban+d+ha bar mA na ya hUM zhes</text></item>
<item><p>70b.5</p><section></section><text>pa'i sngags kyis mig ras bcings la/ a khaM bI ra hUM zhes brjod nas me tog gi phreng ba bzung zhing / yon phul ba las thams cad pa'i chus bsangs te/ snying ga dang / mgrin pa dang / spyi bor gnas pa'i rdo rje dang pad+ma dang / 'khor lo la bkod pa'i nyi ma dang / nyi ma dang zla ba'i steng du hUM nag po dang / </text></item>
<item><p>70b.6</p><section></section><text>AHdmar po dang / oM dkar po'i 'od zer gyis lus 'od gsal bar byas shing / hUM zhes brjod nas dkyil 'khor gyi shar sgor bzhag ste/ las kyi rdo rje can gyis bzung ba la dkyil 'khor du gzhug pa'i phyir dri bar bya'o/ /kye dga' ba la dga' khyod su yin/ des/ bde chen bdag ni skal bzang</text></item>
<item><p>70b.7</p><section></section><text>lags/ /zhes brjod par bya'o/ /de nas oM sarba yo ga tsit+ta ut+pa da yA mi zhes brjod du gzhug cing / byang chub sems bskyed du bcug la snying gar rdo rje me tog dang bcas pa/ oM su ra te sa ma ya s+t+waM hoHsid+d+h+ya badzra ya thA su khaM zhes brjod cing bzung ste/ deng khyod la de bzhin gshegs pa thams</text></item>
<item><p>71a.1</p><section></section><text>cad kyis byin gyis rlobs par 'gyur gyis/ khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di dkyil 'khor du ma zhugs pa rnams la smra bar mi bya zhing / ma dad par yang mi bya'o zhes brjod do/ /oM ya mAn+ta kr-ita hUM zhes brjod</text></item>
<item><p>71a.2</p><section></section><text>cing khrid la/ a khaM bI ra hUM zhes pa 'dis yol ba'i nang du bcug nas/ ma hA ra ta su dr-iD+ha su to Sh+ya su su kho badzra satwa ad+d+h+ya sid+d+h+ya ma zhes pa 'don pad kor byas nas thal mo sbyar bas dkyil 'khor gyi shar gyi sgor oM sarba ta thA ga ta pU dzo pas+thA nA ya At+ma nAM ni r+yA ta yA mi sarba ta thA ga ta badzra satwa a d+hi</text></item>
<item><p>71a.3</p><section></section><text>tiSh+Tha mAM/ oM sarba bud+d+hA pU dzo pas+thA nA ya Atsha nAM nir+yA ta yA mi sarba ta thA ga ta badzra bai ro tsa na a d+hi tiSh+Tha swa mAM zhes pa dang / lhor oM sarba ta thA ga ta pU dza a b+hi she kA ya At+ma nAM ni r+yA ta yA mi sarba ta thA ga ta badzra rat+na a b+hi Shiny+tsa mAM/ nub tu oM sarba ta thA ga ta pU dza pra brta nA ya At+ma nAM nir+yA ta yA mi sarba ta thA ga</text></item>
<item><p>71a.4</p><section></section><text>ta badzra d+harma pra brta ya mAM/ byang du oM sarba ta thA ga ta pU dza karmA Ne At+ma nAM nir+yA ta yA mi/ sarba ta thA ga ta badzra karma ku ru maM/ zhes pa'i sngags lngas rim pa bzhin dkyil 'khor na bzhugs pa'i mi bskyod pa la sogs pa'i de bzhin gshegs pa rnams la phyag byed du bcug nas/ yang</text></item>
<item><p>71a.5</p><section></section><text>shar sgor/ oM gu ru tsa ra No pas+thA nA ya At+ma nAM ni R+YA ta yA mi/ oM sarba satwa pa ri trA Na/ ar+thaM At+ma nAM nir+yA ta yA mi/ zhes pa'i don go ba sngon du 'gro bas 'don du gzhug go/ /kha cig gis 'di'i snying gar snyoms 'jug gi bde ba chen po dang snying ga la sogs par dgod par gzhan</text></item>
<item><p>71a.6</p><section></section><text>yang bshad pa ni skabs 'dir bsgom par mi bya ste/ de ni cho ga gzhan yin no/ /de nas deng khyod de bzhin gshegs pa thams cad kyi rigs su zhugs kyis des na ngas khyod la rdo rje'i ye shes bskyed par bya ste/ ye shes gang gis khyod de bzhin gshegs pa thams cad</text></item>
<item><p>71a.7</p><section></section><text>kyi dngos grub kyang thob par 'gyur na dngos grub gzhan rnams lta smos kyang ci dgos/ khyod kyis kyang 'di'i dkyil 'khor ma mthong ba rnams kyi mdun du smra bar mi bya ste/ khyod dam tshig nyams par gyur te re zhes brjod nas mgo bor rdo rje bzung nas dril bu dkrol zhing / khyod</text></item>
<item><p>71b.1</p><section></section><text>kyis dam tshig rdo rje 'di/ /gal te khyod kyis 'ga' zhig la/ /'di smras na ni spyi bo 'gems/ /zhes bsgrags la snying gar rdo rje bzung ste/ oM de ring rdo rje sems dpa' rang / /khyod kyi snying la yang dag zhugs/ /gal te tshul 'di smras na ni/ /de ma thag tu dral te gshegs/ /</text></item>
<item><p>71b.2</p><section></section><text>zhes bka' bsgos nas/ rnam par rgyal ba'i bum pa'i steng na gnas pa'i chu ming med dang / mthe bong gis bzung ba'i snod kyi khas de'i khar blugs shing / 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrungs na dngos grub ste/ rdo rje bdud rtsi'i chu</text></item>
<item><p>71b.3</p><section></section><text>'thungs shig/ /oM pany+tsa a mr-i ta u da ka ThaHzhes brjod cing mna'i btung ba byed du bcug nas/ deng nas brtsams nas khyod kyis phyag na rdo rje nga yin gyis/ ngas 'di gyis shig ces gang bsgo ba de khyod kyis bya dgos so/ /khyod kyis nga la brnyas pa yang mi bya ste/ khyod yang ba ma spangs par</text></item>
<item><p>71b.4</p><section></section><text>shi ba'i dus byas nas dmyal bar ltung bar gyur ta re zhes brjod do/ /khyod kyis zhes pa ni khyod la'o/ /dmyal ba zhes pa ni brgal dka' ba'i chu lta bu'o/ /rdo rje bdud rtsi'i chu zhes pa la rdo rje ni tshar gcod par byed pas so/ /bdud rtsi ste rjes su 'dzin pa'i phyir ro/ /dam tshig gi chu sbyin pa'i</text></item>
<item><p>71b.5</p><section></section><text>cho ga'o// //de'i rjes su sgrub pa'i dus las sngon du dngos grub la sogs pa nges pa'i don du slob ma dang snod la lha dbab par bya'o/ /de la dang por ri la sogs pa yid dang rjes su mthun pa'i gnas su sngon du bsnyen pa byas shing sems brtan pa rdo rje sems dpa'i rnal 'byor shin tu</text></item>
<item><p>71b.6</p><section></section><text>brtan par dmigs nas dbab pa'i nus pa thob pa/ mtshan nyid thams cad dang ldan pa'i slob ma lhag gnas byas pa mdun du byas te/ skad cig gis stong pa nyid kyi rjes la yi ge AHlas byung ba'i snang ba mtha' yas kyi gzugs su bskyed de/ de bzhin gshegs pa thams cad</text></item>
<item><p>71b.7</p><section></section><text>kyis byin gyis brlab tu gsol/ /rdo rje sems dpa' bdag la 'bab par gyur cig ces brjod du bcug la/ de'i snying gar laM las skyes pa'i sa'i dkyil 'khor ser po gru bzhi pa rdo rjes mtshan pa nyi ma la hUM sngon po dang / mgo bor baM las byung ba'i chu'i dkyil 'khor dkar zhing</text></item>
<item><p>72a.1</p><section></section><text>zlum pa bum pas mtshan pa zla ba la yi ge ha dkar po dang / mgrin par yaM las byung ba'i rlung gi dkyil 'khor sngon po gzhu lta bu ba dan g.yo ba gnyis kyis mtshan par zla ba la AHdmar po bsgoms nas/ rang gi snying ga'i sa bon gyi 'od zer rnams kyis thugs dang sku dang</text></item>
<item><p>72a.2</p><section></section><text>gsung rdo rje rnams spyan drangs la/ go rims bzhin du de rnams kyi rang bzhin hUM haHA'i yi ge rnams la bstims la/ rkang pa dag gi 'og nas rlung gi dkyil 'khor gyis sbar ba'i raM yongs su gyur pa'i me'i dkyil 'khor dmar po gru gsum pa yi ge ras mtshan pa 'od zer 'phro ba la gnas pa'i yi</text></item>
<item><p>72a.3</p><section></section><text>ge dz+haiHdmar pos slob ma 'debs shing / yi ge dz+haiH'i 'od zer gyi tshogs rkang pa'i bu gnas zhugs pa rnams dang / yi ge hUM la sogs pa'i 'od zer rnams kyis lus mtha' dag kun nas bkang bar bsgom zhing spos phor 'degs pa sngon du 'gro bas dril bu dkrol zhing A be+e sha ya staM b+ha ya ra ra ra</text></item>
<item><p>72a.4</p><section></section><text>tsa la tsa la ya hUM haHAHdz+haiHzhes pa'i sngags rnam pa brgyar 'don zhing / bsam gtan la gzhol bas dbab par bya'o/ /gal te phebs pa ring du 'phar na de'i tshe de'i steng du ri rab rdo rje'i rang bzhin de'i steng du dbang chen gyi dkyil 'khor/ de'i steng du rdo rje ser po rtse lnga pa/ de'i steng du yi ge ya/ de'i</text></item>
<item><p>72a.5</p><section></section><text>steng du rnam par snang mdzad bsgoms te de bzlog par bya'o/ /de ltar phebs par gyur pa la slob ma'i thugs rdo rje'i sa bon gyi 'od zer rnams kyis gsung rdo rje'i sa bon gyi bdag nyid can bskul zhing lce la zla ba la gnas pa'i AHdmar po 'od zer gyi phreng ba 'khrug par bsgoms nas/ rdo rje smros</text></item>
<item><p>72a.6</p><section></section><text>shig ces brjod par bya'o/ /de ltar na 'dir rang ngam gzhan gyi dge ba'am/ mi dge ba'i bya ba bden par smra'o/ /de nas zhugs pa'i lha snying ga'i sa bon gyi 'od zer gyis bkug nas rang gi snying ga'i sa bon la bstim zhing / slob ma'i mgo bor rdo rje bzung la/ oM khyed kyis sems can</text></item>
<item><p>72a.7</p><section></section><text>zhes pa la sogs sngon du 'gro ba'i hUM haHAHdz+haiHmuHzhes pas gshegs su gsol lo/ /yang / dril bu'i zhabs kyis bras pa yi/ /bshang gcil sogs yang dag byugs/ /bud med ras ni rdul dang ldan/ /gtubs la byi la'i brun gyis byug /gu gul dang ni rnam par bsres/ /ro yi</text></item>
<item><p>72b.1</p><section></section><text>me ni yang dag blangs/ /de ni pad+ma'i snod bzhag nas/ /der ni de kun bcug nas ni/ /g.yas brkyang zhabs gnas khro bo ni/ /rdo rje bdag nyid rdo rje can/ /'khor lo gsum bdag de la dbab/ /de nas spos kyis bdug par bya/ /phebs par 'gyur te the tshom med/ /tiSh+Tha ma hA kro d+ha</text></item>
<item><p>72b.2</p><section></section><text>A be sha ya hUM shrI he ru kA ya bid ma he bid+ya rA dzA ya d+hI ma he swA hA/ zhes pa 'dis dpa' bo rab tu bskul bar bya'o zhes 'bum pa mngon par brjod pa'i rgyud du gsungs pa'i cho gas dbab par bya'o/ /bshang gci la sogs zhes pa ni bdud rtsi dang sgron ma bcus byugs pa'o/ /bla ma bde mchog gi</text></item>
<item><p>72b.3</p><section></section><text>gzugs can g.yas brkyang du gnas pa'i bde mchog gi bdag nyid kyi slob ma g.yas brkyang du gnas shing snying gar thal mo sbyar ba la lag pa g.yon gyis dril bu dkrol zhing tiSh+Tha zhes pa la sogs pa'i sngags brjid bag dang bcas par zlos shing lag pa g.yas kyis bdug par bya'o/ /de nas</text></item>
<item><p>72b.4</p><section></section><text>gal te phebs pa zhes bya ba la sogs pa rig par bya'o/ /gal te rgyud kha cig tu bu mo lo bcu gnyis lon pa skyes nas ma nyams pa/ yan lag dang nying lag ma nyams pa dang / gzhon nu lo de snyed lon pa bud med kyi yul mi shes pa/ yan lag dang nying lag ma tshang ba med pa'i snod</text></item>
<item><p>72b.5</p><section></section><text>mdun du bzhag nas lha dbab par bya'o zhes gsungs so/ /de ltar yang bla ma dus rgyun du rdo rje 'chang gi sku mngon du byed cing / bsod nams bsags pa skad cig gis brtan par bsgom nus pas yan lag ma tshang yang rung / na tshod mang du lon zhing 'khrig pa nyams su myong ba'i snod la</text></item>
<item><p>72b.6</p><section></section><text>yang lha dbab par bya'o zhes rgyud gzhan rnams su yang mang du bstan pa'i phyir slob ma la dbab pa'i don du dbab par bya'o/ /'di ni dbab pa'i cho ga'o/ /de nas slob ma dkyil 'khor la phyogs pa la khyod kyis mig la ji ltar snang zhes dris nas/ de na re dkar po dang / ser po dang / dmar po dang / </text></item>
<item><p>72b.7</p><section></section><text>nag po snang ngo zhes zer na rim pa bzhin du 'di ni zhi ba dang / rgyas pa dang / dbang dang / mngon spyod kyi dngos grub la skal pa dang ldan par go bar byas nas 'di'i mthe bong gnyis rdo rje dang bcas pa'i lag pa g.yas kyis bzung ste rdo rje'i rkang stabs kyi gar gyi tshul gyis 'khyil pa brjod cing bskor ba</text></item>
<item><p>73a.1</p><section></section><text>gsum byed du bcug nas bden pa'i byin gyi rlabs 'di bya'o/ /yang dag pa yi dkyil 'khor 'dir/ /bdag gis slob ma gzhug pa 'di'i/ /lha rnams rigs kyi rim pa ni/ /bsod nams ji lta de ltar shog /'di yis dngos grub ci 'drar 'gyur/ /rigs ni gang</text></item>
<item><p>73a.2</p><section></section><text>gi snod du 'gyur/ /bsod nams mthu yang ci 'dra ba/ /de 'drar dkyil 'khor du gyur cig /ces pa'o/ /dkyil 'khor du slob ma gdong g.yogs dang bcas pa gzhug pa'i cho ga'o/ /de nas sngar bzung ba'i me tog gi phreng ba yi ge traM gis bsngags pa las yang zhing ma rnyings pa'i me tog cig</text></item>
<item><p>73a.3</p><section></section><text>bton la de'i lag pa thal mo sbyar bar sbyin par bya'o/ /des de'i tshe me tog gi phreng bar mos par bya ste/ rang nyid kyang yi ge gsum gyis 'od gsal zhing sdig pa bkrus par mos shing bla mas de ltar byin gyis brlabs pas gus pa sngon du 'gro ba'i dkyil 'khor pa dang bcas pa'i dkyil 'khor gyi</text></item>
<item><p>73a.4</p><section></section><text>dbang phyug mdun na gnas pa bzhin du dmigs la dkyil 'khor der yid kyis zhugs te de'i dbu la oM tiSh+Tha badzra dr-iD+ho me b+ha ba sha shwa to me b+ha ba hr-id yaM me a bye tiSh+Tha sarba sid+hi m+me bra lats+tsha hUM ha ha ha ha hoHa khaM bIr hUM pra tIts+tsha ku su ma any+dza laM nA tha hoHzhes brjod cing me tog gtor bar bya'o/ /re khA lnga'i nang</text></item>
<item><p>73a.5</p><section></section><text>du me tog lhung ba dang bstun te/ 'di la rigs bstan par bya'o/ /de'i rnal 'byor yang sbyin no/ /dngos grub kyang mtshon par bya'o/ gal te sangs rgyas rnams kyi mdzod spu'am dbu'i gtsug tor la me tog lhung na phyag rgya chen po'i dngos grub po/ /spyan nam zhal la ni sngags kyi dngos grub po/ /lus</text></item>
<item><p>73a.6</p><section></section><text>kyi stod la ni mchog go/ /dbus la ni 'bring ngo / /'og gi cha la dman pa'o/ /sku la ha cang ring ba la yun ring pos so/ /nye ba la dngos grub myur ro/ /lha rnams kyi rang gi gnas ni re mig la sogs pa rnam par bcad pa las shes par bya'o/ /gal te lha gnyis kyi bar du lhung na de'i</text></item>
<item><p>73a.7</p><section></section><text>tshe me tog gang la nye ba de'i rigs su 'gyur ro/ /mnyam pa nyid la ni gnyis ka'i dngos grub kyi mchog grub po/ /de'i tshe gang la dad pa de'i rigs yin no/ /re khA lnga'i phyi ngos su lhung na lan gsum gyi bar du slar yang dor bar bya'o/ /de la yang phyi rol du lhung na dngos grub phra mo'o/ /phyi'i</text></item>
<item><p>73b.1</p><section></section><text>re khA zlum po rnams dang / phyi'i rdo rjer ba'i phyi rol la ni dngos grub med do/ /dkyil 'khor yang 'di la mi bstan no/ /sngags bzlas pa la sogs pa'i skal ba dang ldan pa nyid du bsgrubs nas skabs gzhan du de gzhug par bya'o/ /phyi'i rdo rje phreng ba'i nang du lhung na tshegs chen pos so/ /</text></item>
<item><p>73b.2</p><section></section><text>de nas me tog de bzung nas phreng ba la bcings te phreng ba de/ oM pra ti grih+Na twaM i maM satwa ma hA ba la/ de brjod cing slob ma'i mgo bor bcing ngo / /phreng ba'i dbang gi cho ga'o// //'dir rdul tshon gyi rang bzhin gyi lha rnams la gang gis me tog gtor bar gyur kyang skyon cung zad med de/ sems</text></item>
<item><p>73b.3</p><section></section><text>dge ba la nyes pa med/ /ces pa'o/ /de ltar mi shes pa la ni dri ma med pa'i 'od las rdul tshon gyi dkyil 'khor du me tog dor na rdul tshon nyams pa'i phyir bsod nams ma yin par 'gyur ro/ /de bas na rnam par rgyal ba'i bum pa la gnas pa'i mtshan ma la me tog gtor bar bya'o zhes gsungs</text></item>
<item><p>73b.4</p><section></section><text>so/ /'dir phebs par gyur pa na dge ba la sogs pa smras pa'i rjes la/ oM tiSh+Tha badzra zhes pa 'dis phebs pa brtan par byas nas mig gi snang ba dri ba nas brtsams te mgo bor bcing ba'i mthar thug par byas nas babs pa'i lha gshegs su gsol bar bya'o/ /mi nus pas ni 'bab pa'i</text></item>
<item><p>73b.5</p><section></section><text>cho ga ma byas par dam tshig gi chu sbyin pa'i mjug thogs su mig gi snang ba dri ba la sogs pa thams cad bya'o zhes 'chad do/ /de'i rjes su slob ma'i snying gar zla ba la bdag po dang / dpral bar raM dang / mig gnyis la 'bar ba dang bcas pa'i oM gnyis bsgoms nas/ oM de ring rdo rje sems</text></item>
<item><p>73b.6</p><section></section><text>dpa' rang / /khyed kyi mig ni 'byed par brtson/ /rdo rje'i mig ni bla med pa/ /thams cad mig ni dbye bar mdzod/ /oM dz+nyA na tsak+ShuHhUM a swA hA/ zhes brjod cing gdong g.yogs bsal bar bya'o/ /rdo rje'i mig ni gzugs can thams cad la thogs pa med pa'i mig go/ /bla na med pa ni sangs</text></item>
<item><p>73b.7</p><section></section><text>rgyas rnams ci bzhin du sgrib pa spang ba'i phyir ro/ /thams cad mig ni thams cad gzigs pa'i phyir ro/ /de nas kyi rdo rje ltos shig ces smra'o/ /lha rnams kyi ming brjod pa sngon du 'gro bas dkyil 'khor gyi bdag po nas brtsams te/ byang gi sgo skyong ngam ji ltar yod par gnod mdzes kyi</text></item>
<item><p>74a.1</p><section></section><text>bar du bstan nas/ da ni dad pa'i shugs kyis su/ /dkyil 'khor 'di de nyid la ltos/ /khyod ni sangs rgyas rigs su skyes/ /phyag rgya sngags kyis byin gyis brlabs/ /dngos grub kun ni phun sum tshogs/ /dam tshig mchog tu khyod 'gyur gyis/ /rdo rje pad+ma rtse rol</text></item>
<item><p>74a.2</p><section></section><text>pa/ /gsang sngags rnams la sgrub pa gyis/ /zhes brjod de/ rdo rje dkyil 'khor dkyil 'khor chen por bdag zhugs so/ /rnal 'byor dkyil 'khor dkyil 'khor chen po bdag gis mthong / /gsang ba'i dkyil 'khor dkyil 'khor chen por bdag dbang bskur/ /zhes brjod du bcug</text></item>
<item><p>74a.3</p><section></section><text>la dam tshig tu gzhug go/ /hoHhoHhoHzhes bya'o/ /dkyil 'khor du slob ma mthong ba'i bdag nyid can du gzhug pa'i cho ga'o// //de'i rjes su chu'i dbang gi don du bla ma la ji ltar 'byor pa'i yon phul nas pus mo sa la btsugs te thal mo sbyar bas/ byang chub rdo rje sangs rgyas la/ /</text></item>
<item><p>74a.4</p><section></section><text>mchod chen ji ltar stsal ba ltar/ /bdag kyang rab tu bsgral ba'i phyir/ /nam mkha'i rdo rje ding bdag stsol/ /zhes brjod cing gsol ba gdab bo/ /de nas bla mas rtsa ba'i dkyil 'khor gyi phyi rol ji ltar khrus kyi chus de la mi reg par shar gyi phyogs su 'jug pa'i sgo la phyogs par sgo nub</text></item>
<item><p>74a.5</p><section></section><text>tu bstan pa'i re khA gru bzhi pa gcig gis bskor ba'i sna tshogs pad+ma zhes pa nas brtsams te/ shing stan la sogs par dkyil 'khor de bsgom par bya zhes pa'i mthar thug pa sku gzugs kyi khrus kyi don du sngar bstan par slob ma rdo rje 'chang gi gzugs su bsgoms shing dkyil 'khor la</text></item>
<item><p>74a.6</p><section></section><text>mngon par phyogs pa la/ oM AHbig+h+nA zhes pa la sogs pa sbyang ba'i rim pa sngar brjod pas sbyang bar bya'o/ /de nas snying ga'i sa bon gyi 'od zer gyis phyogs mtha' yas pa na bzhugs pa'i de bzhin gshegs pa dang / rig pa'i lha mo rnams la mchod de/ slob ma dbang bskur ba'i don</text></item>
<item><p>74a.7</p><section></section><text>du/ rdo rje can gyi sangs rgyas la/ /'gro ba skyabs pa'i ched du dbang / /yon tan 'byung gnas ji ltar stsol/ /de ltar 'di la stsal du gsol/ /zhes pa'i tshigs su bcad pas gsol ba btab pas/ de bzhin gshegs pa shes rab dang snyoms par zhugs pa de rnams 'dod</text></item>
<item><p>74b.1</p><section></section><text>chags chen pos zhu bar gyur nas rnam par snang mdzad kyi sgo nas nang du zhugs te rdo rje'i lam nas byung ba'i khu ba de kha nas lha mo'i pad+mar zhugs pa'i slob ma skad cig gis stong pa nyid kyi rjes la hUM dang rdo rje las skyes pa'i mi bskyod pa'i gzugs shes rab dang bcas pa'i ye shes</text></item>
<item><p>74b.2</p><section></section><text>sems dpa' dang dbyer med pa la dbang bskur nas slar phyag dang zhabs la sogs pa'i sku rnams kyi pad+ma nas phyung ste/ nam mkha' gang bar gnas pa'i spyan ma la sogs pa'i rig ma dang bcas pa rnams kyis gdugs dang / rgyal mtshan dang / ba dan dang / na bza' dang / rol mo'i sgra dang / </text></item>
<item><p>74b.3</p><section></section><text>glu dang / gar dang / me tog dang / gur gum la sogs pa'i char rnams dang / phyag gis cung zad yo bar bzung ba'i bum pa dkar po byang chub kyi sems kyi bdud rtsis bkang ba rnams kyis pad+ma las phyung ba'i slob ma dbang bskur bzhin pa dang / gzugs rdo rje ma la sogs pa'i lha mo rnams</text></item>
<item><p>74b.4</p><section></section><text>kyis/ bkra shis gang zhig sems can kun gyi snying la gnas/ /kun gyi bdag nyid rigs kun gyi ni bdag po mchog /sems can ma lus skyed byed bde ba chen po ste/ de ni deng khyod dbang bskur mchog la bkra shis shog /phun sum tshogs pa mnga' ba gser gyi ri bo 'dra/ /'jig rten gsum</text></item>
<item><p>74b.5</p><section></section><text>gyi mgon po dri ma gsum spangs pa/ /sangs rgyas pad+ma rnam rgyas 'dab 'dra'i spyan mnga' ba/ /de ni de ring khyod la zhi byed bkra shis shog /de yis nye bar bstan pa'i mchog rab mi g.yo ba/ /'jig rten gsum na grags shing lha dang mi yis mchod/ /chos mchog skye dgu rnams la rtag tu zhi byed</text></item>
<item><p>74b.6</p><section></section><text>pa/ /de ni de ring khyod la zhi byed bkra shis shog /dam chos ldan pa thos dang bkra shis kyis phyug cing / /dge 'dun mi dang lha dang lha min yon gyi gnas/ /tshogs kyi mchog rab ngo tsha shes shing dpal gyi gzhi/ /de ni de ring khyod la zhi byed bkra shis shog /ces pa'i bkra shis kyi glu rnams kyis</text></item>
<item><p>74b.7</p><section></section><text>bkra shis nye bar sbyor bzhin pa la/ rang gis kyang de rnams glur blangs la rnam par rgyal ba'i bum pa la sogs pa'i chu cung zad bcus te/ pad+ma'i snod dam dung chos su blugs pas sam/ /yang na rnam par rgyal ba'i bum pa'i chu/ oM ma hA su kha badzra satwa a b+hi She ke na twaM a b+hi Shiny+tsA mi sarba ta thA</text></item>
<item><p>75a.1</p><section></section><text>ga ta a b+hi pri tran dr-i D+ho b+ha ba zhes brjod nas sam/ bsdus pa la dga' bas ma brjod kyang rung ste/ yal 'dab dang bcas pa'i rdo rje lag pa g.yas pas bzung ba yin te/ de nas de bzhin gshegs pa bzhi'i bum pa rnams kyi'o/ /de nas lha mo bzhi'i bum pa rnams kyi'o/ /</text></item>
<item><p>75a.2</p><section></section><text>de nas ji ltar rigs par dkyil 'khor ba'i bum pa rnams kyi'o/ /med na ni rnam par rgyal ba'i bum pa'i chu mi bskyod pa'i bdag nyid can/ byang chub kyi sems kyi bdud rtsi'i ngo bo yal 'dab dang bcas pa'i rdo rje'i rtse mos blugs pas/ dbang bskur rdo rje chen po ni/ /khams gsum pa yis</text></item>
<item><p>75a.3</p><section></section><text>phyag byas pa/ /rdo rje gsang ba gsum byung ba/ /sangs rgyas kun gyis sbyin par bya/ /oM AHbadzra u da ka a b+hi Shiny+tsa hUM su ra ta s+t+waM a haM zhes brjod cing dbang bskur bar bya'o/ /de'i tshe de bde ba chen po phun sum tshogs par 'gyur ro zhes bsam du gzhug par bya'o/ /chu'i dbang gi cho ga'o/ /</text></item>
<item><p>75a.4</p><section></section><text>de nas byang chub rdo rje zhes pa la sogs pas bla ma la gsol ba btab par gyur pa ste/ AM dang rin po che las byung ba'i rin chen 'byung ldan gyi gzugs can ye shes sems dpa' dang gcig tu gyur pa la nam mkha' la gnas pa'i de bzhin gshegs pa dang lha mo rnams kyis bum pas dbang</text></item>
<item><p>75a.5</p><section></section><text>bskur bzhin pa dang / gzugs rdo rje la sogs pas bkra shis kyi glu len par bsgom par bya ste/ rdo rje dang / bdag po dang / ming gi dbang rnams la yang de bzhin no/ /de nas gser dang ras la sogs pa las byas pa'i rin chen 'byung ldan las skyes shing de'i rang bzhin ye shes sems dpa'i</text></item>
<item><p>75a.6</p><section></section><text>ngo bo slob ma'i rigs kyi bdag po dbus na gnas pa'i de bzhin gshegs pa lngas byin gyis brlabs pa'i dbu rgyan de'i mgo bo'i dbus su dpral ba dang logs gnyis su dang spyi bo dang rgyab rnams su rim pa bzhin du oM badzra d+hA twI shwa ri a b+hi Shiny+tsa hUM/ oM satwa badzri a b+hi Shiny+tsa b+h+rUM/ oM rat+na badzri a</text></item>
<item><p>75a.7</p><section></section><text>b+hi Shiny+tsa AHoM d+harma badzri a b+hi Shiny+tsa hrIHoM karma badzri a b+hiShiny+tsa trAM zhes pa'i sngags lngas bzhag nas/ mgo la bskon zhing / dbang bskur rdo rje chen po ni/ /zhes pa la sogs pa'i tshigs su bcad pa dang / oM AHbadzra mu ku Ta a b+hi Shiny+tsa hUM/ su ra ta s+t+waM a haM zhes brjod pa badzra tu Sh+ya hoH </text></item>
<item><p>75b.1</p><section></section><text>zhes brjod pas dgyes par bya'o/ /cod pan gyi dbang gi cho ga'o// //de nas oM hUM trAM hrIHAHzhes pa'i sngags kyis dpral bar dar dpyangs bcing bar bya'o/ /de nas de ltar gsol ba btab par gyur pa'i slob ma hrIHdang pad+ma yongs su gyur pa'i snang ba mtha' yas</text></item>
<item><p>75b.2</p><section></section><text>kyi gzugs ye shes sems dpa' dang dbyer med pa dang / rdo rje yang snang ba mtha' yas kyi bdag nyid du bsams nas/ dbang bskur rdo rje chen po la sogs pa'i tshigs bcad bton te/ sangs rgyas rnams kyi rdo rje yi/ /dbang gis der ni khyod dbang bskur/ /'di de sangs rgyas</text></item>
<item><p>75b.3</p><section></section><text>thams cad nyid/ /rdo rje rab tu grub phyir zung / /zhes brjod cing slob ma'i snying ga dang / mgrin pa dang / mgo bo rnams la rdo rjes reg nas rdo rje lag pa g.yas su sbyin par bya'o/ /rdo rje'i dbang gi cho ga'o// //de nas de bzhin du gsol ba btab par gyur pa de/ /khaM dang ral</text></item>
<item><p>75b.4</p><section></section><text>gri las skyes pa'i don yod grub pa'i gzugs ye shes sems dpa' dang dbyer med pa dang / dril bu yang don yod grub pa yongs su gyur par byas nas de'i lag pa g.yon du byin la lag pa rdo rje dril bu dang ldan pa dag gis phyag rgya la 'khyud pa'i tshul byed du bcug ste/ dbang bskur zhes</text></item>
<item><p>75b.5</p><section></section><text>pa'i tshigs su bcad pa brjod pa sngon du 'gro bas/ oM badzra a d+hi pa ti s+t+waM a b+hi Shiny+tsa mi tiSh+Tha badzra sa ma ya s+t+waM zhes brjod la/ oM badzra g+haN+De aHaH/ bcom ldan gzung ngo bdag la ni/ /yang dag nye bar gyur par mdzod/ /ces 'don du gzhug go/ /bdag po'i dbang ste ming gzhan dril bu'i</text></item>
<item><p>75b.6</p><section></section><text>dbang gi cho ga'o// //de'i rjes su de bzhin du gsol ba btab par gyur pa ste/ oM dang 'khor lo las skyes pa'i rnam par snang mdzad kyi gzugs ye shes sems dpa' dang ro gcig par bsgoms nas/ mgo bor rdo rje dang dril bu mnyam par bzung zhing / dbang bskur zhes pa la</text></item>
<item><p>75b.7</p><section></section><text>sogs pa'i tshigs su bcad pa brjod de/ oM badzra satwa oM a b+hi Shiny+tsa mi badzra nA ma a b+hi She ka ta zhe sdang rdo rje khyod ces pa'am/ gti mug rdo rje khyod ces pa la sogs pas me tog lhung ba'i rjes su 'brangs nas rang gi rigs kyi dbang po'i ming rnam par snang mdzad kyi bdag nyid kyis dbang</text></item>
<item><p>76a.1</p><section></section><text>bskur bar bya'o/ /de la rdo rje sems dpa'i ming rnams ni mchog gi dang po dang / dpe med dang / shin tu dga' ba dang / ro mnyam pa dang / rnam par rgyal ba dang / a la la dang / sems pa dang / bde chen dang / yan lag med pa dang / ye shes dang / lhan cig skyes</text></item>
<item><p>76a.2</p><section></section><text>pa'i rdo rje rnams so/ /re re la yang rdo rje'i sgra sbyar bar bya ste/ de bzhin gshegs pa drug gi ming rnams kho na la'o/ /mi bskyod pa'i bzhad pa dang / rnam par sgeg pa dang / dga' ba dang / sgeg pa dang / rol pa dang / rang byung dang / zhe sdang dang / he dang / snying rje dang / thugs dang / hUM</text></item>
<item><p>76a.3</p><section></section><text>mdzad dang / mi bskyod rdo rje rnams so/ /rnam par snang mdzad kyi rnam par snang mdzad dang / oM mdzad dang / rtag pa dang / de bzhin gshegs pa dang / sgyu ma dang / sangs rgyas dang / gzugs dang / sku rdo rje rnams so/ /rin chen 'byung ldan gyi rin po che'am/ yid bzhin gyi nor bu dang / </text></item>
<item><p>76a.4</p><section></section><text>nam mkha' dang / gzi brjid dang / bdud las rgyal ba dang / 'od byed pa dang / nga rgyal rdo rje rnams so/ /snang ba mtha' yas kyi 'dod chags dang / spyan ras gzigs dang / chos dang / pad+ma dang / rdo rje myu gu dang / pad+ma'i myu gu dang / rab tu dga' ba'i myu gu dang / snying rje'i myu gu dang / mchog</text></item>
<item><p>76a.5</p><section></section><text>dga' dang / shin tu dga' ba'i dga' ba dang / dpag med dang / gsung rdo rje rnams so/ /don yod grub pa'i don yod dang / rta mchog dang / dam tshig dang / pha rol tu phyin pa dang / las dang / rlung dang / reg bya dang / phrag dog rdo rje rnams so/ /rdo rje sems dpa'i bud med rnams kyi rdo rje</text></item>
<item><p>76a.6</p><section></section><text>shugs ma dang / rdo rje rol pa mo dang / rdo rje myos pa mo dang / rdo rje kang+ka na dang / rdo rje bzhin ma dang / rdo rje gdan ma dang / rdo rje phreng ba ma dang / rdo rje 'chang ma'o/ /mi bskyod pa'i rdo rje bdag med pa dang / rdo rje chags ma dang / rdo rje byed ma dang / rdo rje phreng ba ma dang / rdo rje mA ma kI dang / zhe sdang dga'</text></item>
<item><p>76a.7</p><section></section><text>ma'o/ /rnam par snang mdzad kyi rdo rje mkha' 'gro ma dang / rdo rje dkar mo dang / rdo rje sgeg mo dang / rdo rje spyan ma dang / gti mug dga' ma'o/ /rin chen 'byung ldan gyi rdo rje do shal ma dang / rdo rje dbugs 'byin ma dang / rdo rje 'bar ma dang / rdo rje phreng ba ma dang / rdo rje nam mkha' ma dang / nam mkha'</text></item>
<item><p>76b.1</p><section></section><text>dga' ma'o/ /snang ba mtha' yas kyi rdo rje 'dod chags ma dang / rdo rje glu ma dang / rdo rje e ma bde ba dang / rdo rje ro langs ma dang / rdo rje blo gros ma dang / rdo rje bzhad ma dang / rdo rje gos dkar mo dang / 'dod chags dga' ma'o/ /don yod grub pa'i rdo rje snyems ma dang / rdo rje sgyu ma</text></item>
<item><p>76b.2</p><section></section><text>dang / rdo rje dgod ma dang / rdo rje sgrol ma dang / rdo rje gar gyi dbang phyug ma dang / rdo rje dam tshig ma dang / rdo rje dga' ma'o/ /ming gi dbang gi cho ga'o// //phreng ba dang chu la sogs pa dbang drug po 'di rnams kyis ma rig pa'i gnyen po nus pa nyid du sgrub bar byed pas rig pa'i dbang</text></item>
<item><p>76b.3</p><section></section><text>zhes bya'o/ /dbang 'di rnams bskur ba'i slob ma bya ba dang spyod pa'i rgyud dag mnyan pa dang / bshad pa dang / sngags bsgrub pa rnams la dbang bar 'gyur ro/ /rnal 'byor dang / rnal 'byor ma'i rgyud rnams kyang ngo zhes slob dpon du slob ma'i 'dod pa ni lung dang mi ldan te/ lhan cig</text></item>
<item><p>76b.4</p><section></section><text>skyes pa'i dbang dang sdom pa dang bral ba la de'i rang bzhin brjod par bcom ldan 'das kyis gang du yang bka' ma stsal zhing rigs pa yang ma yin no/ /dbang 'di rnams kyang slob dpon gyi dbang don du mi gnyer ba la ni thun mong gi sdom pa sngon du 'gro bas sbyin no/ /don du gnyer ba la ni</text></item>
<item><p>76b.5</p><section></section><text>sdom pa gnyis ka sngon du 'gro bas so/ /de nas slob mas yon dbul zhing thal mo sbyar te/ gang gis bdag ni khyod drin lan/ /rang dang gzhan don nus 'gyur ba/ /rdo rje slob dpon gyi ni dbang / /thugs rje'i gter gyis bdag la stsol/ /zhes brjod de bla ma la gsol ba gdab par byas</text></item>
<item><p>76b.6</p><section></section><text>pa de/ rdo rje dang hUM las skyes pa'i rdo rje sems dpa'i gzugs su bsams nas/ thog mtha' med pa'i sems dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje snyems ma'i bdag po bdag/ /bcom ldan 'das dpal mchog gi dang po'i skyes bu'i zhes</text></item>
<item><p>76b.7</p><section></section><text>brjod cing de kho na nyid kyis 'dzin du gzhug pa ni rdo rje'i dam tshig go/ /bdag ni 'gro ba'o/ /de nas dril bu AHlas skyes par bsgoms nas/ 'di de sangs rgyas thams cad kyi/ /shes rab dbyangs kyi rjes 'gror bshad/ /byang chub mchog tu rgyal ba bzhed/ /khyod kyis kyang ni rtag tu</text></item>
<item><p>77a.1</p><section></section><text>zung / zhes brjod cing de kho na nyid kyis 'dzin du gzhug go/ /rang gi ngang gis 'jug pa dbyangs kyis rtogs bzhin pa sangs rgyas kyi shes rab bzhin du dril bu yang ngo / /slob mas kyang / srid pa ngo bo nyid kyis dag/ /ngo bo nyid dang srid bral byas/ /rang bzhin dag mchog</text></item>
<item><p>77a.2</p><section></section><text>sems dpa' yis/ /dam pa'i srid pa byed par 'gyur/ /zhes brjod cing dkrol bar bya'o/ /sgro btags pa'i ngo bo nyid dang 'ga' kha'i srid pa byas pa'o/ /'di ni dril bu'i dam tshig go/ /de nas de la/ yid kyi lus ni brtan pa nyid/ /phyag rgya'i dam tshig rab tu brjod/ /rang gi lus ni</text></item>
<item><p>77a.3</p><section></section><text>thams cad brtan/ /des na phyag rgyar rab tu bsgrags/ /zhes pas/ ye shes phyag rgyar byin brlabs nas/ /'dod pa thams cad longs spyod pas/ /dngos grub thams cad bsgrub par bya/ /zhes pa go bar byas la/ /rdo rje sems dpa'i sku dang / ye shes kyi phyag rgya kha sbyor gyi rim pas byin</text></item>
<item><p>77a.4</p><section></section><text>gyis rlob tu bcug nas 'khyud pa'i tshul byed du gzhug go/ /de yang mchog gi dang po'i rgyud las/ de nyid kyis ni rdo rje zung / /chos kyi dril bu dkrol nas ni/ /dam tshig gi ni phyag rgya cher/ /byin gyis brlabs nas snying po bzlas/ /zhes gsungs so/ /phyag rgya'i dam tshig go/ /'di ni</text></item>
<item><p>77a.5</p><section></section><text>dam tshig gsum sbyin pa'i cho ga'o// //de'i rjes la dam tshig gsum bzung ba ni snga ma bzhin khrus kyi dkyil 'khor ram/ gzhan du de ltar bsgom par bzhag la rdo rje sems dpa'i gzugs su bsgoms te/ chu'i dbang du brjod pa'i cho ga snying ga'i sa bon nas brtsams te rdo rje'i</text></item>
<item><p>77a.6</p><section></section><text>rtse mos blugs kyi bar dang / dbang bskur chen po'i rdo rje ni/ /khams gsum pa yis phyag byas pa/ /sangs rgyas kun gyi gsang gsum gyi/ /gnas las byung ba sbyin par bya/ /oM AHsarba ta thA ga ta a b+hi She ka ta sa ma ya shri ye hUM swA hA/ zhes brjod cing dbang bskur ro/ /de nas mi</text></item>
<item><p>77a.7</p><section></section><text>bskyod pa cod pan du bsams nas de bzhin gshegs pa gzhan dang lha mo rnams de nyid du ye shes sems dpa'i ngo bor bcug la/ oM su pra tiSh+Tha badzra swA hA/ zhes pa'i sngags kyis byin gyis brlabs te de la me tog la sogs pa dbul lo/ /de ltar yang / shes rab bcu drug lon pa la/ /</text></item>
<item><p>77b.1</p><section></section><text>lag pa dag gis yang dag 'khyud/ /rdo rje dril bu mnyam sbyor bas/ /slob dpon gyi ni dbang du 'dod/ /ces gsungs so/ /de nas mdor bsdu na gzhal yas khang 'di ni rnam par snang mdzad kyi rang bzhin no zhes pa la sogs pa dkyil 'khor gyi de kho na nyid rnam par dag pa dang / </text></item>
<item><p>77b.2</p><section></section><text>phung po lnga ni mdor bsdu na/ /sangs rgyas lngar ni rab tu bsgrags/ /zhes pa la sogs pa lha rnams kyi de kho na nyid rnam par dag pa dang / don dam par ni dkyil 'khor la sogs pa rnams ni rim pa gnyis ka la yang rang bzhin med pa'i bdag nyid can de bzhin nyid de kho na nyid rnam par</text></item>
<item><p>77b.3</p><section></section><text>dag pa dang / dkyil 'khor bri ba la sogs pa slob dpon gyi las kyi rim pa 'khor dang bcas pa brjod par bya'o/ /de ltar dkyil 'khor gyi de kho na nyid la sogs pa shes pa dang / 'da' bar bya ba ma yin pa'i ngo bo dam tshig dang / bya ba dang mi bya ba'i bdag nyid can sdom pa de kho na nyid</text></item>
<item><p>77b.4</p><section></section><text>bzhin du bsgrub par bya ba la skal ba dang ldan pa nyid brjod do/ /dkyil 'khor gyi de kho na nyid la sogs pa rgyas par ni kho bos man ngag gi snye mar bstan to/ /'di ni phyir mi ldog pa'i dbang ste/ ming gzhan slob dpon gyi dbang gi cho ga'o// //de nas rang gi snying po la sogs pa'i</text></item>
<item><p>77b.5</p><section></section><text>sngags brgya rtsa brgyad dam lan gsum du bzlas pa/ bcom ldan bdag gis sbyin lags kyis/ /'di la nye bar mdzad du gsol/ /zhes brjod cing slob ma la sbyin no/ /slob mas kyang / bcom ldan bdag gis gzung lags kyis/ /bdag la nye bar mdzad du gsol/ /zhes pa</text></item>
<item><p>77b.6</p><section></section><text>'dis bzung nas lan gsum du bzlas so/ /sngags gtad pa'i cho ga'o// //'di nyid sangs rgyas thod pa la sogs pa'i rgyud gzhan las dang / dril bu pa'i zhabs kyis sngags kyi dbang du gsungs so/ /de nas gser ram dngul gyi snod du bzhag pa'i mar dang sbrang rtsi dang / mig sman</text></item>
<item><p>77b.7</p><section></section><text>gser las byas pa'i thur mas slob ma'i mig la yi ge praM bsgoms pa la/ oM badzra nai tra a pa ha ra phaT laM hrIHzhes brjod cing bskus te/ thur ldan sman pa'i rgyal po yis/ /ji ltar 'jig rten rab rib bzhin/ /rgyal ba rnams kyis bu khyod kyi/ /mi shes pa yi rab rib bsal/ /zhes brjod do/ /</text></item>
<item><p>78a.1</p><section></section><text>bsal pa ni sel bar nus pa nyid bsgrub pa'i phyir ro/ /mig sman gyi cho ga'o// //de nas me long blangs la yi ge AHyig gis bsngags la de slob ma la bstan cing / chos rnams gzugs brnyan lta bu ste/ /gsal zhing dag la rnyog pa med/ /gzung du med cing brjod</text></item>
<item><p>78a.2</p><section></section><text>du med/ rgyu dang las las yang dag byung / /rdo rje sems dpa' me long bzhin/ /de ni gsal dag rnyog pa med/ /sangs rgyas kun bdag rang nyid ni/ /bu khyod kyi ni snying la zhugs/ /rang bzhin med cing gnas med par/ /chos rnams de ltar shes nas khyod/ /sems can don ni mnyam med</text></item>
<item><p>78a.3</p><section></section><text>byos/ /skyob pa rnams kyi sras su skye/ /zhes brjod do/ /gsal ba ni nyon mongs pa'i dri ma med pa'i phyir ro/ /dag pa ni shes bya'i sgrib pa dag pa'i phyir ro/ /rnyog pa med pa ni de gnyis kyi bag chags dang bral ba'i phyir ro/ /rang bzhin gyis rnam par dag pa tshigs su bcad pa dang po'o/ /gnyis</text></item>
<item><p>78a.4</p><section></section><text>pa ni dri ma med pa'i rnam par dag pa'o/ /der ni ste chos rnams su'o/ /zhugs pa ni byin gyis rlob pa'i phyir dang / thob bya nyid du dmigs pa'i phyir dang nus pa gnyis kyis so/ /me long gi dbang gi cho ga'o// //me long ston pa'i cho ga lan gnyis su smras pas ni 'phags pa klu'i blo'i zhabs</text></item>
<item><p>78a.5</p><section></section><text>kyi dkyil 'khor gyi cho ga ma mthong ba nyid do/ /kha cig gis dbang bskur ba nyid du rnam par bshad par 'dod pa la ni lan gnyis ston pa'i cho ga gsungs pa'o/ /de nas yi ge hoHlas byung ba'i gzhu hoHzhes brjod cing byin nas/ sarba ta thA ga ta a nu rA ga yA swaHzhes brjod do/ /mda' 'phangs pa'i</text></item>
<item><p>78a.6</p><section></section><text>tshe na yang ngo / /slob mas/ sarba ta thA ga ta na a nu rA ga yA mi zhes brjod cing bgegs la 'bigs pa'i bsams pas phyogs bzhir mda' bzhi 'phang bar bya'o/ /steng du gcig ste 'og tu gzhan no/ /mda' 'phang ba'i cho ga'o// //de nas yol ba la sogs pas dben par byas par slob mas</text></item>
<item><p>78a.7</p><section></section><text>gsang ba'i dbang gi don du gzhon nu ma lang tshol sogs pa dang ldan pa'i shes rab ma dam tshig dang ldan pa'am/ de med na gzhan yang rung ste/ bla ma la phul nas thal mo sbyar te/ bla ma rdo rje sems dpar mos nas/ khyod kyis zhabs kyi bka' drin gyis/ /bdag gis bla med bya ba thob/ /de</text></item>
<item><p>78b.1</p><section></section><text>phyir gsang ba'i dbang gis ni/ /mgon pos rjes su gzung bar mdzod/ /ces pa'i tshigs su bcad pas gsol ba gdab par bya'o/ /de nas bla mas 'khor lo'i dbang phyug gi nga rgyal dang ldan pas tha mal gyi bud med kyi gzugs stong pa nyid kyi rjes la/ lha mo'i gzugs su bskyed pa de dang / </text></item>
<item><p>78b.2</p><section></section><text>rdo rje dang pad+ma 'du bya ba sngon du 'gro bas/ snyoms par 'jug par bya zhing / oM sarba ta thA ga ta a nu rA ga Na badzra swa b+hA wa At+ma ko\u0f85haM zhes brjod cing snying ga'i sa bon gyi 'od zer gyis rnam par snang mdzad la sogs pa'i de bzhin gshegs pa spyan ma la sogs pa dang snyoms par 'jug pa bkug la</text></item>
<item><p>78b.3</p><section></section><text>rnam par snang mdzad kyi sgo nas bdag nyid la bcug nas/ chags pa chen pos zhu bar gyur te/ a ba d+hU tI nas 'gro bar bsams nas rdo rje nor bur lan cig skyes pa brtan par bya ste/ pad+ma las phyung nas mthe bo dang ming med kyis rdo rje nor bur btsir nas de bzhin gshegs pa'i khu ba de rang</text></item>
<item><p>78b.4</p><section></section><text>gi byang chub kyi sems dang dbyer med par mos pa byas te gsung rdo rje'i gzugs kyi slob ma'i khar mthong nas/ ma dad kyis dogs pas gdong g.yogs bcings te de'i lta ba dang lag pa'i yul min par/ 'das pa'i rdo rje 'chang sogs kyis/ /ji ltar sangs rgyas sras dbang bskur/ /</text></item>
<item><p>78b.5</p><section></section><text>byang chub sems ni bzang po yis/ /de ltar bu khyod dbang bskur bgyi/ /zhes pa dang / dkyil 'khor gyi bdag po'i sngags oM badzra d+h+r-ika hUM zhes pa la sogs pa rgyud ji lta ba bzhin brjod cing dbab par bya'o/ /des kyang rnam par snang mdzad la sogs pa de bzhin gshegs pa</text></item>
<item><p>78b.6</p><section></section><text>kun 'dus pa'i blos/ a ho ma hA su khaM zhes brjod cing btung bar bya'o/ /shes rab kyang langs la gos med pa nyid du rang gi chu skyes na gnas pa'i bdud rtsi'i thig le rnams de ltar de'i khar gzhug par bya'o/ /des kyang de bzhin du btung ngo / /shes rab dang thabs dag gis kun rdzob</text></item>
<item><p>78b.7</p><section></section><text>byang chub kyi sems gsang ba dag gis dbang bskur ba na gsang ba'i dbang gi cho ga'o// //de nas de'am gzhan yang rung ba'i shes rab ma dam tshig dang sdom pa la gnas pa'am/ /gzhan yang rung ste gzugs dang lang tsho dang ldan pa/ byang chub rdo rjes zhes bya ba la sogs pa'i tshigs su</text></item>
<item><p>79a.1</p><section></section><text>bcad pas gsol ba btab pa can gyi slob mal/ gzungs ma yid 'ong 'di khyod kyis/ /bsten byar sangs rgyas rnams kyis btags/ /'khor lo rim pa'i sbyor ba yis/ /bde ba dam pa myang bar gyis/ /rdo rje skyil krung gis sems ni/ /nor bu'i nang du gnas blta</text></item>
<item><p>79a.2</p><section></section><text>bas/ /zhes go bar byas nas gtad par bya'o/ /des kyang gur gum la sogs pas dri zhim par byas shing gos med pa'i chu skyes slob ma la ston zhing / e ma bdag gi pad+ma 'di/ /bde ba thams cad yang dag ldan/ /gang zhig cho gas bsten byed pa/ /de yi mdun du bdag gnas so/ /</text></item>
<item><p>79a.3</p><section></section><text>sangs rgyas bsten pa la sogs pa/ /pad+mar bya ba ji bzhin gyis/ /bde chen rgyal po rang nyid ni/ /'di nyid du ni rtag tu bzhugs/ /b+hany+dza mok+Sha hoHzhes gdon no/ /des kyang rang nyid lha'i gzugs dang shes rab ma lha mo'i gzugs su bskyed nas/ AHdang hUM dag las skyes pa'i pad+ma dang / rdo rje dag gi</text></item>
<item><p>79a.4</p><section></section><text>ze 'bru dang nor bu dag AHdang oM las bskyed pa dang / rdo rje'i khar phaT ser po bsgoms nas g.yon pa'i g.yon gyi char son pa'i rtsa mdzub mo dang lce rtsel hrIHdmar po la gnas pa'i yi ge shI sngon du 'gro bas yang dag par bskul nas/ oM shI shI shI/ ha ha ha swA hA/ zhes pa dang / oM sarba ta thA ga ta a</text></item>
<item><p>79a.5</p><section></section><text>nu rA ga Na badzra swa b+hA wa At+ma ko\u0f85haM zhes pa'i sngags bzlas shing bla ma'i man ngag las dga' ba'i dbye ba rig pas rang gi snying ga'i sa bon gyi 'od zer gyis spyan drangs pa'i de bzhin gshegs pa la sogs pas lus byin gyis brlabs la/ bla mas kyang rnam par snang mdzad dang spyan ma la sogs pa</text></item>
<item><p>79a.6</p><section></section><text>dpag tu med pa bcug pa dang / ro gcig tu gyur pas dga' ba brtsam par bya'o/ /shes rab sbyor bas dpal ldan ni/ /de nyid yang dag mtshon par bya/ /rdo rje skyil krung las sems ni/ /nor bu'i nang du chud par blta/ /zhes nges par byas la/ nus pa ji lta bar bzung ste/ dal bus btang</text></item>
<item><p>79a.7</p><section></section><text>nas chu skyes las lce nyid kyis blangs te/ de kho na nyid kyi lta bas dam tshig gi ngo bo byang chub kyi sems btung bar bya'o/ /'khor lo zhes pa ni rnam par snang mdzad la sogs pa rig ma dang bcas pa'i lha'i 'khor lo'o/ /de'i rim pas sbyor ba ni dgug pa dang / gzhug pa dang rdo rje'i lam nas dbyung</text></item>
<item><p>79b.1</p><section></section><text>ba'o/ /cho ga ni lha mo'i gzugs su bskyed pa la sogs pa'o/ /mok+Sha ni thar pa ste spros pa thams cad dang bral ba lhag pa'i lha'i gzugs bla mas brjod par bya'o/ /de nyid ni chos thams cad bsam du med pa nyid do/ /de'i gzugs brnyan du rjes su mthun pas lhan cig skyes pa'i dga' ba'i</text></item>
<item><p>79b.2</p><section></section><text>ngo bo shes rab ye shes la de nyid du brjod do/ /sems ni byang chub kyi sems so/ /nor bu ni rdo rje'o/ /gal te bud med dbang bskur na de'i tshe nor bu ni pad+ma'i'o/ /blta zhes pa ni blta zhing rtog pa ste byed pas blta bzhin pa zhes pa'i don to/ /shes rab ye shes kyi dbang gi cho ga'o// //de'i rjes</text></item>
<item><p>79b.3</p><section></section><text>la tshig tsam kho nas dbang bzhi pa sbyin par bya'o/ /shes rab ye shes de nyid myu gur gyur pa'i byang chub kyi sems bsgoms pas rab tu 'phel bzhin pa sgrib pa med pa nyid du gyur pa'i de kho na nyid chos thams cad bsam gyis mi khyab pa nyid kyi rang bzhin yan lag bdun dang ldan pa'i phyag rgya chen po'i</text></item>
<item><p>79b.4</p><section></section><text>bdag nyid rdo rje 'chang chen po'i rang bzhin can dbang bzhi pa'i ngo bo brjod par bya'o/ /dbang bzhi pa'i cho ga'o// //de'i rjes la shes rab de'i lag pa slob ma'i lag par bzhag la de gnyis rang gi lag pa g.yon pas bzung ste/ rdo rje dang bcas pa'i lag pa g.yas pa slob ma'i mgo bor bzhag</text></item>
<item><p>79b.5</p><section></section><text>nas/ 'dir ni khyed rnams dbang po yin/ /bdag gis 'di la 'di gtad do/ /zhes de bzhin gshegs pa rnams dpang por btsugs te/ thabs gzhan gyis ni sangs rgyas min/ /'gro gsum 'di yang dag pa yin/ /de phyir 'di dang bral bar ni/ /khyod kyis nam yang ma byed</text></item>
<item><p>79b.6</p><section></section><text>cig /'di de sangs rgyas thams cad kyi/ /rig pa'i brtul zhugs bla na med/ /rmongs pa gang zhig 'da' byed pa/ /de la mchog gi dngos grub med/ /ces brjod cing rig pa'i brtul zhugs sbyin par bya'o zhes pa rig pa'i brtul zhugs sbyin pa'i cho ga'o// //de nas slob ma</text></item>
<item><p>79b.7</p><section></section><text>rdo rje sems dpa'i gzugs su bsgoms la/ 'di de sangs rgyas thams cad nyid/ /rdo rje sems dpa'i phyag na gnas/ /phyag na rdo rje'i brtul zhugs brtan/ /khyod kyis kyang ni rtag tu zung / /zhes brjod cing rdo rje 'dzin du gzhug go/ /des kyang / oM sarba ta tha ga ta si d+d+hi badzra sa ma ya</text></item>
<item><p>80a.1</p><section></section><text>tiSh+Tha e Sha twaM d+d+ha ra ya mi badzra satwa hIHhi hi hi hi hUM zhes brjod cing gzung bar bya'o/ /rdo rje'i brtul zhugs kyi cho ga'o// //de nas sangs rgyas thod pa dang / bde mchog dang / kye rdo rje la sogs pa gang yang rung ba'i snying po'i sngags kyis kha T+wAM ga dang / cang te'u dang / pad+ma'i snod rnams</text></item>
<item><p>80a.2</p><section></section><text>la lan gsum bzlas la/ rdo rje sems dpa'i phyag rgya 'di/ /phyi dang nang du yang dag gnas/ /des na kha T+wAM cang te'u snod/ /byin pa dpa' bos bzung bar gyis/ /zhes pa'i tshigs su bcad pa brjod cing 'dzin du gzhug go/ /kha T+wAM ga la sogs pa rnams las gzhan spyod pa'i yan lag rgyud du</text></item>
<item><p>80a.3</p><section></section><text>gsungs pa yang de dang de'i 'khor lo'i dbang phyug gi snying pos bsngags la/ rdo rje sems dpa' zhes pa la sogs pas 'dzin du gzhug go/ /de ltar yang dpal gsang ba 'dus pa las/ gzugs ni thor tshugs dbu rgyan 'chang / /chen po kha dog dkar po 'dra/ /cho ga bzhin du thams cad bya/ /</text></item>
<item><p>80a.4</p><section></section><text>sngags kyi sdom pas kun du bsdams/ /sdong bu rtsa ba 'bras bu rnams/ /bza' dang bca' ba thams cad spyad/ /ces pa la sogs pa rig pa'i brtul zhugs yang dag par blangs pas spyod pa'i brtul zhugs bya bar gsungs so/ /gang yang btsun mo'am skyes pa bskyod pa'i brtul zhugs zhun/ </text></item>
<item><p>80a.5</p><section></section><text>de rdo rje phag mo'i gzugs sam/ bdag med ma'i gzugs sam/ me tog lhung ba bstun pa'i rigs kyi lha mo'i gzugs su dang / skyes pa ni bde mchog dang kye rdo rje la sogs pa gar yang rung ba'i gzugs su bsams nas/ de'am de la snying ga'i sa bon gyi 'od zer gyis bkug pa'i ye shes kyi</text></item>
<item><p>80a.6</p><section></section><text>lha bcug la/ 'khor lo'i gzugs kyis mi bskyod pa/ /rna cha'i bdag nyid 'od dpag med/ /mgul gyi phreng ba rin chen dbang / /lag par rnam par snang mdzad brjod/ /ska rags na ni don yod gnas/ /zhes gsungs pa'i phyir 'khor lo dang rna cha dang mgul rgyan dang / gdu bu dang ska rags rnams</text></item>
<item><p>80a.7</p><section></section><text>rim pa bzhin du mi bskyod pa dang / 'od dpag med dang / rin chen 'byung ldan dang / rnam snang dang / don yod grub pa'i gzugs su skad cig gis bsams la/ der de dang de'i ye shes sems dpa' de ltar spyan drangs pa bcug ste/ mi bskyod pa la sogs pa yongs su gyur pa las 'khor lo la</text></item>
<item><p>80b.1</p><section></section><text>sogs pa'i phyag rgya rnams mi bskyod pa la sogs pa'i rang bzhin kho na'o zhes mos nas/ oM d+ha ra d+ha ra/ d+hA ra ya d+hA ra ya/ marda marda badzra d+h+r-ika phaT swA hA zhes pa'i sngags lan gsum bzlas pa'i 'khor lo de'am de'i mgo bor rdo rje sems dpa' zhes pa la sogs pa'i tshigs su bcad pa brjod cing</text></item>
<item><p>80b.2</p><section></section><text>gzhag par bya'o/ /oM badzra d+ha rmA sa ma ya s+t+waM hu lu hu lu A ro l-i ka phaT swA hA/ zhes lan gsum bzlas pa'i rna rgyan gnyis rna ba dag la'o/ /oM badzra su r+yA tA mo pi d+ha ma na sa ma ya s+t+wam a haM rat+na d+h+r-ika phaT swA hA/ zhes lan gsum brjod pa'i mgul rgyan mgul bar ro/ /oM shwa shwa ta pa ra ma shwa shwa ta</text></item>
<item><p>80b.3</p><section></section><text>e h+ye hi dzin dzika phaT swA hA/ zhes lan gsum bzlas pa'i lag rgyan gdu bu bzhin lag pa dag la'o/ /oM phu phu hi hi hi pradz+nyA d+h+r-ika phaT swA hA/ zhes lan gsum brjod pa'i ska rags sked pa la'o/ /bud med kyi phyogs la tshigs su bcad pa la dpa' bo zhes pa phyung la lha mo zhes gzhug par bya'o/ /yang</text></item>
<item><p>80b.4</p><section></section><text>dag gnas zhes pa'i rjes la rim pa bzhin du/ 'khor lo mi bskyod pa yi gzugs/ /zhes pa dang / rna rgyan gnyis ni gsung rdo rje/ /zhes pa dang / mgul pa'i phreng ba rin chen 'byung / /zhes pa dang / lag gdub rtag pa'i bdag nyid do/ /zhes pa dang / ska rags don yod grub pa ni/ /zhes</text></item>
<item><p>80b.5</p><section></section><text>pa bcug nas/ rdo rje sems dpa' zhes bya ba la sogs pa gdon par bya'o/ /gang yang bud med dang skyes pa gang lta stangs la sogs pa'i nus pa thob pas gzhan don du dpa' bo'i brtul zhugs blang bar 'dod na rdo rje phag mo gzugs can ma de'am/ /bde mchog mig gis zugs can de ye shes</text></item>
<item><p>80b.6</p><section></section><text>sems dpa' dang ro gcig tu bsams nas 'khor lo la sogs pa sngar bzhin du mos shing mgo bo'i phreng ba la sogs pa rang rang gi sngags kyis lha'i rang bzhin du mos te/ oM badzra bai ro tsa ni ye huM hUM phaT phaT swA hA/ zhes lan gsum du bzlas pa'i 'khor lo de bzhin kho nar bskor bar bya'o/ /sangs</text></item>
<item><p>80b.7</p><section></section><text>rgyas lnga'i rang bzhin thod pa lnga yang ste/ gang gi phyir/ bai ro tsa na'i sngags gang yin/ /mgo bor thod pas brgyan pa'o/ /zhes gsungs so/ /thod pa ni 'dir 'khor lo'i gzugs kyang ngo / /oM hrIHha ha huM hUM phaT ces lan gsum bzlas pa'i rna rgyan gnyis te/ yi ge bdun pa'i rig sngags</text></item>
<item><p>81a.1</p><section></section><text>kyis/ /rna rgyan gyis ni rna ba mdzes/ /zhes gang gsungs pa'o/ /rdo rje phag mo'i rtsa ba'i sngags sam oM sarba bud+d+ha DA ki nI ye badzra bar+Na nI ye hUM hUM phaT phaT swA hA/ zhes lan gsum bzlas pa'i mgul rgyan te/ rdo rje phag mo'i sngags gang yin/ /mgrin par mgul rgyan rnam</text></item>
<item><p>81a.2</p><section></section><text>par brgyan/ /zhes gang gsungs pa'o/ /oM ha/ na ma hi/ swA hA hUM/ pauSha Ta he/ hUM hUM ho/ phaT haM/ zhes lan gsum bzlas pa'i gdu bu gnyis te/ dpa' bo'i go cha drug gis ni/ /phyag rgya 'di ni lus la mdzes/ /zhes gang gsungs pa'o/ /oM baM/ haM yoM/ hriM moM/ heM hriM/ hUM hUM/ phaT phaT ces</text></item>
<item><p>81a.3</p><section></section><text>pa lan gsum bzlas pa'i ska rags te/ rnal 'byor ma drug ces pa yis/ /sngags kyi ska rags rgyan du byas/ /zhes gang gsungs pa'o/ /oM shrI badzra he he ru ru kaM hUM hUM phaT DA ki nI dzA la saM ba raM swA hA/ zhes lan gsum bzlas pa'i mi mgo lnga bcu'i phreng ba ske la ste/ lha yi snying po'i sngags nyid</text></item>
<item><p>81a.4</p><section></section><text>ni/ /phreng ba brgya phyed brgyan pa'o/ /zhes gang gsungs pa'o/ /de nas oM sarba bud+d+ha DA ki nI ye badzra war+Na nI ye hUM hUM phaT swA hA/ zhes lan gsum bzlas pa'i stag gi pags pa ni sham thabs kyi ched du ste/ sangs rgyas kun gyi mkha' 'gro mas/ /pags pa'i gos ni 'dzin pa gzhan/ /zhes gang</text></item>
<item><p>81a.5</p><section></section><text>gsungs pa'o/ /oM prA tsaN+De hUM hUM phaT ces pa la sogs pa nas/ oM rU pi NI ye hUM hUM phaT ces pa'i sngags sum cu rtsa drug gis lan gsum bzlas pa'i ye shes kyi bdud rtsi'i btung ba'i snod ni lag par sbyin no/ /'khor lo kun gyi rnal 'byor ma'i/ /sngags kyis btung ba'i thod pa'o/ /zhes gang</text></item>
<item><p>81a.6</p><section></section><text>gsungs pa'o/ /kha T+wAM ga dang cang te'u la bcom ldan 'das kyi rtsa ba'i sngags lan gsum bzlas te rdo rje sems dpa' zhes pa la sogs pa'i tshigs su bcad pas so/ /dpal bde mchog gi rtsa ba'i sngags lan gsum bzlas pa'i tshangs skud dang mgrin par 'chang ba'i do shal dang rdo rje'i rgyan dang</text></item>
<item><p>81a.7</p><section></section><text>rkun po'i skra las byas pa'i cod pan dang / skor gnyis pa'i ska rags dang thal ba dang / dpung rgyan dang / rkang gdub dang / g.yer kha rnams ni rang gi gnas su'o/ /dpa' bo'i rtsa ba'i sngags kyis gang / /tshangs skud la sogs rnams su btags/ /zhes gang gsungs pa'o/ /de la phreng ba</text></item>
<item><p>81b.1</p><section></section><text>gcig gis tshangs skud do/ /phreng ba brgyad rnams kyis ska rags so/ /de nyid kyi bud med kyi rked par bcu drug gis so/ /nyi shu rtsa lngas do shal lo/ /skud pa gcig gis tshangs skud 'gyur/ /skud pa brgyad kyis ska rags so/ /bud med bcu drug shes par bya/ /nyi shu rtsa lnga'i phreng ba can/ /</text></item>
<item><p>81b.2</p><section></section><text>zhes gang gsungs pa'o/ /yang na mi'i rgyus pa las byas pa'am/ skra las byas pa'i tshangs skud do/ /'dir 'khor lo la sogs pa dang rdo rje'i rgyan rnams ji ltar 'os par mi'i rus pa las byas pa'o/ /de la gcig ni spyi bor te/ de skad du/ sor mo lnga byas dum bu ni/ /cod pan dag tu 'dzin</text></item>
<item><p>81b.3</p><section></section><text>pa'o/ /gzhan ni rna ba dang mgul ba dang / snying ga dang / gsang ba dang lag pa'i rgyan yin te ji ltar mdzes par bya'o/ /sngags sum cu rtsa drug rnams dang rtsa ba'i sngags gnyis ni kho bos dpal bde mchog gi mngon par rtogs pa'i sgrub thabs su brjod do/ /dpa' bo'i spyod pa'i brtul zhugs</text></item>
<item><p>81b.4</p><section></section><text>nyid la rgyal bu gzhon nu'i brtul zhugs kyi spyod pa dang / rdo rje thod pa'i spyod pa'i brtul zhugs zhes kyang dpal saM pu Ta'i rgyud las gsungs so/ /de nas phyag rgyal sogs pas mchod par bya'o zhes pa spyod pa'i brtul zhugs sbyin pa'i cho ga'o/ /de nas de bzhin gshegs pa'i spyod lam gyi</text></item>
<item><p>81b.5</p><section></section><text>tshul du byas nas chos gos kyi grwa bzung ba'i khu tshur g.yon pa snying gar bzung zhing g.yas pas mi 'jigs pa'i phyag rgyas/ srid pa'i ngan 'gro las bton nas/ /srid pa shin tu zhi bya'i phyir/ /rdo rje sems dpa' de bzhin gshegs/ /bdag gis khyod ni lung bstan gyis/ /kye che ge mo rdo rje</text></item>
<item><p>81b.6</p><section></section><text>ta thA ga ta sid+d+h+ya sa ma ya s+t+waM b+hur b+hu baHswaHzhes pa'i sngags brjod cing me tog lhung ba dang bstun pa'i de bzhin gshegs pa'i gzugs can gyi slob ma lung bstan par bya'o/ /gang yang 'di ltar lung bstan pa de de bzhin gshegs pa thams cad kyis yang dag par rdzogs pa'i byang chub tu lung ston to</text></item>
<item><p>81b.7</p><section></section><text>zhes dad par bya'o/ /lung bstan pa'i cho ga'o/ /rig ma dang / rdo rje dang / spyod pa'i brtul zhugs dang / lung bstan pa 'di rnams rgyud la sogs pa kha cig tu dbang bskur ba nyid kyi tha snyad du byas so/ /de nas kha sbyor gyi rgyud du/ /bzhi pa de ni de bzhin yang / /zhes pa'i rjes la/ byang chub</text></item>
<item><p>82a.1</p><section></section><text>sems kyi dbang gis ni/ /slob ma'i sdig dang bral ba la/ /de nas rjes su gnang ba byin/ /zhes gsungs pas/ slob ma'i gdan gyi mdun nam la lar stan la b+h+rUM las skyes pa'i chos kyi 'khor lo oM badzra he tu maM zhes brjod pa dang / lag pa g.yas su oM badzra b+hA Sha raM zhes</text></item>
<item><p>82a.2</p><section></section><text>brjod cing yi ge AHlas skyes pa'i dung dang / g.yon du dbyangs dang po las skyes pa'i po ti dbyangs dang po brjod pa dang / dbyangs tha ma las skyes pa'i dril bu dbyangs tha ma brjod cing byin la de dril bu dkrol du gzhug cing / thams cad nam mkha'i mtshan nyid de/ /nam mkha' la yang</text></item>
<item><p>82a.3</p><section></section><text>mtshan nyid med/ /nam mkha' mnyam pa nyid sbyor las/ /thams cad mchog ni mnyam nyid gsal/ /deng nas brtsams te sems bskyed pa/ /tsam gyis chos dud bla med pa/ /kun nas yongs su bkang nas ni/ /chos kyi 'khor lo bskor bar gyis/ /zhes brjod par bya'o/ </text></item>
<item><p>82a.4</p><section></section><text>thams cad mchog ces pa ni chos thams cad kyi mchog ste/ sgrib pa thams cad bral ba nyid kyis na rang bzhin med pa nyid do/ /gsal ba ni bsgoms pas mngon gsum du bya ba'o/ /chos kyis kyang de bzhin du gyis shig pa'o/ /de ltar yang de la mos pas chos kyi 'khor lo bskor bar gyis shig ces</text></item>
<item><p>82a.5</p><section></section><text>dril bus mtshon par byed do/ /de ltar spyir rjes su gnang ba byin nas rjes su gnang ba lhag par sbyin par bya ba'i ched du rim pa bzhin slob ma rnam par snang mdzad la sogs pa'i gzugs su bsgoms nas/ sems can kun la phan don phyir/ /'jig rten kun tu thams cad nas/ /sna tshogs</text></item>
<item><p>82a.6</p><section></section><text>ji ltar 'dul ba yis/ /chos kyi 'khor lo bskor bar gyis/ /shes rab thabs kyi rang bzhin dag /yid bzhin nor bu ltar mtho bas/ /skye med dogs dang bral ba yis/ /de ltar sems can don gyis shig /ces pa'i chos kyi sgra'i gnas su rdo rje dang rin po che dang pad+ma dang las kyi sgra</text></item>
<item><p>82a.7</p><section></section><text>bcug pa'i tshigs su bcad pa lngas rjes su gnang ba sbyin no/ /des phyag byas la/ gtso bos ji ltar bka' bsgo ba/ /de bzhin du ni bdag gis bgyi/ /zhes brjod do/ /rjes su gnang ba'i cho ga'o/ /de nas/ spyi bo ru ni gdugs bzung nas/ /bskor ba byed du bcug nas ni/ /dkyil 'khor</text></item>
<item><p>82b.1</p><section></section><text>sgor ni thal sbyor ba/ /gdugs bcas dbab cing 'di brjod bya/ /rgyud rnams 'dzin par 'gyur ba yi/ /slob ma 'di ni phul ba lags/ /zhes pas dkyil 'khor gyi dbang phyug la gsol ba gdab la/ gdugs gzhan du bzhag slob ma'i snying la 'bab pa brjod par bya ste/ da ni khyod nyid</text></item>
<item><p>82b.2</p><section></section><text>dkyil 'khor gyi/ /slob dpon sngags dang rgyud 'dzin par/ /sangs rgyas byang chub sems dpa' dang / /lha rnams dag kyang dgongs par 'gyur/ /sems can kun la brtse don du/ /khyod kyis dkyil 'khor cho ga bzhin/ /rab tu 'bad de bri bar bya/ /sgrub pa po rnams rgyud la sbyar/ /mchog tu</text></item>
<item><p>82b.3</p><section></section><text>gsang ba dam pa yi/ /dkyil 'khor mthong bzhin zhugs pas na/ /sdig pa kun las rnam par grol/ /de ring khyod ni bde bar gnas/ /bde chen theg pa 'di las ni/ /phyin chad khyod la 'chi ba med/ /srid pa'i sdug bsngal las khyod 'das/ /srid pa mtha' 'das grub ched du/ /sangs rgyas</text></item>
<item><p>82b.4</p><section></section><text>rdo rje can kun gyis/ /de ring tshe ldan dbang bskur ro/ /khams gsum kun gyi rgyal srid che/ /bdag po nyid du khyod nges so/ /'dod chags bral ba lta bu'i sdig /khams gsum na ni gzhan med de/ /de bas 'dod la chags bral nyid/ /khyod kyis nam yang ma byed cig /'dod pa kun la spyod</text></item>
<item><p>82b.5</p><section></section><text>pas khyod/ /gang la'ang 'jigs med spyad par gyis/ /sha lnga bdud rtsi lnga bza' bya/ /'di las gzhan yang dam tshig srung / /srog chags gsad par mi bya zhing / /bud med rin chen spang mi bya/ /slob dpon spang bar mi bya ste/ /dam tshig shin tu 'da' bar dka'/ /shes rab thabs kyis bsam</text></item>
<item><p>82b.6</p><section></section><text>pa yi/ /mi bya cung zad yod ma yin/ /ma 'jigs khyod la sdig pa med/ /de bzhin gshegs pa'i gsung ji bzhin/ /'di ltar yid ni rab dang rdo rje nyid du gyis/ /rang gi dam tshig mi bzad bde ster bsten par gyis/ /'gro ba bde ba myong bar rdo rje sems dpa' dang / /mtshungs pa'i rtag pa nyid du</text></item>
<item><p>82b.7</p><section></section><text>khyod rnams phyin par 'gyur/ /gzhan yang gang dag cho ga ji lta ba bzhin dbang bskur ba la dge ba'i phyir/ sangs rgyas dang byang chub sems dpa' thams cad kyis sdug pa'i bu dang 'dra bar thugs dang bas yang dag par dgongs par mdzad pa 'di ni chos nyid yin no zhes pa/ /dbugs dbyung ba'i cho</text></item>
<item><p>83a.1</p><section></section><text>ga'o/ /de ltar dbang thob cing dbugs phyung ste/ dga' ba'i slob mas de ltar bgyi'o/ /deng bdag skye ba 'bras bur bcas/ /bdag gi gson pa'ang 'bras bur bcas/ /de ring sangs rgyas rigs su skyes/ /sangs rgyas sras su deng bdag 'gyur/ /zhes brjod</text></item>
<item><p>83a.2</p><section></section><text>do/ /glang po che dang / rta dang / rin po che dang / sa le sbram dang / dngul dang / gos dang / rgyan dang / ba lang dang / ma he dang / bran po dang / bran mo dang / las byed pa la sogs pa dang / gces pa'i chung ma dang / bu dang / bu mo la sogs pa rnams sam ji ltar nus par bla ma la</text></item>
<item><p>83a.3</p><section></section><text>bkur sti byas te yon dbul bar bya'o/ /gtor ma dang sbyin sreg dang ston mo la sogs pa yang bya'o/ /rnam par grol zhes pa ni sdig pa mi byed par nges pa'i phyir ro/ /bde bar gnas pa ni bde ba dang bde 'gro la nges pa'i phyir ro/ /'das pa ni chos kyi sku thob pa'i phyir ro/ /mtha' 'das zhes</text></item>
<item><p>83a.4</p><section></section><text>pa mtha' ma med pa'i srid pa longs spyod rdzogs pa'i sku ste/ rgyun mi 'chad par rtag pa 'di nyid kyis so/ /rdo rje ni mi phyed pa'i sems rab tu dang ba ste/ bla ma dang sangs rgyas rnams la'o/ /rang gi dam tshig ni rang gi lha la sogs pa'o/ /bde ba nyung zhing sdug bsngal mang ba'i 'gro bar khyed</text></item>
<item><p>83a.5</p><section></section><text>cag skyes kyang kha na ma thob med pa'i bde ba chen po rtag pa nyid thob pa'o/ /'dir me tog lhung bas nye bar mtshon pa'i de bzhin gshegs pa'i rang bzhin gyis rnam par dag pa gsal bar bya ba'i phyir du mgo bo la phreng bas dbang bskur ro/ /ma rig pa'i dri ma 'khrung par rung ba nyid du sgrub pa'i phyir du chu'i</text></item>
<item><p>83a.6</p><section></section><text>dbang ngo / /de bzhin gshegs pas rgyas 'debs pa 'du bya ba bskyed pa'i ched du gtsug tor bskyed par rung ba nyid kyi ched du cod pan gyi dbang ngo / /nyon mongs pa la sogs pa'i dgra rtsa ba nas 'don pa nyid kyi phyir du dpa' bo'i dar dpyangs bcing ba ste/ cod pan gyi dbang gi 'khor yin no/ /kha cig tu ni</text></item>
<item><p>83a.7</p><section></section><text>dbang tha dad par brjod do/ /kha cig tu ni dar dpyangs bye bcing ba ma gsungs te 'di'i don bsam pa'i khyad par las cod pan gyi dbang gis kyang 'grub pa'i phyir ro/ /dbyer med pa'i ye shes skye bar 'gyur bar rung ba nyid du sgrub pa'i ched du rdo rje'i dbang ngo / /stong pa dang snying rje dbyer med pa bla na med pa'i ye shes</text></item>
<item><p>83b.1</p><section></section><text>'byung ba'i bdag po chos 'byung rtogs par bya ba'i ched du chos 'byung gsal bar byed pa'i dril bu sgra dang bcas pas dbang bskur ba'o/ /bdag po'i ched du dbang ni bdag po'i dbang du yang brjod do/ /ma 'ongs pa na thub pa'i go 'phang gi ming du 'os pa'i sa bon dgod pa'i don du ming gi dbang</text></item>
<item><p>83b.2</p><section></section><text>ngo / /chu'i dbang la sogs pa lnga po 'di rnams rim pa bzhin chos kyi dbyings rnam par dag pa dang mnyam pa nyid dang so sor rtog pa dang bya ba grub pa dang / me long lta bu'i ye shes kyi sa bon yongs su rgyas par byed pa'i phyir de'i bdag nyid du mos par bya'o/ /chu'i dbang ni me long lta bu'i ye shes kyi bdag</text></item>
<item><p>83b.3</p><section></section><text>nyid du yang de nyid bsdus pa las gsungs te/ mi bskyod pa yang me long lta bu'i ye shes kyi bdag nyid du yang ngo / /'di nas brtsams te rnam par dag pa zung 'jug gi byang chub rtogs par bya ba'i ched du brtson par gyis shig ces nges par bya bar dgongs nas de'i rang bzhin gyi rdo rje 'dzin pa'i nges pa ni rdo rje'i</text></item>
<item><p>83b.4</p><section></section><text>dam tshig go/ /chos kyi phung po brgyad khri bzhi stong rab tu ston pa'i rgyu de bzhin nyid rtogs pa la sbyar ba'i ched du sgra dang bcas pa'i dril bu'i dam tshig go/ /shes rab dang thabs kyi rang bzhin bde ba chen po'i bdag nyid rdzogs pa'i sangs rgyas kyi rang bzhin shin tu brtan par rung ba nyid du bsgrub pa'i phyir</text></item>
<item><p>83b.5</p><section></section><text>phyag rgya'i dam tshig go/ /de nyid kyi phyir mkha' 'gro ma rdo rje gur las dam tshig gnyis kyi 'khor can phyag rgya'i dam tshig kho nas rdzogs pa'i sangs rgyas kyi dbang du gsungs so/ /rgyud gzhan du ni dam tshig gsum slob dpon gyi dbang gi 'khor du gsungs so/ /de ltar yang sngar shes rab bcu drug</text></item>
<item><p>83b.6</p><section></section><text>ces pa la sogs pa gsungs so/ /dri ma 'khrud par rung ba nyid ni dam tshig rnam par gzhag pa gnyis ka la yod par mi 'gal lo/ /ji ltar sa bcu pa la phyir mi ldog pa'i byang chub sems dpa' chen po rnams phyogs bcu'i de bzhin gshegs pa rnams kyis dbang bskur ba de bzhin du dam tshig</text></item>
<item><p>83b.7</p><section></section><text>gsum dang bcas pa 'di yang de rnams dang bla mas sems can gyi phung po dpag tu med pa la gzhal du med pa'i chos ston pa la sogs pas slob dpon du bya ba'i ched du khams gsum pa'i chos kyi rgyal srid du dbang bskur bas na slob dpon gyi dbang dang / phyir mi ldog pa rnams kyi dbang dang 'dra bas</text></item>
<item><p>84a.1</p><section></section><text>na phyir mi ldog pa'i dbang ngo / /phyir mi ldog pa nyid kyis bon nyid kyang skrun par byed do/ /de'i phyir de la ltos nas phyir mi ldog par bya ba'i ched du dbang dang / phyir mi ldog pa dang ldan pa'i dbang ni/ phyir mi ldog pa'i dbang du brjod do/ /de nyid kyi phyir/ rdo rje gsang ba ye shes</text></item>
<item><p>84a.2</p><section></section><text>kyis/ /slob dpon zhes bya gsum 'dir brjod/ /ces pa 'dod pa ni blo gros ngan pa rnams kho na'i'o/ /bgegs med pa nyid kyi ched dang zhi ba la sogs pa'i dngos grub kyis bon dgod pa'i ched dang / don dam pa'i sngags kyi dngos grub kyi zhing dag par bya ba'i phyir du sngags brjod du gzhug pa'o/ /mi</text></item>
<item><p>84a.3</p><section></section><text>shes pa'i ling tog bsal bas lha'i mig gis mngon par shes pa bskyed pa'i ched du mig sman no/ /des kyang sna tshogs gzugs brnyan bzhin du lta ba 'dus bya ba bsgrub pa'i ched du me long gi dbang ngo / /bdud bzhi las rnam par rgyal ba'i chos kyi dbyings shin tu phra ba'i 'bem 'bigs pa'i sa bon</text></item>
<item><p>84a.4</p><section></section><text>dgod pa'i ched du mda' 'phangs pa'o/ /dad pa dang shes rab kyi zhing du bya ba'i don nam/ dam tshig bsrung ba'i don dang ngag dag pa'i don du gsang ba'i dbang ngo / /phul du phyin pa'i shes pa 'di la yod pas/ shes rab ni phyi rol gyi gzhon nu ma'o/ /de las ye shes ni sems rnam par rtog pa dang</text></item>
<item><p>84a.5</p><section></section><text>bral ba las rnam par dag pa lhan cig skyes pa'i dga' ba ni shes rab ye shes kyi dbang ngo / /ye shes de nyid dri ma dang bral zhing yongs su dag par rtogs pa ni dbang bzhi pa'o/ /'di dag ni bde ba chen po'i ros yid 'khrud pa'i phyir dbang ngo / /'di dag dang 'brel pa kho nar shes rab nyid zag pa med</text></item>
<item><p>84a.6</p><section></section><text>pa'i bde ba dam pa phun sum tshogs pa'i dngos kyi thabs yin pa'i phyir las dang po la sogs pa'i gnas skabs su yang spang bar mi bya'o zhes pa/ rig ma'i brtul zhugs so/ /gang tshe rnam par mi rtog pas/ /las kun thabs dang bcas par spyod/ /rnam par mi rtog bsgoms pa las/ /brtul</text></item>
<item><p>84a.7</p><section></section><text>zhugs rnams kyi mchog gi mchog /ces rdo rje mkha' 'gro las gsungs pas brtul zhugs gzhan gyis ci zhig bya/ des na ye shes lnga'i rang bzhin gyi byang chub sems kyi brtul zhugs kho na la shin tu sbyar ba'i phyir du rdo rje'i brtul zhugs so/ /spyod pa dang bral na yang byang chub kyi sems me rtog go zhes</text></item>
<item><p>84b.1</p><section></section><text>bslab pa'i don du spyod pa'i brtul zhugs te de ni rnam pa gsum mo/ /de la dang po nang gi phyag rgyu gsum la sbyor ba lhur byed pa ste de ltar yang / kha T+wAM cag ni lha yi sku/ //cang te'u shes rab tu ni btags/ /zhes dang / sngags ni btung ba'i thod pa'o/ /zhes gsungs pas so/ /lha'i sku lus dang / a</text></item>
<item><p>84b.2</p><section></section><text>na ha ti'i ngo bo gtum mo'i sgra dang gnyis su med pa'i bde ba chen po nyams su myong ba'i rten kun rdzob byang chub kyi sems te de ltar gsum mtshon par byed pa'o/ /gnyis pa ni rnal 'byor ma dang spyod pa'i brtul zhugs dang ldan pa las chos kyi dbyings shin tu rnam par dag pa'i ye shes la sogs pa lnga bskyed pa la</text></item>
<item><p>84b.3</p><section></section><text>sbyor ba lhur byed pa'o/ /gsum pa ni lta stangs bzhi dang mngon par shes pa la sogs pa'i nus pa thob par gyur pa na sems can gyi don sgrub pa la lhur byed pa 'jig rten las phyi rol du gyur pa'i rnal 'byor pa'am rnal 'byor ma nang gi bdag nyid kyi rgyan ma lus pa'i don nus pa lhur byed pa stong pa nyid dang snying rje</text></item>
<item><p>84b.4</p><section></section><text>chen po dbyer med pa'i rang bzhin byang chub kyi sems 'byung ba la sbyor ro/ /de ltar yang rnal 'byor ma kun tu spyod pa'i rgyud las/ dang por mnyam gzhag rnal 'byor pas/ /'bad de nus pa bskyed par bya/ /nus pa bskyed pa'i rjes la ni/ /brtul zhugs spyod pa yid 'ong ba/ /rigs lnga mnyam</text></item>
<item><p>84b.5</p><section></section><text>par kun spyod pa/ /rigs gcig tu ni rnam par brtag /mi rtog sems gcig bdag nyid kyis/ /'dod pa'i yon tan lnga spyad pa/ /de ltar dpal ldan he ru ka'i/ /ye shes bsam pa kun rdzogs mdzad/ /shes rab che ldan de yis ni/ /gnyis med ye shes brtul zhugs byed/ /spyod</text></item>
<item><p>84b.6</p><section></section><text>pa'i brtul zhugs la zhugs pa'i/ /rnal 'byor rab tu nges shes bya/ /zhes gsungs so/ /khams gsum dang dbyer med pa'i chos nyid rtogs pa'i rim pa rung ba khyod yin no zhes gzengs bstod pa'i don du lung bstan pa'o/ /de ltar yang / b+hur ni rlung gi dkyil 'khor la sogs pa'i 'khor</text></item>
<item><p>84b.7</p><section></section><text>dang bcas pa'i sa 'og go/ /b+hu waHzhes pa ni sa steng gi 'jig rten no/ /swaHzhes pa mtho ris te 'du shes med 'du shes med min skye mched kyi mthar thug pa'o/ /de gsum char yang khyod yin te gang gi phyir/ /de rnams kyi rang bzhin gyi de kho na nyid kyi sam ya ste/ sa rab tu dga' ba la sogs pa'i</text></item>
<item><p>85a.1</p><section></section><text>rim pas rtogs par rung ba nyid kyis so zhes pa ni sa ma ya s+t+waM b+hur b+hu baHswaHzhes pa 'di'i don no/ /cho ga ji ltar dngos grub rab tu bsgrubs nas chos ston pa la sogs pa rnams kyis sems can gyi don gyis shig ces pa ni rjes su gnang ba'o/ /khyod kyis 'dod pa rnams la nye</text></item>
<item><p>85a.2</p><section></section><text>bar longs spyad kyang sgrib pa thams cad las grol ba'i sangs rgyas de ring nyid do zhes dkyil 'khor du 'jug pa la sogs pa par nus pa nyid du rgyas par bya ba la dgongs par rtogs par bya ba'i phyir dbugs dbyung ba'o/ /rdo rje'i brtul zhugs la sogs pa lnga po 'di rnams kyang slob dpon gyi dbang gi</text></item>
<item><p>85a.3</p><section></section><text>rjes dang / rig pa'i dbang gi rjes la de dang de tsam gyis tshim pa rnams la sbyin par bya'o zhes kha cig go/ /sngags dang / mig sman dang / me long dang / mda' 'phang ba rnams ni rig pa'i dbang gi rjes la yang ngo / /rig pa'i brtul zhugs ni shes rab ye shes kyi rjes la yang kha cig tu'o/ /</text></item>
<item><p>85a.4</p><section></section><text>kha cig tu ni sngags la sogs pa dang / spyod pa'i brtul zhugs dang / spyir rjes su gnang ba dang / dam tshig gsum dang / skal ba dang ldan pa nyid rnams ma gsungs te/ ji ltar rigs par dbang gzhan rnams su de dang de'i don du 'dus par dgongs pas so/ kha cig tu rjes su gnang ba</text></item>
<item><p>85a.5</p><section></section><text>dang / dbugs dbyung ba dag phyir mi ldog pa'i dbang du bsdus so/ /'dir na thams cad tha dad du brjod do/ /gang yang mkha' 'gro ma rdo rje gur gyi rgyud las/ dang por chu yi dbang yin te/ /gnyis pa la ni cod pan dbang / /gsum pa rdo rje'i dbang gis so/ /bzhi pa rang gi bdag po yin/ /</text></item>
<item><p>85a.6</p><section></section><text>lnga pa la ni ming dbang bskur/ /drug pa rdzogs pa'i sangs rgyas nyid/ /bum pa'i dbang ni bdun pa ste/ /brgyad pa gsang ba'i dbang yin no/ /dgu pa shes rab dbang bskur te/ /de nyid rdo rje'i sbyor ba yis/ /thams cad rdo rje brtul zhugs sbyin/ /rang nyid ston pa lung ston te/ 'di ni dbang</text></item>
<item><p>85a.7</p><section></section><text>mchog rim pa'o/ /zhes pa gsungs so/ /de la phreng ba'i dbang ni chu'i dbang la sogs pa'i rgyu nyid kyis dang / sngags la sogs pa rnams ni ji ltar rigs par slob dpon gyi dbang dang / dbang bzhi pa dang / 'ga' zhig gi tshe gzhan gyi 'ang 'khor nyid du rgyud gzhan du gsungs pa las rtogs par</text></item>
<item><p>85b.1</p><section></section><text>bya ba nyid kyi phyir ma gsungs so/ /de nyid kyi phyir dpal gsang ba 'dus pa las/ dbang bskur rnam gsum tha dad pa/ /rgyud 'di ru ni rab tu brtags/ /bum pa'i dbang ni dang po ste/ /gnyis pa gsang ba'i dbang yin no/ /gsum pa shes rab ye shes te/ /bzhi pa de yang de bzhin no/ /zhes so/ /</text></item>
<item><p>85b.2</p><section></section><text>dpal kha sbyor las kyang / dbang de yang ni rnam pa bzhi/ /dang po bum pa'i dbang yin te/ /gnyis pa la ni gsang ba'i dbang / /gsum pa shes rab ye shes te/ /bzhi pa de ni de bzhin yang / /zhes so/ /brtag pa gnyis pa'i rgyud las kyang / /slob dpon gsang ba shes rab dang / /bzhi pa de</text></item>
<item><p>85b.3</p><section></section><text>yang de bzhin no/ /zhes gsungs so/ /de la chu dang / cod pan dang / rdo rje dang / bdag po dang / ming dang / slob dpon gyi dbye bas rnam pa drug ni bum pa'i dbang ste/ thams cad du de bzhin gshegs pa dang / spyan ma la sogs pa'i rig ma rnams kyis bum pas dbang bskur ba'i phyir ro/ /slob</text></item>
<item><p>85b.4</p><section></section><text>dpon gyi dbang ni mchog tu nye bar blang bar bya ba nyid kyis phul du byung ba dang bcas par bskur ba'i phyir/ bum pa'i dbang ni bdun pa ste/ /zhes gsungs so/ /slob dpon gyi dbang ste 'byung ba'i rim pa'i rgyud yin pa'i chu'i dbang la sogs pa lnga yang slob dpon gyi dbang du brjod do/ /des na thams cad</text></item>
<item><p>85b.5</p><section></section><text>mi 'gal lo/ /de lta bu 'di ni gzhan dbang bskur ba'i cho ga'o// //rang nyid kyi dam tshig nyams na 'di lta bu'i dbang nyid ji ltar slob dpon 'jug pa'i cho gar blang bar bshad pa de ltar blang bar bya'o/ /'on kyang gal te bla ma dam pa shin tu ring ba na lam bgrod dka' ba la sogs pa'i nye bar 'tshe</text></item>
<item><p>85b.6</p><section></section><text>bas bgrod par mi nus pa'i phyogs na bzhugs te/ gzhan du ni ma yin no/ /rtag tu yi dam byed pas ni shes rab dang thabs ro gcig pa'i rang 'dod pa'i lha'i sbyor bas yid kyi rang bzhin gyi dkyil 'khor bsgom par bya/ /dkyil 'khor gyi dbang phyug las chu'i dbang la sogs pa gsang ba dang / </text></item>
<item><p>85b.7</p><section></section><text>shes rab ye shes dang / bzhi pa'i mthar thug pa dang / dbugs dbyung ba'i mthar thug par yang blang bar bya'o zhes pa/ rang dbang bskur ba'i cho ga'o// //rdo rje sems dpa'i sdom pa dang ldan pa 'di'i ltung ba ni rigs rnam pa gnyis te/ rtsa ba'i ltung ba dang / spom po'i ltung bas so/ /</text></item>
<item><p>86a.1</p><section></section><text>de dag kyang man ngag gi snye mar rnam par phye ba'o/ /bla ma la brnyas pa la sogs pa'i nyes pa la nus pa ji lta bar ston mo sngon du 'gro ba'i dbul ba byas nas/ bla ma'i mdun du bshags pa sngon du 'gro bas sdom pa sngar bzhin gzung bar bya'o zhes pa/ dbang gi cho ga gdams</text></item>
<item><p>86a.2</p><section></section><text>pa dang bcas pa 'khor dang bcas pa'o/ /'dir bgegs la sogs pa zhi ba'i don du sbyin sreg bya'o zhes sngar brjod do/ /des na/ sbyin sreg dang bral las rnams la/ /yang dag dngos grub mi 'byung ste/ /zhi rgyas la sogs grub don du/ /sbyin sreg las ni yang dag brtsam/ /zhes gsungs</text></item>
<item><p>86a.3</p><section></section><text>pa'i phyir skabs ji lta bar sbyin sreg bya'o/ /de la/ sems can dbye bas mtha' yas te/ /rigs kyi dbye bas rnam pa lnga/ /las kyi dbye bas rnam pa bzhi/ /thab khung rnams su nges pa 'di/ /zhes bcom ldan 'das kyis gsungs so/ /rdo rje khro bo snyoms par 'jug pa gsang ba'i rgyud las ni</text></item>
<item><p>86a.4</p><section></section><text>las kyi dbye bas thab khung gi dbye ba brgya rtsa bcu bstan no/ /'di lta ste/ zhi ba la yongs su zlum po/ rgyas pa la gru bzhi/ mngon spyod la gru gsum/ dgug pa la lcags kyu'i rnam pa/ dbang du byed pa la rdo rje'i rnam pa/ nor dang 'bru dgug pa la rin po che'i rnam pa/ 'dod pa'i gzugs can</text></item>
<item><p>86a.5</p><section></section><text>nyid la rtags kyi rnam pa/ mi snang ba la mda' gzhu'i rnam pa/ bka' bsgo ba la ral gri'i rnam pa/ sdig pa zhi bar byed pa la rta babs dang bcas pa'i zlum po'i rnam pa rig ma chags par bya ba la rang gi rigs kyi phyag rgya'i rnam pa/ nam mkha' la 'gro ba la nam mkha'i dkyil 'khor gyi rnam</text></item>
<item><p>86a.6</p><section></section><text>pa/ rig pa gzi brjid bskyed pa la 'bar ba dang bcas pa'i rnam pa/ dkyil 'khor chen po bsgrub pa la 'khor lo'i rnam pa/ las thams cad pa la phyi'i dkyil 'khor gru bzhi pa la sgo bzhi pa'i thig btab nas/ shar du rdo rjes mtshan pa/ lhor rin po ches mtshan pa/ nub tu pad+mas mtshan</text></item>
<item><p>86a.7</p><section></section><text>pa/ byang du las kyi rdo rjes mtshan pa zhes pa la sogs pa dang / slar yang dbang la gru gsum dang / /mngon spyod la gru gsum dang / zla ba phyed pa'o zhes so/ /legs par grub par byed pa dang / rdo rje dri ma med pa dang / rnam par snang mdzad mngon par byang chub pa dang / dam tshig</text></item>
<item><p>86b.1</p><section></section><text>gsum gyi rgyal po dang / kun nas dbang bskur skyed par byed pa dang / /phyag na rdo rje snying po 'byung gnas dang / /rdo rje mngon par 'byung ba'i rgyud du las thams cad pa'i thab khung gru bzhi pa/ rgyar khru gang zabs su khru phyed pa'i tshad kyi thab khung gi steng du zhes pa la sogs pa gsungs so/ /dpung</text></item>
<item><p>86b.2</p><section></section><text>bzangs kyis yongs su zhus pa dang / pad+ma 'byung gnas dang / shin tu rab tu gnas pa'i rgyud las/ las thams cad pa'i thab khung pad+ma'i rnam pa zlum po kun tu khru'i tshad las zabs su khru phyed kyi tshad du brkos la/ dbus kyi pad+ma brgyad kyis yongs su bskor ba'i/ thab khung gi steng du sor</text></item>
<item><p>86b.3</p><section></section><text>bzhi pa'i bar dor nas rgya dang dpangs su sor bzhi pa thab khung nas 'thon pa'i pad+ma rab tu rgyas pa'i 'dab ma'i rnam pa lta bu'i kha khyer can kha khyer gyi phyi ngos su pad+ma'i phreng bas yongs su bskor ba/ thab khung gi nang gi phyogs kyi pad+ma rnams la rdo rje dang / rin po che dang / pad+ma dang / sna tshogs rdo rje rnams</text></item>
<item><p>86b.4</p><section></section><text>so/ /mtshams kyi pad+ma rnams la mig gnyis dang / rdo rje rtse gsum dang / pad+ma dang / ut+pala'o/ /dbus kyi pad+ma la 'khor lo rtsibs brgyad pa'o/ /thab khung gi nang gi mthar rdo rje phreng bas yongs su bskor ba'i thab khung ni las thams cad pa'o zhes pa la sogs pa gsungs so/ /dus kyi</text></item>
<item><p>86b.5</p><section></section><text>'khor lor ni zhi ba la thab khung zlum po khru gcig pa'o/ /rgyas pa la gru bzhi pa khru gnyis pa'o/ /mngon spyod la gzhu'i rnam pa khru phyed pa'o/ /dgug pa la gru gsum pa sor nyi shu pa'o/ /dbye ba la zur lnga pa zlum pa'i tshad do/ /rmongs pa la zur drug pa sor sum cu pa'i tshad do/ /dbang la zur</text></item>
<item><p>86b.6</p><section></section><text>bdun pa sor bzhi bcu pa'o/ /rengs pa la zur brgyad pa sor drug cu pa'o/ /thams cad du thab khung gi phyed kyi tshad zabs su'o/ /las thams cad pa'i thab khung ni zlum po zhes pa la sogs pa gsungs so/ /dpal sangs rgyas thod pa'i rgyud du ni/ zhi ba'i thab khung zur bzhi pa/ /steng dang 'og tu mtho</text></item>
<item><p>86b.7</p><section></section><text>gang ngo / /rgyas pa'i thab khung zam po ste/ /steng dang 'og tu mtho gsum mo/ /dbang la thab khung gru gsum ste/ /steng dang 'og tu mtho brgyad pa/ /mngon spyod thab khung zla phyed de/ /steng dang 'og tu khru yi tshad/ /ces pa la sogs pa gsungs so/ /de ltar las thams cad pa'i thab khung du zhi ba dang / </text></item>
<item><p>87a.1</p><section></section><text>rgyas pa dang / dbang dang / mngon spyod la sogs pa rnams 'grub kyang so so la thab khung tha dad du rgyud rnams su gsungs so/ /de bzhin du rgyud kha cig tu zhi ba la sogs pa'i thab khung rnams dang / las thams cad pa'i dkyil 'khor dang mchu dang kha khyer dang de'i phyi ngos rnams su</text></item>
<item><p>87a.2</p><section></section><text>dbyibs dang kha dog dang mtshan ma dgod pa tha dad pa dang / sa'i khyad par dang / phyogs kyi khyad par dang / bsreg bya dang / me lha dang / 'dug stangs dang / rgyan dang / dbyibs dang / phyogs su lta ba la sogs pa'i khyad par dang / sbyin sreg bya ba'i dus kyi khyad par rnams so sor bstan la/ rgyud gzhan</text></item>
<item><p>87a.3</p><section></section><text>rnams su ni gzhan du bstan to/ /rnal 'byor pa rdo rje sems dpa'i skur mos pa brtan pas ni sgyu ma bzhin sna tshogs stong pa nyid dang ro gcig par snang ba bstan pa nyid las/ brtse ba'i rang bzhin can gyi don du 'jug pa 'di thams cad kyis mngon par 'dod pa 'grub par 'gyur ro zhes dgongs pa dang / /</text></item>
<item><p>87a.4</p><section></section><text>gdul bya'i bsam pa sna tshogs pa las kyang ste/ thugs rje'i rang bzhin gyi sku rnams kyi rnam par gzhag pa 'di sna tshogs pa yin no/ /de ltar thams cad rtogs nas kho bo cag gis de kho na nyid bsdus pa la sogs pa rnal 'byor dang / rnal 'byor ma'i rgyud rnams kyi rjes su 'brangs nas rab tu spyod</text></item>
<item><p>87a.5</p><section></section><text>pa mang po gdams pa dang bcas pa rdzogs shing gsal bar gtan la phab pa'i thab khung gi mtshan nyid la sogs pa dang / sbyin sreg gi cho ga 'od kyi snye mar gsal bar byas so/ /de'i phyir de nyid las de thams cad nges par bzung nas sbyin sreg bya ste/ 'dir slar de brjod pas ci zhig bya nges na 'dir</text></item>
<item><p>87a.6</p><section></section><text>sbyin sreg gi cho ga 'od kyi snye mar shes par bya'o/ /de nas cho ga ji lta bar zhi ba dang rgyas pa'i sbyin sreg bya ste/ rang nyid kyi dkyil 'khor mchod de thams cad kyi nus pa ji lta bar de bzhin gshegs pa la sogs pa rnams la mchod par gyis shig ces pa slob ma la sogs pa rnams la mchod pa byed</text></item>
<item><p>87a.7</p><section></section><text>du bcug la zhugs pa rnams kyang bza' ba dang bca' ba dang bldag pa dang chang la sogs pa 'khor lo la phul ba rnams la tshim par byas te/ de dag lhan cig tu mtshan mo mi nyal bar glu gar la sogs pa rnams dang / byang chub sems kyi stobs kyis yang dag par mchod nas khyed</text></item>
<item><p>87b.1</p><section></section><text>rnams kyis 'jug pa 'di su la yang smra bar mi bya'o zhes brjod la/ slob ma la ni yon blang bya/ /des kyang gus pas dbul bya ste/ /rin chen yid 'ong chung ma dang / /rang gi lus dang sa gzhi dang / /mdor na bya ba de 'dra ba/ /ji ltar bla ma mnyes 'gyur bya/ /bla ma mnyes na dngos</text></item>
<item><p>87b.2</p><section></section><text>grub 'gyur/ /gzhan du min zhes thub pas gsungs/ /slob dpon bla med byed pa po/ /rdo rje sems dpa' mchod pa las/ /de yis bsod nams ma byas ci/ /dka' thub ma spyad pa yang gang / /zhes sems pas so/ /de nas slob ma rnams bzhag ste/ /phyi rol du byung nas phyogs kyi</text></item>
<item><p>87b.3</p><section></section><text>gtor ma dang / mchod pa la sogs pa byas la/ nang du zhugs nas 'khor lo la phyag 'tshal te/ 'khor lo'i dbang po la ar+g+ha la sogs pa phul nas dge ba yongs su bsdos te dkyil 'khor la lan gsum bskor ba byas la/ bcom ldan 'das la phyogs pas shar sgor 'dug ste/ yi ge brgya pa lan</text></item>
<item><p>87b.4</p><section></section><text>gsum brjod nas/ ma rnyed ces pa la sogs pas bzod par gsol te/ oM khyed kyis zhes pa la sogs pa dang / oM AHhUM badzra muHzhes pas ye shes kyi dkyil 'khor gshegs su gsol nas/ rang gis sprul pa'i dkyil 'khor bdag nyid la bstims te/ oM a kA ro mu khaM sarba d+ha rmA NAM A d+ya nu t+pan+na</text></item>
<item><p>87b.5</p><section></section><text>t+w+ta oM AHhUM phaT swA hA/ oM AHhUM muHzhes 'don zhing chos thams cad skye ba med par mos pas dril bu dkrol zhing lag pa na gnas pa'i rdo rjes shar sgo nas brtsams te/ tshangs pa'i thig gi lam nas gtso bo'i gnas kyi bar dbyi zhing / rang gi mgo bo la rdul tshon cung zad blugs nas pad+ma la sogs</text></item>
<item><p>87b.6</p><section></section><text>pa dbyi bar bya'o/ /de nas sgo rnams dang zur rnams lag pa na gnas pa'i rdo rje'i rtse mos gzhig par bya'o/ /de nas oM badzra kI la ya ud kI la ya ud kI la ya sarba kI lan badzra d+ha ra A dz+nyA ya hUM hUM hUM hUM phaT hoHzhes pa hUM bzhi pa'i sngags kyis phur ba rnams bton la/ oM ru ru spu ru dz+wa la tiSh+Tha sid+d+ha lo tsa ni</text></item>
<item><p>87b.7</p><section></section><text>sarba ar+tha sA d+ha ni swA hA/ zhes pa'o ma la brgya rtsa brgyad bzlas pas bkru'o/ /phur pa'i lha rnams kyang gshegs su gsol lo/ /khung bu yang dgang ngo / /zhi ba la sogs pa rngon du gnyer ba la rdul tshon cung zad byin nas rdul tshon gzhan thams cad rnam par rgyal ba'i bum pa gzhan gsar ba gos</text></item>
<item><p>88a.1</p><section></section><text>kyis brgyan par blugs te glang po che'i steng ngam/ khyogs la bzhag la yon bdag gis byin pa'i ras kyis brgyan pa'i rnal 'byor mas bzung ba'i 'do li la zhon pa'i slob dpon nam slob mas dril bu'i sgra dang / bkra shis kyi glu dang / rol mo'i sgra dang / gdugs dang / rgyal mtshan</text></item>
<item><p>88a.2</p><section></section><text>dang / mchod pa rnams dang ldan pas khyer te 'bab chu chen po dang / mtsho chen po'am/ mtsho bran chu zab mo'i 'gram du 'dug la/ ba lcis byugs la dri dkar pos maN+Dal byas te/ pad+ma'i lte ba la rdo rje sems dpa' dang / 'dab ma la klu rnams snga ma bzhin mchod de/ klu gtor gyi sngags kyis 'o ma'i</text></item>
<item><p>88a.3</p><section></section><text>gtor ma phul nas mchod de/ klu rnams la byin gyis brlabs pa'i rdul tshon gtad de chu la bskur bar bya'o/ /klu rnams kyis kyang bkur sti chen pos sa 'og gi phyogs bzhir khyer bar bsam mo/ /gang du rdul tshon khyer ba'i bum pa de chus bkang nas de kho na bzhin du khyer te/ des zhi ba'i don du dkyil</text></item>
<item><p>88a.4</p><section></section><text>'khor khang pa la sogs par gtor bar bya'o/ /ba lcis byugs pa'i dkyil 'khor gyi khang par gzhon nu ma rnams la 'o thug gi ston mo bya'o/ /de nas slob dpon gyis ni nor mkho ba'i yo byad kun bsdus nas/ rang nyid kyis ni spyad par bya/ /slob ma sogs kyis cung zad min/ /rmang 'dzugs pa dang</text></item>
<item><p>88a.5</p><section></section><text>rab gnas dang / sbyin sreg 'khor lo'i nor gang yin/ /de kun slob ma'i kho na'o zhes/ /rdo rje sems dpa' mchog nyid gsungs/ /yon bdag gis ni rab gnas byas pa'i sku gzugs la sogs pa bskyod du rung ba rol mo'i sgra la sogs pa'i mchod pas rang gi gnas su khyer la mchod par</text></item>
<item><p>88a.6</p><section></section><text>bya'o/ /slob dpon dang / sgo'i slob dpon rnams dang / las kyi rdo rje can dang / rnal 'byor ma rnams dang / bzo bo rnams ji ltar rigs par nus pa ji lta bar gos la sogs pa rnams dang / so rtsi la sogs pas tshim par bya'o/ /dge 'dun gyi ston mo dang / tshogs kyi 'khor lo bya'o/ /dman</text></item>
<item><p>88a.7</p><section></section><text>pa dang mgon med pa rnams kyang tshim par bya'o zhes pa/ /dkyil 'khor nye bar bsdu ba la sogs pa'i cho ga'o// //de ltar 'di ni bri bar bya ba'i dkyil 'khor gyi cho ga'o/ /bri bar bya ba'i cho ga 'di yang yid kyis bsgrub pa'i cho ga kho nas 'bras bu dang ldan no zhes bya bas yid kyi cho ga kho na mchog</text></item>
<item><p>88b.1</p><section></section><text>yin no/ /de nyid kyi phyir dkyil 'khor gyi bdag po'i gzugs kyis sa yongs su bzung ba la sogs pa dang / sku gzugs la sogs pa'i rab gnas dang / slob ma dbang bskur ba dang / gshegs su gsol ba dang / zhi ba'i sbyin sreg gi mthar thug pa thams cad kyi yid kyis bya'o/ /de</text></item>
<item><p>88b.2</p><section></section><text>nyid kyi phyir gang gi tshe 'di thams cad yo byad 'ga' zhig dang bral bas/ bya bar mi nus pa'am/ mi rig pa'am mi rnyed pa de'i tshe bsgoms la bya'o/ /phyi rol gyi dngos po yod pa la yang bsam gtan kho na gtso bo yin no/ /'on kyang 'jig rten pa'i lta ba dang / sbyin pa la mngon par dang ba</text></item>
<item><p>88b.3</p><section></section><text>la sogs pas bsod nams 'phel ba'i ched 'ba' zhig tu phyi'i cho ga 'dod do/ /tshogs pa dang bral ba yi ni bsgom pa kho nas cho ga thams cad bsgrub par bya'o zhes sngon gyi slob dpon rnams kyis gsungs so/ /de'i phyir las dang po pas kyang sems brtan pas yid kyis sprul pa'i</text></item>
<item><p>88b.4</p><section></section><text>dkyil 'khor du snga ma bzhin rab gnas dang / skal pa dang ldan pa dbang bskur bar bya'o/ /de ltar yang dpal sangs rgyas thod pa'i rgyud las/ shes rab pad+ma'i nang dbus su/ dpag tshad bye ba'i dkyil 'khor ni/ rigs gsum dkyil 'khor de dbus su/ /mkhas pas blo bzang</text></item>
<item><p>88b.5</p><section></section><text>dbang bskur bya/ /zhes gsungs so/ /gzhan du yang / yid kyis 'ga' zhig nyid du ni/ /rgyal bas dkyil 'khor bya bar bzhed/ /ces gsungs so/ /yid kyi dkyil 'khor gyi cho ga'o// //'dir brjod pa'i cho ga rnams dang / bya ba gzhan rnams la yang dang po dang mthar bgegs nye</text></item>
<item><p>88b.6</p><section></section><text>bar zhi ba'i ched du gtor ma sbyin no/ /de la rim pa ni 'di yin te/ dang por slob dpon cod pan la sogs pa ji ltar rnyed pas brgyan pa/ dpal rdo rje sems dpa'i gzugs kyi mdun du pi Da la sogs pa'i snod chen po rnams su zan dang / khur ba dang / 'bras khur dang la du dang / chan thug la</text></item>
<item><p>88b.7</p><section></section><text>sogs pa dang nya dang sha dang / btsong dang / sgog skya dang / chang dang / chu dang / 'o ma la sogs pa'i me tog la sogs pa dang ldan pa bla re la sogs pas brgyan pa rol mo'i sgra la sogs pa mdun du bdar la/ zan dang chu la sogs pa tsam yang rung ste/ ji ltar rnyed pa bkod pa/ bza' ba dang / </text></item>
<item><p>89a.1</p><section></section><text>bca' ba dang / bldag pa dang / btung ba rnams sbyang bar bya'o/ /de la yaM las byung ba'i rlung gi dkyil 'khor gyi steng du raM las skyes pa'i mer/ AHlas byung ba'i pad+ma'i snod dkar po oM AHhUM las byung ba'i mgo bo gsum pa la gnas pa der zan la sogs pa hUM bUM aM</text></item>
<item><p>89a.2</p><section></section><text>hrIHkhaM b+h+rUM hUM hrIHtrAM gi yi ge las byung zhing des byin gyis brlabs pa'i bdud rtsi dang sgron ma lnga'i ngo bo ha hoHhriH'i yi ges rim pa bzhin tha mal pa'i kha dog dang dri dang / nus pa bsal nas rlung gis bskyod pa'i me 'bar bas gdungs pas yi ge la sogs pa zhu bar gyur nas/ de'i rlangs pa las byung ba'i hUM</text></item>
<item><p>89a.3</p><section></section><text>las skyes pa'i rdo rjes mtshan pa'i kha TI ga zhu nas der lan gsum du phab pas bdud rtsir gyur pa de'i steng du oM las byung ba'i zla ba la gnas pa'i om AHhUM gi yi ge'i 'od zer rnams kyis phyogs bcu na bzhugs pa'i de bzhin gshegs pa rnams kyi byang chub kyi sems kyi bdud rtsi dang / rgya mtsho la sogs</text></item>
<item><p>89a.4</p><section></section><text>par gnas pa'i bdud rtsi dang yi ge gsum dang zla ba dag kyang der bcug nas/ yi ge gsum gyis lan gsum du dngul chu bzhin shin tu dngas par byin gyis brlab po/ /bdud rtsi bsgrub pa'o/ /de nas bsdus pa'i rim pa'i cho ga'am/ yan lag bzhi pa'i cho gas rim gyis sam/ skad cig gis</text></item>
<item><p>89a.5</p><section></section><text>rdo rje sems dpa'i gzugs kyi mdun du dri bzang po la sogs pas maN+Dal byas par rang rang gi dkyil 'khor gyi dbang po la sogs pa'i de bzhin gshegs pa la sogs pa thams cad yang dag par mchod nas/ mi bskyod rdo rje zhes pa la sogs pas bstod de rang gi snying ga'i sa bon gyi 'od kyis khro bo dang</text></item>
<item><p>89a.6</p><section></section><text>bcas pa'i srung ba'i 'khor lo rtsibs bcu pa'i lte ba la gnas pa'i gzhal yas khang gi nang na bzhugs pa'i dkyil 'khor dang / dbang po la sogs pa rnams 'khor dang bcas pa dang / klu rnams dang / sems can thams cad bkug nas dbang po la sogs pa rnams skad cig gis 'od gsal</text></item>
<item><p>89a.7</p><section></section><text>du bcug pa'i rjes la 'dus pa'i lha shes rab dang bcas pa'i gzugs su bsams nas/ mdun du zhabs bsil la sogs pa dbul ba sngon du 'gro bas/ dril bu dkrol zhing rdo rje gsor te stong pa nyid dang snying rje dbyer med pa'i byang chub kyi sems su lhag par mos pa dang 'khor gsum yongs su</text></item>
<item><p>89b.1</p><section></section><text>dag pas gtor la/ oM AHche ge mo badzra zhes rang gi 'khor lo'i dbang po la sogs pa gnod mdzes kyi bar gyi lha rnams re re zhing bos nas de'i sa bon yang brjod de/ sarba duSh+TA na sa ma ya mU trA pra b+haM dza ka ma ma shAn+ti kuM ru tsa ku ru swA hA hUM dang / oM AHsarba d+r+ya d+h+wa dza da sha dika /lo ka d+hA twa nan+ta ga ga na/ sa mu</text></item>
<item><p>89b.2</p><section></section><text>dra me g+ha byU ha pra sa ra/ pa ra mA Nu rdzo maN+Dal/ pa raM pa ra an+ta rga ga ta/ sa mA ba t+ti a ba s+thi tA/ d+harma d+hA tu sa ma ba sa ran+ta/ A kA shA d+hA tu par+ya ba sA nA/ sarba t+r+ya d+h+wa dza da sha di ka/ lo kA d+hA twa nan+ta/ me g+ha byU ha pra sa ra ga gan/ sa mAHsarba lo ka pA lAHsarba sa twA sh+tsa/ tad+ya thA/ badzrA yu d+ha mA yA badzra badzrA</text></item>
<item><p>89b.3</p><section></section><text>na la/ badzra kA la badzra mu Sha la nA ga badzra/ badzra a nA li/ badzra b+hai ra ba/ badzra shauN+Da/ badzra krod+ha/ badzra kuN+Da li/ badzra pra b+ha/ mau na badzra/ be ma tsi tri/ pr-i thi bI de ba traHsa pa ri wA raHi maM puSh+pa/ d+hU pa/ dI pa/ gan+d+he nai bit+ya a dI saM yuk+taM/ ba li u ba ha raM/ pra tIts+tsha u pa b+hu dz+nya/ ma ma hi ra N+ya su</text></item>
<item><p>89b.4</p><section></section><text>war+N+Na d+ha na d+hA N+ya/ A yuHyau ba na a ro gya/ sa tu kha a pa ha ra kA sarba big+h+nAM bi nA ya kA na/ sarba duSh+Ta pra duSh+Ta na/ ma nu Sh+ya Na a ma nu Sh+ya Na dzaM b+ha ya ta/ staM b+ha ya ta/ ban+d+ha ya ta/ bi d+h+waM sa ya ta/ ma ma hi ra N+ya su pa r+Na d+ha na d+hA N+ya A yu ra yau ba na/ a ro gya sa hUM khA ni ma hA su kha pra pr-i d+ha ye/ yA ba da A</text></item>
<item><p>89b.5</p><section></section><text>bo d+ha maN+Dal par+yan+taM/ d+ho ka ya da sa ta sa hA ya taM/ shAn+tiM rak+Sha ny+tsa ku ru ta hUM zhes pa'i sngags dag gis dang / klu gtor gyi sngags kyis kyang dbul lo/ /de rnams kyang dkyil 'khor gyi bdag po nas brtsams te gnod mdzes kyi bar dang / de nas dbang po la sogs pa 'khor dang bcas pa dang / de</text></item>
<item><p>89b.6</p><section></section><text>nas klu rnams dang / de nas sems can thams cad lce hUM las byung ba'i rdo rje rtse gcig pa dmar po rnams de'i 'od zer gyi sbu gu rnams kyis sam/ yid kyis bdud rtsi drangs pa gsol bas bde ba chen po'i rang bzhin stong pa nyid dang ro gcig par ji srid 'dod kyi bar bsam par bya'o/ /zhal bsil</text></item>
<item><p>89b.7</p><section></section><text>dang / phyag bkru ba dang / so rtsi la sogs pa byin nas mchod de/ bya ba sgrub pa la lhur byed pa rnams la bzod bar gsol te/ sngar brjod pa'i yi ge brgyab bzlas nas/ oM yo ga shud+d+haHsarba d+harmA yo ga shud+d+ho\u0f85haM/ zhes brjod cing pad skor dang 'khyud pa'i phyag rgya byed pas rang gi lha'i 'khor lo</text></item>
<item><p>90a.1</p><section></section><text>bdag nyid la bcug nas/ srung ba'i 'khor lo na gnas pa'i khro bo bcu dang / dbang po la sogs pa bsrung ba la sogs pa mngon par 'dod pa bsgrub pa lhur byed pa rnams dkyil 'khor gyi khang pa'i phyi ngos su phyogs bcur dkyil 'khor gyi las rtsom pa nas brtsams te/ ji</text></item>
<item><p>90a.2</p><section></section><text>srid mthar thug pa'i bar du dgod par bya'o/ /rdul tshon gyi dkyil 'khor gshegs su gsol ba'i rdo rjes la ni de ltar gtor ma btang ba la sogs pa byas nas khro bo rnams kyang bdag nyid la bcug nas se gol gsum gtog cing dbang po la sogs pa rnams gnas ji lta ba bzhin gshegs su</text></item>
<item><p>90a.3</p><section></section><text>gsol lo/ /gzhan du yang nyi ma so so'am thun so so la gtor ma ster ba na de ltar ro/ /'di ni gshegs su gsol ba'i sngags te/ oM khyed kyis sems can don kun mdzad/ /rjes su mthun pa'i dngos grub gnang / /sangs rgyas yul du gshegs nas kyang / /slar yang 'byon par mdzad</text></item>
<item><p>90a.4</p><section></section><text>du gsol/ /muHzhes pa dang / oM AHhUM a kA ro mu khaM sarba d+harmA NAM A d+ya nut+pan+na twA ta hUM muHzhes pa'am/ oM AHhUM badzra muHzhes pa 'don zhing gshegs su gsol lo/ /'dir zhi ba la sogs pa bya ba gtso bo'i dbye bas dus dang phyogs dang / kha dog gi dbye ba rtogs par bya'o/ /dkyil 'khor</text></item>
<item><p>90a.5</p><section></section><text>gyi khang pa la sogs pa'i phyi ngos shar la sogs pa'i phyogs su khro bo bcu'i sa'i gong bu dang nye bar mdun du gtor ma zan la sogs pa bskon pa la sogs pa bkang ba'am/ kham phor rnams sam snyim pas dbul bar bya'o/ /sa'i gong bu rnams las phyi ngos su sa'i gong bu bco lnga rnams dang / de</text></item>
<item><p>90a.6</p><section></section><text>med na maN+Dal rnams kyi steng du dbang po la sogs pa bco lnga rnams la phyogs brgyad du sbyin no/ /dbang po'i g.yas phyogs su sgyu ma rdo rje ste khyab 'jug la'o/ /rdo rje 'jigs byed ni lus ngan te de'i g.yas logs su log 'dren la'o/ /rdo rje khro bo ni dbang ldan te dbang ldan dang nye dbang gi dbus su</text></item>
<item><p>90a.7</p><section></section><text>nyi ma dang zla ba dang tshangs pa rnams la'o/ /chu lha dang bden bral gyi bar du thags bzangs ris dang sa'i lha mo dag la'o/ /dbang po la sogs pa'i 'phan bco lnga ni rang rang gi kha dog ste rang rang gi phyogs su'o/ /dbang po la sogs pa'i sa'i gong bu rnams las phyi rol du sa'i gong dbu brgyad dam</text></item>
<item><p>90b.1</p><section></section><text>ba lcis maN+Dal byas pa rnams su klu rnams la kham phor du'o thug la sogs pa sbyin no/ /phyi rol du yang gtor ma zan la sogs pa dang / mar dang / sbrang rtsi dang / chu dang / 'o ma dang / chang gi rgyun rnam pa lnga g.yas su gtor ro/ /gzhan gyi don du gtor ma sbyin pa ni sngags la ji ltar yod</text></item>
<item><p>90b.2</p><section></section><text>pa'i bdag la'am bdag gi zhes bya ba ni ji ltar gnas pa nyid bklag par bya'o/ /de yang bdag nyid du mos par bya'o/ /'di la phan btags pa ni bdag nyid la phan btags par 'gyur ro zhes pa'i bsam pas de'i bya ba 'grub par 'gyur ro/ /bar du yang de'i don du go bar bya'o/ /'dus pa'i</text></item>
<item><p>90b.3</p><section></section><text>'byung po thams cad pa'i gtor ma'i cho ga'o// //d+harma d+ha tu sa ma ba sa ra NA zhes pa la sogs pa ni stong pa nyid dang ro gcig pa dang / stong pa nyid kyi mthar thug pa zhes pa'i don to/ /gtor ma'i cho ga 'di la khro bo bcu bo rnams kyi gtor ma ni so so rang gi sngags rgyud du gsungs pa rnams</text></item>
<item><p>90b.4</p><section></section><text>kyis shin tu khyad par du bsngags so/ /sngags de rnams kyang 'dir mangs pas 'jigs pas ma brjod do/ /yang na dpal 'khor lo sdom pa'i gzugs kyis dri zhim po la sogs pas maN+Dal byas pas rang gi 'khor lo mchod nas rkang pa brgyad pa'i sngags kyis bstod de/ rang</text></item>
<item><p>90b.5</p><section></section><text>gi snying gar gnas pa'i hUM gi 'od zer rnams kyis khro bo dang bcas pa'i srung ba'i 'khor lo rtsibs bcu pa'i lte bar chud pa'i gzhal yas khang gi nang na gnas pa'i dkyil 'khor dang / srung ba'i 'khor lo'i phyi ngos su phyogs rnams su dbang po la sogs pa 'khor dang bcas pa dang / </text></item>
<item><p>90b.6</p><section></section><text>sems can dpag tu med pa rnams nam mkhar bkug nas dpral ba'i steng du 'bar ba'i phyag rgya bcas te 'gying ba dang bcas nas phaT ces lan gsum brjod nas/ dkyil 'khor gyi mdun du spyan drang ngo / /oM ka k+ka kaD+D+ha na bab+ba b+n+d+han/ kha kh+kha khA da na sarba du Sh+DA nAn ha na ha na/ g+ha g+ha g+hA ta na che</text></item>
<item><p>90b.7</p><section></section><text>ge mo'i sha n+tiM ku ru hUM hUM phaT phaT dzaHswA hA/ zhes pa 'dis dbang po la sogs pa bkug nas skad cig gis stong pa nyid du bcug pa'i rjes la shes rab dang bcas pa'i bde mchog gi lha'i skur bsgoms nas zhabs bsil la sogs pa dbul ba sngon du 'gro bas snga ma bzhin 'khor gsum yongs</text></item>
<item><p>91a.1</p><section></section><text>su dag pas lag pa g.yon pa'i mthil du zla ba la gnas pa'i hUM las skyes pa'i sna tshogs rdo rje'i lte bar snga ma lta bu'i bdud rtsi'i snod bkod nas sam bsgoms te/ lag pa g.yas pa rdo rje khu tshur byas pa'i sdigs mdzub brkyang bas de ston zhing / bcom ldan 'das dang de'i</text></item>
<item><p>91a.2</p><section></section><text>shes rab ma dang / mkha' 'gro ma la sogs pa dang / khwa gdong ma la sogs pa rnams la ji ltar rigs par phyogs rnams su g.yon skor dang / mtshams rnams su g.yas skor du me nas brtsams te bskor zhing / oM badzra DA ka i maM ba li gr-ih+Na gr-ih+Na hUM phaT/ oM dzaHhUM baM hoHsa ma ya s+t+waM dr-i sh+ya hoH </text></item>
<item><p>91a.3</p><section></section><text>zhes pa'i sngags lan gcig dang / gnyis dang gsum dang / bzhi dang / lnga brjod pas phul nas/ 'khor lo gsum gyi lha rnams la/ oM ka ra ka ra/ ku ru ku ru/ ban+d+ha ban+d+ha/ trA sa ya trA sa ya/ k+Sho b+ha ya k+Sho b+ha ya/ hrauM hrauM hraHhraHpheM pheM/ phaT phaT/ da ha da ha/ pa tsa pa tsa/ b+ha k+Sha b+ha k+Sha ba sa ru d+hi ra an+t+ra</text></item>
<item><p>91a.4</p><section></section><text>mA la ba laM bi ni gr-ih+Na gr-ih+Na sap+ta pA ta la ga ta b+hu dzaM ga sar+paM wA ta rdza ya ta rdza ya/ A kaD+D+h+ya A kaD+D+h+ya/ hriM hriM/ dz+nyauM/ dz+nyauM/ k+Sh+mAM k+Sh+mAM/ hAM hAM/ hIM hIM/ hUM hUM/ ki li ki li/ si li si li/ hi li hi li/ d+hi li d+hi li/ hUM hUM phaT phaT swA hA zhes pa'i sngags lan cig brjod pas dbul lo/ /de nas srung ba'i 'khor lo'i</text></item>
<item><p>91a.5</p><section></section><text>rtsibs la gnas pa'i khro bo bcu la/ oM badzra d+h+raM ka badzra hUM kA ra badzra hUM phaT/ oM badzra daN+Da badzra hUM phaT/ oM badzra a na lA rka badzra hUM phaT/ oM badzra kuN+Da li badzra hUM phaT/ oM badzra yak+Sha badzra hUM phaT/ oM badzra kA la badzra hUM phaT/ oM badzra ma hA bA la badzra hUM phaT/ oM badzra b+hI Sha na badzra hUM phaT/ oM badzra uSh+NI Sha tsakra brti</text></item>
<item><p>91a.6</p><section></section><text>badzra hUM phaT/ oM badzra pA ta la badzra hUM phaT ces pa'i sngags bcu'i hUM phaT ces pa'i gong du/ i maM ba liM gr-ih+Na gr-ih+Na che ge mo'i shAn+tiM rak+Sha tsa ku ru zhes bcug la lan re re brjod pa rnams kyi bskor phyogs gnyis dang / steng dang 'og tu dbul lo/ /de nas de'i phyi rol du dbang po la sogs pa rnams la/ oM</text></item>
<item><p>91a.7</p><section></section><text>kha kha khA hi khA hi sarba yak+Sha rAk+Sha sa b+hU te pre ta pi shA tsa un+mA da a ba smA ra DA ka DA ki n+yA da ya/ i maM ba liM gr-ih+Nan+tu sa ma ya rak+Sha n+tu/ sarba sid+d+hi m+me pra yats+tsha n+tu hUM hUM phaT swA hA/ zhes pa 'di lan bzhi brjod pas bskor phyogs gnyis dang / steng dang 'og tu dbul lo/ /'dir yang de rnams dang dkyil</text></item>
<item><p>91b.1</p><section></section><text>'khor gyi bdag po nas brtsams te gnod mdzes kyi bar du zhes pa la sogs pa sngar brjod pa shes par bya'o/ /yi ge brgya pa ni 'dir gzhan te/ oM badzra he ru ka sa ma ya/ ma nu pA la ya/ he ru ka twe no pa tiSh+Tha/ dr-i D+ho me b+ha ba/ su toSh+yo me b+ha ba/ a nu rak+to me b+ha ba/ su poSh+yo me b+ha ba/ sarba</text></item>
<item><p>91b.2</p><section></section><text>sid+d+hi m+me pra yats+tsha/ sarba karma su tsa me/ tsit+taM shre yaHku ru hUM/ ha ha ha ha hoHb+ha ga wAn badzra he ru ka/ mA me muny+tsa he ru ko b+ha wa/ ma hA sa ma ya satwa AHhUM phaT ces pa'o/ /'dir brjod pa'i khro bo bcu mngon par brjod pa bla mar gsungs pa rnams kyi phyag dang / phyag mtshan la sogs pa rdzogs</text></item>
<item><p>91b.3</p><section></section><text>pa'i dkyil 'khor gyi phreng ba'i bde mchog gi dkyil 'khor du shes par bya'o/ /rgya cher bcom ldan 'das kyi bsgom pa'i rim pa gdams pa dang bcas pa ni bdag gis bde mchog gi mngon par rtogs pa'i sgrub thabs su gsal bar byas so zhes pa bde mchog gi 'byung po thams cad</text></item>
<item><p>91b.4</p><section></section><text>pa'i gtor ma'i cho ga'o// //yang na kye rdo rje'i gzugs kyi snying ga'i hUM gi 'od zer gyis khro bo dang bcas pa'i srung ba'i 'khor lo rtsibs bcu pa'i lte ba'i nang na gnas pa'i gzhal yas khang gi nang na gnas pa'i dkyil 'khor dang / srung ba'i 'khor lo'i phyi ngos su phyogs rnams su</text></item>
<item><p>91b.5</p><section></section><text>dbang po la sogs pa 'khor dang bcas pa dang / sems can dpag tu med pa rnams bkug nas dbang po la sogs pa rnams 'od gsal du bcug ste/ shes rab dang bcas pa'i he ru ka'i gzugs su gsal bar gyur par bsams nas/ zhabs bsil la sogs pa dbul ba sngon du</text></item>
<item><p>91b.6</p><section></section><text>'gro bas snga ma bzhin du dag pas gtor ma/ oM de ba pi tsu badzra i maM ba liM gr-ih+Na gr-ih+Na che ge mo'i shAn+tiM rak+Sha tsa ku ru hUM hUM hUM phaT swA hA/ zhes pa'i sngags kyis bcom ldan 'das la dbul lo/ /oM AHne rAt+ma ya zhes pa la sogs pa mtshan nas brjod cing de rnams kyi sa bon yang brjod de/ i maM ba</text></item>
<item><p>91b.7</p><section></section><text>liM gr-ih+Na gr-ih+Na che ge mo'i shAn+tiM rak+Sha tsa ku ru swA hA hUM zhes pa 'dis bdag med ma la sogs pa rnams la'o/ /na maHsa man+ta bud+d+he b+h+yo/ na mo badzra mung+ga ra ha tA ya tsaN+Da la ak+She pa ka rA ya hUM phaT/ na maHsa man+ta bud+d+he b+h+yo ma hA daN+Da d+ha ra bi bi d+ha su ra a su ra mard na b+hU tA na ni rma tha hUM phaT/ na maHsa man+ta bud+d+he b+h+yo hu lu hu lu</text></item>
<item><p>92a.1</p><section></section><text>ma hA pad+ma a mr-i ti ku ru ma hA bi shaM ka AHna maHsa man+ta bud+d+he b+h+yo na mo badzra kro d+hA ya ma hA daM Sh+To t+kaT b+hai ra bA ya/ badzra san+ho ha dar+pA ya a mr-i ta kuN+Da li hUM/ na maHsa man bud+d+he b+h+yo na mo a la la kA Na tseT+Ta tseT+Ta moT+Ta moT+Ta tuT+Ta tuT+Ta/ g+ha g+ha g+hA ta ya/ g+hA ta ya hUM phaT/ na maHsa man+ta bud+d+he b+h+ye/ /</text></item>
<item><p>92a.2</p><section></section><text>Ta k+ki hUM dzaHna maHsa man+ta bud+d+he b+h+yaHoM ya ma daN+DA ya/ nI la ya ni la da N+DA ya tu ru tu ru/ mu ru mu ru sarba duSh+TAM mA ra ya hUM phaT/ na maHsa man+ta bud+d+he b+h+yo/ na maHma hA ba lA ya/ u ts+tshuSham kro d+ha ra dzA ya/ sarba nA ga nAM hri da yaM tA Da ya hUM phaT/ na maHsa man+ta bud+d+hA nAM/ na maHsa man+ta d+ha rmA NAM/ na maHsa ma n+ta saM g+hA</text></item>
<item><p>92a.3</p><section></section><text>nAM/ oM si tA ta pa tre/ oM bi ma la/ oM shaM ka ra/ oM phra t+yaM gi ra/ badzra uSh+NI Sha tsa kra warti/ sarba yan+t+ra/ man+t+ra/ mU la karmA ban+d+ha naM/ tA Da naM/ kI la nAM wA/ ma ma kri te/ ye na ke na tsi ta kri taM ta ta/ sarbAn+tu/ ts+tshin+da ts+tshin+da/ b+hin+da b+hin+da/ tsi ri tsi ri/ gi ri gi ri/ ma ra ma ra/ hUM hUM hUM hUM hUM hUM</text></item>
<item><p>92a.4</p><section></section><text>hUM hUM hUM hUM/ phaT phaT phaT/ oM sum+b+ha ni sum+b+ha hUM/ gr-ih+Na gr-ih+Na hUM/ gr-ih+NA pa ya gr-ih+NA pa ya hUM/ A na ya hoHb+ha ga wAn bid+yA rA dza hUM phaT/ ces pa'i sngags bcus shar la sogs pa dang / dbang ldan la sogs bar g.yas skor du dang / steng dang 'og tu gshin rje gshed la sogs pa'i khro bo</text></item>
<item><p>92a.5</p><section></section><text>bcu ba mkha' 'gro ma rdo rje gur du gsungs pa rnams la'o/ /oM in+da/ dza ma/ dza la/ dzak+kha/ b+hU ta/ bah+ni/ bA u/ rak+kha/ tsan+da/ sudz+dza/ mA da/ pap+pa/ ta la pA tA le/ aT+Ta sap+pa swA hA/ i daM ba liM/ b+huny+dza/ dzig+ha phul+la/ d+hU pa/ mAM sa/ piM g+ha/ aM b+ha/ sap+pa/ kadz+dza sA da/ khan+ti</text></item>
<item><p>92a.6</p><section></section><text>khu Ni phe Da gA da swA hA/ oM a kA ro mu khaM sarba d+ha rmA nAM Ad+ya nut+pan+na twA ta oM AHhUM phaT swA hA/ zhes pa'i sngags kyis dbang po la sogs pa rnams la'o/ /in+da zhes pa la sogs pa bod tshig rnams ni rang rang gi phyogs kyi sems can dpag tu med pa mtshon par byed pa'o/ /gA da zhes pa</text></item>
<item><p>92a.7</p><section></section><text>ni lus la'o/ /'dir yang de rnams kyi dkyil 'khor gyi bdag po nas brtsams te gnod mdzes kyi bar du zhes pa la sogs pa 'dus pa'i gtor ma'i cho gar brjod pa ni 'dir yang shes par bya'o/ /'dir khro bo'i sngags rnams kyi yi ge hUM rnams dang / yi ge hUM aH'i gong du i maM ba liM</text></item>
<item><p>92b.1</p><section></section><text>gr-ih+Na gr-ih+Na zhes brjod par bya'o/ /khro bo rnams kyi kha dog dang / phyag mtshan la sogs pa rnams ni rdzogs pa'i rnal 'byor gyi phreng bar 'jam pa'i rdo rje'i dkyil 'khor ji lta ba bzhin no/ /kye rdo rje'i 'byung po thams cad pa'i gtor ma'i cho ga'o// //gtor ma'i cho ga rim pa gsum</text></item>
<item><p>92b.2</p><section></section><text>pa 'di yang bskyed pa'i rim pa la'o/ /rdzogs pa'i rim pa la ni shes rab dang thabs las sems ma g.yos ba bsam pa tsam gyis spyan drangs pa'i shes rab dang thabs kyi rang bzhin rang gi 'dod pa'i dkyil 'khor gyi dbang phyug la sogs pa'i lha dbang po la sogs pa dang bcas pa</text></item>
<item><p>92b.3</p><section></section><text>rnams la ye shes kyi ro dang tha mi dad pa'i gtor ma dbul ba ni gtor ma'i cho ga'o// //dpal yang dag par sbyor bar gsungs pa'i rdo rje sems dpa' dang bde mchog dang / ye shes kyi DA ki ma rnams kyi gtor ma'i cho ga rgyas pa dang / kha dog dang / phyag rgya dang / phyag mtshan la sogs</text></item>
<item><p>92b.4</p><section></section><text>pa shin tu rgyas par man ngag gi snye mar brjod do/ /khro bo rnams dang dbang po la sogs pa rnams kyi yang ngo / /'dir gal te rdul tshon gyi dkyil 'khor bri ba la sogs pa nas 'og nas chu rdol ba dang me dang / rlung dang / sprin dang thog dang / mi dang lha dang lha ma yin gyi sde dang</text></item>
<item><p>92b.5</p><section></section><text>glang po la sogs pa bgegs kyi rnam par 'tshe ba lhas byas pa'am mi la sogs pa gzhan gyis byas pa 'byung ba srid de/ de'i tshe cho ga bzhin du rdo rje'i rang bzhin gyis gzhi dang / ra ba dang dra ba dang mda'i ra ba dang bla re'i nang gi nam mkha' la gnas pa'i rtsibs kyi rtse mo la brtan par gnas pa'i khro ba</text></item>
<item><p>92b.6</p><section></section><text>bcu shin tu 'jigs par byin gyis brlabs pa'i rtsibs bcu pa'i 'khor lo ser po g.yas skor du 'khor ba'i lte ba'i dbus su gnas pa'i gzhal yas khang gi rnam par dkyil 'khor gyi khang pa skad cig gis so sor shin tu brtan par mos par bya'o/ /rdo rje'i rang bzhin gyi sa gzhil sogs pas</text></item>
<item><p>92b.7</p><section></section><text>bgegs thams cad bzlog par bsgom mo/ /yang na nye bar 'tshe ba so so la rta mchog la sogs pa'i sbyor ba rnams bya ste/ de rnams kyang man ngag gi snye mar gsal bar bstan pas gzhung mangs kyis dogs pas 'dir ma brjod do/ /gang zhig rgyun mi 'chad par snying rje chen po dang ro gcig</text></item>
<item><p>93a.1</p><section></section><text>pa'i stong pa nyid kyi ting nge 'dzin goms par byed pa de la ni bgegs dpag tu med pa rnams kyang zhi bar 'gyur te/ de'i ched du rim pa 'di dag ma yin no/ /gang yang dkyil 'khor gyi 'khor lo stong pa nyid dang ro gcig par shin tu brtan par sgom par byed pa de la ni bgegs</text></item>
<item><p>93a.2</p><section></section><text>thams cad dang / nyes pa gzhan rnams kyang 'bad pa med par 'gyur te/ rmi lam du yang mi snang ngo / /de'i don du yang rim pa 'di ma yin no/ /bgegs bzlog pa'i cho ga'o// //'di gtor ma dang dkyil 'khor dang sa sbyang ba la sogs pa'i bya ba kun la rdo rje la sogs pa bzung ba sngon du</text></item>
<item><p>93a.3</p><section></section><text>'gro bas de dag gi mtshan nyid brjod par bya'o/ /de la rdo rje rtse lnga pa cha gsum du mnyam pa'i dbus kyi sum cha'i tshad du lte ba ste zur brgyad pa'o/ /ra rnams ni bzhi pa rtse mo gug pa'o/ /ra'i dbus kyi 'og ni zlum po'o/ /ra dbus ma ni drang zhing zur bzhi pa rno ba rked dkris gsum dang ldan</text></item>
<item><p>93a.4</p><section></section><text>pa nas kyi dbyibs so/ /'di'i rtse mo dang phyogs kyi ra'i rtse mo rnams kyi bar ni nas tsam ste ra thams cad phan tshun mnyam pa'o/ /dbus ma ni cung zad lhag pa'o/ /ra rnams kyi 'og chung zad phra ba'o/ /dbus de las sbom pa'o/ /steng gi ra 'og gi cha bas phra ba'o/ /dbus kyi cha yang</text></item>
<item><p>93a.5</p><section></section><text>dbus sbom zhing mtha' gnyis de bas phra ba'o/ /zla ba la gnas pa'i ri mo gsum gyis bskor ba'i rtsa ba can ra dbus ma ma gtogs pa'i shar la sogs pa'i rwa rnams ni chu srin gyi so'i bar rnams su gnas pa'o/ /'di'i sna ni steng du 'bras so ba'i lkog sa pa'i phyed kyi tshad do/ /</text></item>
<item><p>93a.6</p><section></section><text>chu srin gyi gdong ni rwa'i bzhi cha'o/ /chu srin gyi gdong ni phyed du 'od zer dang bcas pa'i zla ba'i steng du bskor ba'i re khA'i mu khyud do/ /ske rags de'i dbus kyi cha ni cung zad lhag par bya'o/ /cha lhag ma dag ni phan tshun mnyam zhing rim gyis nyis 'gyur du mtho ba'o/ /bskor ba yang rdo rje'i phyed kyi</text></item>
<item><p>93a.7</p><section></section><text>cha ste bskor ba'i tshad gnyis kyang rdo rje'i srid du'o/ /zla ba'i 'og tu pad+ma'o/ /pad+ma'i 'og tu rin po che'i phreng ba phra mos bskor ba'o/ /de'i 'og tu ska rags kyi ri mo dang 'od zer yang ji ltar rigs par blta bar bya'o/ /rno ba dang rtul ba dang kha gyes pa dang / zhi ba'i dbye bas rnam pa gnyis so/ /</text></item>
<item><p>93b.1</p><section></section><text>sor bzhi nas brtsams te sor nyi shu'i bar du rdo rje rab tu grags so/ /kha cig ni ji ltar 'dod par ro zhes so/ /dril bu ni cha gsum mnyam pa rdo rje dang rjes su mthun pa'i tshad do/ /de'i 'og gi cha gsum pa ni kha nas brtsams nas khar ba'i dag pa'i rang bzhin du bya'o/ /de'i steng gi cha/ /</text></item>
<item><p>93b.2</p><section></section><text>gnyis ni gser la sogs pa las byas pa'o/ /de'i khar ba'i dbus kyi nam mkha'i rgya dang / mchur mnyam pa'o/ /mchu las steng du ske rags kyi dbus su rdo rje la sogs pa'i phreng ba'o/ /bdud rtsi'i bum pa'i 'og tu gdan gru bzhi pa'o/ /de'i 'og tu phreng ba gsum mo/ /de'i 'og tu pad+ma'o/ /</text></item>
<item><p>93b.3</p><section></section><text>de'i 'og tu ska rags gnyis kyi dbus su ji ltar rigs par rdo rje la sogs pa'i phreng ba'o/ /de'i 'og tu rin po che sna tshogs pa'i dra ba dang dra ba phyed pa'o/ /dra ba'i nang brgyad la mtshan ma brgyad de/ shar la sogs pa'i phyogs su 'khor lo dang / rin po che dang / pad+ma dang / ral gri'o/ /</text></item>
<item><p>93b.4</p><section></section><text>me la sogs pa'i phyogs min du spyan dang / rdo rje dang / pad+ma dang / ut+pala'o/ /bar bar du ku mu ta dang / ut+pal dang / pad+ma dang / rin po che dang / pa tra dang / myu gu la sogs pa ji ltar mdzes pa'o/ /bum pa'i tshad du shes rab kyi zhal lo/ /zhal gyi steng du</text></item>
<item><p>93b.5</p><section></section><text>sngar gyi rdo rje phyed lta bu'i rdo rje phyed do/ /'dir dril bu kha cig ni kha chu skyes cung zad kha dbye ba can no/ /kha cig pad+ma'o/ /kha cig ni ba'i kha lta bu'o/ /'dir rdo rje dbus dang shar la sogs pa'i ra lte ba'i mthar thug pa rnams la mi bskyod pa dang / rnam par</text></item>
<item><p>93b.6</p><section></section><text>snang mdzad la sogs pa bsgom par bya'o/ /yang na dbus su rnam par snang mdzad do/ /shar la sogs pa'i 'dab mar byams pa dang sa'i snying po dang / phyag na rdo rje dang / nam mkha'i snying po dang / 'jig rten dbang phyug dang / 'jam pa'i dbyangs dang / sgrib pa rnam par sel</text></item>
<item><p>93b.7</p><section></section><text>ba dang / kun du bzang po rnams te/ cha brgyad pa la rdo rje sems dpa'o/ /pad+ma gzhan gyi shar la sogs pa'i 'dab ma la rdo rje lcags kyu ma dang / rdo rje zhags pa ma dang / rdo rje lcags sgrog ma dang / rdo rje 'bebs ma'o/ /me la sogs par tsun+da dang / rin chen skar mda' dang / rdo rje lcags</text></item>
<item><p>94a.1</p><section></section><text>sgrog ma dang / gzhan gyis mi thub ma rnams so/ /phyogs gzhan gyi ra rnams la ni dbus su ye shes mkha' 'gro ma dang / shar du rdo rje mkha' 'gro ma dang / byang du mkha' 'gro ma drag mo dang / nub tu rdo rje ro langs ma dang / lhor gtum mo'o/ /dril bu'i steng du kha 'og tu</text></item>
<item><p>94a.2</p><section></section><text>phyogs pa'i pad+ma'i 'dab ma rnams la g.yas skor du phyogs su spyan ma dang / mA ma kI dang / gos dkar mo dang / sgrol ma dang / mtshams su nor rgyun ma dang / tsun+da dang / khro gnyer can dang / rdo rje phreng ba ma rnams so/ /bum pa'i nang du shes rab kyi pha rol tu phyin pa'i sku dang / steng du zhal lo/ /de'i</text></item>
<item><p>94a.3</p><section></section><text>steng du pad+ma dang rdo rje ni snga ma bzhin no/ /mi bskyod pa la sogs pa lha 'di rnams kyi sa bon dang mtshan ma dang / phyag la sogs pa ni man ngag gi snye mar brjod do/ /de nas dam tshig sems dpa'i lha bskyed nas snying ga'i sa bon gyi 'od zer gyis ye shes sems dpa'i lha rnams spyan drangs nas/ zhal bsil la</text></item>
<item><p>94a.4</p><section></section><text>sogs pa sngon du 'gro bas de rnams la bcug ste/ cho ga bzhin du rab gnas byas nas mchod pa la sogs pa byas te/ lha rnams yongs su gyur pa las rwa la sogs pa'i gzugs bzhugs shing / rdo rje thabs kyi rang bzhin dang / dril bu shes rab kyi bdag nyid dang gnyis ka yang don dam pa'i byang chub kyi</text></item>
<item><p>94a.5</p><section></section><text>sems kyi rang bzhin zhes shin tu brtan par mos par byas nas/ oM sarba ta thA ga ta sid+d+hi badzra sa ma ye tiSh+Tha e Sha twaM d+ha rA ya mi hiHhi hi hi hi hUM hUM hUM phaT swA hA/ zhes brjod cing rdo rje g.yas pa'i rgan po dang ming med dag gis dang / oM badzra g+haN+Da hUM zhes brjod cing dril bu g.yon pa dag gis bzung nas de g.yon</text></item>
<item><p>94a.6</p><section></section><text>pa'i dkur bzhag ste/ rdo rje sems dpa' la sogs pa rnams mnyes par bya'o zhes lhag par mos shing yi ge hUM brjod pa sngon du 'gro bas/ so hi a badz+dza mul+la lu tA ra a satwa bi mok+Sha/ d+harma bi mok+ShaM kadz+dza hUM badz+dza huts+tsha a d+ha ran+tu hUM hUM hUM ho ho ho zhes brjod cing rdo rje gsor bar bya'o/ /de nas rdo rje g.yas</text></item>
<item><p>94a.7</p><section></section><text>pa'i dkur bzung ba'am gsor zhing / oM badzra d+harmA ra Ni ta pra ra Ni ta saM pra ra ni ta sarba bud+d+ha k+She tra pra tsA li ni pra dz+nyA pa ra mi tA nA da saM b+ha be badzra satwa hr-i da yaM san+to Sha ni hUM hUM hUM ho ho ho swA hA/ zhes brjod cing dril bu dbus kyi phyogs brgyad rnams su lce bskyod pas dkrol bar bya'o/ /dril bu dang rdo rje'i dbye ba</text></item>
<item><p>94b.1</p><section></section><text>rnams kyi mtshan nyid la sogs pa rgyas par ni man ngag gi snye mar brjod do zhes pa/ rdo rje dang dril bu'i mtshan nyid la sogs pa'i cho ga'o/ /de ltar thub pa mchog rnams kyi ni gsung gi rgya mtsho zab mo ru/ /kha cig thos pa tsam yang mi 'jug 'ga' zhig gis kyang gting ma rnyed/ /snying rje dang bcas blo</text></item>
<item><p>94b.2</p><section></section><text>gros rgya chen mthu yis kho bos nang zhugs nas/ /dga' bar bya phyir bdud rtsi 'di ni nyer blangs bsten par gyis/ /'dir ni bsod nams gang zhig shar dang 'od chen gang zhig nang du 'bar/ /gnyis po de yis myur du phun sum tshogs pa rnams kyi 'byung gnas ni/ /'gro ba gsum pa mi</text></item>
<item><p>94b.3</p><section></section><text>'jigs mnga' bdag sna tshogs lus can khro bo ni/ /dkyil 'khor rdo rje lha mo bde ba'i gzhi la 'du zhing rol bar shog /dkyil 'khor gyi cho ga rdo rje phreng ba zhes bya ba paN+Di ta chen po gnas brtan a b+ha yA ka ra gup+tas mdzad pa rdzogs so// //paN+Di ta de nyid dang lo tsA ba kher gad ban+de 'khor</text></item>
<item><p>94b.4</p><section></section><text>lo grags kyis 'gyur la/ dus phyis lo tsA ba shes rab dpal gyis bcos shing slad nas paN+Di ta rat+na rak+Shi ta dang / rA hu la shri b+ha dra dang / ma Ni ka shrI dz+nyA na dang / chag chos rje dpal gyis bcos pa la slad nas dpang lo tsA ba blo brtan gyis mi bcos su mi rung ba rnams bcos nas dag par byas pa'o// // </text></item>
<item><p>94b.5</p><section></section><text>@##/ /rgya gar skad du/ niSh+pan+na yo ga a bA li nA ma/ bod skad du/ rdzogs pa'i rnal 'byor gyi phreng ba zhes bya ba/ bcom ldan 'das dpal rdo rje sems dpa' la phyag 'tshal lo/ /rdo rje can gang 'di yi 'od kyis 'gro ba long byed mun rnams las rgyal byed/ /gang zhig gnas</text></item>
<item><p>94b.6</p><section></section><text>skabs mthar thug dbyer med dpal ldan yon tan tshogs kyis mdzes pa dang / gang gi snying rje'i tshogs kyi bdud rtsis rab tu brlan pa'i thugs kyis shin tu spros pa ste/ /de dag rnams kyis spyod pa rmad byung 'di bsten shes rab rang bzhin khyed las myur gyur cig /rdo rje'i phreng bas brgyan pa'i</text></item>
<item><p>94b.7</p><section></section><text>dkyil 'khor 'dir/ /rdo rje 'chang spyod shin tu mdzes pa yis/ /sna tshogs skyes pa sprul pa'i tshogs rnams kyis/ /myur du don yod phun sum tshogs par shog /'dir ni chung ngu dang 'bring po dag gi rim pas ting nge 'dzin legs par bsgoms pa las shes rab mchog dang ldan pa la/ </text></item>
<item><p>95a.1</p><section></section><text>bcom ldan 'das kyis spro ba dang bsdu ba'i byed pa po/ /rnam pa kun gyi mchog ldan pa/ /ye shes skad cig gis rdzogs pa/ /rdzogs pa'i rnal 'byor zhes brjod do/ /zhes gsungs so/ /de yang bdag dang sems can thams cad rdo rje 'dzin pa nyid thob par 'dod</text></item>
<item><p>95a.2</p><section></section><text>pa'i spro ba dang ldan pas/ phung po dang khams dang skye mched la sogs pa gzugs brnyan lta bur stong pa nyid dang ro gcig par nges par byas nas/ 'od rab tu gsal ba la rab tu zhugs te/ skad cig gi yan lag dang bcas pa'i gzhal yas khang gi dbus su dkyil 'khor dang dkyil 'khor pas yongs</text></item>
<item><p>95a.3</p><section></section><text>su bskor ba'i dpal rdo rje sems dpa' dang 'jam pa'i rdo rje la sogs pa'i sku stong pa nyid dang / snying rje ro gcig pa'i bde ba chen po'i rang bzhin rigs kyi bdag pos dbu brgyan cing thugs ka'i sa bon dang ldan pa la de bzhin gshegs pa dang / lha mo dang / byang chub sems dpa' dang / khro bo la</text></item>
<item><p>95a.4</p><section></section><text>sogs pa dpag tu med pa spros te/ ji ltar gzhan la phan par nus pa'i chos ston pa la sogs pas gzhan bsod nams kyi tshogs mthar phyin pa la gzhag cing / bsdu ba byas pas bsam gyis mi khyab pa'i skur bskyed par bya'o/ /de la 'di'i yan lag la sogs pa ni sa 'og gi mthar thug par</text></item>
<item><p>95a.5</p><section></section><text>ji ltar mngon par 'dod pa'i rgyar/ gcig tu sra zhing mkhregs la 'bar ba'i rdo rje'i rang bzhin gyis sa gzhi dang bskal pa'i mtha'i me 'bar ba'i 'od zer gyi phreng ba dang ldan pas mtshams bcing ba dang / sa 'og nas steng gi bar du shin tu mtho zhing mkhregs la sra zhing 'bar ba'i rdo rje ra ba dang / rdo rje'i ra</text></item>
<item><p>95a.6</p><section></section><text>ba'i steng du bar mtshams med par dum bu gcig tu gyur cing steng du rdo rje'i mda'i dra ba dang / 'og tu rdo rje'i bla res brgyan pa'i rdo rje'i gur 'bar ba'o/ /de'i nang du gnas pa'i sna tshogs chu skyes dang nyi ma la gnas pa'i 'khor lo rtsibs bcu pa ser po g.yas skor du 'khor ba'o/ /de'i shar gyi rtsibs</text></item>
<item><p>95a.7</p><section></section><text>la gshin rje mthar byed nag po/ zhal dkar po dang dmar po rdo rje'i tho ba nag po dang ral gri dang nor bu dang pad+ma 'dzin pa'o/ /lho'i rtsibs la shes rab mthar byed dkar po zhal nag po dang dmar po/ rdo rjes mtshan pa'i dbyug pa dkar po dang / ral gri dang / nor bu dang pad+ma 'dzin pa'o/ /nub</text></item>
<item><p>95b.1</p><section></section><text>kyi rtsibs la pad+ma mthar byed dmar po zhal sngon po dang dkar po/ pad+ma dmar po dang ral gri dang nor bu dang 'khor lo 'dzin pa'o/ /byang gi rtsibs la bgegs mthar byed nag po zhal dkar po dang dmar po khro bo'i rdo rje dang ral gri dang nor bu dang pad+ma 'dzin pa'o/ /mer 'dod pa'i rgyal po sngon po zhal</text></item>
<item><p>95b.2</p><section></section><text>dkar po dang dmar po/ lcags kyu dang ral gri dang nor bu dang mtsho skyes 'dzin pa'o/ /bden bral du dbyug pa sngon po nag po zhal dkar po dang dmar po dbyug pa sngon po dang ral gri dang nor bu dang chu skyes 'dzin pa'o/ /rlung du stobs po che nag po zhal dkar po dang dmar po/ rtse gsum pa dang ral</text></item>
<item><p>95b.3</p><section></section><text>gri dang nor bu dang pad+ma bsnams pa'o/ /dbang ldan du mi g.yo ba sngon po zhal dkar po dang dmar po ral gri dang nor bu dang pad+ma 'dzin pa'o/ /steng du gtsug tor 'khor los sgyur ba ser po zhal sngon po dang dmar po/ 'khor lo ser po dang ral gri dang nor bu dang pad+ma 'dzin pa'o/ /'og tu gnod</text></item>
<item><p>95b.4</p><section></section><text>mdzes rgyal po sngon po zhal dkar po dang dmar po rdo rje dang ral gri dang nor bu dang pad+ma bsnams pa'o/ /de la gtsug tor dang 'dod pa'i rgyal po dang mi g.yo ba dang gnod mdzes rnams ni rin po che'i cod pan can/ rin po che sna tshogs kyis brgyan par gyur pa/ mche ba cung zad gtsigs pa ston</text></item>
<item><p>95b.5</p><section></section><text>pa/ sma ra dang bral ba'o/ /de las gzhan pa rnams ni mi sdug pa'i gzugs can smin ma 'khyog pa dang bcas pas dbu skra dmar ser gyen du brdzes pa/ smin ma dang sma ra dmar ser dang bcas pa/ zhal gdangs pa/ mche ba gtsigs pa/ ljags 'gyur ba/ gad rgyangs dang</text></item>
<item><p>95b.6</p><section></section><text>ldan pa/ drag po'i klu brgyad kyis brgyan pa sku bong thung zhing rags pa lto ba 'phyang ba'o/ /bcu po 'di dag ni g.yon brkyang ba g.yas bskum pas rtsibs kyi rtse mo la cung zad ma reg pa'i sna tshogs pad+ma dang / nyi ma'i gdan dang bcas pa brtan par gnas pa/ nyi ma'i 'od can shin tu</text></item>
<item><p>95b.7</p><section></section><text>khros pa dang 'bar bas shin tu 'jigs pa bskal pa 'jig pa'i dus kyi me lta bu'i 'od dang ldan pa'i rang gi sku'i sprul pa dpag tu med pa'i tshogs kyis kyang khams gsum mtha' yas pa na gnas pa'i bgegs kyi tshogs ma lus pa yang dang yang du brlag par byed pa phyag drug pa rtsa ba'i</text></item>
<item><p>96a.1</p><section></section><text>phyag dag gis rang dang 'dra ba'i shes rab ma la 'khyud pa/ zhal gsum pa khyad par du rtsa ba'i zhal gyi mdog ni sku mdog lta bu ste/ g.yas pa dang g.yon pa yi ni gong du brjod do/ /zhal re re la'ang dmar la zlum pa'i spyan gsum mo/ /'khor lo yang rgyun mi 'chad par</text></item>
<item><p>96a.2</p><section></section><text>drag tu 'khor bas brtan par gnas pa lta bur 'bar ba'i tshogs dpag tu med pa 'phro ba'o/ /de'i lte ba'i nang du 'og gi rtsibs kyi steng du chos 'byung gru gsum dkar po shin tu yangs pa'i nang du 'og gi zur la gnas pa'i sna tshogs pad+ma'i steng du sna tshogs rdo rje dang bcas pa'o/ /rdo rje de'i phyogs</text></item>
<item><p>96a.3</p><section></section><text>kyi ra rnams dang lte ba ni ji ltar rigs par rnam par snang mdzad la sogs pa'i mdog dang 'dra ba'o/ /der rin po che kha dog lnga las yongs su rdzogs pa thub pa'i dbang po'i dkyil 'khor 'od gsal ba phyogs kyi 'khor lo thams cad sna tshogs pa'i 'od zer gyis khyab pa'i gzhal yas khang ngo / /de'i</text></item>
<item><p>96a.4</p><section></section><text>dbus su bcom ldan 'das dpal rdo rje sems dpa' 'jam pa'i rdo rje'i sku gur gum gyi mdog lta bu g.yas dang g.yon gyi zhal nag po dang dkar po/ rtsa ba'i phyag dag gis rang dang 'dra ba'i shes rab ma la 'khyud pa/ ral gri dang mda' dang ut+pal dang gzhu 'dzin pa rin po che'i cod pan can no/ /rin po</text></item>
<item><p>96a.5</p><section></section><text>che sna tshogs pas brgyan pa/ 'od zer mtha' yas pa'o/ /de'i shar gyi phyogs su rnam par snang mdzad dkar po g.yas ba dang cig shos kyi zhal nag po dang dmar po phyag rnams na 'khor lo rtsibs brgyad pa dkar po dang / ral gri dang nor bu dang pad+ma'o/ /lhor rin chen 'byung ldan ser po rin po che</text></item>
<item><p>96a.6</p><section></section><text>margata zur dgu pa dang / ral gri dang 'khor lo dang pad+ma 'dzin pa'o/ /nub tu snang ba mtha' yas dmar po pad+ma dmar po dang ral gri dang nor bu dang / 'khor lo 'dzin pa'o/ /byang du don yod grub pa ljang gu ral gri dang 'khor lo dang nor bu dang pad+ma 'dzin pa'o/ /'di gsum gyi g.yas pa dang</text></item>
<item><p>96a.7</p><section></section><text>cig shos kyi zhal ni nag po dang dkar po'o/ /de bzhin gshegs pa 'di dag thams cad rin po che'i cod pan dang ldan pa rin po che sna tshogs kyis brgyan pa'o/ /mer spyan ma rnam snang dang mtshungs pa'o/ /bden bral du mA ma kI mi bskyod pa lta bu ut+pal dmar po dang / ral gri dang nor bu dang pad+ma</text></item>
<item><p>96b.1</p><section></section><text>'dzin pa ste/ sgrub thabs thams cad las de ltar bshad pa'i phyir ro/ /rlung du gos dkar mo snang ba mtha' yas dang mtshungs pa'o/ /dbang ldan du sgrol ma rin chen 'byung ldan lta bu ut+pal ser po dang ral gri dang nor bu dang pad+ma 'dzin pa'o/ /dbus kyi rim pa las phyi rol du me'i mtshams</text></item>
<item><p>96b.2</p><section></section><text>su gzugs rdo rje ma rnam par snang mdzad lta bu rin po che'i me long dang ral gri dang nor bu dang chu skyes 'dzin pa'o/ /srin por sgra rdo rje ma mi bskyod pa lta bu pi wang sngon po dang ral gri dang nor bu dang pad+ma 'dzin pa'o/ /rlung du dri rdo rje ma rin chen 'byung ldan lta bu dri chab kyi dung ser po dang ral gri dang 'khor lo dang</text></item>
<item><p>96b.3</p><section></section><text>chu skyes 'dzin pa'o/ /dbang ldan du ro rdo rje ma snang ba mtha' yas dang mtshungs pa ro'i snod dmar po dang ral gri dang nor bu dang 'khor lo 'dzin pa'o/ /shar sgo'i g.yon logs su reg bya rdo rje ma don yod grub pa dang mtshungs pa gos sna tshogs dang ral gri dang nor bu dang chu skyes 'dzin pa'o/ /</text></item>
<item><p>96b.4</p><section></section><text>shar sgo'i g.yas logs su chos kyi dbyings kyi rdo rje ma rdo rje sems dpa' dang mtshungs pa chos 'byung dkar po dang ral gri dang nor bu dang chu skyes 'dzin pa'o/ /'jam pa'i rdo rje la sogs pa'i lha 'di rnams ni zhal gsum pa phyag drug pa phyag mtshan dang po gnyis ni g.yas pa dag gis so/ /</text></item>
<item><p>96b.5</p><section></section><text>gzhan gnyis ni g.yon pa dag gis 'dzin pa'o/ /thams cad kyi rtsa ba'i zhal ni sku mdog bzhin no/ /shar la sogs pa'i sgo ru gshin rje mthar byed dang shes rab mthar byed dang pad+ma mthar byed dang bgegs mthar byed rnams so/ /'jam pa'i rdo rje dang rnam par snang mdzad dang lha mo bcu po</text></item>
<item><p>96b.6</p><section></section><text>rnams ni zla ba'i dkyil 'khor la rdo rje skyil krung gis bzhugs pa'o/ /gzhan ni nyi ma la'o/ /zla ba dang nyi ma'i 'og tu sna tshogs pad+ma'o/ /de bzhin gshegs pa rnams kyi gtso bo'i phyag dag gis rang 'od kyi shes rab dag la 'khyud pa ste de bzhin du shes rab rnams 'od kyi thabs la'o/ /dbu</text></item>
<item><p>96b.7</p><section></section><text>la rigs kyi bdag po ste 'jam pa'i rdo rje la sogs pa'i de bzhin gshegs pa rnams dang / mA ma kI dang sgra rdo rje ma dang / srung ba'i 'khor lo'i khro bo brgyad la ni mi bskyod pa'o/ /spyan ma dang gzugs rdo rje ma dang gshin rje gshed rnams la ni rnam par snang mdzad do/ /dri rdo rje ma la ni rin</text></item>
<item><p>97a.1</p><section></section><text>chen 'byung ldan no/ /gos dkar mo dang ro rdo rje ma dang pad+ma mthar byed rnams la 'od dpag med do/ /sgrol ma dang reg bya rdo rje ma la ni don yod grub pa'o/ /chos kyi dbyings kyi rdo rje ma la ni rdo rje 'dzin pa'o/ /gzhan ni mi bskyod pa'o/ /'dir rdo rje sems dpa' ni sku mdog dkar</text></item>
<item><p>97a.2</p><section></section><text>po la cung zad dmar po'i mdangs dang ldan pa g.yas pa dang cig shos kyi zhal ni sngon po dang dmar po gtso bo'i phyag dag gis rang 'od kyi shes rab la 'khyud pa rdo rje sngon po dang ral gri dang nor bu dang pad+ma 'dzin pa/ sna tshogs pad+ma dang / zla ba'i gdan la rdo rje skyil krung gis bzhugs pa zla ba'i mdog can rin</text></item>
<item><p>97a.3</p><section></section><text>po che'i cod pan dang / rin po che'i rgyan dang ldan pa dbul mi bskyod pas rgyas btab pa'o/ /'dir 'jam pa'i rdo rje'i thugs kar dam tshig sems dpa' lta bu'i ye shes sems dpa' de'i thugs kar zla bar ral gri'i yu ba la gnas pa'i sa bon maM ngo / /rtag pa dang rin 'byung dang / 'od dpag</text></item>
<item><p>97a.4</p><section></section><text>med dang don yod grub pa dang mi bskyod pa rnams kyi thugs kar phyag mtshan la ji ltar rigs par zla ba'am/ nyi ma la/ b+h+rUM/ AM/ dzrAM/ khaM/ hUM ngo / spyan la sogs pa'i lha mo rnams la lAM mAM pAM tAM/ dzaHhUM baM hoHkhaM raM maM/ khro bo rnams la hUM ngo / /lha thams cad kyi snying po'i sngags ni rdo rje'i phreng bar bshad</text></item>
<item><p>97a.5</p><section></section><text>do/ /'dir rdzogs pa'i rnal 'byor du mig la sogs pa byin gyis brlab pa dang ye shes sems dpa' dgug gzhug la sogs pa ni ma bshad do/ /de med kyang mig gi mngon par shes pa la sogs pa'i yon tan gyi tshogs dpag tu med cing bsam gyis mi khyab pas mdzes par byas pa'i yi dam gyi lha'i</text></item>
<item><p>97a.6</p><section></section><text>sku cig car kho na la legs par yongs su dag cing rnam pa thams cad yongs su rdzogs par rgyun du yang dang yang lhag par mos pa brtan par bya'o/ /snying po'i sngags la sogs pa bstan pa ni bum pa lhag par gnas pa la sogs pa la nye bar mkho ba'i ched du'o/ /gang gi tshe dbus su de bzhin gshegs</text></item>
<item><p>97a.7</p><section></section><text>pa gzhan gtso bor gyur pa de'i dbus su gnas pa gzhan de'i gnas su dgod do/ /'od dpag med dkar por yang 'gyur te/ chos rnams dkar po'i rang bzhin gyis/ /'dir ni ngag gi dbang phyug dkar/ /zhes gsungs pa'i phyir/ 'di dang 'chad pa'i dkyil 'khor rnams su gang gi dkyil</text></item>
<item><p>97b.1</p><section></section><text>'khor ba'i lha'i gtso bo'i gnas gang du bshad pa de nyid du gtso bo de dkyil 'khor gyi dbang po la mngon par phyogs shing de dang 'khyud pa ni de la mngon du phyogs pa nyid de gzhan gyi gnas su phyin pa'i phyir ro/ /'dir ni gzhal yas khang gi yan lag rnam pa gsum ste/ rdo rje'i sa gzhi la sogs</text></item>
<item><p>97b.2</p><section></section><text>pas yongs su bskor ba'i rdo rje'i gur dang / srung ba'i 'khor lo dang / chos 'byung ngo / /de la rdo rje'i gur ni 'chad par 'gyur ba'i gzhal yas khang thams cad la'o/ /srung ba'i 'khor lo dang / chos 'byung ni 'ga' zhig kho na la 'chad do/ /bri bar bya ba'i gzhal yas khang rnams la ni chos kyi</text></item>
<item><p>97b.3</p><section></section><text>dbyings kyi ngo bo chos 'byung ngam chos kyi dbyings kyi khongs su chud par mtshon pa'i ched du rdo rje phreng ba bri bar bya'o/ /ji ltar phyi rol de bzhin nang / zhes pas rdzogs rim gyi dkyil 'khor rtogs par bya ba'i ched du 'jig rten khams kyi 'khor yug mtshon pa'i phyir rdo rje phreng ba bri ba ni nges par ro/ /'dir srung</text></item>
<item><p>97b.4</p><section></section><text>ba'i 'khor lo ni de ltar ma yin pas bri mi dgos te/ bgegs bzlog pa ni gzhan gyis kyang byed pas so/ /gzhan yang stong pa nyid kho na/ bcom ldan 'das kyis bgegs kyi tshogs ma lus pa rtsa ba dang bcas pa brlag par byed pa'i nus pa rab tu gyur pas/ de la lhag par mos pa brtan pa nyid</text></item>
<item><p>97b.5</p><section></section><text>bskyed pa'i ched du bri ba'i dkyil 'khor la srung ba'i 'khor lo bri bar ma bstan to/ /bsgom bya'i dkyil 'khor la yang kha cig tu bsgom par gsungs pa las thams cad du ma yin no/ /bgegs bsal ba'i rjes la stong pa nyid la rab tu zhugs pas bsgom par bya ba'i dkyil 'khor la srung ba'i</text></item>
<item><p>97b.6</p><section></section><text>'khor lo med de de'i phyir mi 'dri'o zhe na de ltar na khor yug mtshon pa'i rdo rje'i ra ba yang mi 'dri bar 'gyur ro/ /yang na gzhal yas khang bskyed pa'i dus su de yang bskyed do zhe na/ ma yin te/ bcom ldan 'das kyis rdo rje ra ba lan gsum bskyed par ni gang nas kyang ma gsungs so/ /lan gnyis</text></item>
<item><p>97b.7</p><section></section><text>bskyed pas ci zhig bya cig car rdzogs pa nyid kyang rdo rje'i sa gzhi dang mtshams bcing ba dang rdo rje'i ra ba la sogs kun brtags mtha' dag stong pa nyid kyi rang bzhin sgyu ma'i ngo bor gnas pa nyid do/ /des ni srung ba'i 'khor lo yod kyang dkyil 'khor du mi 'dri ba'i 'thad pa brjod pa nyid do/ /kha</text></item>
<item><p>98a.1</p><section></section><text>cig ni kha cig la srung ba'i 'khor lo bri bar bya'o zhes 'dod do zhes bya ba ni 'jam pa'i rdo rje'i dkyil 'khor ro// //bsdus pa'i rim par gsungs pa'i dkyil 'khor la ni gzhal yas khang gi bar du snga ma bzhin no/ /khro bo rnams kyi khyad par ni bshad par bya'o/ /</text></item>
<item><p>98a.2</p><section></section><text>gzhal yas khang gi dbus su mi bskyod pa nag po drag po g.yas pa dang cig shos kyi zhal dkar po dang dmar po phyag g.yas pa rnams ni khro bo'i rdo rje dang 'khor lo dang pad+ma bsnams pa/ g.yon pa rnams ni dril bu dang yid bzhin gyi nor bu dang ral gri 'dzin pa rang dang 'dra ba'i reg bya rdo rje ma la</text></item>
<item><p>98a.3</p><section></section><text>'khyud pa'o/ /de'i shar la sogs pa'i phyogs rnams su rnam par snang mdzad la sogs pa dang / me la sogs pa'i mtshams rnams su spyan ma la sogs pa'o/ /de la rnam par snang mdzad ni zhi ba dkar po'o/ /zhal dkar po dang nag po dang dmar po 'khor lo dang rdo rje dang pad+ma dkar po dang dril bu</text></item>
<item><p>98a.4</p><section></section><text>dang nor bu dang ral gri 'dzin pa'o/ /bshad zin pa dang 'chad par 'gyur ba'i phyag mtshan dang po nas rim pa bzhin du phyag g.yas par steng nas 'og tu dang / g.yon par 'og nas steng du rig par bya'o/ /rin chen 'byung ldan ni ser po ste zhal ser po dang nag po dang dkar po'o/ /zhal gyi mdog</text></item>
<item><p>98a.5</p><section></section><text>gsum ni rim pa bzhin du rtsa ba dang g.yas pa dang g.yon yin no/ /nor bu dang rdo rje dang 'khor lo dang / dril bu dang pad+ma ser po dang ral gri 'dzin pa'o/ /snang ba mtha' yas dmar po zhal dmar po dang nag po dang dkar po phyag g.yon pas dril bu dang bcas pa'i pad+ma dmar po'i yu ba thugs kar bzung</text></item>
<item><p>98a.6</p><section></section><text>ba/ phyag g.yas pas kha 'byed pa'o/ /gzhan rnams kyis rdo rje dang 'khor lo dang rin po che dang / ral gri 'dzin pa'o/ /don yod grub pa ni ljang gu zhal ljang gu dang nag po dang dkar po ral gri dang sna tshogs rdo rje dang 'khor lo dang dril bu dang pad+ma ljang gu dang nor bu 'dzin pa'o/ /de bzhin gshegs pa lnga</text></item>
<item><p>98a.7</p><section></section><text>po 'di dang 'chad par 'gyur ba'i kun du bzang po'i bar ni ral pa'i thor cog dang rin po che'i cod pan dang rin po che la sogs pa'i rgyan sna tshogs kyis brgyan pa'o/ /spyan ma ni rnam par snang mdzad dang mtshungs pa ste/ 'on kyang pad+ma dkar po'i gnas su ut+pal dkar po'o/ /mA ma kI ni mi bskyod pa lta bu</text></item>
<item><p>98b.1</p><section></section><text>ste 'on kyang pad+ma'i gnas su ut+pal sngon dmar ro/ /gos dkar mo ni snang ba mtha' yas dang mtshungs pa'o/ /sgrol ma ni don yod grub pa lta bu sna tshogs rdo rje dang 'khor lo dang ut+pal sdo ser dang dril bu dang nor bu rin po che dang ral gri 'dzin pa'o/ /rim pa gnyis par me'i mtshams su gzugs</text></item>
<item><p>98b.2</p><section></section><text>rdo rje ma spyan ma lta bu ste 'on kyang dang po'i phyag dag gis me long dmar po 'dzin pa'o/ /bden bral du sgra rdo rje ma ser mo zhal ser po dang nag po dang dkar po dang ldan pa rtsa ba'i phyag gnyis kyis pi wang sngon mo bsgring ba'o/ /phyag lhag ma dag gis rdo rje dang ut+pal sngon mo dang rin po che dang ral gri 'dzin</text></item>
<item><p>98b.3</p><section></section><text>pa'o/ /rlung du dri rdo rje ma ni gos dkar mo lta bu rtsa ba'i phyag gnyis kyis dri'i dung chos ser po 'dzin pa'o/ /dbang ldan du ro rdo rje ma ljang gu zhal ljang gu dang nag po dang dkar po phyag dang po gnyis ro'i snod dmar po 'dzin pa'o/ /lhag ma rnams kyis rdo rje dang 'khor lo dang rin po che dang ral gri 'dzin</text></item>
<item><p>98b.4</p><section></section><text>pa'o/ /rim pa gsum pa'i shar gyi snam bu la byams pa dang sa'i snying po'o/ /lho'i snam bu la phyag na rdo rje dang nam mkha'i snying po'o/ /nub kyi snam bu la spyan ras gzigs dang 'jam pa'i dbyangs so/ /byang du sgrib pa thams cad rnam par sel ba dang kun du bzang po'o/ /brgyad po 'di dag ni rang</text></item>
<item><p>98b.5</p><section></section><text>gi rigs kyi bdag po dang mtshungs pa ste/ 'on kyang byams pa ni rtsa ba'i phyag gis 'khor los mtshan pa'i yal ga dang bcas pa'i klu shing gi me tog 'dzin pa'o/ /shar la sogs pa'i sgo dang me la sogs pa'i mtshams dang steng dang 'og tu go rims bzhin du khro bo bcu'o/ /de la gshin rje gshed</text></item>
<item><p>98b.6</p><section></section><text>ni nag po nag po dang dkar po dang dmar po rdo rje'i thob dang 'khor lo dang rdo rje dang thugs kar zhags pa dang bcas pa'i sdigs mdzub dang dril bu dang dgra s+t+wa 'dzin pa'o/ /shes rab mthar byed ni dkar po zhal dkar po dang nag po dang dmar po/ rdo rje dang rdo rjes mtshan pa'i dbyug pa dkar po dang / ral</text></item>
<item><p>98b.7</p><section></section><text>gri dang thugs kar zhags pa dang bcas pa'i sdigs mdzub dang dril bu dang dgra sta 'dzin pa'o/ /pad+ma mthar byed ni dmar po zhal dmar po dang nag po dang dkar po/ pad+ma dmar po dang ral gri dang gtun shing dang dril bu dang / dgra sta dang zhags pa 'dzin pa'o/ /bgegs mthar byed</text></item>
<item><p>99a.1</p><section></section><text>ni sngon po zhal sngon po dang dkar po dang dmar po/ sna tshogs rdo rje dang 'khor lo dang gtun shing dang zhags pa dang bcas pa'i sdigs mdzub dang dril bu dang dgra sta 'dzin pa'o/ /mi g.yo ba ni sngon po zhal sngon po dang dkar po dang dmar po/ ral gri dang rdo rje dang</text></item>
<item><p>99a.2</p><section></section><text>'khor lo dang sdigs mdzub dang dgra sta dang zhags pa 'dzin pa'o/ /'dod pa'i rgyal po ni sngon po zhal sngon po dang dkar po dang dmar po/ phyag gnyis kyis rdo rje hUM mdzad kyi phyag rgya 'dzin pa gzhan rnams kyis rdo rje dang ral gri dang zhags pa dang lcags kyu 'dzin pa'o/ /dbyug pa sngon po ni</text></item>
<item><p>99a.3</p><section></section><text>nag po zhal nag po dang dkar po dang dmar po/ rdo rjes mtshan pa'i dbyug pa sngon po dang / ral gri dang 'khor lo dang thugs kar zhags pa dang bcas pa'i sdigs mdzub dang pad+ma dang dgra sta 'dzin pa'o/ /stobs po che ni nag po zhal nag po dang dkar po dang dmar po rdo rjes mtshan pa'i dbyug pa</text></item>
<item><p>99a.4</p><section></section><text>nag po dang ral gri dang 'khor lo dang thugs kar zhags pa dang bcas pa'i sdigs mdzub dang pad+ma dang dgra sta 'dzin pa'o/ /gtsug tor 'khor los sgyur ba ni nag po zhal nag po dang dkar po dang dmar po/ rtsa ba'i phyag dag gis gtsug tor spyi bor 'dzin pa'o/ /phyag lhag ma rnams kyis rdo rje dang</text></item>
<item><p>99a.5</p><section></section><text>pad+ma dang sdigs mdzub dang ral gri rnams 'dzin pa'o/ /lag pa gnyis thal mo gan rkyal du mnyam par brkyang ba'i srin lag gnyis ni sen mo'i steng du mthe bo gnyis kyi sen mos mnan te mthe'u chung gnyis brkyang ngo / /de bzhin du gung mo gnyis kyi sen mo mnyam par yang dag par rtse sprad la/ </text></item>
<item><p>99a.6</p><section></section><text>mdzub mo gnyis dbus su rwa'i rnam pa ni kun du snang ba zhes bya ba gtsug tor gyi phyag rgya'o zhes kha cig go/ /'ga' zhig tu ni gzhan no/ /gnod mdzes rgyal po nag po zhal nag po dang dkar po dang dmar po/ rdo rje dang 'khor lo dang rin po che dang thugs kar zhags pa dang bcas pa'i sdigs mdzub</text></item>
<item><p>99a.7</p><section></section><text>dang pad+ma dang ral gri 'dzin pa'o/ /mi bskyod pa la sogs pa 'di dag ni sna tshogs pad+ma'i steng du go rims bzhin du rdo rje rtse lnga pa dang 'khor lo dang rin po che ma ra ka ta cha dgu pa dang pad+ma dmar po dang sna tshogs rdo rje dang 'khor lo dang rdo rje dang pad+ma dang sna tshogs rdo rje dang klu shing gi me tog dang 'khor lo dang</text></item>
<item><p>99b.1</p><section></section><text>rdo rje dang rin po che dang / pad+ma dang rdo rje dang sna tshogs rdo rje dang rdo rje dang thob dang rdo rje dang pad+ma dmar po dang sna tshogs rdo rje dang ral gri'i yu ba dang rdo rje dang rdo rjes mtshan pa'i dbyug pa sngon po dang dbyug pa nag po dang rdo rje dang rdo rje la gnas pa'i nyi ma dang zla ba la bzhugs pa zhal gsum phyag drug</text></item>
<item><p>99b.2</p><section></section><text>pa'o/ /yang gzhan nas ni rang rang gi lha'i mdog lta bu'i rin po che las byas pa'o/ /de la rnam par snang mdzad dang lha mo rnams dang byang chub sems dpa' rnams zla ba la gnas pa'o/ /gzhan rnams ni nyi ma la gnas pa'o/ /mi bskyod pa la sogs pa rnams ni rdo rje'i skyil krung can no/ /</text></item>
<item><p>99b.3</p><section></section><text>khro bo rnams ni zhabs g.yon brkyang pa g.yas bskum pa zhal so so la dmar la zlum pa'i spyan gsum gsum mnga' ba sgra sgrogs shing 'bar ba ste/ shin tu 'jigs pa srung ba'i 'khor lor brjod pa'i 'jigs pa'i gzugs la sogs pa'i khyad par dang ldan pa'o/ /'dir dkyil 'khor gyi</text></item>
<item><p>99b.4</p><section></section><text>bdag po kho na yum dang bcas pa ste gnod mdzes kyi bar du lha gzhan rnams yum med pa'o/ /srung ba'i 'khor lo la gnas pa'i gshin rje gshed la sogs pa ni rang gi 'od kyi shes rab dang bcas pa ste de rnams ni go rims bzhin du rdo rje ro langs ma dang / gzhan gyis mi thub ma dang khro gnyer can</text></item>
<item><p>99b.5</p><section></section><text>dang ral pa gcig ma dang / sna tshogs rdo rje ma dang / sna tshogs rin chen ma dang / sna tshogs pad+ma dang / sna tshogs las ma dang / nam mkha' rdo rje ma dang / sa 'dzin ma rnams so/ /mi bskyod pa'i thugs kar ye shes sems dpa' phyag gnyis pa dmar po yum dang bcas pa'o/ /de'i thugs</text></item>
<item><p>99b.6</p><section></section><text>kar ting nge 'dzin sems dpa' hUM nag po'o/ /rnam par snang mdzad kyi oM/ rin chen 'byung ldan gyi swA/ snang ba mtha' yas kyi AHdon yod grub pa'i hA/ spyan ma la sogs pa'i lha mo rnams kyi lAM mAM pAM tAM/ dzaHhUM baM hoH/ reg bya rdo rje ma'i khaM ngo / /byams pa la sogs pa byang chub sems</text></item>
<item><p>99b.7</p><section></section><text>dpa' brgyad po rnams kyi mai th+liM/ oM oM oM hUM oM saM ngo / /khro bo bcu po rnams kyi hUM ngo / /lha rnams kyi snying po'i sngags ni rdo rje phreng bar brjod do/ /rigs kyi bdag po ni mi bskyod pa dang kun du bzang po gnyis kyi gong du brjod pa'i rdo rje sems dpa' ste/ 'on kyang rdo rje dang 'khor lo dang / pad+ma dang</text></item>
<item><p>100a.1</p><section></section><text>dril bu dang / nor bu dang ral gri 'dzin pa/ rang 'dra ba'i rdo rje dbyings kyi dbang phyug mas yang dag par 'khyud pa'o/ /de bzhin gshegs pa rnams dang mA ma kI dang / phyag na rdo rje dang 'jam dpal dang gtsug tor 'khor los sgyur ba dang / gnod mdzes rgyal po rnams kyi ni mi bskyod</text></item>
<item><p>100a.2</p><section></section><text>pa'o/ /spyan ma dang gzugs rdo rje ma dang / byams pa dang sa'i snying po dang gshin rje gshed dang mi g.yo ba rnams kyi rnam par snang mdzad do/ /sgra rdo rje ma dang nam mkha'i snying po dang / shes rab mthar byed dang 'dod pa'i rgyal po rnams kyi ni rin chen 'byung ldan no/ /gos dkar mo dang / dri rdo rje ma dang spyan</text></item>
<item><p>100a.3</p><section></section><text>ras gzigs dang pad+ma mthar byed dang dbyug pa sngon po rnams kyi ni snang ba mtha' yas so/ /sgrol ma dang ro rdo rje ma dang reg bya rdo rje ma dang sgrib pa rnam par sel ba dang / bgegs mthar byed dang / stobs po che rnams kyi ni don yod grub pa'o/ /rgyas 'debs kyi de bzhin gshegs pa thams cad ni rang</text></item>
<item><p>100a.4</p><section></section><text>'od kyi yum dang bcas pa'o/ /dpal kun tu kha sbyor gyi rgyud las gsungs pa'i rdo rje sems dpa'i dkyil 'khor ni rdo rje gur gyi nang du srung ba'i 'khor lo'i lte ba'i dbus su rlung dang me dang chu dang sa'i dkyil 'khor dang ri rab kyi steng du chos 'byung gi dkyil du gzhal yas khang ngo / /srung ba'i 'khor</text></item>
<item><p>100a.5</p><section></section><text>lor gshin rje gshed phyag g.yas pa gsum gyis rdo rje lcags kyu dang 'khor lo dang / rdo rje rnams bsnams pa/ g.yon gsum gyis snying gar sdigs mdzub dang bcas pa'i zhags pa dang dril bu dang dgra sta 'dzin pa'o/ /shes rab mthar byed ni rdo rje zhags pa dang / rdo rje dang ral gri dang snying</text></item>
<item><p>100a.6</p><section></section><text>gar sdigs mdzub dang dril bu dang dgra sta 'dzin pa'o/ /pad+ma mthar byed ni lcags sgrog dang pad+ma dang ral gri dang / dril bu dang dgra sta dang zhags pa'o/ /bgegs dgra ni rdo rje dril bu dang rdo rje rgya gram dang 'khor lo dang / snying gar sdigs mdzub dang bcas pa'i zhags pa dang gtun shing dang</text></item>
<item><p>100a.7</p><section></section><text>dgra sta'o/ /mi g.yo ba ni ral gri dang 'khor lo dang rdo rje dang sdigs mdzub dang dgra sta dang zhags pa'o/ /'dod pa'i rgyal po ni g.yas dang cig shos kyi phyag gnyis kyis rdo rje hUM mdzad kyi phyag rgya dang lcags kyu dang ral gri dang rdo rje dang zhags pa'o/ /dbyug pa sngon po ni rdo rjes mtshan pa'i</text></item>
<item><p>100b.1</p><section></section><text>dbyug pa sngon po dang / ral gri dang 'khor lo dang sdigs mdzub dang bcas pa'i zhags pa dang pad+ma dang dgra sta'o/ /stobs po che ni rtse gsum pa dang ral gri dang 'khor lo dang / snying gar sdigs mdzub dang bcas pa'i zhags pa dang pad+ma dang dgra sta'o/ /gtsug tor 'khor los sgyur ba</text></item>
<item><p>100b.2</p><section></section><text>ni g.yas dang cig shos kyi phyag dang po gnyis kyis spyi bor gtsug tor gyi phyag rgya dang 'khor lo dang pad+ma dang sdigs mdzub dang ral gri'o/ /gnod mdzes ni rdo rje dang 'khor lo dang rin po che dang / snying gar sdigs mdzub dang bcas pa'i zhags pa dang pad+ma dang ral gri'o/ /bcu po</text></item>
<item><p>100b.3</p><section></section><text>'di dag ni dbu la thod pa lngas brgyan pa 'khor lo la sogs pa'i phyag rgya lnga dang ldan pa mi mgo'i phreng ba ske la 'chang ba go rims bzhin du rnam par snang mdzad dang rin chen 'byung ldan dang 'od dpag med dang don yod grub pa dang rtag pa dang rin chen 'byung ldan dang 'od dpag med dang don yod grub pa</text></item>
<item><p>100b.4</p><section></section><text>pa dang mi bskyod pa dang mi bskyod pas rgyas btab pa'o/ /gzhal yas khang gi dbus su rdo rje sems dpa' zhal 'dzum pa dang bcas pa'i sku mdog dkar po la cung zad dmar ba'i mdangs dang ldan pa ral pa'i thor cog nag po la gnas pa'i nor bu dang sna tshogs rdo rje dang de'i 'og tu g.yon ngos su</text></item>
<item><p>100b.5</p><section></section><text>gnas pa'i zla ba phyed pa dri ma med pa dang / sangs rgyas lnga'i cod pan can dpral ba'i steng du thod pa lnga dang gtsug gi 'khor lo dang / rna cha dang mgul rgyan dang lag gdub dang ske rags dang thal ba rnams kyis brgyan pa zhal gsum pa g.yas pa dang cig shos kyi zhal sngon po dang dmar po zhal re re</text></item>
<item><p>100b.6</p><section></section><text>la spyan gsum gsum dang ldan pa phyag drug pa rdo rje dang rdo rje dril bus rnam par mdzes pa'i phyag gnyis kyis rang dang 'dra ba'i shes rab la 'khyud cing chu skyes la mnyam par sbyar ba'i dga' ba dang ldan pa phyag g.yas pa dag gis ral gri dang lcags kyu 'dzin pa g.yon pa dag gis thod pa dang zhags</text></item>
<item><p>100b.7</p><section></section><text>pa 'dzin pa nyi ma'i 'od kyi dkyil 'khor can sna tshogs pad+ma dang thod pa dang zla ba'i gdan la skyil krung phyed pas bzhugs pa gar gyi nyams dgu dang ldan pa'o/ /de'i thugs kar sna tshogs pad+ma dang zla ba la ye shes sems dpa' sku mdog dkar dmar sems dpa'i skyil krung can sangs rgyas lnga'i cod</text></item>
<item><p>101a.1</p><section></section><text>pan gyis spras pa rin po che'i rgyan gyis brgyan pa rdo rje dang rdo rje dril bu dang bcas pa'i phyag gnyis kyis/ rang dang 'dra ba'i shes rab la 'khyud pa/ de'i thugs kar zla ba la ting nge 'dzin sems dpa'i rang bzhin hUM nag po'i rnam pa'o/ /'dir sems dpa' gsum gyi bdag</text></item>
<item><p>101a.2</p><section></section><text>nyid can rdo rje 'chang gi shar du rnam par snang mdzad dkar po zhi ba phyag bzhi pa g.yas pa dag gis 'khor lo dang dril bu dang g.yon pa dag gis thod pa dang zhags pa bsnams pa'o/ /lhor ni rin chen 'byung ldan ser po phyag bzhi pa g.yas pa dag gis rin po che dang lcags kyu g.yon pa dag gis</text></item>
<item><p>101a.3</p><section></section><text>thod pa dang zhags pa bsnams pa'o/ /nub tu 'od dpag med dmar po phyag bzhi pa g.yas pa dag gis mda' dang pad+ma g.yon pa dag gis gzhu dang zhags pa 'dzin pa'o/ /byang du don yod grub pa ljang gu phyag bzhi pa g.yas pa dag gis rdo rje dang lcags kyu/ g.yon pa dag gis dril bu dang thod pa</text></item>
<item><p>101a.4</p><section></section><text>'dzin pa'o/ /dbang ldan du spyan ma dkar mo phyag brgyad ma g.yas rnams kyis 'khor lo dang / rdo rje dang ral gri dang mda' rnams so/ /g.yon pa rnams kyis thod pa dang dril bu dang zhags pa dang gzhu rnams so/ /me ra mA ma kI sngon mo phyag bcu gnyis pa g.yas pa rnams kyis mda' dang</text></item>
<item><p>101a.5</p><section></section><text>ral gri dang rdo rje dang 'khor lo dang / rin po che dang pad+ma'o/ /g.yon pa rnams kyis gzhu dang lcags kyu dang dril bu dang zhags pa dang thod pa dang kha T+wAM ga'o/ /bden bral du gos dkar mo dmar mo phyag brgyad ma g.yas rnams kyis mda' dang pad+ma dang ral gri dang rdo rje rnams so/ /g.yon pa rnams</text></item>
<item><p>101a.6</p><section></section><text>kyis gzhu dang thod pa dang zhags pa dang / dril bu bsnams pa'o/ /rlung du sgrol ma ljang gu phyag brgyad ma g.yas pa rnams kyis ut+pal dmar po dang ral gri dang / lcags kyu dang mda'o/ /cig shos rnams kyis 'khor lo dang zhags pa dang thod pa dang gzhu rnams so/ /rim pa gnyis</text></item>
<item><p>101a.7</p><section></section><text>pa la shar gyi phyogs su rdo rje drag mo dkar mo phyag na mda' dang lcags kyu dang gzhu dang byang chub kyi sems kyis gang ba'i thod pa 'dzin pa'o/ /lhor rdo rje gzugs ma ser mo phyag na rdo rje dang / mdung dang zhags pa dang thod pa khrag gis gang ba'o/ /nub tu 'dod chags rdo rje ma dmar mo</text></item>
<item><p>101b.1</p><section></section><text>phyag na ral gri dang rdo rje dang chus gang ba'i thod pa dang dril bu'o/ /byang du rdo rje zhi ba ma ljang gu ni phyag na tal pa thung ngu dang ba dan gsum pa dang rdo rjes mtshan pa'i kha T+wAM ga dang sman gyis gang ba'i thod pa rnams so/ /dbang ldan du rdo rje gnod sbyin ma ni dkar ser gyi mdog la phyag na dbyug to dang ut+pal</text></item>
<item><p>101b.2</p><section></section><text>dang thod pa dang Da ma ru'o/ /mer rdo rje mkha' 'gro ma dmar ser phyag na pad+ma dang me long dang rkang mar gyis gang ba'i thod pa dang dgra sta'o/ /bden bral du sgra rdo rje ma sngon dmar phyag na shak+ti dang dung dang 'khor lo dang khrag gis gang ba'i thod pa'o/ /rlung dus rdo rje ma dkar ljang pad+ma dang rdo rje dang bdud rtsi</text></item>
<item><p>101b.3</p><section></section><text>lnga dang sha lngas gang ba'i thod pa mi lpags kyis g.yogs pa dang dril bu'o/ /brgyad po 'di dag ni phyag bzhi pa dang po'i phyag mtshan gnyis ni g.yas pa dag gis 'dzin pa gzhan gnyis ni g.yon pa dag gis 'dzin pa'o/ /rim pa gsum pa'i shar du bzhad ma dmar mo phyag gnyis rdo rje dang rdo rje</text></item>
<item><p>101b.4</p><section></section><text>dril bu dang bcas pas mngon par bzhad pa'i tshul can no/ /lhor sgeg mo sngon po phyag gnyis rdo rje dang rdo rje dril bu 'dzin pas snyems pa dang bcas pas mngon par sgeg pa'i tshul can no/ /nub tu glu ma ser mo ni sku cung zad g.yo zhing sgeg pa'i phyag gnyis kyis ting ting shag 'dzin pa'o/ /</text></item>
<item><p>101b.5</p><section></section><text>byang du gar ma ljang gu pad skor gyi tshul la sogs pa'i gar gyis g.yo ba'i phyag gnyis kyis rdo rje rtse gsum pa dang rdo rje dril bu 'dzin pa'o/ /dbang ldan du gling bu ma dmar mo'o/ /mer pi wang ma ser mo phyag gnyis ma sgeg mo'i nyams kyis bag tsam lus g.yo ba'o/ /bden bral du mu kun+da ma</text></item>
<item><p>101b.6</p><section></section><text>dkar mo'o/ /rlung du rdza rnga ma du ba'i mdog can no/ /bzhi po 'di dag ni phyag gnyis kyis rang rang gi rol cha brdung ba'o/ /de nas phyi'i snam bu la me'i mtshams su me tog ma dkar mo phyag g.yon gyis me tog gi phreng ba dang cig shos kyis 'khor lo 'dzin pa'o/ /bden bral du bdug spos ma</text></item>
<item><p>101b.7</p><section></section><text>du ba'i mdog can phyag g.yon gyis bdug spos kyi snod dang cig shos kyis rin po che 'dzin pa'o/ /rlung du mar me ma gser gyi mdog can phyag g.yon du mar me'i kong bu g.yas su pad+ma 'dzin pa'o/ /dbang ldan du dri chab ma dmar mo phyag g.yon gyis dri'i dung chos dang cig shos kyis ral</text></item>
<item><p>102a.1</p><section></section><text>gri 'dzin pa'o/ /shar gyi phyogs su me long ma dkar mo phyag gnyis kyis me long 'dzin pa'o/ /lhor ro ma dmar mo phyag gnyis kyis ro'i snod 'dzin pa'o/ /nub tu reg ma ljang gu phyag gnyis kyis gos sna tshogs 'dzin pa'o/ /byang du chos ma dkar mo phyag gnyis kyis</text></item>
<item><p>102a.2</p><section></section><text>chos 'byung dkar po 'dzin pa'o/ /'di rnams dang rnam par snang mdzad la sogs pa'i lha rnams ni zhal gcig spyan gsum pa ral ba'i cod pan nag po la thod pa lnga dang 'khor lo la sogs pas brgyan pa/ lha'i na bza' gon pa skyil krung phyed pa'i gar gyis bzhugs pa'o/ /shar sgor</text></item>
<item><p>102a.3</p><section></section><text>rdo rje lcags kyu ma nam mkha'i mdog lta bu sngo bsangs zhal g.yas nag po g.yon dkar po phyag drug pa g.yas pa rnams kyis lcags kyu dang ral gri dang 'khor lo 'dzin pa'o/ /g.yon rnams kyis zhags pa dang sdigs mdzub dang dril bu'o/ /lho sgor rdo rje zhags pa ma dkar ser zhal</text></item>
<item><p>102a.4</p><section></section><text>g.yas nag po g.yon dmar po/ phyag drug pa g.yas pa rnams kyis zhags pa dang rdo rje dang ral gri'o/ /g.yon pa rnams kyis 'khor lo dang dril bu dang sdigs mdzub dang bcas pa'i zhags pa'o/ /nub sgor rdo rje lcags sgrog ma dmar mo zhal g.yas nag po g.yon dkar po phyag drug</text></item>
<item><p>102a.5</p><section></section><text>pa g.yas rnams kyis lcags sgrog dang rdo rje dang ral gri'o/ /g.yon rnams kyis 'khor lo dang dril bu dang lcags kyu'o/ /byang du rdo rje dril bu ma ljang gu zhal g.yas nag po g.yon dkar po phyag drug pa g.yas pa rnams kyis dril bu dang rdo rje dang ral gri'o/ /g.yon pa rnams kyis 'khor</text></item>
<item><p>102a.6</p><section></section><text>lo dang lcags kyu dang zhags pa'o/ /bzhi po 'di rnams ni zhal re re la spyan gsum gsum dang ldan pa dbu skra dmar ser 'bar zhing gyen du brdzes pa thod pa lnga dang 'khor lo la sogs pas brgyan pa stag gi pags pa gon pa zhabs g.yas brkyang ba g.yon bskum pas gar byed pa'i</text></item>
<item><p>102a.7</p><section></section><text>tshul gyis sna tshogs pad+ma dang thod pa dang nyi ma la bzhugs pa'o/ /rin chen 'byung ldan dang 'od dpag med dang don yod grub pa rnams sna tshogs pad+ma dang thod pa dang nyi ma'i gdan la'o/ /lha gzhan thams cad ni sna tshogs pad+ma dang thod pa zla ba'i gdan la gnas pa'o/ /thams</text></item>
<item><p>102b.1</p><section></section><text>cad kyang nyi ma'i 'od zer can kho na'o/ /'dir rdo rje sems dpa' kho na shes rab dang bcas pa ste/ lha gzhan thams cad shes rab ma dang bral ba'o zhes pa ni phyogs gcig go/ /rang lta bu'i shes rab ma dang bcas pa zhes pa ni phyogs gnyis pa'o/ /rigs kyi bdag po ni rdo rje</text></item>
<item><p>102b.2</p><section></section><text>sems dpa' la sogs pa'i de bzhin gshegs pa rnams dang mA ma kI dang sgra rdo rje ma dang glu ma dang reg bya rdo rje ma dang chos kyi dbyings kyi rdo rje ma rnams kyi mi bskyod pa'o/ /spyan ma dang rdo rje drag mo dang sa'i rdo rje ma dang me tog ma dang / bzhad ma dang gling bu ma dang rdo rje lcags kyu ma rnams kyi rnam</text></item>
<item><p>102b.3</p><section></section><text>par snang mdzad do/ /rdo rje mkha' 'gro ma dang rdo rje sku ma dang rdo rje bdug spos ma dang / sgeg mo dang pi wang ma dang rdo rje zhags pa ma rnams kyi rin 'byung ngo / /gos dkar mo dang rdo rje chags pa ma dang / mar me ma dang dri chab ma dang mu kun+da ma dang lcags sgrog ma rnams kyi snang ba mtha' yas so/ /sgrol</text></item>
<item><p>102b.4</p><section></section><text>ma dang rdo rje zhi ba ma dang rdo rje gnod sbyin ma dang / gar ma dang ro ma dang / rdza rnga ma dang dril bu ma rnams kyi don yod grub pa'o/ /thugs ka'i sa bon ni rdo rje sems dpa' la sogs pa rnams dkyil 'khor lo dgod pa'i rim pas/ hUM bruM/ AM hIHkhaM b+h+rUM/ hUM hrIHtaM aM AM iM IM uM UM aM AHraM hAM/ IM rAM laM</text></item>
<item><p>102b.5</p><section></section><text>d+haM liM/ gaM baM liM naM raM/ oM oM eM aiM dzaHhUM baM hoHzhes pa'o/ /rdo rje sems dpa'i snying po'i sngags ni oM badzra a mr-i ta ma hA su khaM haM swA hA zhes pa'o/ /rdo rje dril bu'i sngags oM AHbadzra g+haN+De hoHhaM swA hA zhes pa ni las thams cad pa'o/ /rdzogs pa'i rim pa'i rnal 'byor pa la ni 'khor lo'i gtso bo'i snying po'i</text></item>
<item><p>102b.6</p><section></section><text>sngags nyid kyis lha gzhan rnams kyi snying po'i sngags kyis bsgrub bya yang 'grub par 'gyur bas de rnams ni ma bris te gzhung mangs pas 'jigs pas so/ /de bzhin du thog ma dang tha ma yang rig par bya'o/ /ye shes mkha' 'gro ma'i dkyil 'khor ni rdo rje gur gyi nang du sna tshogs pad+ma dang</text></item>
<item><p>102b.7</p><section></section><text>sna tshogs rdo rje'i lte bar gnas pa'i gzhal yas khang gi dbus su gdugs dkar po dang bcas pa'i seng ge la gnas pa'i sna tshogs pad+ma dang nyi mar ye shes mkha' 'gro ma sngon mo'o/ /'di'i cod pan dar gyis bcings pa'i steng du rdo rjes mtshan pa sangs rgyas lnga 'od 'phro bas brgyan</text></item>
<item><p>103a.1</p><section></section><text>pa/ rtsa ba'i zhal khro zhing gad rgyangs dang bcas pa/ g.yas dkar ba bzhad pa dang bcas pa/ g.yon dmar ba sgeg pa dang bcas pa/ zhal re re la spyan gsum gsum pa/ g.yas pa'i phyag gsum na steng du bstan pa'i kha T+wAM ga dang dgra sta dang rdo rje'o/ /g.yon gyi gsum</text></item>
<item><p>103a.2</p><section></section><text>la dril bu dang khrag gis gang ba'i thod pa dang ral gri rnams so/ /'di'i shar gyi phyogs su rdo rje mkha' 'gro ma dkar mo sgeg pa'i nyams dang ldan pa'o/ /byang phyogs su 'jigs byed mkha' 'gro ma gser gyi mdog can no/ /nub tu ro langs ma dmar mo'o/ /lho phyogs su gtum mo sngon mo'o/ </text></item>
<item><p>103a.3</p><section></section><text>bzhi po 'di dag kyang seng ge la gnas pa'i sna tshogs pad+ma dang nyi ma la gnas pa g.yas pa dang cig shos kyi phyag gnyis kyis steng du bsgreng pa'i kha T+wAM ga dang khrag gis bkang ba'i thod pa 'dzin pa'o/ /dbang ldan du seng ge mo ni seng ge'i gdong pa can g.yas ser g.yon dkar ba'i lus phyed phyed pa glang po</text></item>
<item><p>103a.4</p><section></section><text>che dkar po'i gdan la bzhugs pa'o/ /me'i mtshams su stag mo stag gi gdong pa can g.yon sngon mo g.yas dkar ba phyed phyed kyi sku rin po che bdun gyi phung po la gnas pa'o/ /srin po'i mtshams su ce spyang ma ce spyang gi gdong can g.yas dmar ba g.yon nag po'i lus phyed phyed pa ma he la</text></item>
<item><p>103a.5</p><section></section><text>bzhugs pa'o/ /rlung gi mtshams su 'ug pa mo 'ug pa'i gdong can g.yon pa dang g.yas pa'i lus phyed phyed pa ser po dang dmar po'o/ /klu brgyad kyi gzhug ma rnams la bzhugs pa'o/ /bzhi po 'di dag ni g.yas pa dang g.yon pa'i phyag gnyis rdo rje lcags kyu dang sdigs mdzub dang</text></item>
<item><p>103a.6</p><section></section><text>bcas pa'i rdo rje zhags pas brgyan cing sna tshogs pad+ma dang nyi ma la gnas pa'o/ /de'i shar sgor rgyal ba'i dbang phyug ma dkar mo phyag gnyis kyis thal mo khar bcug pa'o/ /byang du gsal byed ma ser mo mar me lta bu'i thal mo kha sbyar ba spyi bor 'dzin pa'o/ /nub tu 'jigs byed</text></item>
<item><p>103a.7</p><section></section><text>ma dmar mo khrag gis gang ba'i snyim pa steng du byas te kha'i thad kar bzung nas khrag gi rgyun 'thung bar byed pa'o/ /lhor kam+po dzi nag po rdo rje'i snyim pa la mthe bo'i rtse mo gnyis phan tshun sbyar te sdigs mdzub gnyis kyi rtse mo brkyang ba sbyar nas rang gi gsang ba'i gnas ston par</text></item>
<item><p>103b.1</p><section></section><text>byed pa'o/ /bzhi po 'di dag ni sna tshogs pad+ma la gnas pa'i yi dwags kyi snying gar nyi ma'i gdan la bzhugs pa'o/ /rdo rje mkha' 'gro ma la sogs pa bcu gnyis ni zhal gcig la spyan gsum pa'o/ /lha mo bcu gsum po thams cad kyang lha'i gos dmar po mnabs pa dbu</text></item>
<item><p>103b.2</p><section></section><text>la thod pa lnga'i phreng ba dang bcas pa'i phyag rgya lnga dang ldan pa sems dpa'i skyil krung can klu'i rgyal po brgyad kyis rnam par brgyan pa bskal pa'i mtha'i me 'bar ba'i 'od lta bu'i 'od zer gyi tshogs kyis 'jigs par byed pa go rims bzhin du mi bskyod pa dang rnam par snang mdzad dang rin</text></item>
<item><p>103b.3</p><section></section><text>chen 'byung ldan dang snang ba mtha' yas dang / don yod grub pa dang mi bskyod pa dang / rnam snang dang rin 'byung dang snang mtha' dang / rtag pa dang 'od dpag med dang / don yod grub pa rnams kyis rgyas btab pa'o/ /hUM hUM hUM hUM hUM/ AM IM UM r-IM l-IM aiM auM AH'di rnams ni thugs ka'i sa</text></item>
<item><p>103b.4</p><section></section><text>bon rnams so/ /oM hrIHswA hA/ zhes bya ba ni ye shes mkha' 'gro ma'i snying po'i sngags so/ /oM be tA lI hUM swA hA/ zhes bya ba ni ro langs ma'i sngags te las thams cad pa'o// //bcu bdun gyi bdag nyid kyi kye rdo rje'i dkyil 'khor la rdo rje gur gyi nang du chos 'byung gi dkyil na gnas</text></item>
<item><p>103b.5</p><section></section><text>pa'i gzhal yas khang gi dbus su sna tshogs pad+ma'i ze 'bru la gnas pa'i ro'i snying gar gnas pa'i khrag gis gang ba'i thod pa'i steng du nyi ma la kye'i rdo rje rnam pa gsum mo/ /bzhi pa la ni ro dang bral ba'o/ /de la 'jig rten gsum kun du bskyod pa nag po sna tshogs rdo rjes mtshan pa'i dbu skra kham ser</text></item>
<item><p>103b.6</p><section></section><text>gyen du brdzes pa thod pa lnga dang phyag rgya drug dang / mi mgo rlon pa'i phreng bas brgyan pa'o/ /rgyab kyi char stag gi pags pa'i smad dkris can zhabs g.yon pa'i brla la g.yas pa'i zhabs kyi rtse mo yang dag par bzhag pa'i skyil krung phyed pas gnas pa spyan gsum dmar la zlum pa zhal gcig phyag</text></item>
<item><p>103b.7</p><section></section><text>gnyis pa phyag g.yon pas thod pa khrag gis gang ba rdo rjes mtshan pa 'dzin pa/ 'chad par 'gyur ba'i rang bzhin gyis bdag med ma la 'khyud pa/ phyag g.yas pa rdo rje rtse lnga pa'i dbyug pa brdeg pa'i tshul gyis 'dzin pa'o/ /yang na phyag bzhi pa phyag gnyis pa lta bu phyag gzhan gnyis kyis</text></item>
<item><p>104a.1</p><section></section><text>bdag nyid lta bu'i rdo rje phag mo la yang dag par 'khyud pa'o zhes bya ba 'di ni khyad par ro/ /yang na phyag drug pa nag po zhal gsum pa nag po dang dkar po dang dmar po/ zhal re re la spyan gsum pa ral pa'i cod pan gyis brgyan pa phyag g.yas pa rnams ni rdo rje dang mda' dang rtse gsum</text></item>
<item><p>104a.2</p><section></section><text>pa 'dzin pa/ g.yon pa rnams kyis rdo rje dril bu dang gzhu dang thod pa'o/ /rdo rje dang rdo rje dril bu dang ldan pa'i phyag gnyis kyis bdag nyid lta bu'i rdo rje lu gu rgyud ma la 'khyud pa ste/ gzhan ni ji ltar rigs par snga ma bzhin no/ /he ru ka 'di gsum gyi shar la sogs pa'i 'dab ma brgyad la rdo rje lha</text></item>
<item><p>104a.3</p><section></section><text>mo la sogs pa brgyad do/ /de dag gi phyi rol du dbang ldan la sogs pa'i mtshams su gling bu ma dang pi wang ma dang mu kuN+Da ma dang rdza rnga ma rnams so/ /shar la sogs pa'i sgo rnams su rdo rje lcags kyu ma dang / rdo rje zhags pa ma dang / rdo rje lcags sgrog ma dang rdo rje dril bu ma rnams so/ /lha mo</text></item>
<item><p>104a.4</p><section></section><text>bcu drug po 'di rnams ni gang bzhin te/ yab dang bral ba'o/ /he ru ka gsum gyi rigs kyi bdag po mi bskyod pa'o/ /thugs ka'i sa bon hUM ngo / /snying po'i sngags ni oM AHhUM hrIHswA hA/ so so'i sngags ni rim pa bzhin du oM trai lokyA k+She pa hUM hUM hUM phaT swA hA/ oM dz+wa la b+h+yo hUM hUM hUM phaT</text></item>
<item><p>104a.5</p><section></section><text>swA hA/ oM ki Ti ki Ti badzra hUM hUM hUM phaT swA hA/ zhes so/ /kye'i rdo rje bzhi pa ni phyag bcu drug pa mi bskyod pas rgyas btab pa bdag med pa dang snyoms par 'jug pa/ 'on kyang 'di la gong du bshad pa'i ro'i gnas su bdud bzhi ste/ de la phung po'i bdud kyi rang bzhin tshangs pa ser po/ nyon</text></item>
<item><p>104a.6</p><section></section><text>mongs pa'i bdud khyab 'jug nag po/ 'chi bdag gi bdud dbang phyug chen po dkar po/ lha'i bu'i bdud ni brgya byin kham ser ro/ der bcom ldan 'das zhabs bzhi ba'i zhabs gnyis kyis rdo rje'i skyil krung phyed pa rang gzhan gnyis kyis ni g.yon bskum pa dang g.yas brkyang bas bzhugs</text></item>
<item><p>104a.7</p><section></section><text>pa/ sku mdog nag po dang sna tshogs rdo rje la sogs pa nas stag gi pags pa'i bar du sngar bshad pa'i khyad par dang ldan pa zhal brgyad pa spyan nyi shu rtsa bzhi pa rtsa ba'i zhal nag po gad mo can g.yas pa dkar po g.yon dmar po steng du gnas pa'i mche ba gtsigs pa lhag ma rnams ni</text></item>
<item><p>104b.1</p><section></section><text>nag po'o/ /g.yas pa'i phyag rnams ni rdo rje dang ral gri dang mda' dang 'khor lo dang thod pa dang dbyug pa dang rtse gsum pa dang lcags kyu rnams so/ /g.yon pa rnams su dril bu dang pad+ma dang gzhu dang kha T+wAM ga bsgreng ba dang thod pa dang rin po che dang sdigs mdzub dang zhags pa'o/ /shar</text></item>
<item><p>104b.2</p><section></section><text>gyi 'dab mar gau rI dkar ser phyag g.yas pa gnyis na mda' phyung ba dang rdo rje gri gug go/ /g.yon gnyis na gzhu dang nya ro hi ta dang bcas pa'i khrag gis gang ba'i thod pa'o/ /lhor tsau rI dmar mo rdo rje dang Da ma ru dang lcags kyu dang phag pa dang bcas pa'i thod pa khrag gis gang ba'o/ /nub tu</text></item>
<item><p>104b.3</p><section></section><text>ro langs ma ni sku mdog dkar ser ral gri dang rus sbal dang bcas pa'i thod pa khrag gis gang ba dang chang gis gang ba'i thod pa dang dri chus gang ba'i thod pa'o/ /byang du g+hasma rI ljang gu cung zad ser ba rkang mar gyis gang ba'i thod pa la gnas pa'i sbrul dang mi 'jigs pa'i phyag rgya dang rdo rjes</text></item>
<item><p>104b.4</p><section></section><text>mtshan pa'i me thab dang dgra sta'o/ /dbang ldan du puk+ka sI ser mo shas gang ba'i thod pa la gnas pa'i seng ge dang mchog sbyin gyi phyag rgya dang dpag bsam shing gi yal ga dang rin po che'o/ /me'i mtshams su sha ba rI dkar mo byang chub sems kyis gang ba'i thod par gnas pa'i dge slong dang rdo rje dang kha</text></item>
<item><p>104b.5</p><section></section><text>T+wAM ga dang zhags pa'o/ /srin po'i mtshams su tsaN+DA lI sngon mo g.yas su khrag gis gang ba'i thod pa la stag dang g.yon du pad+ma dkar po dang phyag gnyis na rlung ras so/ /rlung gi mtshams su DoM bi nI nag mo chang gis gang ba'i thod pa dang rtse gsum pa gyen du bstan pa dang bdud rtsi lngas gang ba'i thod pa la</text></item>
<item><p>104b.6</p><section></section><text>gnas pa'i ce spyang dang gshol lo/ /de dag gi phyi'i zur rnams su gling bu ma la sogs pa bzhi snga ma bzhin du'o/ /shar gyi sgo ru rta gdong ma nag mo zhal rnams nag mo dang dkar mo dang ser mo dang steng gi rta gdong ljang gu'o/ /lho ru phag gdong ma ser mo zhal rnams ni ser mo dang nag mo dang</text></item>
<item><p>104b.7</p><section></section><text>dkar mo'i steng du phag zhal dmar po'o/ /nub tu khyi gdong ma dmar po zhal rnams ni dmar mo dang nag mo dang dkar mo'i steng du khyi gdong ser po'o/ /byang sgor seng gdong ma ljang gu zhal rnams ni ljang gu dang nag mo dang dkar mo'i steng du seng ge'i gdong pa dmar po'o/ /'di ltar rtsa ba</text></item>
<item><p>105a.1</p><section></section><text>dang g.yas pa dang cig shos dang steng gi rim pas zhal bzhi pa'o/ /sgo skyong ma rnams phyag bzhi pa rdo rje lcags kyu ma la sogs pa bzhin du phyag mtshan 'dzin pa sna tshogs pad+ma dang khrag gis gang ba'i thod pa la gnas pa'i ro'i steng du g.yas bskum pa dang g.yon brkyang bas</text></item>
<item><p>105a.2</p><section></section><text>gnas pa dbu skra dmar ser gyen du brdzes pa'o/ /lha gzhan rnams ni skyil krung phyed pa dang ldan pa/ thams cad kyang zhal re re zhing spyan gsum pa phyag rgya lnga la sogs pas brgyan pa yab med pa'o/ /bcom ldan 'das kyi thugs ka'i sa bon ni hUM ngo / /snying po'i sngags ni/ oM de wa pi tsu badzra</text></item>
<item><p>105a.3</p><section></section><text>hUM hUM hUM phaT swA hA/ zhes pa'o/ /g+hasma rI'i oM oM swA hA/ zhes pa ni las thams cad pa'i sngags so/ /bdag med ma'i dkyil 'khor la rdo rje gur gyi nang du chos 'byung gi dbus su gnas pa'i gzhal yas khang gi nang du sna tshogs pad+ma'i lte bar bdag med pa'o/ /shar la sogs pa'i phyogs</text></item>
<item><p>105a.4</p><section></section><text>kyi pad+ma'i 'dab mar rdo rje ma dang gau rI ma dang chu ma dang rdo rje mkha' 'gro ma rnams so/ /rim pa gnyis par sna tshogs pad+ma rnams la shar la sogs par gau rI/ tsau rI be+e tA lI g+hasma rI rnams so/ /dbang ldan la sogs par puk+ka sI dang sha ba rI dang tsan+Da lI dang DoM bi nI rnams so/ /bdag med ma'i steng gi</text></item>
<item><p>105a.5</p><section></section><text>shar ngos kyi pad+ma la gnas pa'i mkha' spyod ma steng zhal can no/ /'og gi nub ngos kyi pad+ma la gnas pa'i sa spyod ma 'og zhal can no/ /'dir phyi ma la gnas pa'i gau rI la sogs pa brgyad ni phyag bcu drug pa'i dkyil 'khor lta bur ser po la sogs pa'i mdog can no/ /gzhan bdun</text></item>
<item><p>105a.6</p><section></section><text>ni sngon mo'o/ /bco lnga po yang skyil krung phyed pas ro'i snying gar gnas pa'i zla ba'i dkyil 'khor la gnas pa'o/ /zhal gcig pa spyan gsum pa dmar ba dbu skra dmar ser gyen du brdzes pa stag gi pags pa'i sham thabs can phyag bzhi pa g.yas dag gis rdo rje dang gri gug go/ /</text></item>
<item><p>105a.7</p><section></section><text>g.yon pa dag gis thod pa dang / gyen du bsgreng ba'i kha T+wAM ga 'dzin pa'o/ /dbu la thod pa lnga'i phreng bas brgyan pa/ phyag rgya lnga dang ldan pa'o/ /zur rnams la gling bu ma la sogs pa bzhi ni snga ma bzhin no/ /shar gyi sgor rta gdong ma dkar sngo/ lhor phag gdong ma ser sngo/ nub tu</text></item>
<item><p>105b.1</p><section></section><text>khyi gdong ma dmar sngo/ byang du seng gdong ma ljang sngo/ bzhi po 'di dag kyang g.yas brkyang g.yon bskum gyis nyi ma la gnas pa'o/ /g.yas dang g.yon pa'i phyag gnyis kyis gri gug dang thod pa 'dzin pa ming gis rjes su mthun pa'i zhal gcig ma phyag gnyis gnyis dang ldan pa'o/ /</text></item>
<item><p>105b.2</p><section></section><text>'di dag gi khyad par ni bdag med ma dang mtshungs pa'o/ /bdag med ma la sogs pa rnams la go rims bzhin du mi bskyod pa dang rtag pa dang / rin chen 'byung ldan dang snang ba mtha' yas dang don yod grub pa dang mi bskyod pa dang / rtag pa dang rin chen 'byung ldan dang / snang ba mtha'</text></item>
<item><p>105b.3</p><section></section><text>yas dang rnam par snang mdzad dang / rin chen 'byung ldan dang snang ba mtha' yas dang rnam par snang mdzad dang mi bskyod pa rnams kyis rgyas btab pa'o/ /gling bu ma la sogs pa dang stag gdong ma la sogs pa rnams la rnam par snang mdzad dang rin chen 'byung ldan dang snang ba mtha' yas dang</text></item>
<item><p>105b.4</p><section></section><text>don yod grub pa rnams kyis so/ /bdag med ma'i thugs ka'i sa bon ni AM/ oM aM swA hA/ zhes bya ba ni g+hasma rI'i sngags te las thams cad pa'o/ /yang na bdag med ma la sogs pa lha mo bco lnga'i bdag nyid kyi dkyil 'khor ro/ /de la lha mo thams cad sku mdog nag mo g.yas g.yon</text></item>
<item><p>105b.5</p><section></section><text>gyi phyag gnyis kyis gri gug dang thod pa 'dzin pa mchod phyir thogs pa 'dra ba'i kha T+wAM ga dang bcas pa'o/ /gzhan rnams ni gong ma bzhin no/ /oM AHbadzra g+hasma rI oM hUM swA hA/ zhes bya ba ni g+hasma rI'i sngags so// //gang gi tshe dkyil 'khor gyi bdag po ku ru kul+le dmar mo phyag bzhi ma g.yas</text></item>
<item><p>105b.6</p><section></section><text>gnyis kyis mda' dang lcags kyu 'dzin pa/ g.yon gnyis kyis ut+pal la dmar po dang gzhu 'dzin pa zhal gcig pa spyan gsum pa snang ba mtha' yas kyis rigs kyi bdag po byas pa/ rdo rje ma la sogs pa bcu bzhi sku mdog dmar mo phyag gnyis kyis mda' dang gzhu 'dzin pa bco lnga po</text></item>
<item><p>105b.7</p><section></section><text>thams cad kyang pad+ma dmar po dang ro'i snying gar zla ba la skyil krung phyed pas gnas pa'o/ /ku ru kul+le'i snying ga'i sa bon ni hrIHoM ku ru ku l+le hrIHswA hA/ zhes bya ba ni snying po'i sngags so/ /gzhan ni sngar bzhin du ste de'i tshe ku ru kul+le'i dkyil 'khor du 'gyur ro/ /rdo rje bdud rtsi'i dkyil 'khor</text></item>
<item><p>106a.1</p><section></section><text>la rdo rje gur gyi nang du chos 'byung gi dbus su gnas pa'i gzhal yas khang gi dbus su sna tshogs pad+ma'i ze 'brur zla ba la dpal rdo rje bdud rtsi sems dpa'i skyil krung gis gnas pa me tog phri yang ku lta bu ljang ser/ rtsa ba dang g.yas pa dang g.yon pa'i zhal gsum me tog pri yang</text></item>
<item><p>106a.2</p><section></section><text>ku lta bu ljang ser dang dkar po dang dmar po sna tshogs pa'i lag gdub dang rkang gdub la sogs pa dang gos rnams kyis brgyan pa phyag drug pa rdo rje dang dril bur bcas pa'i phyag gnyis kyis rang 'od kyi shes rab ma la 'khyud pa g.yas pa gnyis kyis 'khor lo dang ral gri/ g.yon pa gnyis kyis zhags</text></item>
<item><p>106a.3</p><section></section><text>pa dang lcags kyu 'dzin pa 'od dmar po'i dkyil 'khor can zhi ba dang sgeg pa'i nyams kyi tshogs can no/ /shar gyi 'dab mar zhi ba mo dkar mo zhal gsum ni dkar ba dang nag pa dang dmar ba'o/ /lhor zhi gdong ma ser mo zhal gsum ni ser po dang / dkar po dang dmar po'o/ /nub tu zla ldan ma dmar mo zhal</text></item>
<item><p>106a.4</p><section></section><text>gsum ni dmar po dang nag po dang dkar po'o/ /byang du ri bong can ma ljang gu zhal gsum ni ljang gu dang dkar po dang dmar po'o/ /me'i mtshams su zla dkyil ma sngon mo zhal gsum ni sngon mo dang dkar po dang dmar po'o/ /bden bral du zla tshes ma me tog pri yang ku lta bu ljang ser</text></item>
<item><p>106a.5</p><section></section><text>mo zhal gsum ni ljang ser dang dkar po dang dmar po'o/ /rlung du yid 'ong ma ut+pal sngon mo'i mdog can zhal gsum ni sngon mo dang dkar po dang dmar po'o/ /dbang ldan du yid tshim byed ma gser gyi mdog can ma zhal gsum ni ser po dang dkar po dang dmar po'o/ lha mo 'di rnams ni dkyil</text></item>
<item><p>106a.6</p><section></section><text>'khor gyi gtso bo'i phyag mtshan lta bu 'dzin pa'o/ /'on kyang 'khor lo'i gnas su zla ba'i dkyil 'khor 'dzin pa'o/ /zla tshes ma ni zla ba'i cha gcig 'dzin pa'o/ /rim pa gnyis par dbang ldan gyi mtshams su me tog ma dkar po ni zhal gsum pa dkar po dang nag po dang dmar po'o/ /</text></item>
<item><p>106a.7</p><section></section><text>mer bdug spos ma du ba'i mdog can zhal gsum pa du ba'i mdog dang dkar ba dang dmar ba'o/ /bden bral du mar me ma gser gyi mdog can ma zhal gsum pa gser mdog dang dkar po dang nag po'o/ /rlung du dri chab ma dmar mo zhal gsum pa dmar po dang nag po dang dkar po'o/ /</text></item>
<item><p>106b.1</p><section></section><text>'di rnams ni go rims bzhin du g.yas kyi dang pos me tog gi za ma tog dang spos phor dang mar me'i mchod sdong dang dri'i dung chos 'dzin pa'o/ /phyag lhag ma rnams kyis gtso bo'i phyag mtshan 'dzin pa'o/ /shar la sogs pa'i snam bu la gling bu ma dang pi wang ma dang mu kun+da ma dang rdza rnga ma rnams ni</text></item>
<item><p>106b.2</p><section></section><text>dmar po dang ser po dang dkar po dang du ba'i mdog can gyi zhal gcig ma phyag gnyis kyis gling bu la sogs pa'i sgra sgrogs par brtson pa'o/ /shar gyi sgor khro gnyer rim par ldan ma sngon po nam mkha' lta bu sngon po dang dkar po dang dmar po'i zhal gsum mo/ /lho'i sgor 'jigs sdigs dkar po</text></item>
<item><p>106b.3</p><section></section><text>'jigs su rung ba dkar po dang nag po dang dmar po'i zhal gsum mo/ /nub sgor rta'i gzugs can dmar mo dmar po dang dkar po dang nag po'i zhal gsum mo/ /byang sgor tshogs kyi gtso bo ljang gu ljang gu dang dkar po dang dmar po'i zhal gsum pa'o/ /'di dag ni 'gying ba'i khro bo 'gying ba'i stang stabs kyis</text></item>
<item><p>106b.4</p><section></section><text>bzhugs pa dkyil 'khor gyi gtso bo'i phyag mtshan 'dzin pa'o/ /khyad par ni g.yas dang po'i phyag gis rim pa ji lta bar lcags kyu dang zhags pa dang / lcags sgrog dang dril bu 'dzin pa mche ba cung zad gtsigs pa'o/ /'dir dkyil 'khor gyi gtso bo'i gzugs brnyan ni de bzhin gshegs pa lnga</text></item>
<item><p>106b.5</p><section></section><text>dang rdo rjes mtshan pa'i rin po che sna tshogs pa'i cod pan dang ldan pa'o/ /de las gzhan pa'i lha nyi shu pa rnams ni rdo rje dang bdud rtsi dang po tis mtshan pa'i rin po che'i cod pan can zla ba'i dkyil 'khor la gnas pa/ dkyil 'khor gyi gtso bo lta bu rin po che sna tshogs kyi rgyan gyis brgyan pa la sogs</text></item>
<item><p>106b.6</p><section></section><text>pa'o/ /me tog ma la sogs pa bcu gnyis pa rnams kyi zla ba'i 'og tu sna tshogs pad+ma'o/ /rdo rje bdud rtsi'i thugs ka'i sa bon ni haH'o/ /oM haHbadzra a mr-i ta swA hA/ zhes bya ba ni snying po'i sngags so/ /las thams cad pa'i sngags kyang 'di nyid yin no/ /rdo rje bdud rtsi gzhan rnam pa</text></item>
<item><p>106b.7</p><section></section><text>gsum po 'di ltar bsgom pa'i khyad par gyi rim pa ni rdo rje bdud rtsi'i rgyud nyid las shes par bya'o/ /mangs pas 'jigs pas 'dir ma bshad do// //dgu'i bdag nyid kyi dgyes pa rdo rje rnam pa bzhi'i dkyil 'khor ni rdo rje gur gyi nang du gnas pa'i chos 'byung la gnas pa'i gzhal yas khang</text></item>
<item><p>107a.1</p><section></section><text>ngo / /phyag bcu drug pa la slar yang 'jam pa'i rdo rje'i dkyil 'khor lta bu srung ba'i 'khor lo rtsibs bcu pa yang yod do zhes pa ni phyogs gnyis pa'o/ /gzhal yas khang gi dbus su sna tshogs pad+ma'i lte ba'i nang du gan rkyal du gnas pa'i tshangs pa dang khyab 'jug dang</text></item>
<item><p>107a.2</p><section></section><text>dbang phyug dang / lha'i dbang po ste/ bdud rnam pa bzhi'i rang bzhin can gyi snying gar gnas pa'i nyi ma la zhabs bzhi pa gcer bu gar gyi nyams dgu dang ldan pa/ zhabs gnyis kyis skyil krung phyed pa dang / zhabs gnyis kyis g.yon bskum pa dang / g.yas brkyang ba'i gar gyi tshul gyis</text></item>
<item><p>107a.3</p><section></section><text>gnas pa dang spyi bor sna tshogs rdo rjes mtshan pa'i dbu skra dmar ser gyen du brdzes pa dpral ba'i steng du pags pa dang bral ba'i mi mgo skam po lngas brgyan pa sangs rgyas lnga'i cod pan can/ sku mdog nag po phyag bcu drug pa zhal brgyad pa/ zhal re re la dmar zhing zlum pa'i spyan gsum gsum</text></item>
<item><p>107a.4</p><section></section><text>yod pa rtsa ba'i zhal nag po g.yas pa rnams ni dkar po dang nag po dang nag po'o/ /g.yon pa rnams ni dmar po dang nag po dang nag po'o/ /steng gi zhal ni du ba'i mdog can mi sdug pa zhal thams cad ni smin ma kyog po dang bcas pa khro gnyer can mche ba'i myu gu gtsigs pa g.yas pa'i phyag brgyad</text></item>
<item><p>107a.5</p><section></section><text>kyis bsnams pa'i thod pa rnams la glang po che dang rta dang bong bu dang / glang dang rnga mo dang mi dang shar b+ha dang byi la rnams 'dzin pa'o/ /g.yon pa'i phyag brgyad pa'i thod pa rnams ni sa dang chu dang rlung dang me dang zla ba dang nyi ma dang gshin rje dang nor sbyin rnams so/ /gtsug gi 'khor lo dang rna cha dang mgul</text></item>
<item><p>107a.6</p><section></section><text>rgyan dang lag gdub dang ska rags dang thal ba rnams dang mi mgo rlon pa khrag 'dzag pa lnga bcu'i phreng ba dang dpung rgyan dang rkang gdub rnams kyis brgyan pa'o/ /'di'i yum bdag med ma nag mo gcer bu gri gug dang thod par ldan pa'i phyag gnyis kyis bcom ldan 'das la yang dag par 'khyud pa/ g.yas</text></item>
<item><p>107a.7</p><section></section><text>bskum pa g.yon brkyang ba'i gar gyis gnas pa phyag rgya lnga dang ldan pa zhal gcig pa stan gsum pa dmar la zlum pa mche ba gtsigs pa dbu skra dmar ser 'bar ba gyen du mdzes pa/ dpral ba'i mtshams su thod pa lngas brgyan pa/ mgrin par mi mgo skam po'i phreng ba 'phyang ba dang / rkang gdub la sogs</text></item>
<item><p>107b.1</p><section></section><text>pas brgyan pa'o/ /shar la sogs pa'i phyogs kyi 'dab mar gnas pa'i tshangs pa dang dbang po dang nye ba'i dbang po dang drag po'i snying ga'i steng du zla ba rnams la gau rI la sogs pa'o/ /dbang ldan la sogs pa'i 'dab mar gnas pa'i gshin rje dang lus ngan dang srin po dang / thags bzangs ris kyi snying</text></item>
<item><p>107b.2</p><section></section><text>gar zla ba'i dkyil 'khor la gnas pa'i puk+ka sI la sogs pa'o/ /de la gau rI nag mo g.yas na gri gug g.yon na ro hi ta'i nya 'dzin pa'o/ /tsau rI dmar mo g.yas Da ma ru g.yon phag pa 'dzin pa'o/ /ro langs ma gser gyi mdog can g.yas g.yon gyi phyag gnyis kyis rus sbal dang pad+ma'i snod 'dzin</text></item>
<item><p>107b.3</p><section></section><text>pa'o/ /g+hasma rI ljang gu phyag g.yas pa na sprul g.yon pa na rnal 'byor gyi snod 'dzin pa'o/ /puk+ka sI sngon mo phyag g.yas pa na seng ge g.yon pa na dgra sta 'dzin pa'o/ /sha ba rI dkar mo phyag g.yas pa na dge slong g.yon pa na gsil byed 'dzin pa'o/ /tsaN+Da lI nam mkha' ltar sngo bsangs ma phyag g.yas</text></item>
<item><p>107b.4</p><section></section><text>pa na 'khor lo g.yon pa na gshol 'dzin pa'o/ /DoM bi nI khra mo phyag g.yas pa na rdo rje g.yon pa sdigs mdzub 'dzin pa'o/ /brgyad po 'di dag ni skyil krung phyed pa'i gar gyis bzhugs pa'o/ /khyad par gzhan ni sngar brjod pa'i bdag med ma bzhin no/ /he ru ka dang bdag med ma dag gi rigs kyi bdag po mi</text></item>
<item><p>107b.5</p><section></section><text>bskyod pa'o/ /gau rI la sogs pa rnams ni mi bskyod pa dang rnam par snang mdzad dang rin chen 'byung ldan dang snang ba mtha' yas so/ /puk+ka sI la sogs pa rnams kyi yang ngo / /yang na dkyil 'khor gyi gtso bo phyag gnyis pa g.yas pas rdo rje gyen du 'phyar ba g.yon pa rdo rjes mtshan pa'i thod pa 'dzin pas bdag</text></item>
<item><p>107b.6</p><section></section><text>med ma la 'khyud pa kha T+wAM ga dpung pa g.yon pa la brten pa'o/ /yang na dkyil 'khor gyi gtso bo phyag bzhi pa sngon po phyag g.yas pas rdo rje 'dzin pa g.yon pas thod pa khrag gis gang ba 'dzin pa phyag lhag ma dag rang dang mtshungs pa'i rdo rje phag mo la 'khyud pa'o/ /yang na dkyil 'khor gyi gtso bo phyag drug pa</text></item>
<item><p>107b.7</p><section></section><text>sngon po rtsa ba dang g.yas g.yon gyi zhal gsum sngon po dang dkar po dang dmar po/ phyag g.yas pa dag gis rdo rje dang gri gug dang g.yon pa dag gis rtse gsum pa dang dril bu 'dzin pa lhag ma dag gis rdo rje lu gu rgyud ma la 'khyud pa'o/ /rdo rje lu gu rgyud ma ni sku mdog dang zhal dang phyag mtshan la sogs pa rnams</text></item>
<item><p>108a.1</p><section></section><text>bdag med ma dang mtshungs par yan lag med pa'i rdo rje'i zhabs kyis gsungs so/ /phyag gnyis pa la sogs pa 'di rnams sna tshogs pad+ma'i ze 'bru la ro'i snying gar nyi ma la skyil krung phyed pas gar mdzad pa mi bskyod pas rgyas btab pa sna tshogs rdo rjes mtshan pa dbu skra dmar ser gyen du</text></item>
<item><p>108a.2</p><section></section><text>brdzes pa mi mgo lngas dbu brgyan pa/ smin ma 'khyog pa dang bcas pa'i khro gnyer can mche ba gtsigs pa phyag bcu drug pa bzhin du gtsug gi 'khor lo la sogs pas brgyan pa gau rI la sogs pa'i lha mo rnams kyis bskor ba'o/ /lha mo thams cad ni thal ba dang bral ba'o/ /rdo rje phag mo dang rdo rje lu gu</text></item>
<item><p>108a.3</p><section></section><text>rgyud ma ni mi bskyod pas rgyas btab pa'o/ /kye'i rdo rje rnam pa bzhi'i thugs ka'i sa bon ni hUM ngo / /oM de ba pi tsu badzra hUM hUM hUM phaT swA hA/ /zhes bya ba ni phyag bcu drug pa'i snying po'o/ /oM trai lo kyA k+She pa hUM hUM hUM phaT swA hA/ zhes pa ni phyag gnyis pa'o/ /oM dz+wa la dz+wa la b+h+yo hUM hUM hUM phaT swA hA/ phyag bzhi pa'o/ /</text></item>
<item><p>108a.4</p><section></section><text>oM ki Ti ki Ti badzra hUM hUM hUM phaT swA hA/ phyag drug pa'o/ /oM AHbadzra g+hasma rI oM hUM swA hA zhes bya ba ni g+hasma rI'i sngags te las thams cad pa'o// //sgyu 'phrul chen mo'i dkyil 'khor la rdo rje gur gyi nang na gnas pa'i chos 'byung gi dbus su gzhal yas khang ngo / /kha cig ni rdo rje gur gyi nang du chos 'byung</text></item>
<item><p>108a.5</p><section></section><text>med par gzhal yas khang ngo zhes so/ /gzhal yas khang gi dbus su pad+ma dmar po 'dab ma brgyad pa'i ze 'brur nyi ma la sgyu ma chen mo las byung ba'i he ru ka nag po nyi ma lta bu'i 'od zer can 'bar ba'i phreng ba du mas 'khrigs pa 'gying ba'i khro bo dbu skra dmar ser 'bar ba gyen du brdzes pa thod pas brgyan</text></item>
<item><p>108a.6</p><section></section><text>pa'i cod pan can rtsa ba dang g.yas dang rgyab dang g.yon gyi zhal bzhi sngon po dang ser po dang dkar po dang ljang gu'o/ /zhal re re la dmar la zlum pa'i spyan gsum gsum pa phyag bzhi pa'i g.yas gnyis na thod pa dang mda'/ g.yon gnyis na kha T+wAM ga dang gzhu 'dzin pa phyag rgya drug dang ldan pa mi'i</text></item>
<item><p>108a.7</p><section></section><text>pags pa'i na bza' 'dzin pa/ skyil krung phyed pa'i gar gyis bzhugs pa'o/ /sangs rgyas mkha' 'gro ma ni sku mdog dmar mo gtso bo lta bu'i phyag mtshan can phyag gnyis kyis de'i mgul nas 'khyud pa/ dmar po dang ser po dang dkar po dang ljang gu'i zhal lo/ /shar gyi 'dab mar rdo rje</text></item>
<item><p>108b.1</p><section></section><text>mkha' 'gro ma sngon mo ser po dang dkar po dang ljang gu'i zhal rdo rje dang thod pa dang dril bu dang kha T+wAM ga 'dzin pa'o/ /lhor rin chen mkha' 'gro ma ser mo ser po dang sngon po dang dkar po dang ljang gu'i zhal rin po che'i pa tra dang tri shU la dang mgrin pa btsir ba'i ce spyang dang ba dan 'dzin pa'o/ /nub tu</text></item>
<item><p>108b.2</p><section></section><text>pad+ma mkha' 'gro ma dkar mo dkar po dang ser po dang dmar po dang / ljang gu'i zhal sna tshogs pad+ma dang mda' dang thod pa dang gzhu 'dzin pa'o/ /byang du sna tshogs mkha' 'gro ma ljang gu dang ser po dang dkar po dang sngon po'i zhal lo/ /ral gri dang Da ma ru dang zhags pa dang thod pa 'dzin pa'o/ /</text></item>
<item><p>108b.3</p><section></section><text>thams cad kyang phyag rgya lnga dang ldan pa/ zla ba'i gdan la 'od dang ldan pa'o/ /'di rnams kyi khyad par gzhan rnams ni gtso bo lta bu'o/ /bcom ldan 'das kyi rigs kyi bdag po ni mi bskyod pa'o/ /sangs rgyas mkha' 'gro ma la sogs pa rnams kyang go rims ji ltar rnam snang dang / mi bskyod pa dang</text></item>
<item><p>108b.4</p><section></section><text>rin chen 'byung ldan dang ngag gi dbang phyug dang don yod grub pa rnams so/ /bcom ldan 'das kyi thugs ka'i sa bon ni hUM ngo / /oM hUM hUM snying po'i sngags so/ /sangs rgyas mkha' 'gro ma la sogs pa rnams kyi yang oM oM hUM/ oM hUM hUM/ oM swA hUM/ oM AHhUM/ oM haM hUM/ sna tshogs mkha'</text></item>
<item><p>108b.5</p><section></section><text>'gro ma'i sngags ni las thams cad pa'o// //bcom ldan 'das sangs rgyas thod pa lha dgu'i bdag nyid kyi dkyil 'khor ni rdo rje gur gyi nang gi chos 'byung la gnas pa'i gzhal yas khang gi dbus su sna tshogs pad+ma'o/ /de'i ze 'bru la ro'i snying gar nyi ma'i gdan la shes rab ma dang bral ba'i</text></item>
<item><p>108b.6</p><section></section><text>bcom ldan 'das sku mdog la sogs pa phyi nas 'chad pa'i 'khor lo gsum la gnas pa'i dpal sangs rgyas thod pa bzhin no/ /shar dang byang dang nub dang lho'i 'dab ma la rim pa ji lta bas sna tshogs sde ma dang 'dod ma dang sa 'og na gnas ma dang legs bzangs mo rnams ni sku mdog sngon mo</text></item>
<item><p>108b.7</p><section></section><text>g.yas bskum pa g.yon brkyang ba stag gi pags pa'i sham thabs can phyag g.yas gnyis kyis gri gug dang thod pa g.yon gnyis kyis kha T+wAM dang Da ma ru 'dzin pa'o/ /dbang ldan dang me dang bden bral dang / rlung gi 'dab ma la chang 'tshong ma dang 'byung mo dang phyag bzhi ma dang nam mkha' la gnas ma</text></item>
<item><p>109a.1</p><section></section><text>rnams ni ser mo na bza' ser po gon pa 'od zer ser po 'phro ba zhabs gnyis kyis g.yas brkyang ba g.yon bskum pa klu brgyad kyis brgyan pa/ phyag g.yas pa gnyis kyis gri gug dar Da ma ru/ g.yon gnyis kyis kha T+waM ga dang pad+ma'i snod 'dzin pa'o/ /brgyad po 'di dag kyang</text></item>
<item><p>109a.2</p><section></section><text>nyi ma'i dkyil 'khor la gar gyi tshul gyis gnas pa dbu skra ser po gyen du brdzes pa/ dbu la thod pa lnga'i phreng ba dang ldan pa phyag rgya lnga la sogs pas brgyan pa mi mgo rlon pa lnga bcu mgul du 'phyang ba mche ba cung zad gtsigs pa zhal gcig phyag bzhi pa spyan gsum pa'o/ /bcom ldan 'das la mi</text></item>
<item><p>109a.3</p><section></section><text>bskyod pa la sogs pa sangs rgyas lngas rgyas btab pa'o/ /sna tshogs sde ma la sogs pa rnams la mi bskyod pa dang rnam snang dang rin 'byung dang snang mtha' rnams kyis so/ /chang 'tshong ma la sogs pa rnams kyi yang de dag rnams so/ /yang na bcom ldan 'das 'di dang phyogs kyi lha mo rnams kyang</text></item>
<item><p>109a.4</p><section></section><text>mdog dkar mo mtshams kyi lha mo rnams dmar po 'di ni yum dang bral ba'am yum dang bcas pa'o/ /rdo rje hUM mdzad kyi dkyil 'khor la rdo rje gur gyi nang du chos 'byung gi dbus su gzhal yas khang ngo / /de'i dbus su sna tshogs pad+ma dang nyi ma'i steng du 'jigs byed dang dus mchan g.yon bskum</text></item>
<item><p>109a.5</p><section></section><text>g.yas brkyang bas mnan pa'i 'jig rten gsum las rnam par rgyal ba'i bcom ldan 'das khro bo ni bskal pa 'jig dus me lta bu'i 'od zer 'bar zhing 'gro ba ma lus pa'i bgegs kyi tshogs thams cad rab tu bsal bar mdzad pa sku mdog sngon po dang ser po dang ljang gu'i zhal rtsa</text></item>
<item><p>109a.6</p><section></section><text>ba dang g.yas dang g.yon gyi mi sdug pa gdangs pa/ mche ba gtsigs pa rab tu gtum pa ljags 'dril ba 'jigs su rung ba'i zhal gsum pa re re zhing spyan gsum gsum pa dmar la zlum pa smin ma g.yo ba khro gnyer dang bcas pa/ dpral ba'i steng na thod pa lnga'i phreng ba dang ldan pa/ </text></item>
<item><p>109a.7</p><section></section><text>khrag 'dzag pa'i mi mgo lnga bcu'i phreng ba mgul par 'phyang ba yum dang bcas pa klu mtha' yas sngon pos dbu skra 'bar zhing dmar ser gyen du bcings pa/ klu 'jog po dmar pos rna rgyan byas pa/ klu pad+ma chen po pad+ma'i rtsa ba lta bu dkar pos mgul rgyan byas pa/ klu karko Ta dUr ba lta bu ljang</text></item>
<item><p>109b.1</p><section></section><text>gus mchod phyir thogs byas pa nor rgyas dkar pos ska rags byas pa/ pad+ma dkar po kun da'i me tog lta bur mdzes pas rkang gdub byas pa/ dud skyong ser pos lag gdub byas pa/ rigs ldan du ba lta bu khra bos dpung rgyan byas pa/ rdo rje sems dpas dbu la rgyas btab pa/ rdo rje dang</text></item>
<item><p>109b.2</p><section></section><text>dril bu 'dzin pa'i phyag gnyis kyis 'jig rten gsum las rnam par rgyal ba'i phyag rgyas rang gi yum la snyoms par zhugs pa gang sa gnyis kyis lcags kyu dang zhags pa dang g.yon gnyis kyis thod pa dang kha T+waM ga 'dzin pa'o/ /'di'i shar phyogs su rdo rje dbyug pa sngon po sngon po dang ser</text></item>
<item><p>109b.3</p><section></section><text>po dang ljang gu ni rtsa ba dang g.yas dang g.yon gyi zhal lo/ /g.yas pa gnyis kyis rdo rje thob dang sdigs mdzub dang bcas pa'i rdo rje gyen du 'phyar ba/ g.yon pa gnyis kyis thod pa dang kha T+rAM ga 'dzin pa'o/ /byang du rdo rje nyi ma ser po ser po dang sngon po dang ljang gu'i zhal lo/ /khyad par du</text></item>
<item><p>109b.4</p><section></section><text>phyag dang pos rdo rje dbyug pa 'dzin pa/ khyad par du rdo rje la sogs pa'i phyag mtshan rnams kyang rdo rje dbyug pa lta bu'o/ /'og nas 'chad pa rnams kyang de ltar shes par bya'o/ /byang du rdo rje gtsug tor dmar po dmar po dang ljang gu'i zhal lo/ /pad+ma dmar pos mtshan pa'i phyag go/ /lhor rdo rje</text></item>
<item><p>109b.5</p><section></section><text>'khyil ba ljang gu ni ljang gu dang dkar po dang ser po'i zhal lo/ /sna tshogs rdo rjes mtshan pa'i phyag go/ /mer rdo rje gnod sbyin du ba'i mdog du ba'i mdog dang ser po dang ljang gu'i zhal lo/ /lcags kyu 'dzin pa'o/ /srin por rdo rje bdud rtsi dmar po dmar po dang / ser po dang ljang gu'i zhal lo/ /</text></item>
<item><p>109b.6</p><section></section><text>dgra sta 'dzin pa'o/ /rlung du nag po chen po sngon po dang ser po dang ljang gu'i zhal tri shU la 'dzin pa'o/ /dbang ldan du rdo rje 'jigs su rung ba nag po nag po dang / ser po dang ljang gu'i zhal ral gri 'dzin pa'o/ /rdo rje dbyug pa la sogs pa brgyad po 'di rnams ni rim pa ji lta bar gshin</text></item>
<item><p>109b.7</p><section></section><text>rje mthar byed dang shes rab mthar byed dang pad+ma mthar byed dang bgegs mthar byed dang 'dod pa'i rgyal po dang / dbyug pa sngon po dang stobs po che dang mi g.yo ba rnams kyi ming gzhan no/ /steng du gtsug tor 'khor los sgyur pa dkar po dkar po dang sngon po dang ljang gu'i zhal 'khor lo 'dzin pa'o/ /</text></item>
<item><p>110a.1</p><section></section><text>'og tu rdo rje sa 'og gnod mdzes kyi ming rnam grangs can sngon po sngon po dang ser po dang ljang gu'i zhal rol pa dang bcas pa'i rdo rje gtun shing 'dzin pa'o/ /'di'i phyag gnyis kyis klu'i zhags pa sdigs mdzub dang bcas pa dang kha T+wAM ga'o/ /rdo rje dbyug pa la sogs pa'i khro bo 'di</text></item>
<item><p>110a.2</p><section></section><text>rnams ni phyag mtshan gyi gtso bo dang thod pas mtshan pa'i phyag gnyis kyis rang dang mtshungs pa'i yum dang mnyam par sbyor ba'o/ /dbu skra dmar ser 'bar zhing gyen du 'khyil ba rang rang gi rigs kyi bdag pos cod pan mdzes par brgyan pa smin ma g.yo ba dang bcas pa'i khro gnyer can mche ba gtsigs</text></item>
<item><p>110a.3</p><section></section><text>pa'i zhal re re la spyan gsum gsum dang ldan pa dmar zhing zlum pa mi mgo'i phreng ba dang phyag rgya lnga la sogs pa dang klu'i rgyal po brgyad kyis brgyan pa/ sna tshogs pad+ma dang nyi ma la gnas pa'i phyogs skyong brgyad dang steng du tshangs pa dang 'og tu thags bzangs ris rnams la g.yas brkyang gis mnan nas</text></item>
<item><p>110a.4</p><section></section><text>bzhugs pa rang gi rigs kyi bdag pos dbu brgyan pa ste/ ji ltar 'jam pa'i rdo rje'i dkyil 'khor gyi rtsibs bcu pa'i srung ba'i 'khor lor bshad pa bzhin no/ /bcom ldan 'das rdo rje hUM mdzad kyi thugs ka'i sa bon ni hUM ngo / /oM kha badzra d+h+r-ika badzra hUM ka ra badzra hUM phaT ces bya ba ni rdo rje hUM mdzad kyi snying po'i sngags</text></item>
<item><p>110a.5</p><section></section><text>so/ /las thams cad pa'i sngags ni oM badzra kuN+Da li badzra hUM phaT swA hA/ zhes bya ba'o/ /yang shar la sogs pa'i phyogs dang phyogs mtshams dang steng dang 'og tu sna tshogs pad+ma dang nyi ma'i gdan rnams la g.yas skor gyis gshin rje mthar byed la sogs pa'i khro bo bcu'o/ /'di rnams kyi gnas</text></item>
<item><p>110a.6</p><section></section><text>dang sku mdog la sogs pa bsdus pa'i rim par gsungs pa'i dkyil 'khor ji lta ba bzhin no/ /yang na 'jam pa'i rdo rje srung ba'i 'khor lo'i rtsibs bcu pa bzhin no/ /yang na kun du kha sbyor gyi rdo rje sems dpa'i dkyil 'khor bzhin no/ /phyogs 'di gsum ka la yang oM AHbig+hA takr-i ta</text></item>
<item><p>110a.7</p><section></section><text>hUM zhes bya bas bgegs mthar byed kyi sngags te las thams cad pa'o// //bde mchog gi dkyil 'khor la rdo rje gur gyi nang du ri rab kyi steng du sna tshogs pad+ma'i ze 'bru la gnas pa'i sna tshogs rdo rje'i lte ba la gnas pa'i gzhal yas khang gi dbus su sna tshogs pad+ma'i lte ba'i steng du</text></item>
<item><p>110b.1</p><section></section><text>nyi ma la gnas pa'i 'jigs byed dang dus mtshan mo g.yas brkyang gi zhabs gnyis kyis mnan pa'i bcom ldan 'das sku mdog nag po shar dang byang la sogs pa'i zhal bzhi nag po dang ljang gu dang dmar po dang ser po zhal re re la spyan gsum gsum pa stag gi pags pa'i sham</text></item>
<item><p>110b.2</p><section></section><text>thabs can/ phyag bcu gnyis pa rdo rje dang dril bu dang bcas pa'i phyag gnyis kyis rdo rje phag mo la 'khyud pa/ phyag gnyis kyis rgyab tu glang po che dkar po'i pags pa khrag dang bcas pa brgyangs nas 'dzin pa/ de las gzhan pa'i g.yas pa'i phyag rnams kyis Da ma ru dang dgra sta dang gri gug dang</text></item>
<item><p>110b.3</p><section></section><text>rtse gsum 'dzin pa/ g.yon rnams kyis rdo rjes mtshan pa'i kha T+wAM ga dang khrag gis gang ba'i thod pa dang rdo rje zhags pa dang tshangs pa'i mgo bo rnams so/ /mi mgo rlon pa lnga bcu'i phreng ba mgul du 'phyang ba/ phyag rgya drug dang ldan pa'i mi'i rgyu mas mchod phyir thogs byas pa/ dpral ba'i steng</text></item>
<item><p>110b.4</p><section></section><text>du thod pa lnga dang ldan pa/ nor bu dang g.yon ngos su gnas pa'i zla ba phyed pa dang sna tshogs rdo rjes mtshan pa'i ral pa'i thor cog nag po rnam par 'gyur zhing gdangs pa/ mche ba gtsigs pa'i zhal can gar gyi nyams dgu'i tshogs dang ldan pa'o/ /rdo rje phag mo ni dmar mo zhal gcig phyag</text></item>
<item><p>110b.5</p><section></section><text>gnyis spyan gsum pa skra'i tshogs grol ba gcer bu thod pa'i dum bu'i ska rags bcings pa 'khyud pa'i phyag gis bzung ba'i thod pa khrag gis bkang ba 'dzag pa'i rgyun gtso bo la stob pa/ sdigs mdzub dang bcas pa rdo rje steng du 'phyar ba'i phyag g.yas pas gdug pa rnams la sdigs par</text></item>
<item><p>110b.6</p><section></section><text>byed pa khrag dang bral ba'i mi mgo skam po'i phreng ba can nyi ma'i 'od kyi dkyil 'khor can/ phyag rgya lnga dang ldan pa cung zad bzhad pa zla mtshan 'bab pa dang bcas pa spu gyen du langs pa'o/ /de nas shar la sogs pa'i phyogs rnams la g.yon skor gyi dang / me la sogs pa'i phyogs bral rnams la</text></item>
<item><p>110b.7</p><section></section><text>g.yas skor gyis dgod do/ /de la phyogs kyi 'dab ma la mkha' 'gro ma dang / lA mA dang / dum skyes ma dang / gzugs can ma rnams ni nag mo dang ljang gu dang dmar mo dang / ser mo'i mdog can rnams zhal gcig pa spyan gsum pa dbu skra grol ba phyag bzhi ma g.yon pa gnyis kyis kha T+wAM ga</text></item>
<item><p>111a.1</p><section></section><text>dang thod pa 'dzin pa/ g.yas pa dag gis Da ma ru dang gri gug 'dzin pa/ g.yas brkyang bas gnas pa rnams so/ /mtshams kyi 'dab mar byang chub kyi sems dang khrag dang bdud rtsi lnga dang sha lnga rnams grub pa'i bcud lta bu'i bdud rtsir gyur bas gang ba'i pad+ma'i snod rnams so/ /</text></item>
<item><p>111a.2</p><section></section><text>yang na bzhi char yang bdud rtsi lngas gang ba'o/ /de nas thugs kyi 'khor lo'i shar gyi rtsibs su thod pa'i dam bu dang rab tu gtum mo'o/ /byang du keng rus chen po dang gtum pa'i mig can ma'o/ /nub tu keng rus dang 'od ldan ma'o/ /lho ru mche ba rnam par gtsigs pa dang sna chen ma'o/ /mer chang</text></item>
<item><p>111a.3</p><section></section><text>dgra ma dang dpa' bo'i blo gros ma'o/ /srin por 'od dpag med dang mi'u thung ma'o/ /rlung du rdo rje 'od dang lang ka'i dbang phyug ma'o/ /dbang ldan du rdo rje'i lus dang shing grib ma'o/ /rim pa de bzhin du gsung gi 'khor lo la myu gu can dang sa srung ma'o/ /rdo rje ral pa can dang 'jigs byed chen</text></item>
<item><p>111a.4</p><section></section><text>mo'o/ /dpa' bo chen po dang rlung gi shugs can ma'o/ /rdo rje hUM mdzad dang chang 'thung ma'o/ /rdo rje bzang po dang lha mo sngo bsangs ma'o/ /rdo rje 'od dang shin tu bzang mo'o/ /'jigs byed chen mo dang rta rna ma'o/ /mig mi bzang dang bya gdong ma'o/ /de bzhin du sku'i 'khor lo la stobs po che</text></item>
<item><p>111a.5</p><section></section><text>dang 'khor lo'i shugs can ma'o/ /rin chen rdo rje dang dum skyes ma'o/ /rta mgrin dang chang 'tshong ma'o/ /nam mkha'i snying po dang 'khor lo'i go cha 'dzin pa'o/ /dpal he ru ka dang shin tu bzang mo'o/ /pad+ma gar gyi dbang phyug dang stobs chen ma'o/ /rnam par snang mdzad dang 'khor los sgyur</text></item>
<item><p>111a.6</p><section></section><text>ma'o/ /rdo rje sems dpa' dang brtson 'grus chen mo'o/ /de la thod pa'i dum bu la sogs pa dpa' bo rnams zhal gcig pa spyan gsum pa ral pa'i thor tshugs can dpral bar gnas pa'i rdo rje phreng bas mtshan pa'i dpa' bo'i dar dpyangs can phyag bzhi pa 'khyud pa'i phyag gnyis kyis rdo rje dang rdo rje</text></item>
<item><p>111a.7</p><section></section><text>dril bu g.yon pas kha T+wAM ga dang g.yas pa Da ma ru bsnams pa/ tshangs pa'i skud pa dang dpung rgyan can mche ba gtsigs pa'i zhal/ phyag rgya lnga dang ldan pa g.yas brkyang gis gnas pa'o/ /rab tu gtum mo la sogs pa'i lha mo rnams zhal gcig pa spyan gsum pa drag po'i gzugs can ma</text></item>
<item><p>111b.1</p><section></section><text>dbu skra grol ba'i gcer bu ma/ phyag gnyis pa 'khyud pa'i phyag gis thod pa 'dzin pa/ g.yas pa gdug pa rnams bsdigs pa'i gri gug 'dzin pa'o/ /sgo rnams la khwa gdong ma dang 'ug gdong ma dang khyi gdong ma dang phag gdong ma rnams ni mkha' 'gro ma la sogs pa bzhin no/ /khyad</text></item>
<item><p>111b.2</p><section></section><text>par du 'di rnams kyi zhal ni ming gi rjes su mthun pa'o/ /mtshams rnams su gshin rje brtan ma dang / gshin rje pho nya ma dang / gshin rje mche ba ma dang gshin rje 'joms ma rnams ni mi'i zhal lo/ /g.yas dang g.yon gyi phyogs kyi lha mo gnyis kyi g.yas dang g.yon gyi sku phyed phyed 'dra</text></item>
<item><p>111b.3</p><section></section><text>ba'o/ /brgyad po 'di rnams ni ro'i gdan can no/ /DA ki ma la sogs pa'i lha mo rnams ni mi mgo'i phreng ba can rdo rje phreng bas dpral bar brgyan pa phyag rgya lnga dang ldan pa ska rags la sgra dang bcas pa'i g.yer ga la sogs pas brgyan pa'o/ /rigs kyi bdag po ni bcom ldan 'das kyis mi</text></item>
<item><p>111b.4</p><section></section><text>bskyod pa'o/ /rdo rje phag mo'i rnam par snang mdzad do/ /DA ki ma la sogs pa'i rin chen 'byung ldan dang / thugs dang gsung dang sku'i 'khor lor gnas pa rnams ni mi bskyod pa dang snang ba mtha' yas dang rtag pa rnams so/ /dam tshig gi 'khor lo la gnas pa rnams ni don yod grub</text></item>
<item><p>111b.5</p><section></section><text>ba'o/ /bcom ldan 'das kyi thugs ka'i sa bon ni hUM ngo / /oM shrI badzra he he ru ru kaM hUM hUM phaT/ DA ki nI dzA la saM ba raM swA hA/ snying po'o/ /oM khaN+Da ro he hUM hUM phaT ces bya ba ni dum skyes ma'i sngags te las thams cad pa'o/ /lha gzhan rnams kyi ni kho bos dpal bde mchog gi mngon par</text></item>
<item><p>111b.6</p><section></section><text>rtogs pa'i sgrub thabs su bshad pa'o/ /yang dkyil 'khor gyi dbang phyug la sogs pa nas gshin rje 'joms ma'i bar thams cad ni zhal gcig pa phyag gnyis pa de la dpa' bo nyi shu rtsa lngas 'khyud pa'i g.yas g.yon gyi phyag gnyis kyis rdo rje dang dril bu 'dzin pa/ DA ki ma la</text></item>
<item><p>111b.7</p><section></section><text>sogs pa bzhi dang khwa gdong ma la sogs pa rnams ni g.yon pas thod pa dang dpung pa la brten pa'i kha T+wAM ga dang g.yas pa DA ma ru 'dzin pa gzhan thams cad ni gong bzhin no/ /yang na 'dir 'khor lo'i dbang phyug la sogs pa phyag gnyis pa nyid kyis phyogs la dpal bde mchog dang rdo rje</text></item>
<item><p>112a.1</p><section></section><text>phag mo gnyis kyis gser gyi mdog gam sngon pos yang ste/ bcom ldan 'das ni phyag g.yas pas rdo rje gsor ba la mchog tu brtson pa g.yon pas thod pa dang kha T+wAM ga 'dzin pa'am/ yang na rdo rje dang dril bu'i phyag gnyis kyis 'khyud pas gnas pa'o/ /DA ki ma la</text></item>
<item><p>112a.2</p><section></section><text>sogs pa bzhi ni ser mo g.yas pa DA ma ru 'dzin pa rnams so/ /thugs kyi 'khor lo'i dpa' bo rnams nag po rdo rje dang rdo rje dril bu 'dzin pa dpa' mo rnams dkar mo phyag g.yas pas rdo rje dang bcas pa'i sdigs mdzub can rnams so/ /gsung gi 'khor lo'i dpa' bo rnams ni dmar po pad+ma dang</text></item>
<item><p>112a.3</p><section></section><text>pad+ma'i dril bu 'dzin pa'o/ /DA ki ma rnams ni nag mo phyag g.yas pa na pad+ma dang bcas pa'i sdigs mdzub mdzad pa'o/ /sku'i 'khor lo'i dpa' bo rnams ni dkar po 'khor lo dang 'khor lo'i dril bu 'dzin pa'o/ /lha mo rnams ni dmar mo g.yas pas sdigs mdzub dang bcas pa'i 'khor</text></item>
<item><p>112a.4</p><section></section><text>lo 'dzin pa rnams so/ /dpa' bo thams cad ni yum la 'khyud par brtson pa g.yas brkyang gis bzhugs pa rnams so/ /dpa' mo rnams ni de'i brla gnyis la 'khril ba'i tshul lo/ /khwa gdong ma la sogs pa rnams ni g.yas sdigs mdzub dang bcas pa'i gri gug 'dzin pa'o/ /lha mo thams</text></item>
<item><p>112a.5</p><section></section><text>cad ni g.yon pas thod pa 'dzin pa'o/ /gshin rje brtan ma la sogs pa ni g.yas pas DA ma ru g.yon pas sdigs mdzub dang bcas pa'i mi mgo 'dzin pa'o/ /DA ki ma la sogs pa rnams dang khwa gdong ma la sogs pa rnams kyi g.yon pa'i dpung pa la kha T+wAM ga'o/ /bcu gnyis po 'di</text></item>
<item><p>112a.6</p><section></section><text>rnams ni skyil krung phyed pa'i gar gyis gnas pa khyad par gzhan thams cad ni gong bzhin no/ /'di ni bde mchog gi dkyil 'khor rnam pa gsum mo// //gang gi tshe 'di rnams la dpa' bo nyi shu rtsa lnga mi bsgom par rdo rje phag mo dkyil 'khor gyi gtso bor gyur pa de'i tshe rdo rje phag mo'i dkyil 'khor</text></item>
<item><p>112a.7</p><section></section><text>gsum mo/ /rdo rje phag mo'i snying ga'i sa bon ni baM mo/ /oM badzra bai ro tsa nI ye hUM hUM hUM phaT ces pa ni snying po'o/ /bde mchog gi phyag gnyis pa la sogs pa lha 'di rnams kyi phyag g.yas su gnas pa'i phyag mtshan ni bri bya'i dkyil 'khor la bri bar bya'o// //bcom ldan 'das sangs rgyas thod</text></item>
<item><p>112b.1</p><section></section><text>pa lha nyi shu rtsa lnga'i bdag nyid can gyi dkyil 'khor la rdo rje gur gyi nang du chos 'byung gi dbus su gnas pa'i gzhal yas khang gi nang du 'khor lo rtsibs brgyad pa nag po la gnas pa'i sna tshogs pad+ma 'dab brgyad kyi ze 'brur ro/ /gan rkyal gyi snying gar nyi ma'i dkyil 'khor la bcom ldan</text></item>
<item><p>112b.2</p><section></section><text>'das dpal he ru ka sku mdog nag po skyil krung phyed pa gar gyi nyams dgus gar byed pa zhal gcig pa phyag bzhi pa spyan gsum dmar la zlum pa g.yas kyi phyag gnyis na DA ma ru dang gri gug g.yon gyi phyag gnyis na thod pa dang kha T+wAM ga 'dzin pa'o/ /phyag rgya drug pa mi mgo rlon pa lnga bcu'i</text></item>
<item><p>112b.3</p><section></section><text>phreng ba mgrin pa la 'phyang ba/ gnyis 'thung gi pags pa'i sham thabs cung zad rgyab na nyil ba sna tshogs rdo rje dang zla ba phyed pas mtshan pa'i ral ba'i thor cog nag po can dpral ba'i steng du thod pa lngas brgyan pa sangs rgyas lnga'i dbu rgyan can no/ /mnga' bdag 'di'i btsun mo ni sna</text></item>
<item><p>112b.4</p><section></section><text>tshogs sde ma gcer bu mi mgo'i phreng ba can skra sil bur 'gro zhing gyen du 'bar ba thod pa lngas dbu brgyan pa/ mche ba cung zad gtsigs pa sku mdog dmar po zhal gcig phyag gnyis spyan gsum ma/ yab kyi mgrin pa la chags pa'i phyag g.yon pas thod pa khrag gi rgyun 'dzag pa</text></item>
<item><p>112b.5</p><section></section><text>yab la stob pa/ g.yas kyi phyag gis gri gug brdeg pa'i tshul lo/ /shar gyi rtsibs nag po'i steng gi 'dab ma la legs phreng can ma'o/ /byang du thod pa can ma'o/ /nub tu 'jigs can ma'o/ /lhor mi thub ma'o/ /dbang ldan la sogs pa'i 'dab ma rnams la g.yas</text></item>
<item><p>112b.6</p><section></section><text>skor gyis byang sems dkar ba dang dmar ba dang bdud rtsi lnga dang sgron me lngas gang ba'i thod pa rnams so/ /rim pa dang po 'di ni rdo rje phreng ba sngon pos bskor ba'o/ /de nas rim pa gnyis pa ni rtsibs brgyad dmar po la gnas pa'i pad+ma brgyad kyi phyi rim rdo rje dmar po'i phreng bas bskor</text></item>
<item><p>112b.7</p><section></section><text>ba'o/ /de'i shar gyi rtsibs la dge ba'i ska rags ma'o/ /byang du ni gzugs can ma'o/ /nub tu rnam rgyal ma'o/ /lhor 'dod can ma'o/ /dbang ldan du dus can ma'o/ /mer ni mtsho chen ma'o/ /bden bral du byed ma'o/ /rlung du gsod ma'o/ /de nas rim pa gsum pa</text></item>
<item><p>113a.1</p><section></section><text>la ni 'khor lo dkar po rtsibs brgyad pa la gnas pa'i pad+ma brgyad de rdo rje dkar po'i phreng bas bskor ba'o/ /de'i shar gyi rtsibs la sgrol ma'o/ /byang du 'jigs mthong ma'o/ /nub tu legs mthong ma'o/ /lhor thub dka' ma'o/ /dbang ldan du dge</text></item>
<item><p>113a.2</p><section></section><text>ma'o/ /mer grib non ma'o/ /bden bral du dus mtshan ma'o/ /rlung du grags chen ma'o/ /shar gyi sgo'i pad+ma la mdzes ma'o/ /byang gi sgo'i pad+ma la nor 'dzin ma'o/ /nub sgo'i pad+ma la skal bzangs ma'o/ /lho sgo'i pad+ma la mthong na yid 'ong ma'o/ /'di rnams thams cad g.yas</text></item>
<item><p>113a.3</p><section></section><text>g.yon gyi phyag gnyis kyis gri gug dang thod pa 'dzin pa so cung zad ston pa zhal gcig ma spyan gsum ma rus pa'i rgyan gyis brgyan pa mi mgo'i phreng ba dang bral ba/ dbu skra sil bu dmar ser gyi tshogs gyen du brdzes pa byang sems 'dzag pa nyi ma'i gdan la skyil krung phyed pa'i gar gyi tshul</text></item>
<item><p>113a.4</p><section></section><text>gyis gnas pa rnams so/ /sgo skyong ma rnams ni g.yas bskum g.yon brkyang ba'o/ /thams cad kyang stag gi pags pa gyon ma sku mdog sngon mo'o/ /yang na legs phreng can ma la sogs pa bzhi nag mo'o/ /rim pa gnyis ma la gnas pa rnams dkar ser ro/ /rim pa gsum</text></item>
<item><p>113a.5</p><section></section><text>pa la gnas pa rnams ljang gu ma'o/ /sgo'i lha mo rnams nag mo'o/ /bcom ldan 'das la mi bskyod pa la sogs pa'i de bzhin gshegs pa lngas rgyas btab pa'o/ /sna tshogs sde ma ni rnam par snang mdzad kyis so/ /legs phreng can ma la sogs pa bzhi ni rin 'byung gis so/ /rim pa</text></item>
<item><p>113a.6</p><section></section><text>gnyis pa la gnas pa rnams ni snang ba mtha' yas kyis so/ /rim pa gsum pa la gnas pa rnams ni rnam par snang mdzad kyis so/ /sgo'i lha mo rnams kyi don yod grub pa'o/ /bcom ldan 'das kyi snying ga'i sa bon ni hUM ngo / /oM bud+d+ha ka pA li nI AHhI heHhUM phaT snying po'o/ /sngags</text></item>
<item><p>113a.7</p><section></section><text>'di nyid kyis dkyil 'khor 'di'i las thams cad pa'o// //dpal rnal 'byor nam mkha'i dkyil 'khor ni rdo rje gur gyi nang du rlung dang me dang chu dang sa'i dkyil 'khor gyi steng du rgya mtsho chen po la sogs pas yongs su bskor ba'i ri rab kyi steng du sna tshogs pad+ma dang rdo rje rgya gram gyi lte ba la</text></item>
<item><p>113b.1</p><section></section><text>gnas pa'i gzhal yas khang gi dkyil du dbus kyi rim pa'i lte bar seng ge'i steng du sna tshogs pad+ma dang zla ba la sems dpa'i skyil krung gis bzhugs pa'i bcom ldan 'das dpal rnal 'byor nam mkha' nag po rtsa ba dang g.yas g.yon gyi zhal gsum nag po dang dkar po dang dmar po</text></item>
<item><p>113b.2</p><section></section><text>zhal re re la spyan gsum gsum pa phyag rgya drug dang ldan pa dpral bar gnas pa'i thod pa lnga'i phreng ba dang nor bu dang zla ba phyed pa dang sna tshogs rdo rjes mtshan pa'i ral pa nag po'i cod pan can/ de bzhin gshegs pa lnga 'phro ba'i dbu rgyan can stag gi pags pa'i sham thabs rgyab tu</text></item>
<item><p>113b.3</p><section></section><text>cung zad nyil ba/ phyag drug pa rdo rje dang rdo rje dril bu bsnams pa'i phyag gnyis kyis ye shes kyi DA ki ma nag mo'am dkar mo la 'khyud pa/ lag pa g.yas pa gnyis kyis nu ma dang mda' 'dzin pa g.yon pa gnyis kyis pad snod dang gzhu 'dzin pa'o/ /de nas shar gyi re mig la glang po che'i</text></item>
<item><p>113b.4</p><section></section><text>rgyal po la 'gying ba'i tshul gyis gnas pa'i rdo rje DA ki ma dkar mo/ byang du rma bya la skyil krung phyed pas gnas pa'i 'jigs byed DA ki ma ser mo sbrul gyis brgyan pa/ nub tu bya khyung la tsog pur gnas pa'i ro langs ma dmar mo/ lhor khol po'i gdan la byin pa'i skyil krung gis gnas pa'i gtum</text></item>
<item><p>113b.5</p><section></section><text>mo sngon mo dbu skra dmar po 'gram par grol zhing spyi bor thal mo sbyor ba'o/ /'dir ye shes kyi DA ki ma la sogs pa lnga ni g.yas dang g.yon gyi phyag gnyis kyis kha T+wAM ga dang thod pa 'dzin pa'o/ /rdo rje mkha' 'gro ma la sogs pa rnams ni glang po che la sogs pa la gnas pa'i pad+ma dang nyi ma la gnas</text></item>
<item><p>113b.6</p><section></section><text>pa glang po che'i pags pa smad la gon pa mi'i pags pa stod la gon pa'o/ /dbang ldan du seng ge la 'gying ba'i tshul gyis gnas ba'i seng ge ma dkar ser phyag gnyis ma g.yas pas steng du 'phyar ba'i kha T+wAM ga 'dzin pa/ g.yon pas sdigs mdzub dang bcas pa'i zhags pa 'dzin pa'o/ /mer</text></item>
<item><p>113b.7</p><section></section><text>rdo rje phag mchu ma zlum po'i tshul gyis bzhugs pa'i stag mo kha dog dkar nag mo phyag gnyis ma g.yas pa dang cig shos kyis lcags kyu dang zhags pa 'dzin pa'o/ /bden bral du ma he la skyil krung phyed pas bzhugs pa ce spyang ma ce spyang gi gdong can sku mdog dmar nag dgra sta dang zhags</text></item>
<item><p>114a.1</p><section></section><text>pa 'dzin pa'i phyag gnyis so/ /rlung du ce spyang gi gdan la tsog pur bzhugs pa'i 'ug pa ma 'ug pa'i gdong can dmar ser mo phyag gnyis kyis dbyug pa dang zhags pa 'dzin pa'o/ /'di rnams ni rang rang gi chibs rnams la pad+ma dang nyi mar gnas pa'o/ /shar du rdo rje</text></item>
<item><p>114a.2</p><section></section><text>DA ki ma'i rgyab tu DA ki ma dkar mo phyag gnyis rtse mo khar bcug pa'o/ /byang du 'jigs byed DA ki ma'i rgyab tu mar me ma ser mo spyi bor mar me lta bur thal mo sbyar ba dang bcas pa'o/ /nub tu ro langs ma'i rgyab tu 'jigs byed ma dmar mo snyim pa khrag gis bkang ba zhal du gsol ba'o/ /lhor gtum</text></item>
<item><p>114a.3</p><section></section><text>mo'i rgyab tu kam+po ji nag mo/ phyag gnyis kyis thugs kar gtun shing 'phyar ba'o/ /bzhi po 'di rnams pad+ma dang nyi ma dang ro la gnas pa'o/ /de nas rdo rje phreng ba dang 'od zer gyi zlum po'i rim pa bskor ba la pad+ma dang zla ba rnams la shar phyogs su puk+ka sI dang DI mi DI dang gtum mo rnams phyag gnyis</text></item>
<item><p>114a.4</p><section></section><text>kyis bdud rtsi'i snod 'dzin pa'o/ /byang du 'jigs byed ma dang grags ma dang sha ma rnams ni sha lngas bkang ba'i pad+ma'i snod 'dzin pa'o/ /nub tu drag shul ma dang 'bar ma dang mi sdug ma rnams gtor ma'i snod 'dzin pa'o/ /lhor thod pa ma dang rdo rje ma dang bum pa ma rnams btung ba'i snod 'dzin pa'o/ /</text></item>
<item><p>114a.5</p><section></section><text>dbang ldan du sgeg mo snyems pa'i phyag rgya can dang dri chab ma dri'i snod 'dzin pa'o/ /me'i mtshams su pi wang ma pi wang bsgreng ba dang me tog ma me tog 'thor ba'o/ /bden bral du glu ma kha'i thad kar mdzub mo g.yo ba dang / bdug spos ma spos dang bcas pa'i spos phor 'dzin pa'o/ /rlung du gar ma</text></item>
<item><p>114a.6</p><section></section><text>gar gyi tshul gyis steng du thal mo sbyar ba dang / mar me ma mar me dang bcas pa'i mar me'i snod 'dzin pa'o/ /ye shes DA ki ma la sogs pa'i lha mo sum cu rtsa gsum po 'di dag ni zhal gcig pa phyag gnyis pa spyan gsum pa dbu skra grol ba/ dbu la thod pa lnga'i phreng ba can no/ /'jigs byed DA ki</text></item>
<item><p>114a.7</p><section></section><text>ma ni dbu skra gyen la brdzes ba/ seng ge ma la sogs pa ni gos dmar po gyon pa'o/ /puk+ka sI la sogs pa dang me'i mtshams kyi lha mo rnams dkar mo'o/ /'jigs byed DA ki ma la sogs pa dang dbang ldan gyi lha mo dag ser mo'o/ /drag shul ma la sogs pa dang rlung mtshams kyi lha mo dag</text></item>
<item><p>114b.1</p><section></section><text>dmar mo'o/ /thod pa ma la sogs pa dang bden bral gyi lha mo dag nag mo'o/ /de nas rdo rje phreng ba zlum po'i phyi rol gyi rim pa'i sgo rnams dang snam bu rnams la chu skyes dang zla ba'i gdan rnams so/ /de la shar sgor khyab 'jug nag po dang / byang du tshangs pa ser po dang / nub tu dbang phyug chen</text></item>
<item><p>114b.2</p><section></section><text>po dkar po dang / lhor gdong drug dmar bo dang / dbang ldan du dbang po ser po dang / mer lus ngan ser po dang / srin por gshin rje nag po dang / rlung du chu lha dkar po'o/ /lha'i snam bu la shar du keng rus 'jigs byed dang kha T+wAM ga'i srin po dang tshogs kyi dbang phyug dang / dril bu'i rna ba</text></item>
<item><p>114b.3</p><section></section><text>can rnams dkar po'o/ /byang du gtum mo'i dbang phyug dang mdun sa'i lha dang rigs kyi dbang phyug dang / dz+haM gar 'jigs su rung ba rnams ser po'o/ /nub tu drag po'i 'dod pa dang Sha Na Di la'i dbang phyug dang Da ma ru'i 'dul byed dang rnga sgras 'jigs byed rnams dmar po'o/ /lho ru tum</text></item>
<item><p>114b.4</p><section></section><text>bu ra'i dbang phyug dang s+thA ra na dang / mche ba gtsigs pa dang gzhu 'dzin pa rnams ni nag po'o/ /khyab 'jug la sogs pa nyi shu rtsa bzhi po 'di rnams ni zhal gcig phyag bzhi pa spyan gsum pa/ phyag g.yas pa gnyis kyis kha T+wAM ga dang rtse gsum pa 'dzin pa'o/ /g.yon pa gnyis kyis lha</text></item>
<item><p>114b.5</p><section></section><text>mo la 'khyud pa dang thod pa 'dzin pa'o/ /ral pa nag po'i thor gtsug can rnams thod pa lnga'i phreng bas dbu la brgyan pa phyag rgya lnga dang ldan pa/ stag gi pags pa'i sham thabs can no/ /'di rnams kyi yum lha mo rnams kyang phyag g.yas pa dang cig shos kyis kha T+wAM ga dang thod pa 'dzin</text></item>
<item><p>114b.6</p><section></section><text>pa'o/ /'dir dpal rnal 'byor nam mkha' la mi bskyod pa la sogs pa'i de bzhin gshegs pa lngas rgyas btab pa'o/ /ye shes kyi mkha' 'gro ma la mi bskyod pa'am/ rdo rje rnam par snang mdzad kyi rgyas btab pa'o/ /rdo rje DA ki ma la sogs pa bzhi la rtag</text></item>
<item><p>114b.7</p><section></section><text>pa dang / rin chen 'byung ldan dang / snang ba mtha' yas dang / don yod grub pa rnams kyis so/ /seng ge ma la sogs pa bzhi ni mi bskyod pa dang rnam par snang mdzad dang / rin chen 'byung ldan dang / snang ba mtha' yas rnams kyis so/ /tshangs pa la rnam par snang mdzad kyis</text></item>
<item><p>115a.1</p><section></section><text>so/ /dbang phyug chen po la snang ba mtha' yas kyis so/ /lha gzhan dkar po rnams la rnam par snang mdzad kyis so/ /ser po rnams kyi ni rin chen 'byung ldan gyis so/ /dmar po rnams la snang ba mtha' yas kyis so/ /nag po rnams la mi bskyod</text></item>
<item><p>115a.2</p><section></section><text>pa'o/ /dkyil 'khor gyi dbang phyug gi snying ga'i sa bon hUM ngo / /oM hUM haHswA hA/ zhes pa ni snying po'i sngags so/ /oM g+huM g+haHswA hA/ ro langs ma'i las thams cad pa'i sngags so zhes bya ba ni/ rim pa gsum gyi dkyil 'khor ro/ /dbus kyi dkyil 'khor gzhal yas khang lta bu la</text></item>
<item><p>115a.3</p><section></section><text>DA ki ma la sogs pa bzhi po rnams ni sgo rnams su'o zhes pa gzhan no/ /rim pa gnyis pa yang gzhal yas khang gi dbyibs so zhes pa ni gzhan no/ /de yang zlum po'o zhes bya ba ni kha cig go// //bcom ldan 'das gshin rje gshed kyi dkyil 'khor la rdo rje gur gyi dbus su chos 'byung gi lte</text></item>
<item><p>115a.4</p><section></section><text>bar gnas pa'i gzhal yas khang gi dbus su sna tshogs mtsho skyes dang nyi ma'i steng du gnas pa'i ma he nag po khros pa rus pa'i rgyan gyis brgyan pa'i rgyab tu sna tshogs chu skyes dang nyi ma la gnas pa'i gshin rje'i gdan la g.yas bskum pa g.yon brkyang pas mnan nas bzhugs pa'i gshin rje gshed</text></item>
<item><p>115a.5</p><section></section><text>nag po smin ma dang ag tshom gyen du langs shing dbu skra dmar ser gyen du brdzes pa/ rdo rje'i rgyan gyis brgyan pa sku bong thung zhing gsus pa 'phyang ba dregs pa mi mgo'i phreng ba mgul par 'phyang ba/ ljags 'gyu ba mche ba 'bar ba gtsigs pa/ rtsa ba dang g.yas dang g.yon gyi zhal nag po dang</text></item>
<item><p>115a.6</p><section></section><text>dkar po dang dmar po/ phyag drug pa gri gug thod par ldan pa'i g.yas dang cig shos kyi phyag gnyis kyis rang 'od kyi shes rab ma la 'khyud pa/ g.yas pa gnyis kyis rdo rje dang ral gri/ g.yon pa gnyis na 'khor lo dang pad+ma 'dzin pa'o/ /'jig rten gsum las rnam par rgyal ba bzhin du</text></item>
<item><p>115a.7</p><section></section><text>mtha' yas la sogs pa'i klus brgyan pa'o/ /'di'i shar du rnam par snang mdzad dkar po ste/ rtsa ba dang g.yas dang cig shos kyi zhal dkar po dang nag po dang dmar po phyag g.yas gnyis na 'khor lo dang ral gri'o/ /g.yon gyi phyag gnyis na rin po che dang pad+ma 'dzin pa'o/ /lho phyogs</text></item>
<item><p>115b.1</p><section></section><text>su rin chen 'byung ldan gser btso ma'i mdog lta bu zhal gsum ser po dang sngon po dang / dkar po g.yas kyi phyag dag na rin po che dang ral gri'o/ /g.yon pa dag na 'khor lo dang pad+ma 'dzin pa'o/ /nub tu snang ba mtha' yas dmar po zhal gsum dmar po dang nag po dang dkar po'o/ /</text></item>
<item><p>115b.2</p><section></section><text>g.yas pa dag na pad+ma dang ral gri'o/ /g.yon pa dag na nor bu dang 'khor lo 'dzin pa'o/ /byang phyogs su phrag dog gshin rje gshed ljang gu zhal gsum ljang gu dang nag po dang / dkar po g.yas pa dag na 'khor lo dang ral gri/ g.yon pa dag na nor bu dang pad+ma 'dzin pa'o/ /bzhi char yang / </text></item>
<item><p>115b.3</p><section></section><text>khro bo 'khor lo'i bdag po'i mtshan nyid can g.yas pa dang cig shos kyi rtsa ba'i phyag dag gis gri gug dang thod pa 'dzin cing rang dang 'dra ba'i yum la 'khyud pa'o/ /me'i mtshams su rdo rje tsa rtsi ka ma ni skem zhing / gzugs dang phyag mtshan rnams ni gti mug gshin rje gshed lta bu'o/ /bden</text></item>
<item><p>115b.4</p><section></section><text>bral du rdo rje phag mo phag zhal can ma zhe sdang gshin rje gshed lta bu'o/ /rlung du rdo rje dbyangs can ma 'dod chags gshin rje gshed lta bu'o/ /dbang ldan du dkar po phrag dog gshin rje gshed lta bu'o/ /'dir rnam par snang mdzad la sogs pa ni sna tshogs rdo rje'i ra'i rtsa ba rnams su'o/ /</text></item>
<item><p>115b.5</p><section></section><text>rdo rje'i ra mtshams rnams su rdo rje tsa rtsi ka la sogs pa bzhi ni rang 'od dang 'dra ba'i thabs dang bcas pa'o/ /shar sgor tho ba gshin rje gshed nag po zhal gsum ni nag po dang dkar po dang dmar po'o/ /g.yas dag gis rdo rje tho ba dang ral gri/ g.yon dag gis nor bu dang pad+ma</text></item>
<item><p>115b.6</p><section></section><text>'dzin pa'o/ /lho sgor dbyug pa gshin rje gshed dkar po zhal gsum dkar po dang sngon po dang dmar po'o/ /g.yas pa dag gis dbyug pa dang ral gri/ g.yon pa dag gis 'khor lo dang pad+ma 'dzin pa'o/ /nub sgor pad+ma gshin rje gshed 'dod chags gshin rje gshed lta bu'o/ /byang</text></item>
<item><p>115b.7</p><section></section><text>sgor ral gri gshin rje gshed phrag dog gshin rje gshed lta bu la cung zad sngo ba'o/ /thams cad kyang ma rungs pa 'jigs pa gad rgyangs can dbu skra dmar ser 'bar ba gyen la brdzes shing mche ba gtsigs pa'i zhal can rtsa ba'i phyag gnyis kyis gri gug dang thod pa 'dzin cing rang 'od kyi</text></item>
<item><p>116a.1</p><section></section><text>shes rab ma la 'khyud pa'o/ /'dir rnam par snang mdzad dang lha mo rnams ni sna tshogs pad+ma dang zla ba la gnas pa'o/ /lha gzhan rnams ni sna tshogs pad+ma dang nyi mar gnas pa'o/ /dkyil 'khor gyi me la sogs pa'i mtshams bzhir sna tshogs pad+ma la gnas pa'i</text></item>
<item><p>116a.2</p><section></section><text>thod pa bzhi ni byang sems dkar ba dang dmar ba dang bdud rtsi lnga dang sgron ma lngas bkang ba'o/ /gshin rje gshed nag po'i rigs kyi bdag po ni spyi bor mi bskyod pa'i bdag nyid do/ /rnam par snang mdzad la sogs pa bzhi yang de bzhin no/ /de rnams ni go rims ji lta bar spyan ma la</text></item>
<item><p>116a.3</p><section></section><text>sogs pa bzhi dang tho ba gshin rje gshed la sogs pa rnams kyi'o/ /bcom ldan 'das kyi thugs ka'i sa bon ni yaM ngo / /oM hrIHSh+T-iHbi kr-i tA na na hUM hUM phaT swA hA/ zhes pa ni snying po sngags dang las thams cad pa'i sngags kyang 'di'o// //rdo rje sgrol ma'i dkyil 'khor la/ /rdo rje</text></item>
<item><p>116a.4</p><section></section><text>gur gyi nang du chos 'byung gi dkyil du gzhal yas khang gi lte ba la sna tshogs pad+ma 'dab ma brgyad pa'i lte bar zla ba la bcom ldan 'das ma rdo rje sgrol ma gser btsom lta bu sangs rgyas lnga'i cod pan rtsa ba dang g.yas pa dang rgyab dang g.yon gyi zhal bzhi gser mdog dang dkar po dang sngon</text></item>
<item><p>116a.5</p><section></section><text>po dang / dmar po phyag brgyad ma g.yas kyi phyag rnams kyis rdo rje dang zhags pa dang mda' dang dung rnams 'dzin pa'o/ /g.yon pa rnams kyis ut+pal ser po dang gzhu dang lcags kyu dang sdigs mdzub po/ /shar gyi 'dab mar me tog sgrol ma dkar mo ni phyag gnyis kyi me tog gi phreng ba</text></item>
<item><p>116a.6</p><section></section><text>'dzin pa/ lhor bdug sbos sgrol ma nag mo ni phyag gnyis kyis bdug spos 'dzin pa'o/ /nub tu mar me'i sgrol ma ser mo ni phyag gnyis kyis mar me'i gong bu 'dzin pa'o/ /byang du dri'i sgrol ma dmar mo ni phyag gnyis kyis dri chab kyi dung 'phyar ba'o/ /lha mo bzhi po 'di rnams ni zla ba la</text></item>
<item><p>116a.7</p><section></section><text>gnas pa'o/ /me la sogs pa'i 'dab ma rnams la rnam par snang mdzad la sogs pa'i mdog lta bu 'khor lo dang rdo rje dang pad+ma dang ral gri'o/ /rim pa gnyis pa'i shar sgor rdo rje lcags kyu ma dkar mo ni g.yas pa na lcags kyu 'dzin pa'o/ /lho ru rdo rje zhags pa ma ser mo ni phyag</text></item>
<item><p>116b.1</p><section></section><text>g.yas pa zhags pa 'dzin pa'o/ /nub tu rdo rje lcags sgrog ma dmar mo ni lcags sgrog la rdo rjes mtshan pa phyag g.yas su'o/ /byang du rdo rje dril bu ma ljang gu ma ni phyag g.yas pa rdo rjes mtshan pa'i dril bu 'dzin pa'o/ /me la sogs pa'i mtshams su gnas pa'i sna tshogs pad+ma rnams</text></item>
<item><p>116b.2</p><section></section><text>la spyan ma la sogs pa rnam par dag pa'i byang sems kyi bum pa dang / ri rab dang me thab dang rgyal mtshan chen po'o/ /steng du gtsug tor rnam par rgyal ma dkar mo ni 'khor lo 'dzin pa'i phyag g.yas pa'o/ /'og tu gnod mdzes ma sngon mo ni g.yas pa klu'i zhags pa 'dzin pa'o/ /</text></item>
<item><p>116b.3</p><section></section><text>lha mo drug po 'di rnams ni phyag g.yon pa sdigs mdzub dang bcas pa sna tshogs pad+ma dang nyi mar gnas pa'o/ /bcu po 'di rnams kyang zhal gcig phyag gnyis pa'o/ /bcu gcig po rnams kyang zhabs rdo rje'i skyil krung gis bzhugs pa gser gyi rna cha g.yo bas brgyan pa gos sna</text></item>
<item><p>116b.4</p><section></section><text>tshogs dang rin po che'i rgyan sna tshogs kyis brgyan pa pad+ma rA ga'i 'od zer 'phro ba'o/ /rdo rje sgrol ma'i rigs bdag ni rin chen 'byung ldan no/ /me tog sgrol ma la sogs pa ni rnam par snang mdzad dang mi bskyod pa dang / snang ba mtha' yas dang don yod grub pa rnams te rdo rje lcags kyu</text></item>
<item><p>116b.5</p><section></section><text>ma la sogs pa rnams kyi yang ngo / /gtsug tor rnam par rgyal ma'i rin 'byung ngo / /gnod mdzes ma'i mi bskyod pa'o/ /bcom ldan 'das ma'i snying ga'i sa bon ni tAM ngo / /oM tA re tut+tA re tu re swA hA zhes pa ni snying po'i sngags dang las thams cad pa'i yang sngags so// //'od</text></item>
<item><p>116b.6</p><section></section><text>zer can ma'i dkyil 'khor la rdo rje gur gyi nang du gnas pa'i chos 'byung gi nang du gzhal yas khang ngo / /kha cig gi lugs la chos 'byung med do/ /ri rab kyi steng du gzhal yas khang ngo zhes so/ /gzhal yas khang gi lte bar mchod rten gyi phug gi dkyil du sna tshogs pad+ma la gnas</text></item>
<item><p>116b.7</p><section></section><text>pa'i zla ba'am nyi ma la g.yas bskum pa g.yon brkyang bas gnas pa'i bcom ldan 'das ma 'od zer can ma ser mo rin po che sna tshogs kyi cod pan can dbu skra la mchod rten gyis brgyan pa/ rin po che rnam pa sna tshogs kyi rgyan gyis brgyan pa/ zhal gsum pa rtsa ba'i zhal ser po</text></item>
<item><p>117a.1</p><section></section><text>g.yas dkar po g.yon zhal nag po phag pa'i zhal khros pas khro gnyer dang zur mig dang ldan pa/ ljags 'dril ba 'jigs par byed ma phyag drug ma g.yas pa rnams kyis mda' dang rdo rje dang khab 'dzin pa'o/ /g.yon pa rnams kyis gzhu dang skud pa dang / mya</text></item>
<item><p>117a.2</p><section></section><text>ngan med pa'i shing me tog dang bcas pa'i yal ga 'dzin pa'o/ /smad gos sngon po gyon pa stod g.yogs rnam par bkra ba'i gos sngon po can/ gser mdog lta bu'i phag pa'i gdan la bzhugs pa rang gi mdog lta bu'i phag pas yongs su bskor ba/ mya ngan med pa'i me tog gi phreng</text></item>
<item><p>117a.3</p><section></section><text>ba dbu la brgyan pa/ shar phyogs su arka ma sI zhes bya ba me tog ban+du ka'i mdog lta bu khab dang skud pa 'dzin pa/ g.yas g.yon gyi phyag go/ /lho ru marka ma sI zhes bya ba'i lha mo gser gyi mdog lta bu'i g.yas pas skud pa dang bcas pa'i khab dang / g.yon pas mya ngan med pa'i</text></item>
<item><p>117a.4</p><section></section><text>shing gi yal ga 'dzin pa'o/ /nub tu an+ta ra d+h+waM na ma sI ser mo ni g.yas pa mya ngan med pa'i yal ga g.yon pa sdigs mdzub dang bcas pa'i zhags pa 'dzin pa'o/ /byang du ni ra ma sI zhes bya ba sku mdog dmar mo phyag gnyis kyis gzhu dang mda' 'dzin pa'o/ /me'i mtshams</text></item>
<item><p>117a.5</p><section></section><text>la sogs par u da ya ma sI dang / gul+ma ma sI dang / ba na ma sI dang / tsI ba ra ma sI rnams rim pa ji lta ba bzhin du arka ma sI la sogs pa'i mdog dang phyag mtshan bzhin no/ /rim pa gnyis pa'i shar gyi snam bu la ma hA tsI bar ma sI dang / ba rA ha mu khi ni nag mo mche ba</text></item>
<item><p>117a.6</p><section></section><text>gtsigs pa 'jigs su rung ba/ g.yas pa rdo rje lcags kyu dang g.yon pas rdo rje zhags pa 'dzin pa'o/ /lho ru pa dA kra ma sI dang ba rA li ser mo ni g.yas pas mya ngan med pa'i yal ga dang g.yon pas rdo rje 'dzin pa'o/ /nub tu pa ra kra ma sI dang bi da li dmar mo ni g.yas</text></item>
<item><p>117a.7</p><section></section><text>pa dang g.yon mda' dang gzhu 'dzin pa'o/ /byang du Ur ma sI dang / ba rA li ljang gu khab dang skud pa 'dzin pa/ g.yas pa dang g.yon gyi phyag go/ /me'i mtshams su ba tA li dmar mo g.yas g.yon gyi phyag gnyis kyis khab dang skud pa 'dzin pa'o/ /bden bral du ba dA li ser mo ni</text></item>
<item><p>117b.1</p><section></section><text>g.yas pa skud pa dang bcas pa'i khab dang g.yon pas yal 'dab dang bcas pa'i mya ngan med pa'i me tog gi chun po 'dzin pa'o/ /rlung du ba rA li sku mdog dkar mo g.yas pa dang g.yon pa gnyis kyis mya ngan med pa'i yal ga dang zhags pa 'dzin pa'o/ /dbang ldan du bA rA ha mu khi dmar</text></item>
<item><p>117b.2</p><section></section><text>mo ni phyag gnyis kyis mda' dang gzhu 'dzin pa'o/ /shar la sogs pa'i sgor A lo dang tA lo dang kA lo dang sats+tsha lo sam+pa ta mur+d+hi TI rnams ni rim pa ji lta ba bzhin du dkar po dang ser po dang dmar po dang ljang gu phyag gnyis ma rdo rje lcags kyu dang zhags pa dang lcags sgrog dang / dril bu 'dzin</text></item>
<item><p>117b.3</p><section></section><text>pa'o/ /arka ma sI la sogs pa'i lha mo nyi shu rtsa bzhi po 'di rnams ni mngon par gsar du byung ba'i lang tsho can mchod rten gyis dbu la brgyan pa rin po che sna tshogs kyis brgyan pa/ sna tshogs pa'i gos sngon pos stod g.yogs byas pa phag zhal gcig ma phyag gnyis pa spyan gsum pa gser</text></item>
<item><p>117b.4</p><section></section><text>mdog lta bu'i phag pa'i tshogs kyis bskor ba dang ldan pa gser mdog lta bu'i phag pa la chibs pa'o/ /sgo skyong ma rnams ni sna tshogs pad+ma dang nyi ma la g.yon bskum pa g.yas brkyang bas gnas pa'o/ /gzhan nyi shu po ni sna tshogs pad+ma dang zla ba la g.yas bskum g.yon brkyang bas</text></item>
<item><p>117b.5</p><section></section><text>gnas pa'o/ /'od zer can ma'i rigs bdag brtag pa'o/ /shar la sogs pa'i phyogs la gnas pa rnams kyi mi bskyod pa dang rin chen 'byung ldan dang / snang ba mtha' yas dang don yod grub pa rnams so/ /me la sogs pa'i phyogs bral rnams su yang de bzhin no kha cig go/ /</text></item>
<item><p>117b.6</p><section></section><text>yang na dkar po rnams la rnam snang nag po rnams la mi bskyod pa/ ser po rnams la rin chen 'byung ldan/ dmar po rnams la snang mtha' ljang gu rnams la don yod grub pa'o zhes pa ni gzhan no/ /'od zer can gyi snying ga'i sa bon ni mAM ngo / /oM mA rI n+ya swA hA/ zhes pa ni snying po'i</text></item>
<item><p>117b.7</p><section></section><text>sngags so/ /oM mA rI ts+yai hUM sarba big+h+nAM utsha d+ha ya hUM phaT swA hA/ zhes pa ni las thams cad pa'i sngags so// //bsrung ba lnga'i dkyil 'khor la rdo rje gur gyi nang du ri rab kyi steng du gzhal yas khang gi dbus su sna tshogs rdo rje'i lte bar gnas pa'i sna tshogs pad+ma dang zla ba la bcom</text></item>
<item><p>118a.1</p><section></section><text>ldan 'das ma so sor 'brang ma chen mo ni 'od zer dmar po'i dkyil 'khor can zhal bzhi pa phyag bcu gnyis pa rtsa ba'i zhal ser po g.yas dkar po nub sngon po g.yon dmar po'o/ /g.yas pa rnams kyis rin po che'i pa tra dang 'khor lo dang rdo rje dang mda' dang</text></item>
<item><p>118a.2</p><section></section><text>ral gri dang / mchog sbyin gyi phyag rgya'o/ /g.yon pa rnams kyis rdo rje dang zhags pa dang rtse gsum pa dang / gzhu dang dgra sta dang dung rnams 'dzin pa'o/ /dbul mchod rten gyis brgyan pa rdo rje'i skyil krung can ma'o/ /de'i shar phyogs su stong chen mo rab tu 'joms ma ni sna tshogs</text></item>
<item><p>118a.3</p><section></section><text>pad+ma dang zla ba la rol pa'i kun nas bskyod pas bzhugs pa sku mdog dkar po zla ba'i 'od kyi dkyil 'khor can zhal bzhi ma rtsa ba'i zhal dkar po g.yas sngon po rgyab ser po g.yon pa ljang gu'o/ /de'i g.yas pa rnams kyis pad+ma la gnas pa'i 'khor lo rtsibs brgyad pa dang mchog</text></item>
<item><p>118a.4</p><section></section><text>sbyin pa dang lcags kyu dang mda' dang ral gri rnams so/ /g.yon pa rnams kyis rdo rje dang sdigs mdzub dang / zhags pa dang gzhu dang dgra sta rnams so zhes bya ba'i phyag bcu'o/ /lho ru sna tshogs pad+ma dang nyi mar gnas pa'i nyi ma'i 'od can gyi gsang sngags rjes su 'dzin ma chen mo</text></item>
<item><p>118a.5</p><section></section><text>ni rdo rje skyil krung can ma nag mo nag mo dang dkar po dang dmar po ni rtsa ba dang g.yas pa dang g.yon pa'i zhal lo/ /phyag bcu gnyis pa g.yas pa dang g.yon pa'i phyag gnyis kyis chos 'chad kyi phyag rgya 'dzin pa/ gzhan rnam pa gnyis kyis bsam gtan gyi phyag rgya'o/ /g.yas</text></item>
<item><p>118a.6</p><section></section><text>pa'i gzhan rnams kyis rdo rje dang mda' dang / mchog sbyin dang mi 'jigs pa'i phyag rgya'o/ /g.yon pa rnams kyis sdigs mdzub dang bcas pa'i zhags pa dang / gzhu dang rin po che'i pa tra dang pad+mas mtshan pa'i bum pa 'dzin pa'o/ /nub tu sna tshogs pad+ma dang nyi ma</text></item>
<item><p>118a.7</p><section></section><text>la skyil krung phyed pas bzhugs pa/ nyi ma'i 'od can gyi bsil ba'i tshal chen po ni dmar mo dmar po dang dkar po dang nag po dang rtsa ba dang g.yas pa dang g.yon pa'i zhal lo/ /phyag brgyad pa'i g.yas rnams kyis pad+ma dang bcas pa'i mi 'jigs pa'i phyag rgya dang</text></item>
<item><p>118b.1</p><section></section><text>mda' dang rdo rje dang ral gri'o/ /g.yon pa rnams kyis sdigs mdzub dang bcas pa'i zhags pa dang gzhu dang / rin po che'i rgyal mtshan dang snying gar gnas pa'i po ti 'dzin pa'o/ /byang du sna tshogs pad+ma dang zla ba la zla ba'i 'od can sems dpa'i skyil krung can/ rma bya chen mo</text></item>
<item><p>118b.2</p><section></section><text>ljang gu ni ljang gu dang nag po dang dkar po ni rtsa ba dang g.yas dang g.yon gyi zhal lo/ /phyag brgyad ma g.yas pa rnams kyis rma bya'i gzhug sgro dang mda' dang mchog sbyin dang ral gri'o/ /g.yon pa rnams kyis lhung bzed la gnas pa'i dge slong dang gzhu dang pang du gnas pa'i bum</text></item>
<item><p>118b.3</p><section></section><text>pa rin po che 'bar ba 'bab pa can dang / sna tshogs rdo rje la rin po ches mtshan pa'i rgyal mtshan 'dzin pa'o/ /rim pa gnyis pa la me'i mtshams su nag po ni phyag gnyis kyis dung 'dzin pa'o/ /bden bral du dus mtshan ma ser mo phyag gnyis kyis rdo rjes mtshan pa'i rgyal mtshan 'dzin</text></item>
<item><p>118b.4</p><section></section><text>pa'o/ /rlung gi mtshams su rna ba nag mo dmar mo phyag gnyis kyis dgra sta 'dzin pa'o/ /dbang ldan gyi mtshams su dkar mo sku mdog dkar mo phyag gnyis kyis rtse gsum pa 'dzin pa'o/ /bzhi po 'di rnams ni zhal gcig phyag gnyis pa'o/ /dgu po 'di dag ni rat+na sna tshogs kyi rgyan dang</text></item>
<item><p>118b.5</p><section></section><text>gos dang rin po che'i cod pan can/ zhal re re la spyan gsum gsum pa rim pa ji lta ba bzhin du rin chen 'byung ldan dang / rnam par snang mdzad dang / mi bskyod pa dang / snang ba mtha' yas dang / don yod grub pa dang / mi bskyod pa dang / rin chen 'byung ldan dang / snang ba mtha' yas</text></item>
<item><p>118b.6</p><section></section><text>dang / rnam par snang mdzad kyis rgyas btab pa'o/ /shar la sogs pa'i sgor sna tshogs pad+ma dang nyi ma la rdo rje lcags kyu ma dang / rdo rje zhags pa ma dang / rdo rje lcags sgrog ma dang / rdo rje dril bu ma rnams kyi yang sngar bzhin no/ /so sor 'brang ma la sogs pa rnams kyis bon ni praM ngo / /</text></item>
<item><p>118b.7</p><section></section><text>oM ma Ni d+ha ri badzra Ni ma hA pra ti sA re hUM hUM phaT phaT ces bya ba ni snying po'o/ /sa bon ni bruM mo/ /oM AHma hA sa hA sra pra marda ni brUM hUM snying po'o/ /sa bon hUM ngo / /oM AHma hA man+t+ra a nu sA ri ni hUM hUM snying po'o/ /sa bon ni dzrIM ngo / oM AHma hA shi ta pa ti badzri hUM snying po'o/ /sa bon ni maM ngo / /oM ma hA</text></item>
<item><p>119a.1</p><section></section><text>mA yU ra bid+ya rA dz+nyI hUM hUM phaT phaT swA hA/ zhes pa snying po'o/ /dgos pa'i dbang gis 'di rnams gang yang rung bas 'khor lo'i dbang phyug ma bya'o/ /dkyil 'khor gyi dbang phyug ma'i snying po'i sngags kyis ni las thams cad pa'i sngags kyang bya'o/ /rdo rje dbyings kyi dkyil</text></item>
<item><p>119a.2</p><section></section><text>'khor la rdo rje gur gyi nang du gling dang nye ba'i gling phran dang rgya mtsho dang ri bdun la sogs pas yongs su bskor ba'i ri rab kyi steng gzhal yas khang ste de'i dbus su seng ge'i steng du sna tshogs pad+ma'i ze 'bru la bcom ldan 'das rnam par snang mdzad dkar po rdo rje skyil krung gis gnas pa nyi</text></item>
<item><p>119a.3</p><section></section><text>ma'i 'od can/ sangs rgyas lngas spras pa'i rat+na'i cod pan gyis brgyan pa'i ral pa'i thor cog can rat+na sna tshogs pa'i rgyan dang gos dang ldan pa zhi ba'i zhal bzhi dkar po dang ser po dang dmar po dang ljang gu dang / phyag brgyad pa g.yas pa dang g.yon pa gnyis kyis rdo rje dang bcas pa'i</text></item>
<item><p>119a.4</p><section></section><text>byang chub mchog gi phyag rgya mdzad pa'o/ /gzhan gnyis kyis bsam gtan gyi phyag rgya 'dzin pa'o/ /g.yas pa gnyis kyis bgrang phreng dang mda' 'dzin pa'o/ /g.yon pa gnyis kyis 'khor lo dang gzhu 'dzin pa'o/ /yang na 'di ni zhal gcig phyag gnyis pa sku mdog dkar po</text></item>
<item><p>119a.5</p><section></section><text>rdo rje dang bcas pa'i byang chub mchog gi phyag rgya 'dzin pa'o/ /g.yon pa'i rdo rje'i khu tshur gyi mdzub mo langs pa la g.yas pa rdo rje khu tshur gyis bzung ba byang chub mchog gi phyag rgya'o/ /shar gyi 'dab ma la sems ma rdo rje ma sngon mo g.yas pas rdo rje rtse lnga pa dmar po 'dzin pa g.yon pas</text></item>
<item><p>119a.6</p><section></section><text>sdigs mdzub dang bcas pa zhags pa 'dzin pa'o/ /lhor rin chen rdo rje ma ser mo g.yas pas rdo rje rtse lnga pas mtshan pa'i rin po che 'dzin pa/ g.yon pas sdigs par byed pa'i sdigs mdzub po/ /nub tu chos kyi rdo rje ma dmar mo ni rdo rje rtse lnga pas mtshan pa'i pad+ma 'dab ma</text></item>
<item><p>119a.7</p><section></section><text>brgyad pa dkar dmar g.yas pas 'dzin pa/ g.yon pas pad+ma 'dzin pa'o/ /byang du las kyi rdo rje ma ljang gu g.yas pa sna tshogs rdo rje rtse mo bcu gnyis pa de bzhin gshegs pa lnga'i kha dog can 'dzin pa/ g.yon pas sdigs mdzub sdigs par byed pa'o/ /de nas shar phyogs</text></item>
<item><p>119b.1</p><section></section><text>su glang po che'i dbang po'i steng du sna tshogs pad+ma'i lte bar mi bskyod pa sngon po rdo rje skyil krung gis gnas pa/ phyag g.yas pa gung mos rdo rje rtse lnga pa sngon po bzung nas sa gnon gyi tshul byed cing phyag g.yon pa gan rkyal du pang du bzhag pa'o/ /shar gyi 'dab mar rdo rje sems</text></item>
<item><p>119b.2</p><section></section><text>dpa' dkar po phyag g.yas pa'i gung mos snying gar 'gying ba'i tshul gyis rdo rje gsor ba'i sbyor ba'o/ /g.yon pa'i rdo rje khu tshur gyis nga rgyal dang bcas pa'i dril bu dkur brten pa'o/ /lhor rdo rje rgyal po ser po g.yas par gnas pa'i rdo rje lcags kyus 'gugs pa'i tshul byed</text></item>
<item><p>119b.3</p><section></section><text>cing phyag g.yon pas zhags pa 'dzin pa'o/ /kha cig ni phyag gnyis kyis rdo rje lcags kyu 'dzin pas 'gugs pa'i tshul byed pa'o zhes so/ /byang du rdo rje chags pa dmar po phyag g.yon dang cig shos rnam pa gnyis kyis gzhu dang mda' 'dzin pa'o/ /nub tu rdo rje legs pa margad kyi</text></item>
<item><p>119b.4</p><section></section><text>mdog lta bu rdo rje dang bcas pa'i phyag gnyis kyis snying gar legs so sbyin pa'i tshul byed pa'o/ /lhor rta'i rgyab tu sna tshogs pad+ma'i lte bar rin chen 'byung ldan ser po rdo rje skyil krung gis bzhugs pa/ g.yas pas rdo rjes mtshan pa'i rin po che gung mos bzung ste mchod sbyin gyi tshul</text></item>
<item><p>119b.5</p><section></section><text>byed pa/ g.yon pa mnyam bzhag go/ /shar gyi 'dab mar rdo rje rin chen ser po ni g.yas pa'i rdo rje khu tshur gyi mtha' gnyis la rdo rje gnyis kyis mtshan pa'i rin po che'i phreng ba rang gi dbang bskur ba'i gnas su 'ching bar byed cing g.yon pas rdo rje dril bu snyems pa dang bcas pas</text></item>
<item><p>119b.6</p><section></section><text>dkur brten pa'o/ /lho ru rdo rje gzi brjid dmar po snying gar phyag gnyis kyis 'dzin pa'i nyi mas gsal bar byed pa'o/ /byang du rdo rje tog ljang gu g.yon gyi bar du lhur gnas pa'i phyag gnyis kyis yid bzhin gyi nor bu'i rgyal mtshan 'dzin cing 'phyar ba'o/ /nub tu rdo rje bzhad pa dkar</text></item>
<item><p>119b.7</p><section></section><text>po g.yas pas so'i phreng ba dang ldan pa'i rdo rje 'dzin pa/ g.yon pas kyang de bzhin te so'i phreng ba dang ldan pa'i rdo rje gnyis khar bzhag pa'o/ /nub tu rma bya'i steng du sna tshogs pad+ma'i ze 'bru la snang ba mtha' yas rdo rje skyil krung can dmar po phyag g.yon pa dang cig shos gan rgyal du byas</text></item>
<item><p>120a.1</p><section></section><text>pa phang pa'i steng du bzhag pa ting nge 'dzin gyi phyag rgya'i g.yas pa'i gung mos rdo rjes mtshan pa'i pad+ma 'dzin pa'o/ /shar gyi 'dab mar rdo rje chos dmar skya g.yon pa 'gying ba'i tshul dang bcas pas pad+ma'i yu ba 'dzin cing g.yas pas kha 'byed pa'o/ /lho ru rdo rje rnon</text></item>
<item><p>120a.2</p><section></section><text>po nam mkha' lta bu sngon po g.yon pas thugs kar shes rab kyi pha rol tu phyin pa'i pusti 'dzin pa g.yas pas ral gri 'phyar ba'i tshul du 'dzin pa'o/ /byang du rdo rje rgyu gser btso ma'i mdog can g.yon par gnas pa'i 'khor lo rtsibs brgyad pa g.yas pa'i gung mo mgal me lta bu bskor zhing</text></item>
<item><p>120a.3</p><section></section><text>chos kyi 'khor lo'i phyag rgya 'dzin pa'o/ /nub tu rdo rje smra ba dmar po g.yon pa chos kyi dung dang g.yas pas rdo rje rtse gcig pa'i lce 'dzin pa'o/ /byang du khyung gi steng du sna tshogs pad+ma'i lte bar don yod grub pa ljang gu rdo rje skyil krung gis bzhugs pa/ phyag g.yas pa'i gung mos sna tshogs</text></item>
<item><p>120a.4</p><section></section><text>rdo rje 'dzin pas mi 'jigs pa sbyin pa'i tshul byed cing g.yon pa gan rkyal du pang bar bzhag pa'o/ /shar gyi 'dab mar rdo rje las ljang gu g.yas pas snying gar bslang ba'i sbyor bas sna tshogs rdo rje rtse mo bcu gnyis pa 'dzin pa/ g.yon pa sna tshogs rdo rjes mtshan pa'i dril bu dkur</text></item>
<item><p>120a.5</p><section></section><text>brten pa/ yang na lag pa gnyis kyis thal mo spyi bor sbyar nas sna tshogs rdo rje spyi bor 'dzin pa'o/ /lhor rdo rje bsrung ba ser po phyag gnyis kyi rdo rje'i go cha 'dzin pa'o/ /byang du rdo rje gnod sbyin nag po phyag gnyis kyis mthe chung gnyis kyi rdo rje mche ba'i mtshon gyi rtse mo gnyis rang gi khar</text></item>
<item><p>120a.6</p><section></section><text>bcug pas gdug pa rnams sdigs par byed pa'o/ /nub tu rdo rje khu tshur ser po khu tshur gyi mtshams su rdo rje ste/ rdo rje khu tshur dag gis bzung ba'i rdo rje rtse lnga pa bsdams pa'o/ /dbus kyi gzhal yas khang gi me'i pad+ma rdo rje sgeg mo dkar mo rdo rje dkur brten pa'i phyag rgya'i</text></item>
<item><p>120a.7</p><section></section><text>phyag gnyis kyis rdo rje gnyis 'dzin pa'o/ /bden bral du pad+ma la phreng ba ma ser mo phyag gnyis kyis rat+na'i phreng ba 'dzin pa'o/ /rlung du pad+ma la glu ma dmar mo phyag gnyis kyis pi wang gi rgyud sbreng ba'o/ /dbang ldan du pad+ma la gar ma ljang gu rdo rje rtse gsum pa gnyis bzung</text></item>
<item><p>120b.1</p><section></section><text>nas phyag gnyis kyis gar byed pa'o/ /dbus kyi gzhal yas khang gi phyi ru snam bu la shar du pad+ma rnams la byams pa dang mthong ba don yod dang ngan song kun 'dren dang / mya ngan dang mun pa thams cad 'joms pa'i blo gros rnams ni mi bskyod ba lta bu'o/ /lhor pad+ma rnams la spos kyi</text></item>
<item><p>120b.2</p><section></section><text>glang po dang / dpa' bar 'gro ba dang / nam mkha' mdzod dang / ye shes tog rnams ni rin chen 'byung ldan lta bu'o/ /nub tu pad+ma rnams la 'od dpag med dang / zla ba'i 'od dang bzang skyong dang dra ba can gyi 'od rnams ni 'od dpag med lta bu'o/ /byang du pad+ma rnams la rdo rje snying po dang / blo</text></item>
<item><p>120b.3</p><section></section><text>gros mi bzad pa dang / spobs pa brtsegs pa dang / kun du bzang po rnams ni don yod grub pa lta bu'o/ /yang na shar la sogs pa'i snam bu rnams la bskal pa bzang po'i byang chub sems dpa' byams pa la sogs pa stong du bzhis mtshang ba bsgom par bya'o/ /de'i mtshan rnams</text></item>
<item><p>120b.4</p><section></section><text>mangs pas 'jigs pas ma bshad do/ /me'i mtshams su pad+ma la rdo rje bdug sbos ma dkar mo dang bden bral gyi pad+ma la rdo rje me tog ma ser po dang / rlung gi pad+ma la rdo rje mar me ma dkar dmar dang / dbang ldan gyi pad+ma la rdo rje dri chab ma ljang gu/ bdug spos ma la sogs pa 'di</text></item>
<item><p>120b.5</p><section></section><text>rnams gang bzhin du phyag mtshan 'dzin pa'o/ /shar la sogs pa'i sgo'i pad+ma rnams la rdo rje lcags kyu dang rdo rje zhags pa dang / rdo rje lcags sgrog dang / rdo rje 'bebs pa rnams rim pa bzhin du dkar po dang ser po dang dmar po dang ljang gu rnams ni gong bzhin du phyag mtshan 'dzin pa'o/ /</text></item>
<item><p>120b.6</p><section></section><text>'dir bcom ldan 'das rdo rje dbyings las gzhan pa'i lha rnams ni zhal gcig phyag gnyis pa gos dang rat+na sna tshogs kyis brgyan pa rat+na'i cod pan can rdo rje sems dpa' la sogs pa ma gtogs pa dkyil 'khor gyi dbang phyug la mngon du phyogs pa'o/ /rdo rje sems dpa' la sogs pa'i byang chub</text></item>
<item><p>120b.7</p><section></section><text>sems dpa' bcu drug ni rang gi rigs kyi bdag po de bzhin gshegs pa la mngon du phyogs pa'o/ /rnam par snang mdzad la sogs pa nas rdo rje 'bebs pa'i bar gyi lha rnams ni ji ltar gsungs pa'i lte ba dang 'dab ma rnams la gnas shing nyi ma'i 'od zer can no/ /de bzhin gshegs</text></item>
<item><p>121a.1</p><section></section><text>pa lnga las gzhan pa'i lha bzhi bcu zhe brgyad ni sems dpa'i skyil krung gis bzhugs pa'o/ /'dir bcom ldan 'das rdo rje dbyings rnam par snang mdzad shin tu rnam par dag pa'i chos kyi dbyings kyi ye shes kyi bdag nyid la rang 'dra ba'i rdo rje sems dpas rgyas btab pa'o/ /</text></item>
<item><p>121a.2</p><section></section><text>me long lta bu'i ye shes la sogs pa'i bdag nyid kyis mi bskyod pa la sogs pa de bzhin gshegs pa bzhi'i rigs kyi bdag po ni rnam par snang mdzad do/ /sems ma rdo rje ma dang rdo rje sems dpa' la sogs pa bzhi dang sgeg mo dang bdug spos ma dang byams pa la sogs pa bzhi dang / rdo rje</text></item>
<item><p>121a.3</p><section></section><text>lcags kyu rnams kyi mi bskyod pa'o/ /rin chen rdo rje ma dang rdo rje rin chen la sogs pa bzhi dang / phreng ba ma dang me tog ma dang spos kyi glang po la sogs pa bzhi dang rdo rje zhags pa rnams kyi rin chen 'byung ldan no/ /chos kyi rdo rje ma dang rdo rje chos la sogs pa bzhi dang glu ma dang / mar me ma</text></item>
<item><p>121a.4</p><section></section><text>dang / 'od dpag med la sogs pa bzhi dang / rdo rje lcags sgrog rnams kyi snang ba mtha' yas so/ /las kyi rdo rje ma dang / rdo rje las la sogs pa bzhi dang / gar ma dang dri chab ma dang / rdo rje snying po la sogs pa bzhi dang rdo rje 'bebs pa rnams kyi don yod grub pa'o/ /'dir nang</text></item>
<item><p>121a.5</p><section></section><text>gi gzhal yas khang gi sgo rnams su'ang / rdo rje lcags kyu la sogs pa sgo skyong bzhi bsgom par bya'o zhes pa phyogs gzhan no/ /rnam par snang mdzad kyi snying ga'i sa bon AHoM sarba ta thA ga tA ma hA yo gI shwa ra hUM zhes pa ni snying po'o/ /oM badzra yak+Sha hUM zhes pa ni rdo rje gnod sbyin gyi las</text></item>
<item><p>121a.6</p><section></section><text>thams cad pa'i sngags so/ /gang yang rdo rje rtse mo la sogs pa'i rgyud gzhan gyis kyang lha'i rnam pa'i khyad par gsungs pa de ni 'dir mangs kyis dogs pas ma bshad do// //bzhi bcu rtsa gsum gyi bdag nyid can/ 'jam pa'i rdo rje'i dkyil 'khor la rdo rje gur gyi nang la sogs</text></item>
<item><p>121a.7</p><section></section><text>pa gzhal yas khang bar du dang por bshad pa'i 'jam pa'i rdo rje'i dkyil 'khor bzhin no/ /'on kyang 'dir khro bo rnams ni 'og nas 'chad pa'i gzugs can no zhes pa ni phyogs gcig go/ /rdo rje gur gyi nang na ri rab kyi steng na sna tshogs pad+ma'i lte bar gnas pa'i sna tshogs rdo rje'i lte bar gzhal</text></item>
<item><p>121b.1</p><section></section><text>yas khang zhes pa ni phyogs gnyis pa'o/ /phyogs gnyis ka la yang mchod rten dkar po'i nang du gzhal yas khang ngo / /de'i lte ba la seng ge'i steng du sna tshogs pad+ma dang zla ba la sems dpa'i skyil krung gis bzhugs pa'i bcom ldan 'das rnam par snang mdzad kyi rang bzhin 'jam pa'i rdo rje</text></item>
<item><p>121b.2</p><section></section><text>sku mdog gser bco ma lta bu sdug cing yid du 'ong ba me tog sna tshogs kyis mdzes pa'i gtsug phud can gsum gyis rnam par brgyan pa rtsa ba dang g.yas dang g.yon gyi zhal ser po dang sngon po dang dkar po phyag drug pa g.yas pa rnams kyi ral gri dang / mchog sbyin dang mda' dang / g.yon pa</text></item>
<item><p>121b.3</p><section></section><text>rnams kyis shes rab kyi pha rol tu phyin pa'i pu sti dang chu skyes sngon po dang gzhu 'dzin pa'o/ /bdag lta bu'i rdo rje dbyings kyi dbang phyug ma la snyoms par zhugs pa'o/ /de'i shar phyogs kyi le tshe la glang po che'i steng du sna tshogs pad+ma dang nyi ma la mi bskyod pa sngon po 'gying ba'i tshul gyis gnas pa</text></item>
<item><p>121b.4</p><section></section><text>rtsa ba dang g.yas g.yon gyi zhal sngon po dang dkar po dang dmar po phyag brgyad pa g.yas pa'i gung mos snying gar rdo rje gyen du bsgreng ba/ g.yon pa'i rdo rje khu tshur gyis rdo rje dril bu dku la brten pa/ g.yas gzhan rnams kyis ral gri dang lcags kyu dang mda' rnams so/ /g.yon pa rnams</text></item>
<item><p>121b.5</p><section></section><text>kyis nu ma dang zhags pa dang gzhu 'dzin pa'o/ /lho ru rta'i steng du sna tshogs chu skyes dang nyi ma la rin chen 'byung ldan ser po sems dpa'i skyil krung gis bzhugs pa/ ser po dang sngon po dang dkar po rtsa ba dang g.yas g.yon gyi zhal lo/ /phyag drug pa rtsa ba'i phyag dag gis mnyam gzhag gi</text></item>
<item><p>121b.6</p><section></section><text>phyag rgya byas la/ g.yas pa'i phyag gnyis kyis rin po che dang ral gri 'dzin pa'o/ /g.yon pa gnyis kyis nu ma dang rdo rje 'dzin pa'o/ /nub tu rma bya'i steng du sna tshogs chu skyes dang nyi ma la sems dpa'i skyil mo krung gis gnas pa'i snang ba mtha' yas dkar po dkar po dang sngon po dang dmar</text></item>
<item><p>121b.7</p><section></section><text>po rtsa ba dang g.yas g.yon gyi zhal lo/ /phyag drug pa g.yon pa sgeg pa dang bcas pa'i pad+ma'i yu ba snying gar bzung ste/ g.yas pas kha 'byed pa'o/ /g.yas pa gnyis kyis bgrang phreng dang rdo rje 'dzin pa'o/ /g.yon pa gnyis kyis nu ma dang spyi blugs 'dzin pa'o/ /byang du khyung</text></item>
<item><p>122a.1</p><section></section><text>gi steng du sna tshogs chu skyes dang nyi ma la don yod grub pa sems dpa'i skyil krung gis bzhugs pa kha dog dmar po dmar po dang sngon po dang dkar po rtsa ba dang g.yas g.yon gyi zhal lo/ /phyag drug pa dang po gnyis kyis bsam gtan gyi phyag rgya bcing ba'o/ /g.yas pa gnyis</text></item>
<item><p>122a.2</p><section></section><text>kyis ral gri dang rdo rje 'dzin pa'o/ /g.yon pa gnyis kyis nu ma dang lcags kyu 'dzin pa'o/ /dbang ldan du spyan ma ser mo ni sems dpa'i skyil krung can/ phyag brgyad ma g.yas pa rnams kyis mchog sbyin dang mi 'jigs pa dang rdo rje dang mda' 'dzin pa'o/ /g.yon pa rnams kyis sdigs</text></item>
<item><p>122a.3</p><section></section><text>mdzub dang bcas pa'i zhags pa dang / rin po che'i snye ma dang bgrang phreng dang gzhu 'dzin pa'o/ /mer mA ma kI sems dpa'i skyil krung can ma sngon mo ni khro ba dang bcas pas dgod pa phyag drug pa g.yas pa rnams kyis mi 'jigs pa dang rdo rje dang mda' dang / g.yon pa rnams kyis sdigs</text></item>
<item><p>122a.4</p><section></section><text>mdzub dang zhags pa dang gzhu 'dzin pa'o/ /bden bral du gos dkar mo dmar po ni phyag drug pa g.yas pa rnams kyis mi 'jigs pa dang rdo rje dang mda'o/ /g.yon pa rnams kyis pad+ma dang bgrang phreng dang gzhu 'dzin cing 'gying ba'i tshul gyis gnas pa'o/ /rlung du sgrol ma margad lta bu'i mdog</text></item>
<item><p>122a.5</p><section></section><text>can ma sems dpa'i skyil krung gis gnas pa/ phyag drug pa g.yas pa rnams kyis mi 'jigs pa dang rdo rje dang mda' 'dzin pa'o/ /g.yon pa rnams kyis sdigs mdzub dang ut+pal dang gzhu 'dzin pa'o/ /rim pa gnyis pa la shar la sogs pa'i phyogs rnams su sems ma rdo rje ma</text></item>
<item><p>122a.6</p><section></section><text>dang rin chen rdo rje ma dang chos kyi rdo rje ma dang / las kyi rdo rje ma rnams rim pa bzhin du sku mdog dang / phyag mtshan ni mi bskyod pa la sogs pa bzhin no/ /'on kyang nu ma 'dzin pa med pas sems ma rdo rje ma rin chen rdo rje ma las kyi rdo rje ma rnams sdigs mdzub 'dzin pa'o/ /chos kyi rdo rje</text></item>
<item><p>122a.7</p><section></section><text>ma ni zhags pa 'dzin pa'o/ /dbang ldan du tsun+da dkar mo zla ba'i mdog can phyag nyi shu rtsa drug ma rtsa ba'i phyag gnyis kyis snying gar rtsa ba'i phyag rgya dang / g.yas pa rnams kyis mi 'jigs pa dang ral gri dang rat+na'i phreng ba dang bi dza pU ra dang mda' dang dgra sta dang mdung thung dang thob dang</text></item>
<item><p>122b.1</p><section></section><text>lcags kyu dang rdo rje dang ba dan gsum gyi tshul dang bgrang phreng ngo / /g.yon pa rnams kyis yid bzhin gyi nor bu'i rgyal mtshan dang / pad+ma dang spyi blugs dang zhags pa dang gzhu dang shag ti dang 'khor lo dang ral gri dang sdigs mdzub dang bum pa bzang po dang bi di ba la dang / shes rab kyi pha</text></item>
<item><p>122b.2</p><section></section><text>rol tu phyin pa'i po ti'o/ /kan dzI ka'i stod g.yogs bcings pa bla gos phrag pa la gzar ba gar gyi nyams dgu'i rang bzhin rtsa ba'i zhal dkar po g.yas pa'i sngon po ljags 'gul zhing mche ba bag tsam gtsigs pa/ g.yon pa ser po ma mchu mnan pa/ thal mo sbyar te mdzub</text></item>
<item><p>122b.3</p><section></section><text>mo gnyis gung mo'i tshigs par zlum po'i rnam par bzhag ste mthe bong gnyis mdzub mo'i rtsa ba'i logs la gzhag par bya ste/ snying gar bzhag pa 'di ni rtsa ba'i phyag rgya'o/ /mer ni rin chen skar mda' ser mo phyag drug pa gnyis kyis snying gar rin po che kha sbyor 'dzin pa'o/ /</text></item>
<item><p>122b.4</p><section></section><text>g.yas pa gnyis mi 'jigs pa dang mda' 'dzin pa g.yon pa gnyis kyis sdigs mdzub dang gzhu 'dzin pa'o/ /bden bral du khro gnyer can dkar mo phyag drug ma g.yas pa rnams kyis rdo rje dang dbyug pa dang mda' 'dzin pa'o/ /g.yon pa rnams kyis sdigs mdzub dang spyi blugs</text></item>
<item><p>122b.5</p><section></section><text>dang gzhu 'dzin pa'o/ /rlung du rdo rje lcags sgrog ma ljang gu phyag drug ma g.yas pa rnams kyis rdo rje dang rdo rje lu gu rgyud dang mda' 'dzin pa g.yon pa rnams kyis sdigs mdzub dang zhags pa dang gzhu 'dzin pa'o/ /spyan ma la sogs pa'i lha mo bcu gnyis po 'di rnams ni rol pa'i kun</text></item>
<item><p>122b.6</p><section></section><text>du bskyod pa dang ldan pa zla ba'i gdan la bzhugs shing 'od dmar po'i dkyil 'khor can/ rang rang gi rigs kyi bdag po bzhin du zhal gsum pa'o/ /rim pa gsum pa'i dkyil 'khor du shar gyi snam bu la byams pa gser gyi mdog lta bu phyag dang po gnyis chos 'chad kyi phyag</text></item>
<item><p>122b.7</p><section></section><text>rgya dang / g.yas pa mchog sbyin gyi phyag rgya dang g.yon pa me tog dang bcas pa'i klu shing gi yal ga 'dzin pa'o/ /'jam dpal ni brjod zin pa'i gzugs can te/ khyad par du shes rab ma dang bral ba'o/ /spos kyi glang po ljang gu g.yon pas bum par gnas pa'i glang po che'i</text></item>
<item><p>123a.1</p><section></section><text>sna 'dzin pa'o/ /g.yas kyi mchog sbyin no/ /ye shes tog ser po g.yon pas yid bzhin gyi nor bu'i rgyal mtshan 'dzin pa'o/ /g.yas mchog sbyin no/ /lho ru bzang skyong sku mdog dmar po/ /g.yon pa rat+na 'dzin pa g.yas pas mchog sbyin no/ /blo gros</text></item>
<item><p>123a.2</p><section></section><text>rgya mtsho dkar po phyag gnyis kyi sor mo thams cad brkyang bas chu rlabs kyi tshul byed pa'o/ /blo gros mi zad pa gser gyi mdog lta bu g.yon pa'i khu tshur snying gar bzhag ste/ g.yas pas mchog sbyin no/ /spobs pa brtsegs pa ljang gu g.yon pas khu tshur mkhal khung du</text></item>
<item><p>123a.3</p><section></section><text>bzhag pa'o/ /g.yas pas se gol gtogs pa'o/ /nub tu mthu chen thob dkar po g.yon pas bag tsam kha phye ba'i pad+ma dkar po'o/ /g.yas pas mchog sbyin no/ /ngan song kun 'dren dkar po phyag gnyis kyis sdig pa sprug pa'i tshul lo/ /mya ngan dang mun pa thams cad nges</text></item>
<item><p>123a.4</p><section></section><text>par 'joms pa'i blo gros gser gyi mdog lta bu phyag gnyis kha sbyar brdabs pa'i tshul lo/ /dra ba can gyi 'od dmar po g.yon pas ut+pal la gnas pa'i nyi ma'i dkyil 'khor 'dzin pa'o/ /g.yas pas mchog sbyin no/ /byang du zla 'od sku mdog zla ba'i 'od lta bu g.yon pas ut+pa</text></item>
<item><p>123a.5</p><section></section><text>lar gnas pa'i zla ba'i dkyil 'khor 'dzin pa g.yas pas mchog sbyin no/ /'od dpag med dmar po phyag gnyis kyis dbang bskur ba'i bum pa 'dzin pa'o/ /nam mkha' mdzod sku mdog gser lta bus g.yon pas rdo rje khu tshur 'gying pas dkur brten pa/ g.yas pas nam mkha'</text></item>
<item><p>123a.6</p><section></section><text>la bskor ba'o/ /sgrib pa thams cad rnam par sel ba sngon po'am dkar po g.yon pas sa la reg pa/ g.yas pa'i khu tshur gyis mthe bong dang sdigs mdzub sbyar te/ dri ba'i tshul gyis gnas pa'o/ /byams pa la sogs pa'i byang chub sems dpa' 'di rnams ni zla ba'i gdan</text></item>
<item><p>123a.7</p><section></section><text>dang zla ba'i 'od can no/ /sems dpa'i skyil krung gis bzhugs pa spyan gsum pa rang phyogs kyi bdag po bzhin du zhal gsum pa phyag drug pa phyag gnyis kyis mnyam gzhag gi phyag rgya byas pa/ gnyis kyis gzhu dang mda' 'dzin pa'o/ /byams pa dang 'jam dbyangs gnyis</text></item>
<item><p>123b.1</p><section></section><text>la ni mnyam gzhag gi phyag rgya med do/ /'jam pa'i rdo rje la sogs pa'i lha thams cad gos sna tshogs pa dang rin po che'i rgyan dang ral ba'i thor tshugs dang 'dzum pa dang bcas pa'i zhal dang sgeg pa'i nyams dang ldan pa'o/ /shar gyi sgor ma he'i steng du gshin rje mthar byed nag po phyag</text></item>
<item><p>123b.2</p><section></section><text>drug pa g.yas pa rnams kyis ral gri dang rdo rje dang mda' 'dzin pa'o/ /g.yon pas zhags pa dang bcas pa'i sdigs mdzub gyen du bsgrengs pas sdigs par byed pa/ g.yon pa'i gnyis pas 'khyud pa'i lha mo'i nu ma 'dzin pa'o/ /de yang zhal gcig pa phyag gnyis pa sku</text></item>
<item><p>123b.3</p><section></section><text>mdog dkar po g.yon pas pad+ma dkar po 'dzin pa phyag g.yas pas yab la 'khyud par brtson pa'o/ /g.yon pa'i gsum pas dngul gyi gzhu 'dzin pa'o/ /margad lta bu'i lha mo ljang gu phyag gnyis ma g.yas ut+pal sngon po 'dzin pa phyag g.yon pa yab kyi ske la 'khyud pas</text></item>
<item><p>123b.4</p><section></section><text>g.yas phyogs su brgyan pa/ zhal drug pa gsus pa 'phyang ba/ zhal drug ni sngon po rtsa ba'i zhal dgyes pa'i gad mos bzhad pa/ gnyis pas 'jigs par byed pa/ gsum pa'i zhal gdangs pa/ bzhi pa 'jigs su rung ba/ lnga pa rdo rje mche ba can/ drug pa mgo'i steng du</text></item>
<item><p>123b.5</p><section></section><text>gnas pa ljags 'gul ba'o/ /yang na steng gi sngon po rtsa ba la sogs pa'i zhal rnams ni g.yas skor gyis sngon po dang dkar po dang ser po dang dmar po dang ljang gu rnams so/ /lho sgor gzhan gyis mi thub pa ser po ser po dang nag po dang dkar po rtsa ba dang g.yas g.yon gyi zhal lo/ /</text></item>
<item><p>123b.6</p><section></section><text>phyag drug pa g.yas pa rnams kyis rdo rje dang dbyug tho dang mda' 'dzin pa'o/ /g.yon pa rnams kyis sdigs mdzub dang bcas pa'i zhags pa dang nu ma dang gzhu 'dzin pa'o/ /nub tu rta mgrin dmar po dmar po dang sngon po dang dkar po rtsa ba dang g.yas g.yon gyi zhal lo/ /phyag drug pa</text></item>
<item><p>123b.7</p><section></section><text>g.yas pa rnams kyis rdo rje dang dbyug pa dang ka na ya dang mda' rnams 'dzin pa'o/ /g.yon pa rnams kyis sdigs mdzub dang bcas pa'i zhags pa dang nu ma dang gzhu 'dzin pa'o/ /byang du bdud rtsi 'khyil ba sngon po rkang pas bgegs mnan pa/ phyag drug pa g.yas pa rnams kyis</text></item>
<item><p>124a.1</p><section></section><text>ral gri dang dgra ste dang mda' 'dzin pa'o/ /g.yon pa rnams kyis sdigs mdzub dang bcas pa'i zhags pa dang nu ma dang gzhu 'dzin pa'o/ /dbang ldan gyi mtshams su rat+na'i ri bo'i steng du mi g.yo ba sngon po phyag drug pa g.yas pa rnams kyis ral gri dang zhags</text></item>
<item><p>124a.2</p><section></section><text>pa dang mda' 'dzin pa'o/ /g.yon pa rnams kyis sdigs mdzub dang bcas pa'i zhags pa dang nu ma dang gzhu 'dzin pa'o/ /g.yon ngos su 'phyang ba'i gos sngon po 'dzin pa'o/ /khrag gis brlan pa'i ljags 'gul ba'i zhal gdangs pa'o/ /mer 'dod pa'i rgyal po sngon po phyag</text></item>
<item><p>124a.3</p><section></section><text>drug pa dang po gnyis kyis rang gi phyag rgya byas pa g.yas pa gnyis kyis rdo rje dang mda' dang g.yon pa gnyis nu ma dang gzhu 'dzin pa'o/ /rdo rje khu tshur gnyis phan tshun rgyab sbyar te mthe'u chung gnyis bsnol te sdigs mdzub gnyis phyir brkyang nas zhags pa'i tshul byas pa ni 'dod pa'i</text></item>
<item><p>124a.4</p><section></section><text>rgyal po'i phyag rgya'o/ /bden bral du dbyug pa sngon po sku mdog sngon po phyag drug pa g.yas pa rnams kyis rdo rje dang dbyug pa dang mda'/ g.yon pa rnams kyis sdigs mdzub dang bcas pa'i zhags pa dang nu ma dang gzhu 'dzin pa'o/ /rlung du stobs po che sngon po phyag brgyad pa</text></item>
<item><p>124a.5</p><section></section><text>g.yas pa rnams kyis rdo rje dang dbyug pa dang ral gri dang mda'o/ /g.yon pa rnams kyis sdigs mdzub dang bcas pa'i zhags pa dang nu ma dang tho ba dang gzhu 'dzin pa'o/ /dkyil 'khor gyi dbang phyug gi steng du gnod mdzes rgyal po sngon po phyag gnyis kyis rdo rje hUM mdzad kyi</text></item>
<item><p>124a.6</p><section></section><text>phyag rgya bcings pa g.yas pa gnyis kyis ral gri dang mda' 'dzin pa'o/ /g.yon pa gnyis kyis nu ma dang gzhu 'dzin pa'o/ /'dir 'dod pa'i rgyal po'i phyag rgya de nyid kyi mdzub mo gnyis gyen du bsgreng ba ni gnod mdzes kyi phyag rgya'o/ /'og tu rdo rje sa 'og sngon po phyag drug pa</text></item>
<item><p>124a.7</p><section></section><text>g.yas pa rnams kyis rdo rje dang lcags kyu dang mda' 'dzin pa'o/ /g.yon pa rnams kyis nu ma dang zhags pa dang bcas pa'i rtse gcig pa dang gzhu 'dzin pa'o/ /bgegs mthar byed la sogs pa bdun po ni sngon po dang ser po dang dmar po rtsa ba dang g.yas g.yon gyi zhal gsum</text></item>
<item><p>124b.1</p><section></section><text>mo/ /khro bo bcu yang khros pa'i lta stangs can spyan dmar po smin ma g.yo ba bag tsam rtsa ba'i zhal kha phye ba/ g.yas pa'i zhal gdangs ba/ g.yon pa'i zhal ma mchu mnan pa mche ba gtsigs pa stag gi pags pas smad dang stod la gon pa thod pa'i phreng bas dbu la brgyan</text></item>
<item><p>124b.2</p><section></section><text>pa/ dbu skra 'bar ba gyen la bcings shing 'khyil ba sma ra dmar ser rol pa'i kun tu bskyod pa can/ klu'i rgyal po brgyad kyis brgyan pa/ phud kyi sgra sgrogs pa dang bcas pa'i gdengs ka can rnams kyis 'jigs pa sna tshogs pad+ma dang / nyi ma'i gdan la g.yon brkyang</text></item>
<item><p>124b.3</p><section></section><text>bas gnas pa'o/ /gshin rje mthar byed ni g.yas brkyang ba'am rdo rje skyil krung gis kyang bzhugs pa'o/ /dkyil 'khor 'di la gnod mdzes rgyal po'i gzugs kho nas rnam par gnas pa'i phyir gtsug tor 'khor los sgyur ba ni dkyil 'khor nyid du tha dad du ma</text></item>
<item><p>124b.4</p><section></section><text>bshad de/ dpal sgyu 'phrul dra ba'i rgyud las rnal 'byor rgyas par bstan pa la'o/ /'bring bor bstan pa la ni 'jam pa'i rdo rje'i spyi bo'i steng na rat+na'i ri la gnas pa'i pad+ma dang nyi ma la rdo rje skyil krung gis gnas pa'i gtsug tor 'khor los sgyur ba ser po ser po dang sngon po</text></item>
<item><p>124b.5</p><section></section><text>dang dkar po rtsa ba dang g.yas dang g.yon gyi zhal lo/ /phyag brgyad pa'i phyag gnyis kyis mnyam gzhag gi phyag rgya byas pa/ g.yas pa rnams kyis 'khor lo dang bgrang phreng dang mda' 'dzin pa'o/ /g.yon pa rnams kyis 'khor lo dang nu ma dang gzhu 'dzin pa'o/ /</text></item>
<item><p>124b.6</p><section></section><text>sna tshogs pa'i gos dang rin po che'i rgyan can/ ral pa'i thor cog gi cod pan can gzhogs gnyis su spyan ma la sogs pa'i lha mo bzhi po rnams kyis brgyan pa'o zhes gsungs so/ /de'i rjes su 'brangs nas rnal 'byor rgyas pa la/ yang gtsug tor 'khor los sgyur</text></item>
<item><p>124b.7</p><section></section><text>ba ni dkyil 'khor ba tha dad du dang de'i steng du gnod mdzes rgyal po shes par bya'o zhes pa ni kha cig go/ /lha gzhan bzhi bcu zhe gsum po rnams kyang zhal re re la spyan gsum gsum pa'o/ /'dir nu ma 'dzin par bstan pa de yang mi bskyod pa la sogs pa bzhi bdag lta</text></item>
<item><p>125a.1</p><section></section><text>bu'i shes rab ma la snyoms par zhugs pa rnams kyi'o/ /khro bo rnams kyis ni bdag lta bu'i shes rab ma g.yon ngos su gnas pa'i nu ma 'dzin pa'o zhes shes par bya'o/ /gshin rje mthar byed las gzhan rnams la shes rab ma med kyang de'i nu mar 'dzin</text></item>
<item><p>125a.2</p><section></section><text>pa'i tshul gyis bdag gi nu mar 'dzin pa'o zhes pa ni gzhan no/ /'dir rnam par snang mdzad kyi rang bzhin 'jam pa'i rdo rje chos kyi dbyings rnam par dag pa'i ye shes kyi bdag nyid lta bu'i rdo rje sems dpas rgyas btab pa/ me long lta bu'i ye shes la sogs pa'i rang bzhin mi</text></item>
<item><p>125a.3</p><section></section><text>bskyod pa la sogs pa'i de bzhin gshegs pa bzhi dang / spyan ma dang tsun+da rnams la 'jam pa'i rdo rjes rgyas btab pa/ mA ma kI dang sems ma rdo rje ma dang byams pa la sogs pa bzhi dang / khro bo bcu la mi bskyod pas rgyas btab pa/ rin chen rdo rje ma dang rin chen skar mda' ma dang / </text></item>
<item><p>125a.4</p><section></section><text>bzang skyong ma la sogs pa bzhi la rin 'byung gis rgyas btab pa/ gos dkar mo dang chos kyi rdo rje ma dang khro gnyer ma dang mthu chen thob la sogs pa bzhi la snang ba mtha' yas kyis rgyas btab pa/ sgrol ma dang las kyi rdo rje ma dang rdo rje lcags sgrog ma dang / zla 'od</text></item>
<item><p>125a.5</p><section></section><text>la sogs pa bzhi la don yod grub pas rgyas btab pa'o/ /'jam pa'i rdo rje'i thugs kar sa bon ni muH'o/ /oM AHzhes pa snying po'i sngags so/ /oM A mr-i ta kuN+Da li big+h+nA n+ta ka hUM zhes pa las thams cad pa'i sngags so// //chos kyi dbyings gsung gi dbang phyug gi</text></item>
<item><p>125a.6</p><section></section><text>dkyil 'khor la/ rdo rje gur la sogs pa bsgom par rnam par bzhag pa ni bshad ma thag pa'i dkyil 'khor bzhin no/ /khyad par du gshin rje gshed la sogs pa'i khro bo rnams ni 'chad par 'gyur ba'i gzugs can no/ /mchod rten ni 'dir med do/ /gzhal yas khang gi lte ba</text></item>
<item><p>125a.7</p><section></section><text>la sna tshogs pad+ma'i ze 'bru la gnas pa'i seng ge'i steng du sna tshogs pad+ma dang zla ba la 'jam pa'i dbyangs rdo rje skyil krung du bzhugs pa nyi ma 'char ba'i dkyil 'khor gyi 'od dang ldan pa sku mdog gser lta bu/ iN+D+ra nI la lta bu'i gtsug phud dang ldan pa/ rdo rje dang rin po che dang pad+ma</text></item>
<item><p>125b.1</p><section></section><text>dang sna tshogs rdo rje'i phreng ba'i cod pan gyi steng du sangs rgyas lnga dang rin po che'i cod pan can/ rat+na sna tshogs kyis brgyan pa dang na bza' sna tshogs bsnams pa/ sgeg pa'i nyams kyi tshogs dang ldan pa/ ser po dang sngon po dang dmar po dang dkar po ni rtsa ba dang g.yas</text></item>
<item><p>125b.2</p><section></section><text>dang nub dang g.yon gyi zhal lo/ /phyag brgyad pa'i phyag gnyis kyi chos kyi 'khor lo'i phyag rgya mdzad pa'o/ /g.yas pa rnams kyis ral gri dang mda' dang rdo rje bsnams pa'o/ /g.yon pa rnams kyis shes rab kyi pha rol tu phyin pa'i bu sti dang gzhu dang rdo rje dril bu bsnams pa'o/ /'dab</text></item>
<item><p>125b.3</p><section></section><text>ma brgyad pa la seng ge'i steng du gnas pa'i pad+ma dang zla ba'i dkyil 'khor rnams la shar la sogs pa'i phyogs rnams su gtsug tor chen po dang gdugs dkar po dang gzi brjid phung po dang / rnam par rgyal ba'i gtsug tor rnams dang / dbang ldan la sogs pa'i mtshams su 'od zer rnam</text></item>
<item><p>125b.4</p><section></section><text>par 'phro ba dang 'phags pa dang cher 'phags pa dang rgyal ba rnams so/ /gtsug tor brgyad po 'di rnams ni rdo rje skyil krung dang rin po che'i cod pan can sku mdog ser po phyag gnyis pa'o/ /phyag g.yas pas 'khor lo gyen du bzung ba/ g.yon pas rang gi gdan la mnan pa rnams so/ /</text></item>
<item><p>125b.5</p><section></section><text>de nas shar gyi re mig gi dbus su glang po che'i rgyal po la mi bskyod pa sngon po/ zhal bzhi pa rtsa ba'i zhal sngon po bag tsam khro ba dang bcas pa'i rol pa dang ldan pa g.yas pa dkar po kha gdangs pa drag po'o/ /nub kyi ser po dpa' bo g.yon pa dmar po mche bas ma mchu mnan pa phyag</text></item>
<item><p>125b.6</p><section></section><text>brgyad pa g.yas pa rnams kyis ral gri dang rdo rje dang mda' dang lcags kyu 'dzin pa/ g.yon pa rnams kyis sdigs mdzub dang dril bu dang gzhu dang zhags pa 'dzin pa'o/ /rdo rje sems dpa' dang / rdo rje rgyal po dang rdo rje chags pa dang rdo rje legs pa rnams kyis yongs su bskor ba'o/ /</text></item>
<item><p>125b.7</p><section></section><text>lho'i re mig gi dbus su rta mchog gi steng du rin chen 'byung ldan ser po ser po dang / nag po dang dkar po dang dmar po'i zhal bzhi pa phyag brgyad pa g.yas pa rnams kyis rdo rje dang ral gri dang mda' dang lcags kyu'o/ g.yon pa rnams kyis yid bzhin gyi nor bu'i rgyal mtshan dang rdo rje</text></item>
<item><p>126a.1</p><section></section><text>dril bu dang zhags pa dang gzhu 'dzin pa'o/ /rdo rje rin chen dang rdo rje nyi ma dang rdo rje tog dang rdo rje bzhad pa rnams kyis yongs su bskor ba'o/ /nub kyi re mig gi dbus su rma bya'i steng du snang ba mtha' yas dmar po dmar po dang nag po dang dkar po dang ser po'i zhal</text></item>
<item><p>126a.2</p><section></section><text>bzhi'o/ /phyag brgyad kyi g.yas pa rnams kyis rdo rje dang mda' dang ral gri dang lcags kyu 'dzin pa'o/ /g.yon pa rnams kyis pad+ma dang gzhu dang zhags pa dang / dril bu 'dzin pa'o/ /rdo rje chos dang rdo rje rnon po dang / rdo rje rgyu dang rdo rje gsung ba rnams kyis yongs su bskor ba'o/ /byang gi</text></item>
<item><p>126a.3</p><section></section><text>re mig gi dbus su khyung gi steng du don yod grub pa ljang gu zhal bzhi pa rtsa ba'i zhal ljang gu mche ba gtsigs pa g.yas ser po zhi ba nub dmar po sgeg pa dang bcas pa/ g.yon dkar po zhi ba phyag brgyad pa/ g.yas pa rnams kyis ral gri dang rdo rje dang mda' dang lcags kyu 'dzin pa/ g.yon pa</text></item>
<item><p>126a.4</p><section></section><text>rnams kyis sdigs mdzub dang dril bu dang gzhu dang zhags pa 'dzin pa'o/ /rdo rje las dang rdo rje bsrung ba dang rdo rje gnod sbyin dang rdo rje khu tshur rnams kyis yongs su bskor ba'o/ /mi bskyod pa la sogs pa de bzhin gshegs pa rnams rang rang gi chibs kyi steng du sna tshogs pad+ma dang nyi ma'i</text></item>
<item><p>126a.5</p><section></section><text>gdan la rdo rje skyil krung gis bzhugs pa/ rat+na sna tshogs dang gos kyis brgyan pa/ rin po che'i cod pan no/ /rdo rje sems dpa' la sogs pa bcu drug po 'di rnams ni dbang ldan la sogs pa'i mtshams su gnas pa'i sna tshogs pad+ma dang zla ba'i gdan la gnas pa rdo rje dbyings kyi</text></item>
<item><p>126a.6</p><section></section><text>dkyil 'khor las bshad pa'i rang bzhin can rnams so/ /'di dag kyang phyogs su gnas pa'o zhes pa'i phyogs kyang yod do/ /dbang ldan la sogs pa'i mtshams la gnas pa'i sna tshogs pad+ma dang zla ba rnams la sems dpa'i skyil krung can/ sangs rgyas spyan ma dang ma ma kI dang gos</text></item>
<item><p>126a.7</p><section></section><text>dkar mo dang sgrol ma rnams rim pa ji lta ba bzhin du 'jam pa'i dbyangs dang mi bskyod pa dang snang ba mtha' yas dang don yod grub pa lta bu'o/ /shar gyi sgo ru rdo rje lcags kyu dmar ser rdo rje lcags kyu 'dzin pa/ g.yas brkyang gis bzhugs pa'o/ /lho ru rdo rje zhags pa ser po</text></item>
<item><p>126b.1</p><section></section><text>rdo rje zhags pa 'dzin pa g.yon brkyang gis gnas pa'o/ /nub tu rdo rje lcags sgrog dmar po rdo rje lcags sgrog phyag gnyis kyis 'dzin pas ga'i stang stabs kyis gnas pa'o/ /byang du rdo rje 'bebs pa ljang gu phyag gnyis rdo rje bsdams pas rdo rje dril bu 'dzin pa/ zlum pa'i stang stabs</text></item>
<item><p>126b.2</p><section></section><text>kyis gnas pa'o/ /bzhi po 'di dag sna tshogs pad+ma dang nyi ma la gnas pa zhal gcig pa phyag gnyis pa spyan gsum pa dbu skra dmar ser gyen du brdzes pa/ smar dmar ser dang ldan pa klu chen po brgyad kyis brgyan pa'o/ /nang gi dkyil 'khor 'di las dkyil 'khor gnyis pa la/ </text></item>
<item><p>126b.3</p><section></section><text>shar gyi phyogs kyi dbang ldan nas brtsams nas g.yas skor du rim pa bzhin du sa bcu gnyis kyi lha mo rnams zhal gcig phyag gnyis ma/ g.yas pa thams cad kyis rdo rje 'dzin pa/ g.yon pas rang rang gi phyag mtshan 'dzin pa'o/ /de la mos pa spyod pa'i sa ma ni pad+ma bzhin du</text></item>
<item><p>126b.4</p><section></section><text>dmar ba pad+ma dmar po 'dzin pa'o/ /rab tu dga' ba dmar mo yid bzhin gyi nor bu 'dzin pa'o/ /dri ma med ma dkar mo chu skyes dkar po 'dzin pa'o/ /'od byed ma dmar mo sna tshogs pad+ma la gnas pa'i nyi ma'i dkyil 'khor 'dzin pa'o/ /'od 'phro ma margad lta bu'i mdog ut+pa</text></item>
<item><p>126b.5</p><section></section><text>la sngon po 'dzin pa'o/ /spyang kha ma ser mo pang bar gnas pa'i phyag gan rkyal gyis ma ra ga ta'i nor bu bsnams pa'o/ /mngon du gyur pa'i sa ma gser gyi mdog can pad+ma'i steng du shes rab kyi pha rol tu phyin pa'i po ti 'dzin pa'o/ /ring du song ba ma nam mkha' ltar</text></item>
<item><p>126b.6</p><section></section><text>sngo bsangs sna tshogs pad+ma la gnas pa'i sna tshogs rdo rje 'dzin pa'o/ /mi g.yo ba ma ston ka'i zla ba'i mdog lta bu zla ba la gnas pa'i rdo rje rtse lnga ba dmar pos mtshan pa'i pad+ma'i yu ba 'gying ba dang bcas pa 'dzin pa'o/ /lags pa'i blo gros ma dkar mo ral gris mtshan pa'i ut+pa</text></item>
<item><p>126b.7</p><section></section><text>la 'dzin pa'o/ /chos kyi sprin ma ser mo chos kyi sprin gyis yongs su bskor ba'i shes rab kyi pha rol tu phyin pa'i pu sti 'dzin pa'o/ /kun tu 'od ma nyi ma phyed kyi nyi ma'i mdog can pad+ma'i steng du yang dag par sdogs pa'i byang chub mtshon par byed pa'i bde bar gshegs pa'i sku</text></item>
<item><p>127a.1</p><section></section><text>gzugs 'dzin pa'o/ /lho ru pha rol tu phyin ma bcu gnyis ni phyag gnyis pa g.yas pa thams cad kyis yid bzhin gyi nor bu 'dzin pa'o/ /g.yon pas rang rang gi phyag mtshan 'dzin pa'o/ /shes rab kyi pha rol tu phyin ma ni phyag gnyis kyis lhag pa'o/ /de la rin</text></item>
<item><p>127a.2</p><section></section><text>po che'i pad+ma'i pha rol tu phyin ma dmar mo pad+ma la gnas pa'i zla ba'i dkyil 'khor 'dzin pa'o/ /sbyin pa'i pha rol tu phyin ma dkar dmar gyi mdog can 'bras so ba'i snye ma sna tshogs 'dzin pa'o/ /tshul khrims kyi pha rol tu phyin ma dkar mo mya ngan med pa'i yal ga dang bcas pa'i me</text></item>
<item><p>127a.3</p><section></section><text>tog gi chun po 'dzin pa'o/ /bzod pa'i pha rol tu phyin ma ser mo chu skyes dkar po 'dzin pa'o/ /brtson 'grus kyi pha rol tu phyin ma ma ra ga ta lta bu'i mdog can ut+pal sngon po 'dzin pa'o/ /bsam gtan gyi pha rol tu phyin ma nam mkha' ltar sngo bsangs pad+ma dkar po 'dzin pa'o/ /</text></item>
<item><p>127a.4</p><section></section><text>shes rab kyi pha rol tu phyin ma gser mdog lta bu yid du 'ong ma pad+ma la gnas pa'i shes rab kyi pha rol tu phyin pa'i pu sti 'dzin ma/ phyag gnyis kyis chos kyi 'khor lo bskor ba'i phyag rgya mdzad pa'o/ /thabs kyi pha rol tu phyin ma me tog pri yang ku lta bu ljang gu pad+ma ser po la gnas</text></item>
<item><p>127a.5</p><section></section><text>pa'i ral gri dang rdo rje 'dzin pa'o/ /smon lam gyi pha rol tu phyin ma ut+pal sngon po'i mdog can ut+pal sngon po la gnas pa'i ral gri 'dzin pa'o/ /stobs kyi pha rol tu phyin ma dmar mo shes rab kyi pha rol tu phyin pa'i pu sti 'dzin pa'o/ /ye shes kyi pha rol tu phyin ma dkar mo rat+na sna tshogs</text></item>
<item><p>127a.6</p><section></section><text>pa'i 'bras bus brgyan pa'i byang chub kyi shing gi yal ga 'dzin pa'o/ /rdo rje las kyi pha rol tu phyin ma ni sku mdog sna tshogs pa ut+pal sngon po la gnas pa'i sna tshogs rdo rje 'dzin pa'o/ /nub tu dbang bcu ma ni phyag gnyis g.yas pa rnams kyis pad+ma 'dzin pa'o/ /g.yon pa rnams kyis</text></item>
<item><p>127a.7</p><section></section><text>snyems pas rang rang gi phyag rgya 'dzin pa'o/ /de la tshe la dbang ba ma ni dkar dmar gyi mdog can nor bu pad+ma rA ga la gnas pa'i ting nge 'dzin gyi phyag rgya can gyis sangs rgyas tshe dpag med kyi sku 'dzin pa'o/ /sems la dbang ba ma ni dkar mo rdo rje rtse lnga pa dmar po 'dzin pa'o/ /yo byad</text></item>
<item><p>127b.1</p><section></section><text>la dbang ba ma ni ser mo yid bzhin gyi nor bu'i rgyal mtshan 'dzin pa'o/ /las la dbang ba ma ni ljang gu sna tshogs rdo rje 'dzin pa'o/ /skye ba la dbang ba ma ni sku mdog sna tshogs ma me tog dzA ti kha dog sna tshogs pa'i yal 'dab 'dzin pa'o/ /rdzu 'phrul la dbang ba ma ni nam mkha'</text></item>
<item><p>127b.2</p><section></section><text>ltar sngo bsangs pad+ma la gnas pa'i nyi ma dang zla ba'i dkyil 'khor 'dzin pa'o/ /mos pa la dbang ba ma ni pad+ma'i rtsa ba ltar dkar ba'i pri yang ku'i ma tog gi snyem 'dzin pa'o/ /smon lam la dbang ba ma ni ser mo ut+pal sngon po 'dzin pa'o/ /ye shes la dbang ba ma sngon mo ut+pa</text></item>
<item><p>127b.3</p><section></section><text>la sngon po la gnas pa'i ral gri 'dzin pa'o/ /chos la dbang ba ma sku mdog dkar mo pad+ma la gnas pa'i bum pa bzang po 'dzin pa'o/ /de bzhin nyid ma dkar mo phyag g.yas pas pad+ma dkar po 'dzin pa/ g.yon pas rdo rje rin po che'i snye ma 'dzin pa'o/ /sangs rgyas kyi byang</text></item>
<item><p>127b.4</p><section></section><text>chub ma gser gzhu lta bu'i mdog can phyag g.yas kyis pad+ma ser po la gnas pa'i rdo rje rtse lnga pa 'dzin pa'o/ /g.yon pa yid bzhin gyi nor bu'i rgyal mtshan gyi steng du 'khor lo 'dzin pa'o/ /byang du gzugs ma bcu gnyis ni phyag gnyis ma g.yas pa rnams kyis sna</text></item>
<item><p>127b.5</p><section></section><text>tshogs rdo rje dang g.yon pa rnams snyems pa dang bcas pas rang rang gi mtshan ma 'dzin pa ste/ de la dbyig gi blo gros ma ser mo 'bras kyi snye ma 'dzin pa'o/ /rin chen skar mda' ma dmar mo yid bzhin gyi nor bu'i rgyal mtshan 'dzin pa'o/ /gtsug tor rnam par rgyal ma</text></item>
<item><p>127b.6</p><section></section><text>dkar mo nor bu zla ba chu shel gyi bum pa 'dzin pa'o/ /'od zer can dkar dmar skud pa dang bcas pa'i khab 'dzin pa'o/ /ri khrod lo ma can ljang gu rma bya'i mjug sgro 'dzin pa'o/ /dgu sel ma dkar mo dug gi me tog gi chun po 'dzin pa'o/ /sgo mtha' yas ma me tog</text></item>
<item><p>127b.7</p><section></section><text>pri yang ku ltar ljang bu chu skyes dmar po la gnas pa'i mi zad pa'i gter chen po'i bum pa 'dzin pa'o/ /tsun+da ma dkar mo bgrang phreng 'phyang ba'i ril ba spyi blugs 'dzin pa'o/ /shes rab 'phel ma dkar mo ut+pal sngon po la gnas pa'i ral gri 'dzin pa'o/ /las</text></item>
<item><p>128a.1</p><section></section><text>dang sgrib pa thams cad rnam par sel ba ljang gu ste rdo rje rtse gsum pas mtshan pa'i pad+ma dkar dmar 'dzin pa'o/ /ye shes mi zad pa'i zla ma tog dmar mo rat+na'i za me tog 'dzin pa'o/ /sangs rgyas thams cad kyi chos kyi mdzod mo ser mo pad+ma la gnas</text></item>
<item><p>128a.2</p><section></section><text>pa'i rat+na sna tshogs kyi dpe sgrom 'dzin pa'o/ /shar phyogs kyi sgor chos so so yang dag par rig pa ma sku mdog dkar dmar phyag gnyis kyis rdo rje lcags kyu dang zhags pa 'dzin pa'o/ /lho phyogs kyi sgor don so so yang dag par rig ma ma ra ka ta'i mdog can phyag g.yon gyi</text></item>
<item><p>128a.3</p><section></section><text>rin po che'i zhags pa 'dzin pa'o/ /nub kyi sgor nges pa'i tshig so so yang dag par rig pa ma dmar po'i phyag gnyis kyis mtha' gnyis su pad+mas mtshan pa'i lcags sgrog 'dzin pa'o/ /byang gi sgor spobs pa so so yang dag par rig pa ma ma ra ka ta lta bu ljang gu phyag gnyis kyis rdo rje</text></item>
<item><p>128a.4</p><section></section><text>rtse gsum pas mtshan pa'i dril bu 'dzin pa'o/ /me'i mtshams su sgeg mo ser mo sgeg pa dang bcas pa'i phyag gnyis kyis rdo rje gnyis 'dzin pa'o/ /bden bral du phreng ba ma dmar ser phyag gnyis rat+na'i phreng ba 'dzin pa'o/ /rlung du glu ma dmar mo phyag gnyis kyis pi wang bsgeng</text></item>
<item><p>128a.5</p><section></section><text>ba'o/ /dbang ldan du gar ma ljang gu phyag gnyis kyis gar byed pa'i tshul gyis rdo rje rtse gsum pa dang rdo rje dril bu 'dzin pa'o/ /mos pas spyod pa'i sa la sogs pa'i lha mo 'di rnams thams cad ni rat+na'i rgyan sna tshogs dang gos dang rat+na'i cod pan dang ldan pa dang cung zad 'dzum</text></item>
<item><p>128a.6</p><section></section><text>pa dang sgeg pa'i nyams dang ldan pa sna tshogs pad+ma dang zla ba'i dkyil 'khor la sems dpa'i skyil krung gis bzhugs pa'o/ /khyad par du sgo skyong ma rnams ni nyi ma'i dkyil 'khor la bzhugs pa'o/ /gzhan ni de rnams kyang zla ba la gnas pa'o zhes so/ /dkyil 'khor gsum pa</text></item>
<item><p>128a.7</p><section></section><text>dbang ldan nas brtsams nas byang chub sems dpa' rnams te/ de la shar phyogs kyi snam bu la kun tu bzang po ser po phyag g.yas pas mchog sbyin g.yon pas ut+pal la gnas pa'i ral gri 'dzin pa'o/ /blo gros mi zad pa ser po g.yas pas ral gri dang g.yon pas mi</text></item>
<item><p>128b.1</p><section></section><text>'jigs pas pad+ma 'dzin pa'o/ /sa'i snying po ser po g.yas pas sa gnon mdzad pa/ g.yon pas pad+ma la gnas pa'i dpag bsam gyi shing 'dzin pa'o/ /nam mkha'i snying po ljang gu g.yas pas rat+na sna tshogs kyi char 'bebs pa/ g.yon pas yid bzhin gyi nor bu 'dzin</text></item>
<item><p>128b.2</p><section></section><text>pa'o/ /lho phyogs kyi snam bu la nam mkha' mdzod ser po g.yas pas yid bzhin gyi nor bu 'dzin pa/ g.yon pas bum pa bzang po la 'phyang ba'i dpag bsam gyi shing 'dzin pa'o/ /phyag na rin chen ljang gu phyag g.yas pas rin po che dang g.yon pas pad+ma la gnas pa'i zla ba'i dkyil</text></item>
<item><p>128b.3</p><section></section><text>'khor 'dzin pa'o/ /blo gros rgya mtsho dkar po g.yas dung dang g.yon pas rdo rje ral gri 'dzin pa'o/ /rdo rje snying po ut+pal sngon po'i lo ma lta bu'i mdog can g.yas pas rdo rje dang g.yon pas mdo sde sa bcu pa'i pu ste 'dzin pa'o/ /nub tu spyan ras gzigs dbang phyug g.yas pas</text></item>
<item><p>128b.4</p><section></section><text>mchog sbyin gyi phyag rgya g.yon pas chu skyes dkar po 'dzin pa'o/ /mthu chen thob ser po g.yas pas ral gri g.yon pas pad+ma 'dzin pa'o/ /zla 'od dkar po g.yas pas rdo rje 'khor lo dang g.yon pas pad+ma la gnas pa'i zla ba'i dkyil 'khor 'dzin pa'o/ /dra ba can gyi 'od</text></item>
<item><p>128b.5</p><section></section><text>dkar dmar g.yas pas ral gri dang g.yon pas pad+ma la gnas pa'i nyi ma'i dkyil 'khor 'dzin pa'o/ /byang du 'od dpag med dkar po g.yas na sna tshogs pad+ma dang g.yon pas pad+ma la gnas pa'i bum pa 'dzin pa'o/ /spobs pa brtsegs pa ser po g.yas pas se gol g.yon pas</text></item>
<item><p>128b.6</p><section></section><text>pad+ma la gnas pa'i ral gri 'dzin pa'o/ /mya ngan dang mun pa thams cad 'joms pa'i blo gros gur gum lta bu g.yas pa rdo rje rtse lnga pa dang g.yon pa shak+ti 'dzin pa'o/ /sgrib pa thams cad rnam par sel ba sngon po g.yas pas ral gri g.yon pas sna tshogs rdo rjes mtshan pa'i ba dan</text></item>
<item><p>128b.7</p><section></section><text>'dzin pa'o/ /bcu drug po 'di dag ni sna tshogs pad+ma dang zla ba'i dkyil 'khor la sems dpa'i skyil krung gis bzhugs pa rin po che'i cod pan can rin po che dang na bza' sna tshogs pas brgyan pa zhal gcig pa phyag gnyis pa rnams so/ /shar sgor ma he la gshin rje mthar</text></item>
<item><p>129a.1</p><section></section><text>byed nag po zhal drug pa gsus pa 'phyang ba zhabs drug pa phyag drug gi g.yas pa rnams kyis lcags kyu dang ral gri dang mda' 'dzin pa/ g.yon pa rnams kyis sdigs mdzub dang bcas pa'i zhags pa dang dril bu dang gzhu 'dzin pa'o/ /zhal dang zhabs rnams kyi bye</text></item>
<item><p>129a.2</p><section></section><text>brag gong bzhin no/ /lho sgor shes rab mthar byed ser po zhal bzhi pa rtsa ba'i zhal sgeg pa dang bcas pa'i g.yas gdangs pa/ nub tu drag po chen po g.yon zhi ba yang na 'di rnams ni go rims ji lta bas ser po dang sngon po dang dmar po dang ljang gu rnams so/ /'di ni phyag brgyad pa</text></item>
<item><p>129a.3</p><section></section><text>g.yas pa rnams kyis zhags pa dang rdo rje dang ral gri dang mda' rnams 'dzin pa'o/ /g.yon pa rnams kyis snying gar lcags kyu dang rdo rje dril bu dang mdung dang gzhu 'dzin pa'o/ /nub tu pad+ma mthar byed dmar po zhal bzhi dmar ba sgeg pa dang drag po dang bzhad pa dang zhi ba'i nyams dang</text></item>
<item><p>129a.4</p><section></section><text>ldan pa ni/ rtsa ba dang g.yas dang rgyab dang g.yon pa'i zhal rnams so/ /yang na 'di rnams ni dmar po dang nag po dang ser po dang dkar po rnams so/ /phyag brgyad pa phyag gnyis kyis rdo rje lcags sgrog 'dzin pa phyag g.yas pa rnams kyis rdo rje dang ral gri dang mda' 'dzin pa'o/ /</text></item>
<item><p>129a.5</p><section></section><text>g.yon pa rnams kyis dril bu dang sdigs mdzub dang bcas pa'i zhags pa dang gzhu 'dzin pa'o/ /gsum po 'di dag ni rol pa'i kun tu bskyod pas gnas pa'o/ /byang du bgegs mthar byed sngon po zhal bzhi sngon po'am yang na sngon po dang ser po dang dmar po dang ljang gu</text></item>
<item><p>129a.6</p><section></section><text>rnams so/ /phyag brgyad pa gnyis kyis rdo rje bsdams pa'i tshul gyis rdo rje dril bu dang g.yas pa rnams na ral gri dang mda' dang lcags kyu 'dzin pa'o/ /g.yon pa rnams kyis sdigs mdzub dang bcas pa'i zhags pa dang gzhu dang dril bu 'dzin pa'o/ /tshogs kyi bdag</text></item>
<item><p>129a.7</p><section></section><text>po g.yon brkyang bas kun nas mnan nas bzhugs pa'o/ /dbang ldan gyi mtshams su 'jig rten gsum las rnam par rgyal ba sngon po zhal bzhi sngon po rtsa ba'i zhal khro ba dang bcas pa'i sgeg pa dang g.yas drag po rgyab dpa' ba g.yon mi sdug pa'o/ /yang na 'di dag sngon po dang</text></item>
<item><p>129b.1</p><section></section><text>ser po dang dmar po dang dkar po rnams so/ /'di ni phyag brgyad pa phyag gnyis kyis rdo rje dang dril bu dang ldan pa thugs kar bzung nas rdo rje hUM mdzad kyi phyag rgya mdzad pa g.yas pa rnams kyis ral gri dang lcags kyu dang mda' dang / g.yon pa rnams kyis rdo rje dang zhags pa dang / gzhu</text></item>
<item><p>129b.2</p><section></section><text>'dzin pa'o/ /g.yon brkyang ba'i stang stabs kyis zhabs g.yon pas dbang phyug chen po'i mgo mnan pa g.yas pas u ma'i nu mar mnan pa'o/ /mer rdo rje nyi ma me ltar 'bar ba nag po sgeg pa dang dpa' ba dang 'jigs su rung ba dang / snying rje'i ro dang ldan pa'i zhal bzhi nag po</text></item>
<item><p>129b.3</p><section></section><text>'am yang na 'di dag ni sngon po dkar po ser po dmar po rnams so/ /'di ni phyag brgyad pa g.yas pa rnams kyis rdo rje dang ral gri dang mda' dang 'khor lo 'dzin pa'o/ /g.yon pa rnams kyis dril bu dang zhags pa dang gzhu dang kha T+wAM ga la 'brel pa'i ba dan 'dzin pa'o/ /chung ma dang</text></item>
<item><p>129b.4</p><section></section><text>bcas pa'i khyab 'jug g.yas brkyang gis mnan pa'o/ /bden bral du he ru ka rdo rje sngon po sngon po'i zhal bzhi pa rtsa ba'i zhal drag po g.yas pa rab tu dga' bas bzhad pa rgyab ni za bar rngams pa g.yon pa sgeg pa'o/ /yang na 'di dag ni sngon po dang dmar po dang ljang gu dang dkar</text></item>
<item><p>129b.5</p><section></section><text>po'o/ /'di ni phyag brgyad pa g.yas pa rnams kyis rdo rje rtse lnga pa dang mda' dang khrag gis bkang ba'i thod pa dang / g.yon pa rnams kyis snying gar pad+ma kha bye ba dang / gzhu dang dril bu dang ba dan dang bcas pa'i kha T+wAM ga 'dzin pa'o/ /phyag gnyis kyis 'jigs byed kyi pags pa</text></item>
<item><p>129b.6</p><section></section><text>rlung gi gos 'dra ba 'dzin pa'o/ /chung ma dang bcas pa'i tshangs pa g.yon brkyang bas mnan nas gnas pa'o/ /rlung du rta mchog ljang gu ljang gu'i zhal bzhi pa rtsa ba khro bo dang bcas pa'i sgeg pa g.yas pa drag po g.yon pa'i zhal tshangs pa lta bu ste/ yang na ni 'di ni ljang gu dang</text></item>
<item><p>129b.7</p><section></section><text>sngon po dang dkar po rnams te/ spyi bor rta mgo ljang gu'o/ /'di ni phyag brgyad pa g.yas dang po sna tshogs rdo rje dang ba dan gsum pa dang ldan pas phyag bsgreng ba'i tshul byas pa gnyis pas ba dan gsum pa'i tshul byas pa/ phyag gnyis kyis ral gri dang mda' 'dzin pa'o/ /</text></item>
<item><p>130a.1</p><section></section><text>g.yon pas phub dang bcas pa'i phyag gi sna tshogs chu skyes 'dzin pa/ lhag ma gsum gyis shaka ti dang dbyug pa dang gzhu rnams 'dzin pa'o/ /zhabs g.yon bskum pa g.yas brkyang ba dang g.yas bskum zhing g.yon brkyang ba'i zhabs bzhi'o/ /g.yas dang</text></item>
<item><p>130a.2</p><section></section><text>po gcig gis dbang mo dang dpal mo/ gnyis pas dga' mo dang tshim mo/ g.yon pa gcig gis dbang po dang sbrang rtsir byed pa dang / gnyis pas rgyal bar byed pa dang / dpyid kyi lha mnan nas gnas pa'o/ /dkyil 'khor gyi bdag po'i steng du nam mkha' la gtsug tor</text></item>
<item><p>130a.3</p><section></section><text>'khor los sgyur ba ser po zhal bzhi ser ba'am yang na ser po dang sngon po dang dmar po dang dkar po'o/ /phyag brgyad pa'i g.yas pa rnams kyis 'khor lo dang lcags kyu dang ral gri dang mda'o/ /g.yon pa rnams kyis dril bu dang zhags pa dang bgrang phreng dang gzhu bsnams</text></item>
<item><p>130a.4</p><section></section><text>pa/ rol pa'i kun du bskyod pas gnas pa'o/ /'og tu gnod mdzes rgyal po nag po zhal bzhi pa drag po dang zhi ba dang / bzhad pa dang sgeg pa'i nyams dang ldan pa'i nag po'o/ /yang na zhal bzhi ni nag po dang dkar po dang dmar po dang ser po'o/ /phyag brgyad pa'i g.yas</text></item>
<item><p>130a.5</p><section></section><text>pa rnams ni rdo rje dang lcags kyu dang ral gri dang mda'o/ /g.yon pa rnams kyis dril bu dang zhags pa gsal shing rtse gcig pa dang gzhu rnams 'dzin pa g.yon brkyang gis gnas pa'o/ /khro bo bcu po 'di dag ni sna tshogs chu skyes dang nyi ma la gnas pa zhal re re zhing spyan gsum</text></item>
<item><p>130a.6</p><section></section><text>gsum dmar ba smin ma 'khyog pa stag gi pags pas sku'i stod smad la dkris pa thod pa'i phreng bas gtsug tor byas pa dbu skra 'bar ba dmar ser gyen du bcings pa sma ra dmar ser dang ldan pa klu'i rgyal po brgyad kyis 'jigs su rung ba'o/ /dkyil 'khor gsum pa kho</text></item>
<item><p>130a.7</p><section></section><text>na'i grwa bzhi'i nang na 'jig rten gsum las rnam par rgyal ba la sogs pa khro bo bzhi'i phyi'i re khA'i phyi rol gyi gnas su me la sogs pa'i zur thig bzhi po rnams kyi g.yas logs su me tog ma la sogs pa bzhi'o/ /g.yon logs su gzugs rdo rje ma la sogs pa bzhi'o/ /</text></item>
<item><p>130b.1</p><section></section><text>de la me tog ma ser mo phyag na me tog gi snod 'dzin pa'o/ /bdug spos ma nag mo phyag na bdug spos kyi phor pa 'dzin pa'o/ /mar me ma dmar mo phyag na rat+na'i sgron me'i mchod sdong 'dzin pa'o/ /dri chab ma ljang gu phyag na dri'i dung chos 'dzin pa'o/ /rdo rje gzugs ma ser</text></item>
<item><p>130b.2</p><section></section><text>mo phyag na me long 'dzin pa'o/ /rdo rje sgra ma ljang gu phyag na pi wang 'dzin pa'o/ /rdo rje ro ma dmar mo phyag na ro'i snod 'dzin pa'o/ /rdo rje reg bya ma sna tshogs pa'i kha dog can phyag na gos sna tshogs 'dzin pa'o/ /brgyad po 'di dag ni zhal gcig phyag gnyis ma rat+na'i cod pan</text></item>
<item><p>130b.3</p><section></section><text>dang ldan pa gos sna tshogs dang rin po ches brgyan pa pad+ma dang zla ba'i dkyil 'khor la sems dpa'i skyil krung gis bzhugs pa'o/ /bzhi pa rdo rje rigs kyi dkyil 'khor la dbang po'i phyogs su dbang po ser po glang po che sa srung dkar po'i steng na gnas pa phyag g.yas na rdo rje</text></item>
<item><p>130b.4</p><section></section><text>g.yon pa nu ma 'dzin pa'o/ /gshin rjer ma he la gshin rje nag po phyag gnyis kyis dbyug pa dang rtse gcig pa 'dzin pa'o/ /chur chu srin la chu bdag dkar po sbrul mgo'i gdengs ka bdun pa klu'i zhags pa dang dung dkar 'dzin pa'o/ /lus ngan du mi la lus ngan ser po</text></item>
<item><p>130b.5</p><section></section><text>lcags kyu dang dbyug to 'dzin pa'o/ /dbang ldan du dbang ldan dkar po glang gi steng na gnas pa rtse gsum dang thod pa 'dzin pa thod pa dang ral pa'i thor cog dang zla ba phyed pas dbu brgyan pa/ sbrul gyi mchod phyir thogs dang ldan pa mgrin pa sngon po'o/ /mer ra la me lha</text></item>
<item><p>130b.6</p><section></section><text>dmar po blugs gzar dang spyi blugs 'dzin pa'o/ /bden bral du srin po'i bdag po sngon po rol gnas pa ral gri dang phub 'dzin pa'o/ /rlung du rlung lha sngon po ri dwags la gnas pa rlung ras 'dzin pa'o/ /brgyad po 'di dag ni phyag bzhi pa phyag g.yas pas phyag</text></item>
<item><p>130b.7</p><section></section><text>mtshan dang po 'dzin pa/ g.yon pas phyag mtshan gnyis 'dzin cing rang rang gi btsun mo la 'khyud pa phyag 'og ma gnyis gtso bo la 'dud pa'i tshul gyis spyi bor thal mo sbyor ba'o/ /dbang ldan dang nye ba'i phyi rol du dbang ldan gyi mtshams nas brtsams nas rim pas</text></item>
<item><p>131a.1</p><section></section><text>tshangs pa la sogs pa ste de la tshangs pa ni ngang pa la zhon pa ser po zhal bzhi ni ser po'o/ /phyag bzhi pa dang po gnyis kyis bgrang phreng dang pad+ma 'dzin pa'o/ /'og ma gnyis kyis dbyug pa dang spyi blugs bzung nas thal mo sbyar ba'o/ /khyab 'jug nag</text></item>
<item><p>131a.2</p><section></section><text>po khyung la zhon pa phyag bzhi pa dang po gnyis kyis 'khor lo dang dung 'dzin pa/ g.yas g.yon gnyis kyis mdung thung dang sa raM kha'i gzhu 'dzin pa spyi bor thal mo sbyar ba'o/ /dbang phyug chen po dkar po glang la zhon pa ral pa'i thor cog can zla ba phyed pas mtshan pa/ phyag bzhi pa</text></item>
<item><p>131a.3</p><section></section><text>spyi bor thal mo sbyar ba dang rtse gsum pa dang thod pa 'dzin pa'o/ /gdong drug dmar po rma bya la zhon pa gdong drug pa phyag drug pa g.yas pa gnyis sha ka ti dang rdo rje 'dzin pa g.yon pa gnyis kyis khyim bya dang dril bu 'dzin pa'o/ /lhag ma gnyis kyis spyi bor thal mo sbyar ba'o/ /'di</text></item>
<item><p>131a.4</p><section></section><text>rnams kyang gong bzhin du rang gi btsun mo la 'khyud pa'o/ /tshangs ma ni tshangs pa dang mtshungs pa'o/ /drag mo ni drag po dang mtshungs pa'o/ /khyab 'jug ma ni khyab 'jug dang mtshungs pa'o/ /gzhon du ma ni gdong drug dang mtshungs pa'o/ /dbang mo ni dbang po dang mtshungs pa'o/ /</text></item>
<item><p>131a.5</p><section></section><text>phag mo nag mo ni 'ug pa la zhon pa phyag bzhi pa phyag g.yas g.yon gnyis kyis ro hi ta'i nya dang thod pa 'dzin pa'o/ /gzhan gnyis kyis thal mo sbyar ba'o/ /tsa muN+DI dmar mo ri dwags la zhon pa phyag bzhi ma g.yas g.yon gyis gri gug dang thod pa 'dzin pa gnyis kyis thal mo sbyar ba'o/ /</text></item>
<item><p>131a.6</p><section></section><text>b+h+r-ing+gi ri ti nag mo shin tu skem pa phyag bzhi pa gnyis kyis phreng ba dang spyi blugs 'dzin pa gnyis kyis thal mo sbyar ba'o/ /tshogs bdag dkar po byi ba la zhon pa glang po che'i gdong can sprul gyi mchod phyir thogs pa can phyag bzhi'i g.yas gnyis kyis rtse gsum pa dang la du g.yon</text></item>
<item><p>131a.7</p><section></section><text>gnyis kyis dgra sta dang la phug 'dzin pa'o/ /nag po chen po nag po rtse gsum pa dang thod pa 'dzin pa'o/ /dga' byed dbang phyug nag po rdza rnga la zhon pa rdza rnga brdung ba la brtson pa'o/ /nyi ma dmar po rta bdun gyis 'dren pa'i shing rta la zhon pa g.yas pa dang g.yon pa'i phyag gnyis</text></item>
<item><p>131b.1</p><section></section><text>pad+ma la gnas pa'i nyi ma'i dkyil 'khor 'dzin pa'o/ /zla ba dkar po ngang pa la zhon pa phyag g.yas pa dang g.yon pas ku mu da la gnas pa'i zla ba'i dkyil 'khor 'dzin pa'o/ /mig dmar dmar por la zhon pa g.yas na gri gug g.yon pas mi mgo za ba'i tshul gyis 'dzin</text></item>
<item><p>131b.2</p><section></section><text>pa'o/ /lhag pa ser po pad+ma'i steng du mda' dang gzhu 'dzin pa'o/ /phur bu dkar po thod pa'am sbal ba la zhon pa phreng ba dang spyi blugs 'dzin pa'o/ /pa ba sangs dkar po pad+ma la gnas pa phreng ba dang spyi blugs 'dzin pa'o/ /spen pa nag po rus sbal la gnas pa dbyug pa 'dzin</text></item>
<item><p>131b.3</p><section></section><text>pa'o/ /sgra gcan dmar nag phyag gnyis kyis nyi ma dang zla ba 'dzin pa'o/ /mjug rings nag po ral gri dang klu'i zhags pa 'dzin pa'o/ /stobs bzangs dkar po glang po la gnas pa ral gri dang gshol 'dzin pa'o/ /rgyal bar byed pa ljang gu bya ko ki la'i shing rta la zhon pa ljang</text></item>
<item><p>131b.4</p><section></section><text>gu phyag bzhi pa g.yas pa gnyis na me tog gi phreng ba dang mda' g.yon gnyis kyis btung ba'i snod dang gzhu 'dzin pa'o/ /sbrang rtsir byed pa dkar po ne tso'i shing rta la gnas pa phyag bzhi pa g.yas chu srin gyi rgyal mtshan dang mda' g.yon pa gnyis na btung ba'i snod 'dzin pa'o/ /</text></item>
<item><p>131b.5</p><section></section><text>dpyid kyi lha dkar po spre'u la gnas pa phyag bzhi pa g.yas pa gnyis kyis mda' dang ral gri g.yon pa gnyis btung ba'i snod dang gzhu 'dzin pa'o/ /klu mtha' yas dang nor rgyas dang 'jog po dang stobs kyi rgyu dang pad+ma dang pad+ma chen po dang dung skyong dang rigs ldan rnams</text></item>
<item><p>131b.6</p><section></section><text>sbrul mgo bdun dang ldan pa thal mo sbyar ba'o/ /yang na rang rang gi yab kyi g.yas pa'i phyag mtshan gyi gtso bo dang ldan pas thal mo sbyar ba'o/ /thags bzangs ris dang stobs ldan dang tshim byed dang / rnam par snang byed la sogs pa lha ma yin gyi dbang po chen po</text></item>
<item><p>131b.7</p><section></section><text>rnams mdog nag po g.yul 'gyed pa'i go cha sna tshogs bgos pa ral gri dang phe ta ka la sogs pa'i mtshon cha sna tshogs phyag gis 'dzin pa'o/ /nam mkha' lding gi dbang po gshog pa brkyang ba pus mo'i bar du dkar po de'i steng du lte ba'i bar du ser po de'i steng du</text></item>
<item><p>132a.1</p><section></section><text>mgrin pa'i bar du dmar po/ /de'i steng du mgo'i bar du nag po phyag gnyis thal mo sbyar ba'o/ /mi'am ci'i rgyal po ljon pa dmar ser phyag gnyis kyis pi wang gi sgra sgrogs pa'o/ /dri za'i rgyal po zur phud lnga pa ser po phyag gnyis kyis pi wang gi sgra sgrogs</text></item>
<item><p>132a.2</p><section></section><text>pa'o/ /rig pa 'dzin pa'i rgyal po don kun grub pa dkar po me tog gi phreng ba 'dzin pa'o/ /gang ba bzang po sngon po/ nor bu bzang po ser po/ nor sbyin dmar po/ rnam thos kyi bu ser po/ pi tsi kuN+Da li dmar po/ ki li ma lI ljang gu/ sgo'i dbang po ser po/ spyod</text></item>
<item><p>132a.3</p><section></section><text>pa'i dbang po ser po ste/ gang ba bzang po la sogs pa'i gnod sbyin gyi bdag po 'di dag ni phyag gnyis kyi g.yas kyis shing thog pi dza pU ra dang g.yon ne'u le 'dzin pa'o/ /'phrog ma ser mo phyag gnyis kyis zan gyi chang bu gnyis 'dzin pa bu dang bcas pa'o/ /tha skar dkar po dang / </text></item>
<item><p>132a.4</p><section></section><text>bra nye ljang gu dang / smin drug sngo bsangs dang / snar ma dmar skya dang / mgo nag po dang / lag ser po dang / na ba so sor po dang / rgyal sngo bsangs dang / skag dkar po dang / mchu ser po dang / gre me tog bri yang ku lta bu ljang ser dang / spo ljang gu dang / me bzhi dkar</text></item>
<item><p>132a.5</p><section></section><text>po dang / nag pa ljang gu dang / sa ri ser po dang / sa gnag po dang / lha mtshams ljang gu dang / snon ser po dang / snubs ser po dang / chu stod nag po dang / chu smad dkar po dang / gro bzhin dkar ser dang / mon gre nag po dang / mon gru ser po dang / khrums stod ljang gu dang / </text></item>
<item><p>132a.6</p><section></section><text>khrums smad ser po dang / nam gru dkar ser dang / byi bzhin sngo bsangs so/ /tha skar la sogs pa'i lha mo 'di rnams ni stod g.yogs g.yo ba dang bcas pa rnams thal mo sbyar ba'o/ /gzhan yang lha rnams ni shing rta la gnas par shes par bya'o/ /dbang po la sogs pa'i lha</text></item>
<item><p>132a.7</p><section></section><text>rnams pad+ma la gnas pa re re la'ang 'khor dpag tu med pas bskor pa'o/ /sbyor ba ji lta ba bzhin du rin po che dang gos sna tshogs pas brgyan pa/ dkyil 'khor gyi bdag po bcom ldan 'das la phyag 'tshal zhing bkra shis kyi tshigs su bcad pa'i sgra phyogs thams cad du sgrogs</text></item>
<item><p>132b.1</p><section></section><text>ba'o/ /shar la sogs pa'i sgo rnams su rdo rje lcags kyu ma la sogs pa'i sgo skyong rnams ni nang gi dkyil 'khor bzhin no/ /'dir bcom ldan 'das rnam par snang mdzad chen po'i bdag nyid 'jam pa'i dbyangs shin tu rnam par dag pa'i chos kyi dbyings kyi ye shes kyi rang</text></item>
<item><p>132b.2</p><section></section><text>bzhin la bdag nyid lta bu'i rdo rje sems dpas rgyas btab pa'o/ /me long lta bu la sogs pa'i ye shes kyi ngo bo mi bskyod pa la sogs pa de bzhin gshegs pa bzhi dang gtsug tor brgyad dang / spyan ma la 'jam pa'i dbyangs kyis rgyas btab pa'o/ /rdo rje sems dpa' la sogs</text></item>
<item><p>132b.3</p><section></section><text>pa bzhi dang mA ma kI dang / rdo rje lcags kyu dang sa bcu gnyis dang chos so so yang dag par rig pa ma dang / sgeg mo dang kun du bzang po la sogs pa bzhi dang / khro bo bcu dang me tog ma dang / rdo rje gzugs ma dang shar phyogs na gnas pa'i lha rnams la mi bskyod pas so/ /rdo rje</text></item>
<item><p>132b.4</p><section></section><text>rin chen la sogs pa bzhi dang rdo rje zhags pa dang / pha rol tu phyin ma bcu gnyis dang don so so yang dag par rig pa ma dang phreng ba ma dang nam mkha' mdzod la sogs pa bzhi dang / bdug spos ma dang rdo rje sgra ma dang lho'i phyogs na gnas pa'i lha rnams la rin chen 'byung ldan</text></item>
<item><p>132b.5</p><section></section><text>gyis so/ /rdo rje chos la sogs pa bzhi dang gos dkar mo dang / rdo rje lcags sgrog dang tshe la dbang ba ma la sogs pa bcu gnyis dang / nges pa'i tshig so so yang dag par rig pa ma dang glu ma dang spyan ras gzigs la sogs pa bzhi dang / mar me ma dang rdo rje ro ma dang / </text></item>
<item><p>132b.6</p><section></section><text>nub phyogs na gnas pa'i lha rnams la 'od dpag med kyis so/ /rdo rje las la sogs pa bzhi dang / rdo rje 'bebs pa dang / gzungs bcu gnyis dang spobs pa so so yang dag par rig pa ma dang / gar ma dang 'od dpag med la sogs pa bzhi dang dri chab ma dang rdo rje reg bya ma</text></item>
<item><p>132b.7</p><section></section><text>dang / byang phyogs na gnas pa'i lha rnams la don yod grub pas rgyas btab pa'o/ /'jam pa'i dbyangs kyi thugs ka'i sa bon ni muH'o/ /a A sarba ta tha ga ta hr-i da ya ha ra ha ra oM hUM hrIHb+ha ga wAn dz+nyA na mUrti wA gI shwa ra mahA wA tsa sarba d+harmA ga ga na a ma la su pa ri shud+d+ha d+harma</text></item>
<item><p>133a.1</p><section></section><text>d+hA tu dz+nyA na gar+b+ha AHzhes bya ba ni snying po'i sngags so/ /oM a mri ta kuN+Da li bag+h+nA n+ta ka hUM zhes bya ba ni bdud rtsi 'khyil pa ste las thams cad pa'i sngags so// //ngan song yongs su sbyong ba'i dkyil 'khor la rdo rje gur gyi nang du rlung dang me dang chu dang sa dang ri rab kyi</text></item>
<item><p>133a.2</p><section></section><text>steng du gzhal yas khang gi dbus su nang gi dkyil 'khor la 'khor lo rtsibs brgyad pa ser po/ rdo rje phreng ba sngon pos bskor ba ste/ 'ga' zhig tu 'khor lo rtsibs brgyad pa sngon por gsungs so/ /gzhan ni 'di'i 'khor lo'i lte ba sngon po shar gyi rtsibs dkar po lho nag po</text></item>
<item><p>133a.3</p><section></section><text>nub dmar po byang ljang gu'o zhes gsungs so/ /'khor lo'i lte ba la sna tshogs pad+ma la gnas pa'i seng ge'i steng du bcom ldan 'das shAkya seng ge rnam par snang mdzad chen po shin tu gser gyi mdog can chos kyi 'khor lo'i phyag rgya mdzad pa'o/ /shar gyi rtsibs la rdo rje gtsug</text></item>
<item><p>133a.4</p><section></section><text>tor dkar pos gnon gyi phyag rgya can no/ /lho'i rtsibs la rin chen gtsug tor sngon po mchog sbyin gyi phyag rgya mdzad pa'o/ /nub kyi rtsibs la pad+ma gtsug tor dmar po bsam gtan gyi phyag rgya can no/ /byang gi rtsibs la sna tshogs gtsug tor ljang gu mi 'jigs pa rab tu sbyin pa'i</text></item>
<item><p>133a.5</p><section></section><text>phyag rgya'o/ /me'i rtsibs la gtsug tor gzi brjid sku mdog dkar dmar phyag gnyis kyis nyi ma 'dzin pa phyag g.yon pa dkur brten pa'o/ /bden bral gyi rtsibs la gtsug tor rgyal mtshan sku mdog dmar nag 'dres pas phyag gnyis kyis yid bzhin gyi nor bu'i rgyal mtshan</text></item>
<item><p>133a.6</p><section></section><text>'dzin pa'o/ /rlung gi rtsibs la gtsug tor rnon po nam mkha' ltar sngo bsangs phyag g.yas pas ral gri 'dzin pa g.yon pas po ti 'dzin pa'o/ /dbang ldan gyi rtsibs la gtsug tor gdugs dkar sku mdog dkar po phyag gnyis kyis gdugs 'dzin pa'o/ /rdo rje phreng ba'i phyi rol</text></item>
<item><p>133a.7</p><section></section><text>me la sogs pa'i mtshams su sgeg mo dang phreng ba ma dang glu ma dang gar ma rnams sku mdog dkar mo dang ser mo dang dmar mo dang sna tshogs can ma phyag gnyis pa'o/ /snam bu la sgo'i g.yon logs su byang chub sems dpa' gnyis dang g.yas logs su gnyis so/ /de la shar</text></item>
<item><p>133b.1</p><section></section><text>gyi snam bu la byams pa ser po/ g.yas pa'i phyag gis klu shing gi me tog dang / g.yon pas spyi blugs 'dzin pa'o/ /mthong ba don yod ser po phyag g.yas pas spyan dang bcas pa'i pad+ma 'dzin pa/ g.yon pas khu tshur dkur brten pa'o/ /ngan song kun 'dren dkar po</text></item>
<item><p>133b.2</p><section></section><text>phyag gnyis kyis lcags kyu 'dzin pa'o/ /mya ngan dang mun pa thams cad 'joms pa'i blo gros dkar ser 'dres pa'i mdog can phyag g.yas dbyug pa 'dzin pa g.yon pas khu tshur dkur brten pa'o/ /lho phyogs kyi snam bu la spos kyi glang po dkar ljang g.yas kyis dri'i dung</text></item>
<item><p>133b.3</p><section></section><text>phor 'dzin pa/ g.yon pa khu tshur dkur brten pa'o/ /dpa' bar 'gro ba dkar po g.yas pas ral gri g.yon pas khu tshur dkur brten pa'o/ /nam mkha' mdzod dkar ser g.yas pas pad+ma la gnas pa'i chos kyi mdzod 'dzin pa g.yon pas khu tshur dkur brten pa'o/ /ye shes</text></item>
<item><p>133b.4</p><section></section><text>tog sngon po phyag g.yas kyis yid bzhin gyi nor bu'i rgyal mtshan 'dzin pa g.yon pas khu tshur dkur brten pa'o/ /nub kyi snam bu la bdud rtsi'i 'od dkar po g.yas pas cod pan gyi steng du bdud rtsis gang ba'i bum pa 'dzin pa g.yon pas khu tshur dkur brten pa'o/ /zla ba'i 'od</text></item>
<item><p>133b.5</p><section></section><text>dkar po g.yas pas pad+ma la gnas pa'i zla ba 'dzin pa g.yon pas khu tshur dkur brten pa'o/ /bzang skyong dkar po g.yas pas rin po che 'bar ba dang bcas pa 'dzin pa g.yon pas khu tshur dkur brten pa'o/ /dra ba can gyi 'od dmar po g.yas pas rdo rje'i gur 'dzin pa/ g.yon</text></item>
<item><p>133b.6</p><section></section><text>pas khu tshur dkur brten pa'o/ /byang gi snam bu la rdo rje snying po sngo skya g.yas rdo rje dang bcas pa'i ut+pal sngon po 'dzin pa g.yon pas khu tshur dkur brten pa'o/ /blo gros mi zad pa dkar po phyag gnyis kyis bdud rtsis gang ba'i bum pa 'dzin pa'o/ /spobs pa brtsegs</text></item>
<item><p>133b.7</p><section></section><text>pa dmar po g.yas pas chu skyes la gnas pa'i rat+na brtsegs pa bsnams pa g.yon pas khu tshur dkur brten pa'o/ /kun tu bzang po gser gyi mdog can phyag g.yas pas rin po che'i snye ma 'dzin pa g.yon pas khu tshur dkur brten pa'o/ /dkyil 'khor gyi me la sogs</text></item>
<item><p>134a.1</p><section></section><text>pa rnams la me tog ma dang bdug spos ma dang mar me ma dang / dri chab ma rnams ni dkar mo dang nag mo dang dmar mo dang / ljang gu phyag gnyis kyis me tog la sogs pa 'dzin pa'o/ /shar sgor rdo rje lcags kyu dkar po phyag gnyis kyis lcags kyu 'dzin</text></item>
<item><p>134a.2</p><section></section><text>pa'o/ /lho ru rdo rje zhags pa sngon po phyag gnyis kyis zhags pa 'dzin pa'o/ /nub tu rdo rje lcags sgrog dmar mo phyag gnyis kyis rdo rje lcags sgrog 'dzin pa'o/ /byang du rdo rje 'bebs pa ljang gu phyag gnyis kyis rdo rje dril bu 'dzin pa'o/ /lha sum cu so bdun po 'di dag</text></item>
<item><p>134a.3</p><section></section><text>kyang gos sna tshogs dang rin po che'i rgyan sna tshogs kyis brgyan pa rat+na'i cod pan can zhal gcig spyan gnyis pa phyag gnyis pa sna tshogs pad+ma dang zla ba rnams la sems dpa'i skyil mo krung gis bzhugs pa'o/ /'dir rnam par snang mdzad chen po ni rang nyid dang mtshungs pa'i rnam snang</text></item>
<item><p>134a.4</p><section></section><text>gis rgyas btab po/ /rdo rje gtsug tor la sogs pa bzhi la rnam par snang mdzad chen pos so/ /shar gyi phyogs dang me'i mtshams na gnas pa'i lha rnams la rdo rje gtsug tor gyis so/ /lho phyogs dang bden bral gyi mtshams na gnas pa rnams la rin chen gtsug tor</text></item>
<item><p>134a.5</p><section></section><text>gyis so/ /nub phyogs dang rlung gi mtshams na gnas pa rnams la pad+ma gtsug tor gyis so/ /byang phyogs dang dbang ldan gyi mtshams na gnas pa rnams la sna tshogs gtsug tor gyis so/ /'dir phyi rol gyi dkyil 'khor gyi lha'i gnas kyi snam bu la zla ba'i dkyil 'khor nyi</text></item>
<item><p>134a.6</p><section></section><text>shu rtsa brgyad po lta'o zhes rgyud las gsungs pa'i phyir 'dod yon gyi snam bu rnams la byang chub sems dpa' bcu drug dgod par mi rigs so/ /'ga' zhig ni nang gi dkyil 'khor zhes rgyud du gsungs pas phyi rol gyi gzhal yas khang gi nang du gzhal yas khang gnyis pa'o zhes</text></item>
<item><p>134a.7</p><section></section><text>smra'o/ /'ga' zhig tu ni rnam par snang mdzad chen po la sogs pa de bzhin gshegs pa dgu gtsug tor dang bcas pa dge slong gi cha lugs 'dzin par gsungs so/ /pad+ma'i phreng bas yongs su bskor ba dang / khor yug gi nang du dbang ldan gyi mtshams nas brtsams nas</text></item>
<item><p>134b.1</p><section></section><text>g.yas skor gyis mgrin pa sngon po la sogs pa bskyed par bya ste/ /de la dbang ldan du glang la mgrin pa sngon po dkar po mchod phyir thogs pa can phyag g.yas gnyis na rdo rje dang mchod sbyin gyi phyag rgya g.yon gnyis na rtse gsum dang ral gri 'dzin pa'o/ /mgrin sngon ma mgrin</text></item>
<item><p>134b.2</p><section></section><text>pa sngon po lta bu'o/ /nam mkha' lding la khyab 'jug nag po g.yas gnyis na dbyug tho dang rdo rje g.yon gnyis na dung dang 'khor lo'o/ /gser gyi rdo rje ma khyab 'jug lta bu khyad par gser gyi mdog can no/ /rma bya la rdo rje dril bu zhal drug pa dmar ba g.yas pa gnyis na</text></item>
<item><p>134b.3</p><section></section><text>shaka ti dang rdo rje g.yon pa gnyis na khyim bya dang rdo rje dril bu'o/ /rdo rje gzhon nu ma rdo rje dril bu lta bu'o/ /ngang pa la mi smra rdo rje ser po zhal bzhi pa g.yas pa gnyis na rdo rje dang sngags bzla ba'i phreng ba g.yon pa gnyis na dbyug pa dang spyi blugs so/ /rdo rje zhi ba ma tshangs pa lta bu'o/ /</text></item>
<item><p>134b.4</p><section></section><text>glang po che mche ba drug pa'i dbang po dkar po dang zla ba la rdo rje mtshon cha dkar po rol pa'i kun du bskyod pas gnas pa phyag g.yas na rdo rje rtse lnga pa g.yon pas rdo rje rtse gsum dkur brten pa'o/ /lha mo rdo rje khu tshur ma ni rdo rje mtshon cha ji lta bu'o/ /rta bdun gyi shing rta la rdo rje 'khyil</text></item>
<item><p>134b.5</p><section></section><text>ba dmar po khros pa g.yas pa na pad+ma g.yon pad+ma la gnas pa'i nyi ma'i dkyil 'khor 'dzin pa'o/ /rdo rje bdud rtsi ma rdo rje 'khyil pa bzhin no/ /ngang pa la rdo rje 'od dkar po khro bo phyag g.yas pa rdo rje g.yon pa pad+ma la gnas pa'i zla ba 'dzin pa'o/ /rdo rje mdog ma rdo rje 'od lta bu'o/ /ra la rdo rje</text></item>
<item><p>134b.6</p><section></section><text>dmar ser khro bo g.yas kyis rdo rje dmar po 'dzin cing g.yon pas mi bzung nas za ba'i tshul lo/ /rdo rje ske rags ma rdo rje dmar ser bzhin no/ /pad+ma la rdo rje zhi ba khro bo ser po mda' dang gzhu 'dzin pa'o/ /rdo rje zhi ba ma rdo rje zhi ba bzhin no/ /sbal pa la rdo rje bla ma khro bo ser po g.yas</text></item>
<item><p>134b.7</p><section></section><text>bgrang phreng dang g.yon spyi blugs 'dzin pa'o/ /rdo rje bla ma ma rdo rje bla ma bzhin no/ /pad+ma la rdo rje pa wa sangs khro bo dkar po g.yas na bgrang phreng dang g.yon na spyi blugs 'dzin pa'o/ /rdo rje pa wa sangs ma rdo rje pa wa sangs bzhin no/ /rus sbal la rdo rje dbyug pa khro bo nag po g.yas pa</text></item>
<item><p>135a.1</p><section></section><text>na rdo rje g.yon pa na dbyug pa'o/ /rdo rje dbyug pa ma ni rdo rje dbyug pa dang 'dra ba'o/ /rdo rje sgra gcan khro bo ma dmar nag g.yas pas zla ba'i dkyil 'khor dang g.yon pa nyi ma 'dzin pa'o/ /rdo rje lha min ma ni rdo rje sgra gcan dang 'dra ba'o/ /rdo rje mjug rings khro bo mdog</text></item>
<item><p>135a.2</p><section></section><text>nag po g.yas pas ral gri g.yon pas sprul zhags 'dzin pa'o/ /rdo rje glu ma rdo rje mjug rings bzhin no/ /bzhi po 'di dag dang rdo rje zhi ba la sogs pa rgyud gzhan las gsungs pa ltar bdag gis bris so/ /glang po che la rdo rje glang sna dkar po g.yas rdo rje g.yon pas gshol</text></item>
<item><p>135a.3</p><section></section><text>'dzin pa'o/ /rdo rje 'dul ba ma rdo rje glang sna bzhin no/ /de'i khyad par ni g.yon pas kha T+wAM ga 'dzin pa'o/ /bya ko ki la'i shing rta la rdo rje phreng ba can ljang gu g.yas pa na rdo rje g.yon pa na me tog gi phreng ba 'dzin pa'o/ /rdo rje brtan ma rdo rje phreng ba ji lta ba las khyad par ni phyag g.yon pa na</text></item>
<item><p>135a.4</p><section></section><text>mdung ngo / /ne tso'i shing rta la rdo rje dbang can ser po g.yas na rdo rje g.yon pa na chu srin gyi rgyal mtshan 'dzin pa'o/ /rdo rje dbang can ma rdo rje dbang can dang 'dra ba'o/ /khyad par ni sku mdog dmar ba'o/ /sbal pa la rdo rje rnam par rgyal ba dkar po rdo rje dang ral gri 'dzin pa'o/ /rdo rje</text></item>
<item><p>135a.5</p><section></section><text>gdan ma rdo rje rnam par rgyal ba dang 'dra ba'o/ /me tog la rdo rje gtun shing ser po g.yas g.yon gyis rdo rje gtun shing 'dzin pa'o/ /rdo rje pho nya mo rdo rje gtun shing lta bu'o/ /khyad par ni g.yon pas kha T+wAM ga 'dzin pa'o/ /ral rdo rje me dmar po g.yas gnyis kyis rdo rje dang</text></item>
<item><p>135a.6</p><section></section><text>go cha g.yon gnyis dbyug to dang / spyi blugs 'dzin pa'o/ /rdo rje 'bar ma rdo rje me lta bu'o/ /ma he la rdo rje nag po sku mdog nag po rdo rje dang lcags kyu 'dzin pa'o/ /ro langs la rdo rje nag mo sku mdog nag mo rdo rje dang kha T+wAM ga 'dzin pa'o/ /lhag par klu la rdo rje lcags kyu sngon po phag</text></item>
<item><p>135a.7</p><section></section><text>pa'i zhal rdo rje dang lcags kyu 'dzin pa'o/ /mi la rdo rje gdong ma sngon mo phag gdong rdo rje dang ral gri 'dzin pa'o/ /chu srin la rdo rje klu dkar po sbrul mgo brgyad dang ldan pa g.yas pas rdo rje g.yon pas klu'i zhags pa'o/ /chu srin la chu srin ma dkar mo sbrul mgo brgyad dang ldan</text></item>
<item><p>135b.1</p><section></section><text>pa g.yas pas rdo rje dang g.yon pas rdo rjes mtshan pa'i chu srin 'dzin pa'o/ /ri dwags la rdo rje rlung sngon po g.yas pas rdo rje g.yon pas rlung sgrib pa'i gos 'dzin pa'o/ /rdo rje shugs can ma rdo rje rlung lta bu'o/ /ro langs la rdo rje 'jigs byed sngon po rdo rje dang dbyug to 'dzin pa'o/ /</text></item>
<item><p>135b.2</p><section></section><text>rdo rje rnam par gtsigs ma rdo rje 'jigs byed lta bu'o/ /khyad par ni g.yon pas zhags pa 'dzin pa'o/ /byi ba la rdo rje log 'dren dkar po glang po che'i zhal phyag g.yas pa gnyis kyis rdo rje dang dgra sta g.yon pa gnyis kyis rtse gsum pa dang / dbyug to 'dzin pa sprul gyi mchod phyir</text></item>
<item><p>135b.3</p><section></section><text>thogs pa'o/ /bra ba byi ba la sbrul mo sngon mo g.yas pas rdo rje g.yon pas phyags shing 'dzin pa'o/ /bsdigs ma ljang gu g.yas pas rdo rje g.yon pas ral gri'i bye brag phe Ta ka 'dzin pa'o/ /dpal mo sku mdog ser mo g.yas pas rdo rje g.yon pas pad+ma 'dzin pa/ </text></item>
<item><p>135b.4</p><section></section><text>dbyangs can ma dkar mo g.yas na rdo rje g.yon pa ni pi wang 'dzin pa'o/ seng ge la bgrod dka' ma ljang gu phyag g.yas pa gnyis na rdo rje dang tsakra g.yon pa gnyis na lde mig dang ral gri 'dzin pa'o/ /'dir mgrin pa sngon po la sogs pa'i lha 'di dag gi phyag g.yas pa</text></item>
<item><p>135b.5</p><section></section><text>rnams na ji ltar rigs par rdo rje rtse gsum par rig par bya'o/ /nub tu rdo rje klu dang nye bar pad+ma la gnas pa'i lha mo gser gyi mdog lta bu phyag gnyis kyis bdud rtsis gang ba'i bum pa bsnams pa'o/ /lha ma yin rnams ni sku mdog sna tshogs pa go cha sna tshogs pa bgos</text></item>
<item><p>135b.6</p><section></section><text>nas ral gri 'dzin pa ras bal gyi gdan 'jam pa la gnas pa'o/ /klu rnams ni nor bu dang ldan pa'i gdengs ka can btsun mo dang bcas pa'i thal mo sbyar ba'o/ /khor yug gi phyi rol du me'i mtshams su mnar med pa'i dmyal ba la sogs pa rnams so/ /bden bral gyi mtshams</text></item>
<item><p>135b.7</p><section></section><text>su yi dwags rnams so/ /rlung gi mtshams su dud 'gro'i 'gro ba rnams so/ /dbang ldan du mi'i 'gro ba rnams so/ /rim pa bzhin 'di ni rgyud gzhan gyi tshul gyis bris so/ /gzhan ni rdo rje 'jigs byed dang nye bar sa'i lha mo dang gnod sbyin rnams so/ /rdo rje nag mo dang</text></item>
<item><p>136a.1</p><section></section><text>nye bar lha ma yin rnams so zhes bya ba la sogs pa brjod par byed do/ /dkyil 'khor gyi bdag po'i thugs kar zla ba la oM mu ne mu ne ma hA mu ne ye swA hA/ zhes bya ba'i sngags dgod do/ /de nyid ni snying po'i sngags so/ /oM na mo b+ha ga wa te sarba durga ti ba</text></item>
<item><p>136a.2</p><section></section><text>ri sho d+ha ni rA dzA ya ta thA ga tA ya/ ar+ha te samya k+saM bud+d+hA ya/ tad+ya thA/ oM sho d+ha ne sho d+ha ne/ sarba pA paM bi sho d+ha ne shud+d+he bi shu d+he sarba karma A ba ra Na bi shud+d+he swA hA/ zhes bya ba ni phreng ba'i sngags so/ /rdo rje 'bebs pa'i sngags/ oM sarba bid sarba a pA ya ga ti ga ha na bi sho d+ha</text></item>
<item><p>136a.3</p><section></section><text>ni hUM hoHphaT ces bya ba ni las thams cad pa'i sngags so/ /oM badzra yak+Sha hUM zhes gzhan dag go/ /'byung po 'dul byed kyi dkyil 'khor la rdo rje gur gyi nang du ri rab kyi steng du sna tshogs pad+ma'i ze 'bru la gnas pa'i rdo rje rgya gram gyi lte ba'i dbus su gzhal yas khang gi lte ba</text></item>
<item><p>136a.4</p><section></section><text>la glang po che'i rgyal po'i steng ngam de med kyang rung ste sna tshogs pad+ma dang zla ba la 'byung po gzhan gyis mi thub pa dkar po zla ba phyed pas mtshan pa'i 'od zer dang ldan pa ral pa'i thor cog can sma ra dmar ser thod pa lnga dang ldan pa mig gsum pa mche ba gtsigs pa 'jigs su rung</text></item>
<item><p>136a.5</p><section></section><text>ba gsus pa 'phyang ba sprul gyi mchod phyir thogs pa can stag gi pags pas phyed dkris pa lag pa bzhi pa g.yas pa gnyis gri gug dang Da ma ru g.yon pa gnyis kyis thod pa dang rtse gsum 'dzin pa drag po/ g.yon brkyang gis mnan pa'i bcom ldan 'das 'byung po 'dul</text></item>
<item><p>136a.6</p><section></section><text>byed drag po chen po sku mdog sngon po thod pa lngas mtshan pa'i cod pan la de bzhin gshegs pa lnga'i dbu skra dmar ser gyen du 'bar bas bcings pa gos sngon po gon pa zhal mche ba gtsigs pa spyan gsum dmar ba sgeg pa'i gad mo mdzad pa/ phyag bzhi pa'i g.yas</text></item>
<item><p>136a.7</p><section></section><text>pas rdo rje sngon po 'jigs pa gsor zhing g.yon pas sdigs mdzub dang bcas pa'i zhags pa 'dzin pa phyag gnyis kyis phyag rgya mdzad pa'o/ /phyag rgya ni srin lag gnyis bsnol nas mdzub mo gnyis bskum par bya'o/ /mthe chung dang gung mo yang mthe bong rgan pos mnan par</text></item>
<item><p>136b.1</p><section></section><text>bya'o zhes pa 'di gsungs so/ /klu'i rgyal po brgyad kyis brgyan pa ste de la karko Ta sngon pos dbu skra bcings pa/ 'jog po dmar pos mgul rgyan byas pa/ dga' bo dang nyer dga' bo ser pos rna ba brgyan pa ser po gcig pas gcig tu bgrang ngo / /mtha' yas dkar</text></item>
<item><p>136b.2</p><section></section><text>pos tshangs skud/ nor rgyas dkar pos ska rags/ phyag rgya bcings pa'i phyag gnyis kyis dpung par rigs ldan phug ron gyi mdog lta bus brgyan pa/ dung skyong dkar pos phyag gzhan gnyis kyis dpung pa la brgyan pa/ pad+ma dang pad+ma chen po dmar pos rkang gdub byas pa'o/ /</text></item>
<item><p>136b.3</p><section></section><text>mdog gcig pas gcig nyid do/ /shar phyogs kyi re mig la glang dang nyi ma la dbang phyug chen po mtshan ma gyen du langs la thod pa can thal ba'i mdog spyan gsum pa zla ba phyed kyis mtshan pa'i ral pa'i thor cog can sbrul gyi mchod phyir thogs pa dang bcas pa'i phyag bzhi pa phyag</text></item>
<item><p>136b.4</p><section></section><text>g.yas pa gnyis kyis gri gug dang Da ma ru 'dzin pa g.yon gnyis kyis thod pa dang rtse gsum pa'o/ /lho ru nam mkha' lding gi steng du nyi ma la khyab 'jug nag po cod pan dmar po can/ phyag g.yas pa gnyis kyis rnga yab dang dung 'dzin pa/ g.yon pa gnyis kyis 'khor lo dang</text></item>
<item><p>136b.5</p><section></section><text>dbyug to 'dzin pa'o/ /nub tu ngang pa dang zla ba'i steng du tshangs pa dkar po zhal bzhi pa g.yas pa gnyis kyis bgrang phreng dang gdugs kyi yu ba 'dzin pa g.yon pa gnyis kyis pad+ma dang spyi blugs 'dzin pa'o/ /byang du rma bya dang nyi ma'i steng du smin drug gi bu dmar po gtsug phud gsum dang</text></item>
<item><p>136b.6</p><section></section><text>ldan pa g.yas pas rnga yab g.yon pas shaka ti 'dzin pa'o/ /dbang ldan du bra ba byi ba dang zla ba la tshogs bdag dkar po glang po che'i zhal spyan gsum pa spyi bor zla ba phyed pas mtshan pa phyag g.yas pa gnyis na la phug dang dgra sta g.yon gnyis na rtse gsum dang thod pa 'dzin pa'o/ /</text></item>
<item><p>136b.7</p><section></section><text>mer nyi ma'i dkyil 'khor la nyi ma dmar po g.yas pa dang g.yon pa gnyis kyis mtsho skyes la gnas pa'i nyi ma'i dkyil 'khor 'dzin pa'o/ /bden bral du shing rta'i steng du nyi ma dang zla ba la gnas pa'i sgra gcan dmar nag dbu skra dmar ser gyen du brdzes pa smin ma dang mig dang sma ra</text></item>
<item><p>137a.1</p><section></section><text>dmar ser 'bar ba mche ba bzhi pa zhal gdangs pa g.yas g.yon gyi phyag gnyis kyis nyi ma dang zla bar bcas pa'i thal mo sbyar ba'o/ /rlung du zla ba'i steng du dga' byed dbang phyug ser po gar byed cing spyi bor zla ba phyed pa can sbrul gyi mchod phyir thogs pa dang ldan pa/ </text></item>
<item><p>137a.2</p><section></section><text>g.yas pa dang cig shos dag gis Da ma ru dang rtse gsum pa 'dzin pa'o/ /rim pa gnyis pa la shar gyi phyogs su zla ba la dpal mo dkar mo thugs kar thal mo sbyar bas me tog pad+ma 'dzin pa'o/ /lho'i phyogs su zla ba la thig le mchog ma dmar mo gar byed cing spos snod 'dzin pa'o/ /</text></item>
<item><p>137a.3</p><section></section><text>nub tu zla ba la zla ba mo dmar mo mar me 'dzin pa'o/ /byang du zla ba la dka' bzlog ma ser mo gdengs ka'i lag pa bzlog nas spyi bor bzhag nas gar byed pa'o/ /mer zla ba la rin chen dpal mo dmar mo dri'i dung chos 'dzin pa'o/ /bden bral du zla ba la dbyangs can ma ljang gu pi wang</text></item>
<item><p>137a.4</p><section></section><text>gi sgra sgrogs pa'o/ /rlung du zla ba la lha mdzes ma nag mo rin po che'i phreng ba 'dzin pa'o/ /dbang ldan du zla ba la dbang po 'byor ma ser mo gar byed ma phyag na rdo rje rtse gsum pa 'dzin pa'o/ /rim pa gsum pa'i shar du glang pos srung dkar po dang zla ba la brgya byin ser po mig stong dang</text></item>
<item><p>137a.5</p><section></section><text>ldan pa rin po che'i cod pan can phyag g.yas pa skyabs sbyin g.yon pas rdo rje 'dzin pa'o/ /lhor ma he dang nyi ma la gshin rje nag po gsus pa 'phyang ba spyan gsum dang smin ma dang smar dang ral pa dmar ser can na bza' ser po mnabs pa phyag g.yas pas thod pas mtshan</text></item>
<item><p>137a.6</p><section></section><text>pa'i dbyug pa 'dzin pa/ g.yon pas sdigs mdzub dang bcas pa'i zhags pa 'dzin pa'o/ /nub tu sbrul dang zla ba la chu lha dkar po sbrul gyi gdengs ka bdun dang ldan pa/ g.yas pas mchog sbyin gyi phyag rgya mdzad pa/ g.yon pas sbrul gyi zhags pa 'dzin pa'o/ /byang</text></item>
<item><p>137a.7</p><section></section><text>du gnod sbyin gyi steng du lus ngan po ser po sha rgyas shing gsus pa 'phyang ba rin po che'i cod pan can g.yas ba dang g.yon pa gnyis kyis dbyug to dang ne'u le 'dzin pa'o/ /mer ra dang nyi ma la me lha dmar po ral pa gsum dang ldan pa skra dang smar ser zhing 'bar ba gsus pa 'phyang</text></item>
<item><p>137b.1</p><section></section><text>ba phrag pa la phyag tshang ku ba btags pa mchod phyir thogs pa can g.yas pa gnyis kyis mchog sbyin dang bgrang phreng 'dzin pa g.yon pa gnyis kyis dbyug pa rtse gsum pa dang spyi blugs 'dzin pa'o/ /bden bral du ro langs dang nyi ma la srin po nag po/ smin ma nag po dang / sma ra</text></item>
<item><p>137b.2</p><section></section><text>dmar ser 'bar ba dang ldan pa phyag g.yas kyis ral gri dang g.yon gyis mi shas gang ba'i thod pa 'dzin pa'o/ /rlung du ri dwags dang zla ba la rlung lha sngon po gtsug phud gsum dang ldan pa phyag gnyis kyis rlung ras 'dzin pa'o/ /dbang ldan du ngang pa dang zla ba la zla ba dkar po g.yas</text></item>
<item><p>137b.3</p><section></section><text>pas ku mu da la gnas pa'i zla ba'i dkyil 'khor g.yon pas mchog sbyin no/ /dbang ldan yang dbang phyug chen po lta bu'o/ /rim pa bzhi pa'i shar du zla ba la seng ge'i rgyal mtshan 'dzin ma dkar mo seng ge'i rgyal mtshan 'dzin pa'o/ /lhor zla ba la gnas pa'i rnam par rgyal</text></item>
<item><p>137b.4</p><section></section><text>ma dmar mo lcags kyu 'dzin pa'o/ /nub tu zla ba la pad ldan ma chen mo dkar mo gzhu dang mda' 'dzin pa'o/ /byang du zla ba la chang 'phrog ma dmar mo yid bzhin gyi nor bu'i rgyal mtshan 'dzin pa'o/ /dbang ldan du zla ba la mchog 'phrog ma ser mo thugs kar me tog dang bcas pa'i</text></item>
<item><p>137b.5</p><section></section><text>thal mo kha sbyor ba'o/ /mer zla ba la rin chen dbang phyug ma ser mo spos phor 'dzin pa'o/ /bden bral du zla ba la rgyan ma ser mo dri'i dung chos 'dzin pa'o/ /rlung du zla ba la 'gro skyong ma ser mo mar me'i mchod sdong 'dzin pa'o/ /'dir gang la khyad par gyi tshig med pa de rnams la</text></item>
<item><p>137b.6</p><section></section><text>nyi ma dang zla ba thams cad ni sna tshogs pad+ma la gnas pa'o/ /lha thams cad sems dpa'i skyil krung can gos dang rin po che sna tshogs kyis brgyan pa'o/ /'dir dkyil 'khor gyi bdag po'i rigs kyi bdag po ni mi bskyod pa'o/ /thugs ka'i sa bon ni hUM ngo / /hUM badzra phaT ces</text></item>
<item><p>137b.7</p><section></section><text>pa ni snying po'o/ /yang na oM b+hUM ha Da ma ra b+hU ta ad+hi pa ti ak+Sho b+h+ya kI rI Ti na sarba b+hU ta pre ta pi shA tsa na sa d+hA ya hUM phaT ces bya ba ni las thams cad pa'i sngags kyang de nyid do/ /yang na bgegs mthar byed kyis so// //mkha' 'gro lnga'i dkyil 'khor la/ rdo rje'i sa gzhi la sogs pa</text></item>
<item><p>138a.1</p><section></section><text>nas bzung nas gzhal yas khang gi bar du sngar gyi 'jam pa'i rdo rje'i dkyil 'khor bzhin du shes par bya'o/ /de la dbus kyi gzhal yas khang gi dbus su bcom ldan 'das rdo rje mkha' 'gro'o/ /shar la sogs pa'i sgo rnams su gau rI la sogs pa rnams dang / </text></item>
<item><p>138a.2</p><section></section><text>dbang ldan la sogs pa'i mtshams rnams su puk+ka sI la sogs pa'o/ /de la gau rI dkar mo g.yas pas lcags kyu 'dzin pa'o/ /tsau rI dmar mo zhags pa 'dzin pa'o/ /be tA lI dmar mo phyag gnyis kyis lcags sgrog 'dzin pa'o/ /g+ha sma rI ljang gu rdo rje dang dril bu 'dzin pa'o/ /</text></item>
<item><p>138a.3</p><section></section><text>puk+ka sI sngon mo phyag na byang chub sems kyi bum pa 'dzin pa'o/ /sha ba rI dkar mo ri rab 'dzin pa'o/ /tsaN+Da lI sngon mo me thab 'dzin pa'o/ /DoM bi nI sku mdog sna tshogs ma rgyal mtshan chen po'i ba dan 'dzin pa'o/ /shar phyogs kyi gzhal yas khang gi dbus su zla ba'i steng du sangs rgyas mkha'</text></item>
<item><p>138a.4</p><section></section><text>'gro dkar po ste/ rtsa ba'i zhal dkar po g.yon pa dmar po gzhan thams cad sngon po'o/ /g.yas pa'i phyag brgyad kyi thod pa na rma bya dang ma he dang / chu srin dang nya dang rgyal po dang rus sbal dang / lhag pa'i klu dang ngang pa rnams so/ /g.yon pa brgyad kyi thod pa rnams ni dpyid dang</text></item>
<item><p>138a.5</p><section></section><text>srog chags dz+yeSh+Tha dang sbrul ha la ha la dang a dza nA b+h+yo dang byi ba dang g.yag dang dri can dang co ga rnams so/ /shar la sogs pa'i sgo rnams dang dbang ldan la sogs pa rnams su rim pa bzhin du skam pa mo la sogs pa'i lha mo rnams so/ /de la skam pa mo sngon mo phyag g.yas pa na skam pa</text></item>
<item><p>138a.6</p><section></section><text>'dzin pa/ zhags ldan ma ser mo zhags pa 'dzin pa'o/ /dol zlum ma dmar mo nya rgya zlum po 'dzin pa'o/ /lcags kyu ma ljang gu lcags kyu 'dzin pa'o/ /me tog ma dkar mo me tog gi za ma tog 'dzin pa'o/ /bdug spos ma nag mo spos phor 'dzin pa'o/ /mar me ma ser</text></item>
<item><p>138a.7</p><section></section><text>mo mar me'i mchod sdong 'dzin pa'o/ /dri chab ma ser mo dri ser pos bkang ba'i dung 'dzin pa'o/ /lho phyogs kyi gzhal yas khang gi dbus su rin chen mkha' 'gro ser po ste/ 'di'i rtsa ba dang g.yon pa gnyis ser po dang dkar po lhag ma rnams ni sngon po/ g.yas pa'i thod</text></item>
<item><p>138b.1</p><section></section><text>pa rnams na bya ka raN+Da/ ngur pa dang lug dang bya tsa ko ra dang khra dang hor pa dang 'ol ba dang bya ku ra'o/ /g.yon pa rnams na stobs kyi rgyu dang dung skyong dang rigs ldan dang pad+ma dang pad+ma chen po dang / 'jog po dang nor rgyas dang mtha' yas rnams so/ /shar la sogs pa'i sgo rnams dang</text></item>
<item><p>138b.2</p><section></section><text>dbang ldan la sogs pa'i mtshams su lha mo rnams te/ de la nyi phyag ma dkar mo nyi ma'i dkyil 'khor 'dzin pa'o/ /mar me ma sngon mo mar me'i mchod sdong 'dzin pa'o/ /rin chen dkar mda' ma ser mo rin po che 'dzin pa'o/ /glog phyag ma ljang gu glog gi phreng ba 'dzin pa'o/ /</text></item>
<item><p>138b.3</p><section></section><text>sgeg mo dmar mo snyems pa dang bcas pa'i phyag gnyis kyis rdo rje 'dzin pa'o/ /phreng ba ma dmar mo phyag gnyis kyis rin po che'i phreng ba 'dzin pa'o/ /klu ma dmar skya phyag gnyis kyis ting ting shag 'dzin pa'o/ /gar ma sna tshogs pa'i mdog phyag gnyis kyis rdo rje dang bcas</text></item>
<item><p>138b.4</p><section></section><text>pas gar byed pa'o/ /nub kyi gzhal yas khang gi dbus su pad+ma mkha' 'gro dmar po ste/ 'di'i rtsa ba'i zhal dang g.yon pa ni dmar po dang dkar po dang lhag ma rnams ni nag po'o/ /phyag g.yas pa'i thod pa rnams na dom dang bya rgod dang / bse dang ba man dang stag dang</text></item>
<item><p>138b.5</p><section></section><text>spre'u dang / chu srin nA kra dang ce spyang rnams so/ /g.yon pa rnams na khwa dang 'ug pa dang so bya dang seng ge dang bya sa ra sa dang ra dang ri dwags dang phag pa rnams so/ /shar la sogs pa'i sgo rnams dang dbang ldan la sogs pa rnams la lha mo rnams so/ /de la shar phyogs su pad+ma</text></item>
<item><p>138b.6</p><section></section><text>dkar po pad+ma 'dzin pa'o/ /chos 'byung ma ser mo chos 'byung 'dzin pa'o/ /lcags sgrog ma nag mo phyag gnyis kyis lcags sgrog 'dzin pa'o/ /rang 'khyud ma ljang gu sangs rgyas thams cad la rjes su chags pa'i phyag na rdo rje dang thod pa bzung bas rang la 'khyud pa'o/ /gling bu ma</text></item>
<item><p>138b.7</p><section></section><text>dmar mo phyag gnyis kyis gling bu bzung nas sgra sgrogs pa'o/ /pi wang ma ser mo phyag gnyis kyis pi wang bsgreng ba la brtson pa'o/ /mu kuN+Da ma dkar mo phyag gnyis kyis rnga bo che brdung ba'o/ /rdza rnga ma du ba'i mdog can phyag gnyis kyis rdza rnga brdung ba'o/ /byang gi gzhal yas khang gi</text></item>
<item><p>139a.1</p><section></section><text>dbus su sna tshogs mkha' 'gro dUr ba ltar ljang gu ste/ de'i rtsa ba'i zhal ni rta'i gdong ljang gu'o/ /gzhan rnams lha'i zhal lo/ /phyogs gcig la rtsa ba'i zhal yang lha'i zhal lo/ /g.yon pa dkar po lhag ma rnams nag po'o/ /phyag g.yas pa'i thod pa rnams</text></item>
<item><p>139a.2</p><section></section><text>na gza' lag pa dang phur bu dang mjug rings dang sgra gcan 'dzin dang mig dmar dang pa wa sangs dang spen pa dang khyab 'jug rnams so/ /g.yon pa rnams la dbang po dang chu lha dang tshangs pa dang drag po dang 'dod pa'i lha dang stobs bzangs dang thags bzangs ris dang stobs can rnams so/ /</text></item>
<item><p>139a.3</p><section></section><text>shar la sogs pa'i sgo rnams dang dbang ldan la sogs par lha mo rnams so/ /de la sgo lcags ma dkar mo ni sgo lcags 'dzin pa'o/ /lde kyog ma ser mo lde kyog 'dzin pa'o/ /sgo glegs ma dmar mo sgo glegs 'dzin pa'o/ /yol ba 'dzin ma nag mo phyag gnyis kyis yol ba 'dzin</text></item>
<item><p>139a.4</p><section></section><text>pa'o/ /spyan ma dkar mo 'khor lo 'dzin pa'o/ /mA ma kI sngon mo rdo rje 'dzin pa'o/ /gos dkar mo dmar mo phyag na pad+ma 'dzin pa'o/ /sgrol ma ljang gu phyag na ut+pal sngon po 'dzin pa'o/ /gzhal yas khang chen po'i sgo rnams dang dbang ldan la sogs pa rnams su gau rI la sogs pa dang puk+ka</text></item>
<item><p>139a.5</p><section></section><text>sI la sogs pa ste sngar bzhin no/ /'dir rdo rje mkha' 'gro ni gdan dang mdog dang dbyibs dang zhal dang phyag la sogs pa rnams ni he ru ka lha dgu'i bdag nyid can gyi dkyil 'khor la ji ltar phyag bcu drug pa'i dgyes pa'i rdo rje dang 'khyud pa'i yum bdag med ma yang de bzhin no/ /'khor lo'i</text></item>
<item><p>139a.6</p><section></section><text>mkha' 'gro ma la sogs pa bzhi po 'di ni bshad pa'i khyad par rnams las khyad par gzhan rnams ni rdo rje mkha' 'gro dang mtshungs pa'o/ /de nas 'khyud pa'i lha mo rnams ni go rims ji lta bar spyan ma dang mA ma kI dang gos dkar mo dang sgrol ma rnams ni dkar mo dang ser mo dang dmar mo dang ljang gu ste</text></item>
<item><p>139a.7</p><section></section><text>gri gug dang sdigs mdzub dang ldan pa'i phyag gnyis pa rnams so/ /mkha' 'gro ma lnga po rnams kyang re re zhing de bzhin gshegs pa lnga'i cod pan can no/ /gzhal yas khang gi lha mo rnams ni gcer bu spyan gsum dmar la zlum pa mche ba gtsigs pa zhal gcig pa phyag gnyis pa dbu skra</text></item>
<item><p>139b.1</p><section></section><text>'bar ba gyen du brdzes pa dpral ba'i dbyes la thod pa lnga dang mi mgo skam po'i do shal dang phyag rgya lngas brgyan pa'o/ /sna tshogs pad+ma dang ro dang nyi ma rnams la g.yas bskum g.yon brkyang gi gar gyis gnas pa'o/ /gang khyad par ma bshad pa rnams ni g.yon pa'i khu tshur gyis sdigs mdzub snying</text></item>
<item><p>139b.2</p><section></section><text>gar 'dzin pas sdigs par mdzad do/ /'khyud pa'i lha mo rnams la ni gdan tha dad pa med do/ /gau rI la sogs pa brgyad la rim pa bzhin du ro'i gdan gyi gnas su tshangs pa dang dbang po dang nye ba'i dbang po dang / drag po dang gshin rje dang / lus ngan po dang srin po dang / thags bzangs ris</text></item>
<item><p>139b.3</p><section></section><text>rnams zhes pa ni phyogs gzhan no/ /mkha' 'gro ma rnams dang gau rI la sogs pa rnams rdo rje mkha' 'gro la zhal mngon par phyogs pa'o/ /lha gzhan rnams ni rang rang gi bdag po la mngon par phyogs pa'o/ /dgyes pa rdo rje'i spyi bor rdo rje 'dzin pa dang rdo rje'o/ /sgo dang mtshams kyi lha mo rnams la/ </text></item>
<item><p>139b.4</p><section></section><text>thugs dang / rtag pa dang / rin 'byung dang / 'od dpag med rnams so/ /rtag pa'i spyi bor 'khor lo 'dzin pa dang 'khor lo'o/ /sgo dang mtshams kyi lha mo rnams la thugs dang / rin 'byung dang 'od dpag med dang / don yod grub pa rnams so/ /rdo rje nyi ma'i spyi bor rin 'byung dang yid bzhin</text></item>
<item><p>139b.5</p><section></section><text>nor bu'o/ /de'i sgo dang mtshams kyi lha mo rnams kyi ni sku dang thugs dang / 'od dpag med dang don yod grub pa rnams so/ /pad+ma gar gyi dbang phyug gi spyi bor pad+ma 'dzin pa dang / rdo rje pad+ma'o/ /de'i sgo dang mtshams kyi lha mo rnams kyi ni sku rdo rje dang rin chen 'byung ldan dang mi bskyod pa dang tshe</text></item>
<item><p>139b.6</p><section></section><text>dpag med rnams so/ /rta mchog gi spyi bor ral gri 'dzin pa dang ral gri'o/ /sgo dang mtshams kyi lha mo rnams kyi ni sku rdo rje dang gsung rdo rje dang / 'od dpag med dang don yod grub pa rnams so/ /phyi rol gyi gau rI la sogs pa rnams sngar dang mtshungs pa'o/ /rdo rje mkha' 'gro la sogs</text></item>
<item><p>139b.7</p><section></section><text>pa'i mkha' 'gro rnams kyi thugs ka'i sa bon ni go rims bzhin du hUM oM trAM AHkhaM zhes bya ba rnams so/ /snying po'i sngags rnams ni/ oM d+ha ra d+ha ra/ d+hA ra ya d+hA ra ya/ marda marda badzra d+h+r-ika phaT swA hA/ oM shA shwa ta pa ra ma shA shwa te e h+ye hi dzi na dzika hUM phaT swA hA/ oM badzra sUr+ya ta mo bid+ha ma nas</text></item>
<item><p>140a.1</p><section></section><text>ma ya s+t+waM/ a haM rat+na d+h+r-ika phaT swA hA/ oM badzra d+harmA sa ma ya s+t+waM hu lu hu lu A ro l-i ka phaT swA hA/ oM phu phu hi hi pradz+nyA d+h+r-ika phaT swA hA/ zhes bya ba'o/ /na maHsa man+ta bud+d+he b+h+yo/ na mo badzra kro d+ha ya ma hA daM Sh+To t+ka Ta b+hai ra bA ya/ badzra san+do ha dar+pAya amr-i ta kuN+Da li hUM zhes bya ba ni</text></item>
<item><p>140a.2</p><section></section><text>bgegs mthar byed kyi sngags te/ las thams cad pa'o/ /mkha' 'gro lnga po 'di dag gang yang rung ba'i dkyil 'khor gyi dbus su bsgom par bya ba de re re yang so so'i dkyil 'khor du bcom ldan 'das kyis gsungs te/ sangs rgyas mgon po gang zhig nyid/ /dbus su gyur pa'i dkyil</text></item>
<item><p>140a.3</p><section></section><text>'khor ni/ /de nyid kyi ni dkyil 'khor gsungs/ /snying po len phyir dkyil 'khor te/ dkyil 'khor re re bsgom pa'am/ yang na bsdus pa'i dkyil 'khor ro/ /zhes gsungs so// //'khor los sgyur ba drug gi dkyil 'khor la/ /rdo rje'i sa gzhi la sogs pa dang / 'khor lo</text></item>
<item><p>140a.4</p><section></section><text>rtsibs bcu pa'i bar du 'jam pa'i rdo rje'i dkyil 'khor du bshad pa ji lta ba'i rtsibs bcu pa'i 'khor lo'o/ /khro bo bcu ni gzhan te 'jig rten gsum las rnam par rgyal ba'i khro bo'i dkyil 'khor las bshad pa'i rdo rje'i dbyug pa la sogs pa nas rdo rjes 'og gi bar lta bu'o zhes par ni khyad par</text></item>
<item><p>140a.5</p><section></section><text>ro/ /'khor lo rtsibs bcu pa 'di'i lte ba'i nang gi chos 'byung gi dbus su rlung dang me dang chu dang gser gyi rang bzhin gyis gzhi'i dkyil 'khor dang / ri rab kyi steng du sna tshogs chu skyes dang sna tshogs rdo rje'i lte ba la gzhal yas khang chen po'o/ /phyogs gzhan la 'dir chos 'byung med do zhes pa'o/ /</text></item>
<item><p>140a.6</p><section></section><text>gzhal yas khang chen po'i lte bar gnas pa'i lte bar gnas pa'i gzhal yas khang gi dbus su gnas seng ge'i steng du sna tshogs pad+ma la gnas pa'i nyi ma'i dkyil 'khor gyi steng du bzhugs pa'i rdo rje sems dpa' bsgom par bya'o zhes mngon par brjod pa'i rgyud bla ma las gsungs pas/ /nyi ma la gnas pa'i 'jigs</text></item>
<item><p>140a.7</p><section></section><text>byed dang gau rI dag gi steng du rdo rje skyil grung gis gnas pa'i ye shes mkha' 'gro rdo rje sems dpa' dkar po'am nag po rdo rje dang bcas pa'i rdo rje dril bu dang ldan pa'i g.yas pa dang cig shos kyi phyag gis yum la 'khyud pa'o/ /lha mo de ni rdo rje dang sdigs mdzub dang bcas pa'i phyag g.yas brkyang pa</text></item>
<item><p>140b.1</p><section></section><text>khrag gis gang ba'i thod pa dbul ba'i phyag g.yon gyis yab la 'khyud pa sku mdog dmar mo ye shes mkha' 'gro ma ste/ ming gzhan chos kyi dbyings kyi dbang phyug ma zhes pa dang rdo rje phag mo zhes kyang grags so/ /de nas shar la sogs pa'i phyogs la g.yas skor gyis sangs rgyas mkha'</text></item>
<item><p>140b.2</p><section></section><text>'gro la sogs pa lnga po dgod par bya ste/ de dag gi 'khor rnams dkyil 'khor so sor shar la sogs pa'i sgo rnams su g.yon skor gyis dgod cing me la sogs pa'i mtshams rnams su g.yas skor gyis dgod par bya'o/ /rdo rje sems dpa' phyogs bral rnams la rim pa ji lta bas mkha'</text></item>
<item><p>140b.3</p><section></section><text>'gro ma dang lA ma dang / dum skyes ma dang / gzugs can ma rnams ni sngon mo dang / ser mo dang / dmar mo dang / ljang gu rnams g.yas brkyang gis bzhugs pa'o/ /sgo rnams su thod pa'i dum bu dang / keng rus chen po dang keng rus dang / keng rus chen po dang keng rus dang / mche ba rnams par gtsigs pa rnams sku mdog nag</text></item>
<item><p>140b.4</p><section></section><text>po rdo rje dang rdo rje dril bu dang bcas pa'i phyag gnyis kyis rab tu gtum mo dang gtum pa'i mig can dang / 'od ldan ma dang sna chen ma thal ba dkar po'i mdog can rnams la 'khyud pa'o/ /de nas rnam par snang mdzad kyi gzhal yas khang gi dbus su seng ge'i steng du sna tshogs pad+ma dang zla ba la gnas</text></item>
<item><p>140b.5</p><section></section><text>pa'i tshangs pa'i snying gar sangs rgyas mkha' 'gro rdo rje skyil krung gis bzhugs pa sku mdog dkar po 'khor lo dang 'khor los mtshan pa'i dril bu 'dzin pa'i phyag g.yas dang g.yon gnyis kyis sangs rgyas mkha' 'gro ma la 'khyud pa'o/ /sgo rnams la chang dgra dang / 'od dpag med dang / rdo rje 'od</text></item>
<item><p>140b.6</p><section></section><text>dang rdo rje lus rnams ni sku mdog dkar po 'khor lo dang 'khor los mtshan pa'i dril bu 'dzin pa'i phyag gnyis kyis dpa' bo'i blo gros ma dang mi'u thung ma dang lang ka'i dbang phyug ma dang shing grib ma rnams ser mo la 'khyud pa'o/ /rin chen 'byung ldan gyi gzhal yas khang gi dbus su rta'i steng du sna</text></item>
<item><p>140b.7</p><section></section><text>tshogs pad+ma dang nyi ma la gnas pa'i lha'i bu nyi ma'i snying gar rin chen mkha' 'gro rdo rje skyil krung du bzhugs pa sku mdog ser po rin po che dang rin po ches mtshan pa'i dril bu 'dzin pa'i phyag g.yas pa dang g.yon pa gnyis kyis rin chen mkha' 'gro ma ser mo la 'khyud pa'o/ /sgo rnams la myu gu can</text></item>
<item><p>141a.1</p><section></section><text>dang / rdo rje ral pa can dang / dpa' bo chen po dang / rdo rje hUM mdzad rnams sku mdog ser po rin po che dang / rin po ches mtshan pa'i dril bu 'dzin pa'i phyag gnyis kyis sa srung ma dang 'jigs byed chen mo dang rlung shugs ma dang chang 'thung ma rnams ljang gu'i kha dog dang ldan pa la</text></item>
<item><p>141a.2</p><section></section><text>'khyud pa'o/ /snang ba mtha' yas kyi dkyil 'khor gyi dbus su rma bya'i steng du sna tshogs pad+ma dang nyi ma la gnas pa'i dbang phyug chen po'i snying gar pad+ma mkha' 'gro dmar po rdo rje skyil krung gis bzhugs pa sku mdog dmar po pad+ma dang pad+mas mtshan pa'i dril bu dang ldan pa'i phyag g.yas pa dang g.yon</text></item>
<item><p>141a.3</p><section></section><text>pa gnyis kyis pad+ma mkha' 'gro dmar mo la 'khyud pa'o/ /sgo rnams la shin tu bzang po dang rdo rje bzang po dang 'jigs byed chen po dang / mig mi bzang rnams dmar mo pad+ma dang nyi mas mtshan pa'i dril bu dang bcas pa'i phyag gnyis kyis lha mo sngo bsangs ma dang / shin tu bzang mo dang / rta rna mo</text></item>
<item><p>141a.4</p><section></section><text>dang / bya rog gdong rnams sku mdog dkar mo la 'khyud pa'o/ /mi bskyod pa'i gzhal yas khang gi dbus su glang po che'i steng du sna tshogs pad+ma dang nyi ma la gnas pa'i khyab 'jug gi snying gar rdo rje skyil krung gis bzhugs pa'i rdo rje mkha' 'gro nag po rdo rje dang rdo rjes mtshan pa'i dril bur ldan pa'i phyag</text></item>
<item><p>141a.5</p><section></section><text>g.yas dang g.yon pa gnyis rdo rje mkha' 'gro ma la 'khyud pa ste/ lha mo de ni dmar mo'am nag mo'o/ /sgo rnams la stobs po che dang / rin chen rdo rje dang / rta mgrin dang / nam mkha'i snying po rnams nag po rdo rje dang rdo rjes mtshan pa'i dril bu dang bcas pa'i phyag gnyis kyis 'khor</text></item>
<item><p>141a.6</p><section></section><text>lo'i shugs can ma dang / dum skyes ma dang / chang 'thung ma dang / 'khor lo'i go cha ma rnams ser mo la 'khyud pa'o/ /don yod grub pa'i gzhal yas khang gi dbus su nam mkha' lding gi steng du sna tshogs pad+ma dang nyi ma la gnas pa'i lha'i bu zla ba'i snying gar rdo rje skyil krung gis bzhugs pa'i</text></item>
<item><p>141a.7</p><section></section><text>sna tshogs mkha' 'gro sku mdog ljang gu sna tshogs rdo rje dang / sna tshogs rdo rjes mtshan pa'i dril bu bzung ba'i phyag gnyis kyis sna tshogs mkha' 'gro ma ljang gu la 'khyud pa'o/ /sgo rnams su he ru ka dang pad+ma gar gyi dbang phyug dang / rnam par snang mdzad dang / rdo rje sems dpa' rnams sku mdog</text></item>
<item><p>141b.1</p><section></section><text>ljang gu sna tshogs rdo rjes mtshan pa'i dril bu 'dzin pa'i phyag gnyis shin tu dpa' mo dang / stobs chen mo dang / 'khor los sgyur ba dang / brtson 'grus chen mo rnams du ba lta bu'i sngo skya'i mdog can ma la 'khyud pa'o/ /de ltar dpa' mo nyi shu rtsa bzhi ni g.yas brkyang gis gnas pa'o/ /'dir</text></item>
<item><p>141b.2</p><section></section><text>mkha' 'gro ma la sogs pa bzhi ni g.yon pa thod pa dang kha T+wAM ga 'dzin pa g.yas pas Da ma ru 'dzin pa'o/ /ye shes mkha' 'gro ma dang rab tu gtum mo la sogs pa rnams ni phyag g.yas pas rdo rje dang bcas pa'i sdigs mdzub gdengs pa'o/ /sangs rgyas mkha' 'gro ma dang dpa' bo'i blo gros ma la sogs</text></item>
<item><p>141b.3</p><section></section><text>ma rnams kyis ni 'khor lo dang bcas pa'i sdigs mdzub bo/ /rin chen mkha' 'gro ma dang sa srung ma la sogs pa rnams ni rin po che dang bcas pa'i sdigs mdzub bo/ /pad+ma mkha' 'gro ma dang lha mo sngo bsangs ma la sogs pa rnams ni pad+ma dang bcas pa'i sdigs mdzub po/ /rdo rje mkha' 'gro ma</text></item>
<item><p>141b.4</p><section></section><text>dang shugs can ma 'khor lo la sogs pa rnams ni rdo rje dang bcas pa'i sdigs mdzub po/ /sna tshogs mkha' 'gro ma dang shin tu dpa' mo la sogs pa rnams ni sna tshogs rdo rje dang bcas pa'i sdigs mdzub po/ /ye shes mkha' 'gro ma la sogs pa thams cad la yang 'khyud par byed pa'i g.yon</text></item>
<item><p>141b.5</p><section></section><text>pa'i phyag tu 'dzag pa dang bcas pa'i khrag gis bkang ba'i thod pa 'dzin pa'o/ /dkyil 'khor chen po'i sgo rnams la khwa gdong ma dang / 'ug gdong ma dang khyi gdong ma dang phag gdong ma rnams ming gi rjes su mthun pa'i zhal te rim pa ji lta bas sngon po dang ser po dang dmar po dang ljang gu'i mdog can</text></item>
<item><p>141b.6</p><section></section><text>rnams/ phyag g.yas pa rnams na lcags kyu dang / zhags pa dang / lcags sgrog dang / dril bu 'dzin pa'o/ /mtshams rnams la gshin rje brtan ma dang / gshin rje pho nya ma dang / gshin rje mche ba ma dang / gshin rje 'joms ma rnams ni mi mo'i gdong pa can no/ /g.yas dang g.yon pa'i</text></item>
<item><p>141b.7</p><section></section><text>lha mo'i kha dog g.yas g.yon gyi sku phyed phyed dang ldan pa rnams te/ phyag g.yas pa na me long dang pi wang dang dri'i dung chos dang ro'i snod rnams 'dzin pa'o/ /lha mo brgyad po 'di dag kyang phyag g.yon pas thod pa dang kha T+wAM ga 'dzin pa g.yas brkyang gis gnas pa'o/ /gzhal yas khang drug</text></item>
<item><p>142a.1</p><section></section><text>po rnams kyi yang mtshams su sna tshogs pad+ma la gnas pa'i byang chub sems la sogs pas gang ba'i thod pa rnams so/ /mkha' 'gro ma la sogs pa nas gshin rje 'joms ma'i mthar thug pa rnams ni sna tshogs pad+ma dang nyi ma la gnas pa'i ro rnams la bzhugs pa'o/ /'khor</text></item>
<item><p>142a.2</p><section></section><text>los sgyur ba rnams kyang ro la gnas pa'o zhes pa phyogs gzhan no/ /lha mo rnams ni sku rgyab tu 'phyang ba'i stag gi pags pa'i sham thabs dkris pa mchod phyir thogs pa can mi mgo rlon pa'i phreng ba mgrin pa la 'phyang ba ral pa nag po'i thor cog can no/ /lha mo rnams ni gcer bu skra nag po</text></item>
<item><p>142a.3</p><section></section><text>grol zhing mi mgo skam po'i phreng ba mgrin pa la 'phyang ba'o/ /lha bzhi bcu rtsa gnyis kyang zhal gcig pa phyag gnyis pa spyan gsum pa rdo rje phreng bas mtshan pa'i dpral ba'i steng du thod pa lngas brgyan pa dpung rgyan dang g.yer kha la sogs pas brgyan pa phyag rgya lnga dang ldan pa'o/ /'khor los sgyur ba</text></item>
<item><p>142a.4</p><section></section><text>rnams kho na phyag rgya drug dang ldan pa/ nor bu dang zla ba phyed pa dang sna tshogs rdo rjes mtshan pa'i ral pa'i thor cog can dag go/ /lha mo sum cu rtsa bzhi rnams rang rang gi dkyil 'khor gyi bdag po la mngon par phyogs pa'o/ /'khor los sgyur ba rnam pa lnga dang khwa gdong ma la sogs pa rnams kyis dbus kyi</text></item>
<item><p>142a.5</p><section></section><text>dkyil 'khor gyi bdag po la mngon par phyogs pa'o/ /dpa' bo rnams ni rang rang gi shes rab ma la mngon par phyogs pa'o/ /de ltar bshad pa 'di ni phyogs gcig go/ /'khor los sgyur ba drug po 'di dag kyang zhabs g.yas brkyang ngo zhes bya ba ni/ khyad par ni phyogs gnyis pa'o/ /phyogs gnyis</text></item>
<item><p>142a.6</p><section></section><text>po 'di dag la ye shes mkha' 'gro dang sangs rgyas mkha' 'gro dang de dag gi 'khor rnams kyang seng ge'i steng du gnas pa dang / rin chen mkha' 'gro dang de'i 'khor rnams kyang rta'i steng du gnas pa dang / pad+ma mkha' 'gro dang de'i 'khor rnams kyang rma bya'i steng du gnas pa dang / rdo rje mkha' 'gro dang de'i 'khor</text></item>
<item><p>142a.7</p><section></section><text>rnams kyang glang po che'i steng du gnas pa dang / sna tshogs mkha' 'gro dang de'i 'khor rnams kyang nam mkha' lding gi steng du gnas pa'o/ /ye shes kyi mkha' 'gro ma la sogs pa 'di dag rdo rje skyil krung can no/ /khwa gdong ma la sogs pa brgyad po 'di dag phyogs skyong brgyang rnams la g.yas brkyang gis gnas</text></item>
<item><p>142b.1</p><section></section><text>pa'o zhes pa ni phyogs gsum pa'o/ /phyogs 'di rnams dang phyogs gzhan rnams la yang ye shes mkha' 'gro ma la sogs pa rnams ni zhal gcig phyag bzhi pa la sogs pa nyid dang / zhal gsum phyag drug la sogs pa nyid dang / zhal lnga phyag brgyad pa la sogs pa nyid dang / zhal bzhi phyag bcu gnyis</text></item>
<item><p>142b.2</p><section></section><text>pa la sogs pa nyid dang / zhal brgyad phyag bcu drug pa la sogs pa nyid kyang bcom ldan 'das kyis rab tu spros nas gsungs te/ gzhung mangs pas 'jigs pas 'dir ma bstan to/ /rang rang gi 'khor rnams la dkyil 'khor gyi rigs kyi bdag po ni 'khor los sgyur ba drug gis so/ /'khor los</text></item>
<item><p>142b.3</p><section></section><text>sgyur ba lnga la ni rdo rje mkha' 'gros so/ /de nyid la ni ye shes mkha' 'gros so/ /khwa gdong ma la sogs pa rnams la ni sna tshogs mkha' 'gro ste/ ye shes mkha' 'gro'o zhes bya ba ni kha cig go/ /ye shes mkha' 'gro la sogs pa'i rim pa ji lta bar thugs ka'i sa bon rnams la ni baM b+h+rUM AM trAM hUM khaM</text></item>
<item><p>142b.4</p><section></section><text>ngo / /snying po'i sngags rnams ni oM shrI ma hA su kha badzra satwa DA ki nI dzA la saM ba raM phaT swA hA/ oM shrI bud+d+ha DA ka a la la la b+h+rUM AHDA ki nI dzA la saM ba raM hUM phaT swA hA/ oM shrI rat+na DA ka trAM AHhUM DA ki nI dzA la saM ba raM hUM phaT swA hA/ oM shrI pad+ma DA ka hrIHAHhUM DA ki nI dzA la saM ba raM hUM phaT swA hA/ oM shrI badzra DA ka AHhUM phaT DA</text></item>
<item><p>142b.5</p><section></section><text>ki nI dzA la saM ba raM hUM phaT swA hA/ oM shrI bi shwa DA ka hoHkhaM AHhUM DA ki nI dzA la saM ba raM hUM phaT swA hA/ zhes bya ba'o/ /oM khaM hUM phaT/ ces bya ba ni dum skyes ma ste las thams cad pa'i sngags so// //dpal dus kyi 'khor lo'i dkyil 'khor la/ rdo rje gur gyi nang du srung ba'i 'khor lo rtsibs bcu pa ste/ de'i</text></item>
<item><p>142b.6</p><section></section><text>shar dang lho dang nub dang byang gi rtsibs rnams la shin tu stobs byed dang / rmongs byed dang / rengs byed dang / rgyal byed rnams te/ gshin rje mthar byed dang shes rab mthar byed dang pad+ma mthar byed dang bgegs mthar byed ces bya ba ming gi rnam grangs so/ /me la sogs pa'i rtsibs rnams la</text></item>
<item><p>142b.7</p><section></section><text>dbyug pa sngon po dang 'dod pa'i rgyal po dang / stobs po che dang mi g.yo ba rnams so/ /steng gi rtsibs la gtsug tor 'khor los sgyur ba'o/ /'og gi rtsibs la gnod mdzes rgyal po'o/ /de skad du yang rtsa ba las/ de rjes 'khor lo rtsibs bcu pa ni phyogs dang phyogs bral la gnas khro</text></item>
<item><p>143a.1</p><section></section><text>bo'i tshogs rnams bsgom par bya/ zhes pa dang / dri ma med pa'i 'od las kyang srung ba'i 'khor lo las khro bo la sogs pa spro bar bya ste/ dkyil 'khor gyi sa gzhi srung ba'i don du'o zhes gsungs so/ /khro bo 'di rnams 'chad par 'gyur ba'i gzugs can no/ /srung ba'i</text></item>
<item><p>143a.2</p><section></section><text>'khor lo'i lte ba'i nang du chos 'byung ngo / /de skad du dri ma med pa'i 'od las gsungs pa phyi rol du skye ba'i don du nam mkha'i khams mtha' yas pa ste/ nang du shes rab chos 'byung zur gsum pa'o zhes so/ /dkyil 'khor du nam mkha'i khams nyid chos 'byung gi gzugs su bsgom</text></item>
<item><p>143a.3</p><section></section><text>pa'o/ /chos 'byung gi dbus su rlung dang me dang chu dang sa'i dkyil 'khor la gnas pa'i ri rab dang sna tshogs pad+ma dang zla ba dang / nyi ma dang / thig le nag po'i gzugs sgra gcan gyi dkyil 'khor gyi steng du gnas pa'i phyi rol nas rdo rje 'od zer dang nam mkha' dang rlung dang me dang chu dang sa'i</text></item>
<item><p>143a.4</p><section></section><text>khor yug gis yongs su bskor bzhin pa'i gzhal yas khang chen po'o/ /yang na srung ba'i 'khor lo ni bgegs nye bar zhi ba tsam gyi dgos pa'o zhes pa ste/ bgegs bcom pa'i rjes la bsgom par ma byas shing chos 'byung yang bsgom par ma byas nas srung ba'i gur gyi nang du nam mkha'i</text></item>
<item><p>143a.5</p><section></section><text>nang du rlung la sogs pa'i dkyil 'khor dang sgra gcan gyi dkyil 'khor gyi mthar thug pa'i steng du gnas pa'i phyi rol nas 'od zer la sogs pa'i zlum po rnams kyis yongs su bskor ba'i gzhal yas khang chen po'o/ /de'i phyed kyis gsung gi dkyil 'khor ro/ /de'i phyed kyis thugs kyi dkyil</text></item>
<item><p>143a.6</p><section></section><text>'khor ro/ /de'i phyed kyis bde chen gyi 'khor lo'o/ /de'i phyed kyis bcom ldan 'das kyi pad+ma ljang gu'o/ /pad+ma'i sum cha gcig gis ze 'bru'o/ /de'i steng nas steng du gnas pa'i zla ba dang nyi ma dang sgra gcan dang dus kyi me'i dkyil 'khor gyi steng du gan rkyal du gnas pa'i yan lag med pa</text></item>
<item><p>143a.7</p><section></section><text>dang drag po'i snying gar g.yas brkyang gis gar byed pa'i bcom ldan 'das dus kyi 'khor lo nag po/ nor bu dang zla ba phyed pa dang sna tshogs rdo rjes mtshan pa'i ral pa'i thor tshugs can/ rdo rje nor bu dang rdo rje'i rna cha dang / rdo rje'i mgul rgyan dang / rdo rje'i lag gdub dang / rdo rje'i ska rags</text></item>
<item><p>143b.1</p><section></section><text>dang / rdo rje'i rkang gdub dang / rdo rje'i dar dpyangs dang / rdo rje'i phreng ba dang / stag gi pags pa 'phyang ba'i gos bsnams pa zhal bzhi pa phyag bcu gnyis pa'o/ /de la rtsa ba'i zhal ni nag po mche ba gtsigs pa drag po g.yas dmar po chags pa dang bcas pa/ nub ser po ting nge 'dzin la</text></item>
<item><p>143b.2</p><section></section><text>gnas pa/ g.yon dkar po zhi ba'o/ /sngon po dang dmar po dang dkar po dbus dang g.yas dang g.yon gyi mgrin pa gsum ste/ bcom ldan 'das mgrin pa gsum pa'o/ /g.yas pa'i dpung mgo dang po sngon po gnyis pa dmar po gsum pa dkar po'o/ /de bzhin du g.yon pa sngon po dang</text></item>
<item><p>143b.3</p><section></section><text>dmar po dang dkar po ste/ 'di dag dpung mgo drug go/ /bar lhu dpung ba bcu gnyis so/ /nye ba'i phyag dpung pa nas brtsams nas phyag nyi shu rtsa bzhi'o/ /de la g.yas kyi dpung pa gnyis sngon po'o/ /gnyis dmar po/ gnyis dkar po ste/ de bzhin du g.yon pa dag kyang ngo / /de</text></item>
<item><p>143b.4</p><section></section><text>bzhin du phyag bzhi nag po bzhi dmar po bzhi dkar po ste/ g.yas pa dang g.yon pa rnams kyang ngo / /phyag re re la sor mo lnga lnga ste/ de dag re re zhing tshigs rnam pa gsum gsum mo/ /de la mthe bong ser po mdzub mo dkar po gung mo dmar po srin lag nag po mthe'u chung ljang gu'o/ /phyag gi</text></item>
<item><p>143b.5</p><section></section><text>mthil nas sor mo thams cad kyi tshigs dang po'i phreng ba nag po gnyis pa dmar po gsum pa dkar po ste/ de rnams kyang sor gdub rnams kyi 'od dang ldan pa'o/ /g.yas pa'i phyag nag po rnams la rdo rje dang ral gri dang rtse gsum dang gri gug go/ /dmar po rnams la me'i mda' dang rdo rje lcags</text></item>
<item><p>143b.6</p><section></section><text>kyu dang / Da ma ru dang tho ba'o/ /dkar po rnams la 'khor lo dang mdung dang dbyug pa dang / dgra sta rnams so/ /g.yon pa'i nag po rnams la rdo rje dril bu dang phub dang kha T+wAM ga kha bye ba dang / khrag gis gang ba'i thod pa'o/ /dmar po rnams la gzhu dang zhags pa dang nor bu rin po che dang pad+ma</text></item>
<item><p>143b.7</p><section></section><text>dkar po rnams so/ /dkar po rnams la dung dang / me long dang rdo rje lcags sgrog dang / tshangs pa'i mgo bo rnams so/ /brla nas brtsams nas zhabs g.yas pa dmar po'i mthil dmar pos 'dod pa'i lha dmar po zhal gcig phyag bzhin me tog lnga'i mda' dang gzhu dang zhags pa dang / </text></item>
<item><p>144a.1</p><section></section><text>lcags kyu 'dzin pa'i snying gar mnan pa'o/ /brla nas brtsams nas zhabs g.yon pa dkar po'i mthil dkar pos drag po dkar po zhal gcig spyan gsum pa phyag bzhi pa rtse gsum Da ma ru dang thod pa dang kha T+wAM ga 'dzin pa'i snying gar mnan pa'o/ /'dod lha'i gzhogs su</text></item>
<item><p>144a.2</p><section></section><text>dga' ba mo dang dbang phyug chen po'i gzhogs su dkar mo'o/ /lha mo 'di dag ni bcom ldan 'das kyi zhabs la 'jus pa dman pa'i bzhin can no/ /bcom ldan 'das kyis 'khyud pa'i sna tshogs yum ni g.yon brkyang gis gnas pa gser gyi mdog lta bu phyag g.yas pa rnams kyis gri</text></item>
<item><p>144a.3</p><section></section><text>gug dang lcags kyu dang Da ma ru dang / bgrang phreng dang / g.yon pa rnams na shaka ti dang zhags pa dang / pad+ma dkar po dang rin po che rnams 'dzin pa'o/ /shar gyi 'dab ma la nag mo 'bar ma ni nag mo phyag g.yas pa rnams kyis spos snod dang tsan+dan gyi snod dang gur gum gyi snod dang gla rtsi</text></item>
<item><p>144a.4</p><section></section><text>dang bcas pa'i ga pur gyi snod dang / g.yon pa rnams kyis dril bu dang pad+ma dang lha'i ljon shing gi me tog dang me tog sna tshogs kyi phreng ba 'dzin pa'o/ /lho phyogs kyi 'dab ma la dmar mo 'bar ma dmar mo g.yas pa rnams kyis mar me dang do shal dang cod pan dang lag gdub dang / </text></item>
<item><p>144a.5</p><section></section><text>g.yon pa rnams kyis gos dang ska rags dang rin po che'i rna rgyan dang / rkang gdub 'dzin pa'o/ /nub tu ser mo 'bar ma sku mdog ser mo/ g.yas pa rnams kyis dung dang gling bu dang nor bu dang / cang te'u dang / g.yon pa rnams kyis pi wang dang rnga zlum dang 'khar rnga dang dung 'dzin</text></item>
<item><p>144a.6</p><section></section><text>pa'o/ /byang du dkar mo 'bar ma dkar mo g.yas pa rnams kyis 'o ma'i snod dang chu'i snod dang lha'i sman gyi snod dang chang gi snod dang / g.yon pa rnams na bdud rtsi'i snod dang / bcud len grub pa'i snod dang shing thog gi snod dang bza' ba'i snod 'dzin pa'o/ /me la sogs pa rnams su du</text></item>
<item><p>144a.7</p><section></section><text>ba ma dang smig rgyu ma dang mar me ma dang mkha' gsal ma rnams kyi lha mo ste/ rim pa ji lta bar nag mo dang dmar mo dang ser mo dang / dkar mo'i mdog can phyag brgyad kyis rang rang gi mdog dang mtshungs pa'i rnga yab brgyad 'dzin pa'o/ /de dag gi rgyab kyi phyi rol du yid bzhin gyi nor bu dang chos</text></item>
<item><p>144b.1</p><section></section><text>kyi gaN+DI dang dpag bsam gyi shing dang chos kyi dung rnams nag po dang dmar po dang ser po dang dkar po'o/ /nag po 'bar ma la sogs pa 'di brgyad ni zhabs gnyis mnyam pa'i stang stabs kyis gnas pa'o/ /sna tshogs yum la sogs pa'i lha mo thams cad ni phyag rgya lnga dang ldan pa phyag brgyad pa zhal</text></item>
<item><p>144b.2</p><section></section><text>bzhi pa spyan bcu gnyis pa'o/ /de la sna tshogs yum gyi shar dang lho dang nub dang byang gi rim pas ser po dang dkar po dang / sngon po dang dmar po'i zhal rnams te de ltar lha mo ser mo rnams so/ /nag po rnams kyi ni nag po dang dmar po dang ser po dang dkar po'i zhal rnams so/ /dmar po rnams</text></item>
<item><p>144b.3</p><section></section><text>kyi ni dmar po dang ser po dang / dkar po dang sngon po'i zhal rnams so/ /dkar po rnams kyi ni dkar po dang / nag po dang dmar po dang ser po'i zhal rnams so/ /rim pa gnyis pa dang gsum pa dag gi lha rnams ni phyag drug pa zhal gsum pa spyan dgu pa rnams so/ /de la shar gyi phyogs</text></item>
<item><p>144b.4</p><section></section><text>rnams su don yod grub pa nag po dang dmar po dang dkar po'i zhal lo/ /phyag g.yas pa rnams kyis ral gri dang gri gug dang rtse gsum pa dang / g.yon pa rnams kyis phub dang / thod pa dang kha T+wAM ga 'dzin pa spyan mas 'khyud pa'o/ /lho'i phyogs su rin chen 'byung ldan dmar po dmar po</text></item>
<item><p>144b.5</p><section></section><text>dang dkar po dang nag po'i zhal lo/ /g.yas pa rnams kyis me'i mda' dang rdo rje lcags kyu dang cang te'u bsnams pa/ g.yon pa rnams ni gzhu dang rdo rje zhags pa dang rin po che cha dgu pa 'dzin pa mA ma kI la 'khyud pa'o/ /nub tu rnam par snang mdzad ser po ser po dang dkar po dang nag po'i</text></item>
<item><p>144b.6</p><section></section><text>zhal lo/ /g.yas pa rnams kyis 'khor lo dang dbyug pa dang / mi 'jigs pa'i phyag rgyas rdo rje'o/ /g.yon pa rnams kyis mdung dang rdo rje lcags sgrog dang rdo rje dril bu 'dzin pa sgrol ma la 'khyud pa'o/ /byang du snang ba mtha' yas dkar po dkar po dang nag po dang dmar po'i zhal lo/ /</text></item>
<item><p>144b.7</p><section></section><text>g.yas pa rnams kyis tho ba dang mdung dang rtse gsum pa'o/ /g.yon pa rnams kyis pad+ma dkar po dang / me long dang bgrang phreng rnams 'dzin pa gos dkar mo la 'khyud pa'o/ /bzhi po 'di dag ni pad+ma dkar po dang nyi ma la gnas pa ral pa'i thor tshugs can rtsa ba dang g.yas g.yon gyi</text></item>
<item><p>145a.1</p><section></section><text>rim pas zhal rnams so/ /me dang bden bral dang rlung dang dbang ldan gyi mtshams rnams su pad+ma dmar po dang zla ba'i gdan la sgrol ma dang gos dkar mo dang / spyan ma dang mA ma kI rnams rim pa bzhin du don yod grub pa dang rin chen 'byung ldan dang / rtag pa dang / snang</text></item>
<item><p>145a.2</p><section></section><text>ba mtha' yas dang mtshungs pa rnam par snang mdzad dang / snang ba mtha' yas dang / don yod grub pa dang / rin chen 'byung ldan rnams kyis snyoms par zhugs pa'o/ /yang na sgrol ma'i kha T+wAM ga'i gnas su ut+pala'o/ /gzhogs brgyad du bdud rtsi'i bum pa brgyad do/ /rim pa</text></item>
<item><p>145a.3</p><section></section><text>gsum pa'i snam bu la shar sgo'i g.yon ngos su kun du bzang po sngon po g.yas pa rnams kyis rdo rje dang / gri gug dang dgra sta 'dzin pa g.yon pa rnams dril bu dang / thod pa dang tshangs pa'i mgo bo 'dzin pa ste tshangs pa'i mgo bo'i gnas su yang na ut+pala'o/ /'di ni chos kyi dbyings</text></item>
<item><p>145a.4</p><section></section><text>kyi rdo rje ma la snyoms par zhugs pa'o/ /shar sgo'i lho ru nam mkha'i snying po don yod grub pa lta bu'i dri rdo rje ma la 'khyud pa'o/ /lho sgo'i g.yon logs su phyag na rdo rje ljang gu g.yas pa rnams kyis rdo rje dang gri gug dang dgra sta dang / g.yon pa rnams kyis dril bu dang / thod pa dang tshangs</text></item>
<item><p>145a.5</p><section></section><text>pa'i mgo bo 'dzin pa/ sgra rdo rje ma la 'khyud pa'o/ /g.yas su sa'i snying po rin chen 'byung ldan lta bu gzugs rdo rje ma la snyoms par zhugs pa'o/ /nub kyi sgo'i g.yon logs su chos kyi dbyings kyi rdo rje ma phyag na rdo rje lta bu kun du bzang pos 'khyud pa'o/ /g.yas logs su sgrib pa thams</text></item>
<item><p>145a.6</p><section></section><text>cad rnam par sel ba rnam par snang mdzad lta bu reg bya rdo rje ma la 'khyud pa'o/ /byang sgo'i g.yon logs su sgra rdo rje ma kun du bzang po lta bu phyag na rdo rjes 'khyud pa'o/ /g.yas logs su 'jig rten dbang phyug 'od dpag med dang mtshungs pa ro rdo rje ma la 'khyud pa'o/ /phyogs bral rnams kyi</text></item>
<item><p>145a.7</p><section></section><text>mer reg bya rdo rje ma sgrol ma lta bu sgrib pa rnam par sel bas snyoms par zhugs pa'o/ /bden bral du ro rdo rje ma gos dkar mo lta bu 'jig rten dbang phyug gis 'khyud pa'o/ /rlung du dri rdo rje ma spyan ma lta bu nam mkha'i snying pos 'khyud pa'o/ /dbang ldan du gzugs rdo rje ma mA ma kI lta bu sa'i</text></item>
<item><p>145b.1</p><section></section><text>snying pos 'khyud pa'o/ /'dir don yod grub pa la sogs pa de bzhin gshegs pa rnams dang / byang chub sems dpa' rnams ni rdo rje'i gdan gyis bzhugs ba'o/ /sgrol ma la sogs pa'i lha mo rnams ni pad+ma'i gdan gyi 'dug stangs kyis bzhugs pa'o/ /shar gyi sgo la</text></item>
<item><p>145b.2</p><section></section><text>khro bo shin tu stobs don yod grub pa lta bu rengs byed mas yang dag par 'khyud pa de yang spyan ma lta bu'o/ /lho sgo la rmongs byed ni rin chen 'byung ldan lta bu la rgyal byed mas snyoms par zhugs pa de yang mA ma kI lta bu'o/ /nub sgor rengs byed ni rnam par snang mdzad lta bu shin tu</text></item>
<item><p>145b.3</p><section></section><text>stobs ma la 'khyud pa de yang sgrol ma lta bu'o/ /byang sgor nga rgyal byed ni tshe dpag med lta bu rmongs byed ma la yang dag par 'khyud pa de yang gos dkar mo lta bu'o/ /'on kyang khro bo 'di rnams ni g.yas brkyang gis gnas pa'o/ /khro bo'i lha mo rnams ni g.yon brkyang gis gnas</text></item>
<item><p>145b.4</p><section></section><text>pa'o/ /de la lha pho rnams kyi gdan ni pad+ma dkar po dag la nyi ma rnams so/ /lha mo rnams kyi gdan ni pad+ma dmar po dag la zla ba'i dkyil 'khor rnams so/ /yang na nag po dang / dkar po dang / ljang gu rnams zla ba la gnas pa'o/ /dmar po rnams dang / ser po</text></item>
<item><p>145b.5</p><section></section><text>rnams dang / kun du bzang po dang / sgra rdo rje ma ni nyi ma la gnas pa'o/ /de dag gi rigs pa yang dri ma med pa'i 'od las gsungs so/ /'dir ni gang gi gnas su lha rnams gang gsungs pa de dang der ni gtso bo yin pa'i phyir dkyil 'khor gyi bdag po la zhal mngon par phyogs</text></item>
<item><p>145b.6</p><section></section><text>pa ste de'i pang du gnas pa ni ma yin no/ /'dir 'dab ma la gnas pa'i lha mo brgyad dang / bum pa rnams dang / chos kyi dung la sogs pa spangs par 'gyur bas nyi shu rtsa lnga'i bdag nyid kyi dkyil 'khor yang bsgom par bya'o/ /de'i tshe bcom ldan 'das steng du gnas par gyur te dpal</text></item>
<item><p>145b.7</p><section></section><text>gsang ba 'dus pa lta bu'o/ /shar gyi 'dod yon la rta babs kyi g.yon gyi ka ba'i rtsa ba'i g.yon pa la dri chab ma nag mo dri'i dung phor phyag na 'dzin pa'o/ /g.yas kyi ka ba'i rtsa ba'i g.yas la phreng ba ma sngon mo me tog gi phreng ba 'dzin pa'o/ /lho'i snam bu la bdug spos ma</text></item>
<item><p>146a.1</p><section></section><text>dmar mo phyag na bdug spos kyi snod 'dzin pa'o/ /mar me ma dmar mo phyag na mar me'i mchod sdong 'dzin pa'o/ /nub tu sgeg mo ser mo cod pan ser po 'dzin pa'o/ /bzhad ma ser mo do shal ser po 'dzin pa'o/ /byang du bdud rtsi ma</text></item>
<item><p>146a.2</p><section></section><text>zhal zas ma zhes bya ba'i ming gi rnam grangs can dkar mo phyag na 'bras bu dkar po 'dzin pa'o/ /'bras bu mi zad pa'am/ bdud rtsi'i 'bras bu zhes ming gi rnam grangs can phyag na bdud rtsi dkar pos gang ba'i snod 'dzin pa'o/ /stegs bu thams cad la yang mchod</text></item>
<item><p>146a.3</p><section></section><text>pa sna tshogs 'dzin pa'i lha mo grangs med pa'o/ /shar gyi rta babs kyi mchod pa'i lha mo'i gnas su gar ma sngon mo gar gyi tshul gyis gos 'dzin pa'o/ /lhor 'dod pa ma dmar mo pad+ma phyag na ldan pa'o/ /nub tu sgra ma ser mo rnga pa Ta ha brdung ba'o/ /byang du glu ma dkar mo</text></item>
<item><p>146a.4</p><section></section><text>rdo rje 'dzin ma'o/ /bdud rtsi ma la sogs pa'i dgod pa 'di dag ni dbang bskur ba'i le'u'i 'grel pa'i rim pa'o/ /de skad du sgrub thabs kyi le'u'i 'grel pa las byang phyogs su sgra ma dang / gar ma dang / nam mkha' ru glu ma dang 'dod ma'o/ /'og gi 'dod yon gyi snam</text></item>
<item><p>146a.5</p><section></section><text>bu la zhal zas ma dang / bdud rtsi'i 'bras bu ma zhes gsungs pa/ de dag la yang dbang bskur gyi le'u las gsungs pa'i dgod pa kho nas rig par bya ste/ de'i rjes su mthun pa'i gzhung gi sbyor ba nyid kyis so/ /de las gzhan du ni snga ma dang phyi ma 'gal bar 'gyur</text></item>
<item><p>146a.6</p><section></section><text>ro/ /lha mo bcu gnyis po 'di dag ni pad+ma'i 'dug stangs kyis gnas pa'o/ /gsung gi dkyil 'khor la phyogs kyi pad+ma rnams ni dmar po dang / mtshams kyi rnams ni dkar po'o/ /de rnams zla ba dang / nyi ma'i gdan dang bral ba sa ga'i 'dug stangs kyis gnas pa'i</text></item>
<item><p>146a.7</p><section></section><text>lha mo rnams so/ /de la yi dwags dmar po'i steng du gnas pa'i shar gyi chu skyes kyi ze 'bru la tsa rtsi ka nag po zhal gcig pa spyan gsum pa g.yas pa'i phyag gnyis kyis gri gug dang / rtse gsum pa g.yon pa gnyis kyis thod pa dang / kha T+wAM ga 'dzin pa dbang po la 'khyud pa'o/ /</text></item>
<item><p>146b.1</p><section></section><text>shar la sogs pa'i 'dab ma brgyad la 'jigs byed ma dang / drag mo dang / mche ba nag mo dang / kha nas me 'bar ba dang / rlung shugs ma dang / rab gtum mo dang / drag mig ma dang / sna sbom mo rnams so/ /nam mkha' lding gi steng du me'i chu skyes kyi ze 'bru la khyab 'jug ma</text></item>
<item><p>146b.2</p><section></section><text>nag mo g.yas dag gis 'khor lo dang dbyug to/ g.yon pa gnyis kyis pad+ma dang / dung 'dzin pa tshangs pa la 'khyud pa'o/ /'dab ma rnams la dpal mo dang / sgyu ma mo dang / grangs ma dang / phun sum tshogs ma dang / rnam par rgyal ma dang / dpal rgyal byed ma dang / dpal</text></item>
<item><p>146b.3</p><section></section><text>'khor lo ma rnam so/ /ma he'i gdan la lho'i pad+ma'i ze 'bru la gnas pa'i phag mo dmar mo phag gdong ma g.yas gnyis na dbyug pa dang ral gri/ g.yon pa gnyis na lcags sgrog dang / phub 'dzin pa drag po la 'khyud pa'o/ /'dab ma rnams la keng rus ma dang / dus mtshan ma dang / </text></item>
<item><p>146b.4</p><section></section><text>rab tu khro gdong ma dang / lce nag ma dang / gtsigs ma dang / nag mo dang / 'jigs ma dang / gzugs ngan ma rnams so/ /rma bya'i steng du bden bral gyi chu skyes kyi ze 'bru la gnas pa'i gzhon nu ma dmar mo zhal drug ma/ phyag g.yas pa gnyis na shaka ti dang lcags kyu/ g.yon</text></item>
<item><p>146b.5</p><section></section><text>pa gnyis na rin po che dang / zhags pa tshogs kyi bdag po la yang dag par 'khyud pa'o/ /'dab ma rnams la pad+ma dang / yan lag med ma dang / gzhon nu ma dang / rigs kyi bdag po'i 'gros ma dang / rin chen phreng ma dang / shin tu spyan ma dang / sdug ma dang bzang mo'o/ /</text></item>
<item><p>146b.6</p><section></section><text>sa srung gi steng du nub kyi pad+ma'i ze 'bru la dbang mo ser mo g.yas pa gnyis na rdo rje dang mda'/ g.yon pa gnyis na dril bu dang / gzhu 'dzin pa bden bral gyis 'khyud pa'o/ /'dab ma rnams la rdo rje 'od ma dang / rdo rje lus can ma dang / gser ldan ma dang / las dbang ma dang / ri mo</text></item>
<item><p>146b.7</p><section></section><text>sna tshogs ma dang / chu shing ma dang / a nya lags dang / shin tu mig 'bras ma rnams so/ /ngang pa'i steng du rlung gi chu skyes kyi ze 'bru la tshangs pa ma ser mo zhal bzhi ma phyag g.yas pa gnyis na pad+ma dang / tshangs pa'i dbyug pa dang / g.yon pa gnyis na spyi blugs dang snod 'dzin</text></item>
<item><p>147a.1</p><section></section><text>pa khyab 'jug la yang dag par 'khyud pa'o/ /'dab ma rnams la sA bid twI dang / pad+ma can dang / chu skyes can ma dang / blo ma dang / ngag gi dbang phyug ma dang / glu mkhan ma dang / glog ma dang / dran ma rnams so/ /glang gi steng du byang gi chu skyes ze 'bru la</text></item>
<item><p>147a.2</p><section></section><text>drag mo dkar mo g.yas pa gnyis na rtse gsum pa dang cang te'u/ g.yon pa gnyis na kha T+wAM ga dang / sbrul 'dzin pa/ gshin rje la 'khyud pa'o/ /'dab ma rnams la gau rI dang / gang ga ma dang / gtum ma dang / myur ma dang / te te la dang / mtshan nyid ma dang / dmar ser ma</text></item>
<item><p>147a.3</p><section></section><text>dang / nag mo rnams so/ /seng ge'i steng du dbang ldan gyi pad+ma'i ze 'bru la phun sum tshogs ma dkar mo g.yas pa gnyis na pad+ma dang bgrang phreng / g.yon pa gnyis na pad+ma dang rin chen 'dzin pa/ gdong drug gis 'khyud pa'o/ /'dab ma rnams la dpal mo dang / zla ba'i ri mo</text></item>
<item><p>147a.4</p><section></section><text>dang / ri bong 'dzin pa'i zhal ma dang / ngang pa'i mdog can ma dang / nyams dga' ma dang / pad+ma'i dbang phyug ma dang / spyan myur ma dang / dri ma med pa'i ri bong 'dzin pa'o/ /tsa rtsi ka la sogs pa lha mo bdun cu rtsa gnyis po 'di dag ni phyag bzhi pa spyan gsum pa ste/ </text></item>
<item><p>147a.5</p><section></section><text>'dir khyad par ni 'dab ma'i lha mo rnams ni rol pa'i 'dug stangs kyis gnas pa kha dog la sogs pa rnams rang rang gi gtso mo dang mtshungs pa/ rang rang gi gtso mo la gzigs pa'o/ /gtso mo brgyad po 'di dag ni sa ga'i rkang stabs kyis gnas pa/ 'khor lo'i dbang phyug</text></item>
<item><p>147a.6</p><section></section><text>la gzigs pa'o/ /brgyad po 'di rnams kyis 'khyud pa sa ga'i rkang stabs kyis gnas pa/ rjes su gtso bo rnams de la mngon du phyogs pa'o/ /sku'i dkyil 'khor gyi snam bu rnams la nyi zla gnyis dang bral ba'i pad+ma bcu gnyis so/ /de la phyogs kyi pad+ma rnams ni dmar</text></item>
<item><p>147a.7</p><section></section><text>po'o/ /mtshams la gnas pa rnams ni dkar po'o/ /pad+ma re re la 'dab ma rnams kyi rim pa dang po la 'dab ma bzhi dang / gnyis pa la brgyad dang / gsum pa la bcu drug ste/ de dag gi phyi rol gyi rim pa'i shar gyi 'dab ma nas brtsams nas g.yas skor gyis tshes</text></item>
<item><p>147b.1</p><section></section><text>gcig la sogs pa'i tshes brgyad kyi lha mo rnams dgod par bya'o/ /ze 'bru la nya dang stong ni gtso bo nyid kyis gnas pa'o/ /de la nya ni shes rab ma/ stong ni thabs bden bral la sogs pa'o/ /lha de rnams thams cad kyang phyag bzhi pa'o/ /de la shar gyi sgo'i g.yas</text></item>
<item><p>147b.2</p><section></section><text>logs su yi dwags dmar po'i steng du pad+ma'i ze 'bru la bden bral nag po phyag g.yas gnyis na ral gri dang gri gug go/ /g.yon gnyis na phub dang thod pa'o/ /kha la me 'bar ba'i srin mo la yang dag par 'khyud pa'o/ /'di'i nag pa zla ba'i tshes rnams so/ /mer ri dwags kyi</text></item>
<item><p>147b.3</p><section></section><text>steng du pad+ma'i ze 'bru la rlung lha nag po g.yas pa gnyis na dpag bsam shing dang / me tog pa ri dza ta'o/ /g.yon pa gnyis na rin po che in+d+ra nI la dang / ut+pal sngon po 'dzin pa'o/ /rab tu gtum mo la 'khyud pa'o/ /'di'i sa ga'i zla ba'i tshes rnams so/ /lho sgo'i g.yon logs</text></item>
<item><p>147b.4</p><section></section><text>su ma he'i steng du pad+ma'i ze 'bru la gshin rje dmar po nag po la yang dag par 'khyud pa g.yas gnyis na dbyug pa dang ral gri g.yon gnyis na lcags sgrog dang zhags pa'o/ /'di'i sbo'i zla ba'i tshes rnams so/ /g.yas ngos su lug gi steng du chu skyes kyi ze 'bru la me lha dmar mo chu lha ma la</text></item>
<item><p>147b.5</p><section></section><text>'khyud pa phyag gnyis na shaka ti dang dbyug pa/ g.yon pa gnyis na pad+ma dang spyi blugs so/ /'di'i snron gyi zla ba'i tshes rnams so/ /bden bral du rma bya'i steng du chu skyes kyi ze 'bru la gdong drug dmar po g.yas pa gnyis na shaka ti dang mdung / g.yon pa gnyis na rin po che dang me long</text></item>
<item><p>147b.6</p><section></section><text>'dzin pa/ phun sum tshogs ma la 'khyud pa'o/ /'di'i chu stod kyi zla ba'i tshes rnams so/ /nub kyi sgo'i g.yon ngos su glang po che'i steng du pad+ma'i ze 'bru la lus ngan po ser po lus ngan ma la yang dag par 'khyud pa phyag g.yas pa gnyis na nor bu rin po che dang dbyug to/ g.yon pa</text></item>
<item><p>147b.7</p><section></section><text>gnyis na ne'u le dang pad+ma'o/ /'di'i rgyal gyi zla ba'i tshes rnams so/ /g.yas phyogs su glang po che'i steng du pad+ma'i ze 'bru la dbang po ser po rlung lha ma la yang dag par 'khyud pa'o/ /g.yas pa gnyis na rdo rje dang me'i mda' g.yon gnyis na dril bu dang gzhu'o/ /'di'i tha skar gyi zla ba'i</text></item>
<item><p>148a.1</p><section></section><text>tshes rnams so/ /rlung du ngang pa'i steng du chu skyes kyi ze 'bru la tshangs pa ser po glog ma la yang dag par 'khyud pa/ g.yas pa gnyis na khab dang bgrang phreng ngo / /g.yon gnyis na pad+ma dang rdza snod do/ /'di'i smin drug gi zla ba'i tshes rnams so/ /byang sgo'i g.yon ngos su glang gi</text></item>
<item><p>148a.2</p><section></section><text>steng du pad+ma'i ze 'bru la drag po dkar po gau rI yang dag par snyoms par zhugs pa g.yas gnyis na rtse gsum dang mda'/ g.yon gnyis na sbrul gyis dkris pa'i kha T+wAM ga dang gzhu'o/ /'di'i mgo'i zla ba'i tshes rnams so/ /g.yas su chu srin gyi steng du pad+ma'i ze 'bru la rgya mtsho'i lha dkar</text></item>
<item><p>148a.3</p><section></section><text>po g.yas gnyis zhags pa dang rin po che'o/ /g.yon pa gnyis na sbrul zhags dang chu shel gyi nor bu phag mo la yang dag par 'khyud pa'o/ /'di'i gro bzhin gyi zla ba'i tshes rnams so/ /dbang ldan du bya'i steng du pad+ma'i ze 'bru la tshogs kyi bdag po dkar po gzhon nu ma la yang dag par 'khyud</text></item>
<item><p>148a.4</p><section></section><text>pa/ g.yas pa gnyis na dgra sta dang rdo rje g.yon pa gnyis na zhags pa dang rin po che'o/ /'di'i khrums kyi zla ba'i tshes rnams so/ /shar gyi sgo'i g.yon ngos su nam mkha' lding gi steng du pad+ma'i ze 'bru la khyab 'jug nag po dpal mo la yang dag par 'khyud pa/ g.yas gnyis na 'khor lo</text></item>
<item><p>148a.5</p><section></section><text>dang dbyug to/ g.yon gnyis na pad+ma dang mdung ngo / /'di'i mchu'i zla ba'i tshes rnams so/ /'dir lha rnams rdo rje'i gdan gyi 'dug stangs kyis gnas pa'o/ /dpyid zla 'bring po la sogs pa'i tshes kyi lha mo rnams ni rol pa'i 'dug stangs kyis gnas pa/ rang rang gi bdag po bden bral la</text></item>
<item><p>148a.6</p><section></section><text>sogs pa'i mdog dang phyag mtshan dang dbyibs rnams mtshungs pa de rnams la lta bar byed pa rnams te/ de rnams ni dkyil 'khor gyi gtso bo la gzigs pa'o/ /de rnams kyis 'khyud pa'i lha rnams kyis de nyid la zhal phyogs pa'o/ /shar gyi sgo ru phag pa nag po bdun gyis drangs</text></item>
<item><p>148a.7</p><section></section><text>pa'i shing rta nag po la dbyug pa sngon po don yod grub pa lta bu'o/ /'di yis 'khyud pa'i 'od zer can ma ni ser mo g.yas pa'i phyag gnyis kyis 'khor lo dang dbyug pa g.yon pa gnyis kyis dung dang rin po che 'dzin pa'o/ /lho phyogs su rta dmar po bdun gyis drangs pa'i shing rta dmar po la</text></item>
<item><p>148b.1</p><section></section><text>'dod pa'i rgyal po rin chen 'byung ldan lta bu'o/ /'dis 'khyud pa'i tsun+da dkar po g.yas pa gnyis kyis tho ba dang dung / g.yon pa gnyis kyis pad+ma dang me long ngo / /nub du glang po che ser po bdun gyis drangs pa'i shing rta ser po la stobs po che rnam par snang mdzad lta bu'o/ /'dis 'khyud pa'i</text></item>
<item><p>148b.2</p><section></section><text>rdo rje lcags sgrog ma nag mo g.yas pa gnyis kyis ral gri dang rdo rje g.yon pa gnyis kyis bum pa dang sbrul 'dzin pa'o/ /byang du seng ge dkar po bdun gyis drangs pa'i shing rta dkar po la mi g.yo ba 'od dpag med lta bu'o/ /'dis 'khyud pa'i khro gnyer can dmar po g.yas pa gnyis kyis</text></item>
<item><p>148b.3</p><section></section><text>mda' dang lcags kyu/ g.yon pa gnyis kyis gzhu dang zhags pa 'dzin pa'o/ /dkyil 'khor gyi bdag po'i steng gi nam mkha' la kha dog lnga pa mig gsum pa'i nam mkha' lding gis drangs pa'i shing rta ljang gu la gtsug tor 'khor los sgyur ba phyag na rdo rje lta bu'o/ /'di'i shes rab</text></item>
<item><p>148b.4</p><section></section><text>ma shin tu sngon mo kha dog sngon mo g.yas pa gnyis kyis gri gug dang rdo rje/ g.yon pa gnyis kyis thod pa dang dril bu 'dzin pa'o/ /dkyil 'khor gyi gtso bo'i 'og gi sa'i 'og tu rkang pa brgyad pa'i seng ge nag po bdun gyis drangs pa'i shing rta nag po la gnod mdzes rgyal po kun du bzang po</text></item>
<item><p>148b.5</p><section></section><text>lta bu'o/ /'di'i shes rab ma drag mig ma ljang gu g.yas pa gnyis kyis dgra sta dang rtse gsum pa g.yon pa gnyis sbrul gyi zhags pa dang kha T+wAM ga 'dzin pa'o/ /'dir dbyug pa sngon po la sogs pa khro bo rnams ni shing rta'i steng na pad+ma dkar po dang nyi ma rnams la g.yas brkyang gis gnas pa</text></item>
<item><p>148b.6</p><section></section><text>gtso bo rnams ni rang rang gi gnas na gnas pa'i phyi rol la dkyil 'khor gyi bdag po la gzigs pa'o/ /'od zer can ma la sogs pa ni g.yon brkyang gis gnas pa rjes su gtso mo ste/ gzhan gyi gnas su phyin pa'i phyir khro bo rnams la blta ba'o/ /'dir shing rta rnams kyi nag po la sogs</text></item>
<item><p>148b.7</p><section></section><text>pa'i kha dog nyid ni/ sgo'i dbus su shing rta dag ni rigs kyi dbang gi 'gyur ba yin zhes bya ba 'dis gsungs so/ /de'i rjes su 'brangs nas phag pa la sogs pa'i mdog kyang shes par bya'o/ /rta babs kyi ka ba 'di rnams kyi 'og tu 'dod yon gyi snam bu'i gnas kyi steng dang 'og tu</text></item>
<item><p>149a.1</p><section></section><text>klu rnams so/ /de la shar gyi sgo'i g.yon dang g.yas dag tu rlung gi dkyil 'khor gnyis kyi steng du rim pa ji lta bas pad+ma dang stobs kyi rgyu gnyis ka nag po khyi gdong ma dang / khwa gdong ma la 'khyud pa'o/ /lho sgo'i me'i dkyil 'khor gnyis kyi steng du nor rgyas dang dung skyong gnyis dmar po</text></item>
<item><p>149a.2</p><section></section><text>phag gdong ma dang / bya gdong ma la 'khyud pa'o/ /nub kyi sgor sa'i dkyil 'khor gnyis la 'jog po dang pad+ma chen po gnyis ser po ce spyang ma dang nam mkha' lding gi gdong ma la 'khyud pa'o/ /byang sgo'i chu'i dkyil 'khor gnyis kyi steng du mtha' yas dang rigs ldan gnyis dkar po stag gdong ma dang</text></item>
<item><p>149a.3</p><section></section><text>'ug gdong ma gnyis la 'khyud pa'o/ /steng gi nam mkha' stong pa'i dkyil 'khor la rgyal ba ljang gu sngon mo la 'khyud pa'o/ /'og tu sa 'og la stong pa'i dkyil 'khor la rnam par rgyal ba sngon po rdo rje mig can ma la yang dag par 'khyud pa'o/ /klu thams cad kyang rdo rje gdan gyi 'dug stangs kyis gnas</text></item>
<item><p>149a.4</p><section></section><text>pa phyag bzhi dang ldan pas g.yas pa gnyis na bdud rtsi'i bum pa dang rdo rje/ g.yon pa gnyis kyis pad+ma dang rin po che 'dzin pa'o/ /sa'i dkyil 'khor gyi phyogs bral dbang ldan la nya'i zla ba'i dkyil 'khor shar ba'o/ /bden bral du nyi ma'i dkyil 'khor nub pa'i tshul lo/ /me dang rlung gi dkyil 'khor</text></item>
<item><p>149a.5</p><section></section><text>gyi dbus su dur khrod chen po rnams la 'khor lo rtsibs brgyad pa rnams te phyogs rnams su dmar po dang mtshams su dkar po'o/ /de la shar gyi 'khor lo la khyi gdong ma nag mo'o/ /lhor phag gdong ma dmar mo'o/ /nub tu ce spyang gdong ma ser mo'o/ /byang du stag gdong ma dkar mo'o/ /me'i mtshams</text></item>
<item><p>149a.6</p><section></section><text>la sogs pa la khwa gdong ma dang bya rgod gdong ma dang nam mkha' lding gi gdong ma dang 'ug gdong ma rnams ni nag mo dang dmar mo dang ser mo dang dkar mo'o/ /steng gi nam mkha'i shing rta la sngon mo ni kha dog sngon mo ste/ 'di'i shing rta ni shin tu sngon mo'i lta bu'o/ /'og tu sa 'og gi shing rta la rdo rje mig</text></item>
<item><p>149a.7</p><section></section><text>can ma ljang gu ste 'di'i shing rta ni drag mig ma'i lta bu'o/ /khyi gdong ma la sogs pa 'di dag zlum po'i stang stabs kyis gnas pa gong du bstan pa'i klu pad+ma la sogs pa rnams kyis 'khyud pa g.yas dang g.yon gyis gri gug dang thod pa 'dzin pa/ spyan gsum pa gcer bu phyag rgya lnga dang ldan pa mi mgo'i</text></item>
<item><p>149b.1</p><section></section><text>phreng ba mgul du 'phyang ba'o/ /sngar gyi 'khor lo brgyad pa rnams kyi 'og tu rim pa bzhin du bse dang dom dang seng ge dang g.yag dang be ruN+Da dang / rung ba dang mig sngon dang bya ma byi rnams so/ /dud khrod 'di dag nyid la rlung gi dkyil 'khor gyi shar dang me'i mtshams kyi phyogs gnyis su rlung gi dkyil 'khor</text></item>
<item><p>149b.2</p><section></section><text>gnyis kyi steng du gnas pa'i zla ba dang nyi ma'o/ /lho dang bden bral gnyis su me'i dkyil 'khor la gnas pa'i gza' lag pa dang mig dmar ro/ /nub dang rlung gi mtshams la sa'i dkyil 'khor la gnas pa mjug rings dang spen pa'o/ /byang dang dbang ldan gyi mtshams su chu'i dkyil 'khor la gnas</text></item>
<item><p>149b.3</p><section></section><text>pa'i pa ba sangs dang phur bu'o/ /steng du nam mkha'i dkyil 'khor la sgra gcan no/ /'og tu nam mkha'i dkyil 'khor la dus kyi me'o/ /de bzhin du 'dir rlung gi dkyil 'khor gyi nang du d+h+ru ba dang ag t+yo dang skar ma nyi shu rtsa brgyad dang khyim bcu gnyis dang / cha bcu drug dang phyogs bcu'i 'jig</text></item>
<item><p>149b.4</p><section></section><text>rten skyong ba dang dga' ba can dang nag po chen po dang / dril bu'i rna ba can dang / nyam chung dang zhing skyong rnams dang / pho nya mo rnams dang 'phrog ma dang grub pa thams cad ces bya ba la sogs te/ 'byung po'i bye brag sku mdog dang phyag mtshan dang gzugs sna tshogs can bye ba phrag phyed dang bzhi'o/ /</text></item>
<item><p>149b.5</p><section></section><text>'di ltar zla ba la sogs pa'i lha rnams rdo rje'i gdan gyi 'dug stangs kyis gnas pa'o/ /lha mo rnams ni rol pa'i stang stabs kyis gnas pa'o// //gsung gi dkyil 'khor gyi stegs bu la lha mo 'dod ma rnams so/ /de la shar gyi stegs bu la sgo'i g.yas su zhe sdang 'dod ma sgrol ma'o/ /</text></item>
<item><p>149b.6</p><section></section><text>gos 'dod ma reg ma rdo rje ma lta bu/ /lus 'phrug 'dod ma lha mo tsa muN+DA lta bu/ kha lud 'dor 'dod ma khyab 'jug ma lta bu/ skrod 'dod ma shin tu stobs lta bu'o/ /sgo'i g.yon ngos su rab tu tsha ba 'dod ma shin tu sngon mo lta bu'o/ /reg bya 'dod ma rdo rje lcags sgrog ma lta bu'o/ /yan lag thams cad</text></item>
<item><p>149b.7</p><section></section><text>dkrug 'dod ma khyi gdong ma lta bu'o/ /lhag ma za 'dod ma khwa gdong ma lta bu'o/ /lho'i sgo'i g.yas logs su bstod par 'dod ma gos dkar mo lta bu'o/ /zas 'dod ma ro rdo rje ma lta bu'o/ /yan lag gi sku mnyed 'dod ma phag gdong ma lta bu'o/ /gar 'dod ma gzhon nu ma lta bu'o/ /skam 'dod ma rmongs byed ma lta</text></item>
<item><p>150a.1</p><section></section><text>lta bu'o/ /sgo'i g.yon logs su 'gugs 'dod ma khro gnyer ma lta bu/ rgyug 'dod ma drag mig ma lta bu'o/ /dri chen dri chu spong 'dod ma phag gdong ma lta bu'o/ /g.yul ngo 'dod ma bya rgod gdong ma lta bu'o/ /nub kyi sgo'i g.yas logs su rengs 'dod ma spyan ma lta bu/ dri chab 'dod ma dri rdo rje ma lta bu/ nyal</text></item>
<item><p>150a.2</p><section></section><text>'dod ma dbang mo lta bu/ chu la 'dzul 'dod ma tshangs ma lta bu/ bcings 'dod ma rengs ma lta bu'o/ /sgo'i g.yon ngos su 'khrig pa 'dod ma chos kyi dbyings kyi rdo rje ma lta bu'o/ /phur bu 'debs 'dod ma 'od zer can ma lta bu/ slu 'dod ma ce spyang gi gdong ma lta bu/ sbrul gyis bcings 'dod ma nam mkha' lding gi gdong</text></item>
<item><p>150a.3</p><section></section><text>ma lta bu'o/ /byang gi sgo'i g.yas su rgyas 'dod ma mA ma kI lta bu/ rgyan 'dod ma gzugs rdo rje ma lta bu/ gdan 'dod ma drag mo lta bu/ rgyal po'i srid 'dod ma phun sum tshogs ma lta bu/ 'jam par smra 'dod ma nga rgyal byed ma lta bu/ sgo'i g.yon ngos su sgra 'dod ma sgra rdo rje ma lta bu'o/ /phyag 'tshal 'dod ma tsun+da lta bu 'thab mo</text></item>
<item><p>150a.4</p><section></section><text>mang po 'dod ma stag gdong ma lta bu/ khye'u la khro 'dod ma 'ug gdong ma lta bu'o/ /lha mo sum cu rtsa drug po 'di dag bsgom par bya'o/ /gang gsod 'dod ma ni rdo rje dbyings kyi dbang phyug ma'i bskyed bya dang bskyed 'dod ma'i sna tshogs yum gyi bskyed bya'o zhes gsungs pa'i 'dod ma gnyis po de ji ltar rigs par 'dod ma</text></item>
<item><p>150a.5</p><section></section><text>gzhan gnyis la 'du ba'i phyir tha dad du bsgom pa ma yin no/ /gzhan yang gang dang gang 'dod ma de dag thams cad 'dod ma sum cu rtsa drug po nyid la ji ltar rigs pa 'du bar bya'o zhes pa'i bsam pa kho na'o/ /bsdu bar bya ba 'am 'dod mar gcig ste/ nye bar mtshon pa'i brda nyid kyis so/ /de ltar 'dod ma ni sum cu rtsa bdun</text></item>
<item><p>150a.6</p><section></section><text>zhes gsungs so/ /de nyid kyi phyir dri ma med pa'i 'od las gsungs pa gzhan yang gang dang gang la sems can gyi bya ba de thams cad 'dod ma de thams cad 'dir rnal 'byor ma'i bya ba khams kyi bye brag gis zhes gsungs so/ /de bas na rdul tshon gyi dkyil 'khor la lha sum cu rtsa drug gi sa bon dgod par</text></item>
<item><p>150a.7</p><section></section><text>bya bar bshad do/ /'on kyang 'debs 'dod pa'i sa bon ni saHzhes bya bas shar sgo'i g.yon ngos su dgod par gsungs so/ /slu 'dod pa'i sa bon ni ka /zhes bya ba lho sgo'i g.yon ngos su'o/ /sbrul bcing 'dod ma'i sa bon laHzhes bya ba ni byang sgo'i g.yon du'o/ /de ltar 'dod ma'i lha mo sgom pa ni ma yin</text></item>
<item><p>150b.1</p><section></section><text>no/ /gang dri ma med pa'i 'od las 'dod ma sum cu rtsa bdun gyi gsung gi dkyil 'khor gyi rang rang gi phyogs la rang rang gi rigs kyis dbye bas so zhes gsungs pa 'di dag thams cad nges par 'dod par byed pa'o/ /de ltar ma yin na yang dang yang du 'dod ma sum cu rtsa drug ces gsungs pa'i tshig rnams dang</text></item>
<item><p>150b.2</p><section></section><text>phan tshun 'gal bar 'gyur ro/ /'dod ma 'di dag zlog pa'i rang bzhin ma 'dod ma sum cu rtsa drug sku'i dkyil 'khor gyi stegs bu rnams la sngar bzhin du rang rang gi rigs kyi dbang gis rang rang gi phyogs rnams su'o/ /dus kyi 'khor lo la sogs pa'i de bzhin gshegs pa rnams las gzhan pa'i lha</text></item>
<item><p>150b.3</p><section></section><text>rnams thams cad rin po che sna tshogs kyi cod pan can no/ /'dir gang gi tshe bcom ldan 'das dpal dus kyi 'khor lo rdo rje sems dpa'i ngo bor rnam par bzhag na de'i tshe mi bskyod pa ljang gu'i mdog gis rgyas btab pa'o/ /de bzhin du sna tshogs yum gang gi tshe mi bskyod pa'i rang bzhin de'i tshe mi</text></item>
<item><p>150b.4</p><section></section><text>bskyod pa sngon po gzugs kyi rdo rje sems dpas so/ /de bzhin du sna tshogs yum rdo rje dbyings kyi dbang phyug ma'i rang bzhin no/ /de ltar na ye shes dang rnam par shes pa gnyis la phan tshun rgyas btab par 'gyur ro/ /de skad du dri ma med pa'i 'od las/ rgyal ba'i bdag po'i mchog ni ye shes kyi phung</text></item>
<item><p>150b.5</p><section></section><text>po'o/ /sna tshogs yum gyi rnam par shes pa'i khams so/ /rnam par shes pa ni nam mkha'i khams so zhes gsungs so/ /'dir ye shes ni stong pa nyid dang snying rje ro gcig pa'i mi 'gyur ba'i bde ba chen po'i ye shes so/ /gang gi tshe dus kyi 'khor lo rnam par shes pa'i phung po de'i tshe sna tshogs yum</text></item>
<item><p>150b.6</p><section></section><text>nam mkha'i khams rdo rje dbyings kyi dbang phyug ma'i rang bzhin no zhes bya ba'i don to/ /de'i phyir gsungs pa 'khyud par 'gyur ba ni rdo rje dbyings kyi dbang phyug ma sna tshogs yum zhes gsungs so/ /rdo rje dbyings kyi dbang phyug ma dang lhan cig rnam par shes pa pad+ma'i snying po la bde ba chen po zhes gsungs so/ /don yod grub</text></item>
<item><p>150b.7</p><section></section><text>pa dang / rin chen 'byung ldan dang / rnam par snang mdzad dang / 'od dpag med rnams ni mi bskyod pa ljang gus rgyas btab pa'o/ /yang na don yod grub pa ni rin chen 'byung ldan gyis so/ /rin chen 'byung ldan ni snang ba mtha' yas kyis so/ /de ni rnam par snang mdzad kyis so/ /de ni mi bskyod pa ljang gus so/ /kun du</text></item>
<item><p>151a.1</p><section></section><text>bzang po dang / sgra rdo rje ma dang / gnod mdzes rgyal po dang / shin tu sngon mo dang / sngon mo dang / drag mo dang / rmugs byed dang / rnam par rgyal ba'i klu rnams ni mi bskyod pa sngon po'i gzugs kyi rdo rje sems dpas rgyas btab pa rnams so/ /phyag na rdo rje dang chos kyi dbyings kyi rdo rje ma dang / gtsug tor</text></item>
<item><p>151a.2</p><section></section><text>'khor los sgyur ba dang / drag mig ma dang / khyab 'jug ma dang / gshin rje dang / rgyal ba'i klu ni mi bskyod pa ljang gus so/ /lha gzhan nag po rnams ni don yod grub pas so/ /dmar po rnams ni rin chen 'byung ldan gyis so/ /ser po rnams ni rnam par snang mdzad kyis so/ /dkar po rnams ni snang</text></item>
<item><p>151a.3</p><section></section><text>ba mtha' yas kyis so/ /rgyas 'debs pa'i de bzhin gshegs pa drug po 'di dag ni gtsug tor dang bcas pa/ snam sbyar 'dzin pas gnon la sogs pa'i phyag rgya dang ldan pa'o/ /bcom ldan 'das dkyil 'khor gyi dbang po'i thugs ka'i sa bon ni hUM ngo / /sngags gzhan rnams ni mangs pas</text></item>
<item><p>151a.4</p><section></section><text>'jigs pas ma bris so/ /de ltar bshad par bya mod kyi/ /phun tshogs sku ni dpag med de/ /rgya mtsho la ni chu 'dzin gyis/ /chu blangs zad par mi 'gyur ro/ /rdo rje 'dzin dpal sku yi bdud rtsi'i chu rgyun las/ /'dor bar byas pa'i bsod nams bdud rtsi'i tshogs kyis ni/ /dpag med sku yi rlabs ni</text></item>
<item><p>151a.5</p><section></section><text>rim par brgyud pa yis/ /mkhas pa'i dbang phyug 'jigs med gzhan don byed gyur cig /rdo rje phag mos mngon sum du byin gyis brlabs pa'i paN+Di ta chen po 'jigs med 'byung gnas sbas pa'i zhal snga nas mdzad pa rdzogs pa'i rnal 'byor gyi phreng ba zhes bya ba rdzogs so// //'di'i gzhung tshad</text></item>
<item><p>151a.6</p><section></section><text>ni stong nyis brgya bzhugs so/ /rgya gar gyi paN+Di ta chen po thams cad mkhyen pa'i dpal bzang pos 'gyur rnying pa la brten nas smon 'gro'i gtsug lag khang du rang 'gyur mdzad pa'o// //paN+Di ta de nyid kyis lan gnyis su zhus shing gtugs so/ /slad kyi rgya gar gyi paN+Di ta chen</text></item>
<item><p>151a.7</p><section></section><text>po mkhas btsun mchog gi grub pa brnyes pa/ bla ma rje btsun chen po rat+na rak+Shi ta'i zhabs dang / bla ma rje btsun paN+Di ta chen po re ben+d+ra'i zhal snga nas/ chag lo tsA ba shAkya'i dge slong dpal gyi mtha' can gyis zhus shing dag par bsgyur te gtan la phab pa'o// // </text></item>
<item><p>151b.1</p><section></section><text>@##/ /rgya gar skad du/ dz+ye tirmany+dza ri nA ma ho ma pa yig /bod skad du/ sbyin sreg gi cho ga 'od kyi snye ma zhes bya ba/ dpal rdo rje sems dpa' la phyag 'tshal lo/ /de nyid bsdus sogs rgyud rnams su/ /rdo rje 'dzin pas sbyin sreg las/ /rab gtor 'jigs med shes rab</text></item>
<item><p>151b.2</p><section></section><text>dang / /snying rje dga' bas yang dag bsdu/ /gzhan gyis byas pa yod mod kyi/ /rgyu skar khrod na zla ba yi/ /'od zer ltar gsal khyad par du/ /dga' ba ster 'di legs brtag bya/ /de la nyi ma bzang po la ji ltar brjod pa'i cho gas rang gi 'dod pa'i lha'i bdag nyid can gyis mchod pa dang</text></item>
<item><p>151b.3</p><section></section><text>gtor ma 'bul ba sngon du 'gro bas/ lag pa g.yas pas la bzhag ste/ oM AHhUM zhes pa 'dis dang / oM ha na ha na krod+ha hUM phaT ces pa'am/ rang gi lha'i sngags brgya rtsa brgyad bzlas te/ kun rdzob kyi dag pa'i thab kyis sam/ stong pa nyid kyis kyang rung ste/ thab khung rnams brko bar</text></item>
<item><p>151b.4</p><section></section><text>bya ba'i don dus rnam par sbyangs te/ yang na yon bdag gi dbang gis rdo rje phreng bar brjod pa'i cho ga rnams kyis sa sbyang ba dang / sa yongs su gzung ba dang / bgegs la phur bus gdab pa dang / sa'i lha mo lhag par gnas pa yang ji ltar rigs par 'dod pas/ rgyas pa'am bsdus pa</text></item>
<item><p>151b.5</p><section></section><text>byas nas sa bdag klu'i mchan la thab khung rnams brko bar bya'o/ /de la zhi ba'i thab khung ni sa dkar po la rgyar khru gang zabs su sor bcu gnyis pa zlum po ste/ de'i dbus su sor bcu drug pa'i pad+ma'i steng du 'khor lo'am mgo shar du bstan pa'i rdo rje rtse lnga pa ste/ sor brgyad pa'i tshad tsam pa dpangs</text></item>
<item><p>151b.6</p><section></section><text>su sor gcig pa'o/ /thab khung gi steng du sor bzhi'i bar dor bar rgya dang dpangs su sor bzhi pa thab khung gi dbyibs can kha bags kyis nang du gzhol ba'i kha khyer khor yug ste/ phyi'i zur rnams su zur gsum rnams la 'khor lo'am rdo rje rtse gsum pas mtshan pa'o/ /thab khung las sa dkar</text></item>
<item><p>151b.7</p><section></section><text>po dang phyi rol du sa gzhi khru phyed du kun nas pa'i lci bas nye bar byugs te/ de nyid las bdud rtsi dkar po dang ldan pa'i dri dkar pos nye bar byugs la thun gsum du me tog dkar po'i sil ma gcal du dgram par bya'o/ /rgyas pa'i thab khung ni sa gzhi ser po la rgyar khru do zabs su khru gang pa gru</text></item>
<item><p>152a.1</p><section></section><text>bzhi pa'am rin po che zur brgyad pa lta bu ste/ de'i dbus su 'khor lo rtsibs brgyad pa'i lte ba la gnas pa'i sor drug pa'i rin po che rdo rjes mtshan pa'o/ thab khung gi steng du sor brgyad dor bar rgya dang dpangs su sor brgyad pa'i tshad kyi thab kyi dbyibs can la/ phyi zur</text></item>
<item><p>152a.2</p><section></section><text>rnams su rin po ches mtshan pa'i kha khyer ro/ /thab khung las ser po dang de'i phyi rol du ba'i lci bas nye bar byugs nas de dag la bdud rtsi ser po dang ldan pa'i dri ser pos nye bar byugs la me tog ser po dgram par bya'o/ /dbang gi thab ni sa dmar po'am gzhan yang rung ste b+ha ga'i rnam pa rtse mo</text></item>
<item><p>152a.3</p><section></section><text>shar du bstan pa la a shwad+tha'i lo ma lta bu'am zla ba phyed pa'i rnam pa'i dbus su pad+ma dmar po rdo rjes mtshan pa'o/ /dbang gis dgug pa la yang thab khung 'di dag gam yang na rdo rje rtse gcig pa'i rnam pa can gyi dbus su pad+ma dmar po rdo rje'i lcags kyus mtshan pa ste/ thab khung gsum ka</text></item>
<item><p>152a.4</p><section></section><text>la yang gtso bo'i mtshan mas mtshan pa'i lcags kyus mtshan pa'i thab khung gi rnam pa'i kha khyer gyis bskor ba'o/ /sa dmar po bdud rtsi dang bcas pa'i dri dmar pos nye bar byugs la me tog dmar po sil ma dgram par bya'o/ /thab khung gsum po ni zabs dang kha khyer la sogs pa'i tshad ni</text></item>
<item><p>152a.5</p><section></section><text>zhi ba'i thab khung bzhin du shes par bya'o/ /mngon spyod kyi thab khung ni gas pa tsha sgo can dang rtsub pa dang nam mkha' ltar nag pa'i sa la gru gsum byang du phyogs pa/ logs rnams la sor nyi shu pa zabs su sor bcu pa dbus su pad+ma nag po la gnas pa'i sor brgyad pa'i khro bo'i rdo rjes brgyan pa'am/ </text></item>
<item><p>152a.6</p><section></section><text>dbus su rtse gsum pa la gnas pa'i khro bo'i rdo rjes brgyan pa'o/ /thab khung gi steng gi sor gsum dor bar rgya dang dpangs su sor gsum pa kha phyir gzhol ba'i kha khyer khro bo'i rdo rjes mtshan pas yongs su bskor ba'o/ /bdud rtsi dang bcas pa'i sa nag po dang ro bsregs pa'i thal ba dang / </text></item>
<item><p>152a.7</p><section></section><text>bong bu dang rnga mo la sogs pa'i spangs gang rnyed pas byugs te/ dri ngan pa'am dri med pa'i me tog sngon po'am dmar po dag dang 'bru'i phub ma la sogs pa gtor la/ 'bar ba 'khrug pa 'jigs su rung ba/ mi'i zhun la sogs pa'i mar me dang ldan par bya'o/ /las thams cad pa'i thab</text></item>
<item><p>152b.1</p><section></section><text>khung ni/ las dang rjes su mthun pa'i sa gzhi la/ zhi ba'i thab khung dang mtshungs pa ste/ 'on kyang chur ge sar dang bcas pa'i ze'u 'bru dang kha khyer la pad+ma'i 'dab ma rnams so/ /de bas na rab tu rgyas pa'i pad+ma'i rnam pa phyi rol gyi phyogs dang phyogs bral du rdo rjes mtshan pa'am/ sna tshogs rdo rje'am/ </text></item>
<item><p>152b.2</p><section></section><text>ral gris mtshan pa'i kha khyer gyis bskor ba dbus su rdo rje phreng bas bskor ba'i 'dab ma la gnas pa'i 'dab ma'i tshad kyis de bzhin gshegs pa bzhi'i mtshan ma'i nang du rgya dang dpangs su sor brgyad dang sor gcig pa'i rang rang gi mtshan ma dang yang dag par ldan pa'o/ /mtshan ma yang rnam par snang</text></item>
<item><p>152b.3</p><section></section><text>mdzad kyi 'khor lo'am/ de kho na nyid bsdus par gsungs pa'i rdo rje'o/ /rin chen 'byung ldan gyi rin po che'o/ /'od dpag tu med pa'i pad+ma'o/ /mi bskyod pa'i khro bo'i rdo rje'o/ /don yod grub pa'i ral gri 'am sna tshogs rdo rje'o/ /kha cig ni phyogs kyi rdo rje dang bral bar khor yug tu phyi rol rdo rje'i</text></item>
<item><p>152b.4</p><section></section><text>phreng bas kun nas bskor ba'i kha khyer te/ thab kyi dbus su rdo rje'i phreng ba med do zhes zer ro/ /gzhan yang 'di la phyogs gzhan ni thab khung thams cad kyi dbus kyi cha rnams la pad+ma la gnas pa'i rang gi 'dod pa'i lha'i mtshan mas brgyan pa'o/ /de yang gtso bo'i mtshan ma ni srid dang dpangs</text></item>
<item><p>152b.5</p><section></section><text>su sor brgyad dang gcig gi tshad rnams te cig shos kyi ni sor drug pa'o/ /zhes so/ /'di dang sngar brjod pa'i phyogs la khyad par ma smos pa la kha khyer la gtso bo'i mtshan ma'i phreng ba'o/ /dkyil 'khor gyi khang pa la sogs pa'i shar gyi phyogs su zhi ba'i thab khung ngo / /lhor rgyas pa'i'o/ /nub tu</text></item>
<item><p>152b.6</p><section></section><text>dbang dang dbang gis dgug pa'i thab khung ngo / /byang du mngon spyod kyi thab khung ngo / /drag pos dgug pa'i yang ngo / /phyogs gzhan yang dpal sam+bu Ta'i rgyud las/ shar gyi phyogs su zhi ba'o/ /de bzhin lhor ni mngon spyod dang / /nub tu dbang dang dgug pa dang / /byang du rgyas pa'i thab khung ngo / /zhes</text></item>
<item><p>152b.7</p><section></section><text>gsungs so/ /yang na las dang rjes su mthun pa'i thab tshon gyis bri bar bya'o/ /'di ni thab khung gi rab tu byed pa'o/ /pa la sha dang u dum+WA ra dang / a shwat+tha dang / kash+ma ri dang / a mra dang / ka dam+ba dang / sha mI dang / blak+Sha dang / pa Ta la sogs pa'i shing lo ma can gyi rtse mo'i cha las skyes pa'o/ /</text></item>
<item><p>153a.1</p><section></section><text>lo ma gnyis dang ldan pa/ rlan dang bcas pa/ mnyam par bcad pa sor bcu gnyis pa/ mthe'u chung tsam du sbom pa/ rtse mo gnyis sbrang rtsi dang 'o ma dang mar du bsnyugs pa bdud rtsi dang de'i chus bran pa rtse mo la lo ma zung dang bcas pa'i yam shing rnams srin lag dang mthe bong gis bzung ste rtse</text></item>
<item><p>153a.2</p><section></section><text>mo gcig sbyin sreg bya'o/ /ku sha'i dang a mra'i lo ma dang / dUr wa ste 'di rnams kyang rtse mo dang bcas pa gnyis sbyar bas so/ /rnying lci phra dang kyog pa dang / /ring thung lo ma med pa dang / /srog chags kyis zos brul ba dang / /shun bral chag dang bu ga can/ /rtse mo gnyis ldan sbom pa spang / /rnying pa yi</text></item>
<item><p>153a.3</p><section></section><text>ni 'chi bar 'gyur/ /kyog pas skal ba ngan par 'gyur/ /ring thung rig pas 'phral du nyams/ /lo ma med pas na tsha 'byung / /sbom pos phun sum tshogs pa nyams/ /skam pos gzhan yang mi 'dod par/ /shes bya bsreg bya gzhan bshad bya/ /'bru mar gyis byugs ku sha dang / /til zho 'o</text></item>
<item><p>153a.4</p><section></section><text>ma sA lu'i zan/ /dUr ba tsan+dan pri yang ku/ /thang chu dri zhim me tog dang / /'bras yos a mra'i 'dab ma rnams/ /rtse gnyis sbrang rtsi sogs su bsnyugs/ /ji ltar rnyed pas sbyin sreg bya/ /nang gi bdud rtsi zhi ba'i'o/ /kha cig tu ni phyi rol gyi bdud rtsi lnga'o zhes so/ /rgyas pa la yang mam</text></item>
<item><p>153a.5</p><section></section><text>shing ni de rnams nyid de dbus kyi cha la skyes pa chang pa'i tshad srid du khru gang ba bdud rtsi dang bcas pa'i dri ser po'i chus bran pa zho dang 'o ma dang mar du bskugs pa dang / mngar gsum dang 'dres pa'i zas mchog zho dang sbrang rtsi dang zhun mar dang ldan pa dang til nag po dang zho zan dang / zhun mar dang bcas pa'i sha ta</text></item>
<item><p>153a.6</p><section></section><text>puSh+pa dang / bil pa'i 'bras bu dang / 'bras sA lu dang / pad+ma dang / nA ga ge sar dang / kArni kA ra dang 'bru rnams so/ /zhir bshad skyon med yon tan can/ /so sor 'dab ldan pri yang ku/ /tsam pa ka dang pU nA ga /klu shing ge sar la bu tsa/ /ka sho ka rnams yam shing ste/ /de bzhin nags las</text></item>
<item><p>153a.7</p><section></section><text>byung ba dang / /'bras bu me tog skyur ba dang / /dmar po yang na gzhan yang ni/ /rang gi rtog pa las gsungs pa/ /dbang gi las la shes par bya/ /de rnams nyid ni lcags kyu lta'i/ /tsher ma can rnams snga ma bzhin/ /dbang gis dgug pa la'o/ /mngon spyod la ni nim pa dang / /seng</text></item>
<item><p>153b.1</p><section></section><text>ldeng ku bi dA ra dang / /b+hi lo Ta ka dang myos byed rnams sam/ /gzhan yang tsha ba dang tsher ma can dang / kha ba'i shing rnams sam/ /ro bsregs pa'i mgal dum de rtsa ba'i cha las byung ba/ bkas pa sor bcu pa'i rtse mo gnyis rno ba la dug dang khrag dang yungs kar gyis bskus pa'i yam shing rnams so/ /yungs</text></item>
<item><p>153b.2</p><section></section><text>kar dang tsha ba dang til mar dang khrag dang lan tshwa dang ske tshe dang nim pa'i lo ma dang / ro bsregs pa'i thal ba dang / rkang pa'i rdul dang / bong bu dang / rnga mo la sogs pa'i sbangs dang / skra dang khyim bya'i tshil dang / khwa ta la sogs pa'i gshog pa dang / bshang gci dang tsher ma dang rus phye dang glang po che'i sha la sogs</text></item>
<item><p>153b.3</p><section></section><text>pa las ci ltar rnyed pa'am/ rdzas re re la dug dang lan tshwa dang khrag dang bsres pa'am rdzas de rnams kyis sam/ thal ba dang sol ba dang phub ma la sogs pa rnams la dgra'i gzugs byas la/ dug la sogs pas bskus te rkang pa g.yon pa'i mthe'u chung nas brtsams te mtshon rnon pos bcad cing</text></item>
<item><p>153b.4</p><section></section><text>sbyin sreg bya'o/ /drag po'i dgug pa la ni gzugs mi bya'o/ /las thams cad pa la ni pA la sha dang / u dum+WA ra dang / p+lak+Sha dang / seng ldeng dang / arka dang / n+ya gro d+ha dang / bai kaM ka ta dang / a mra dang / sha mi dang / kA sh+ma ri dang / a pa mArga dang / a shwat+tha las skyes pa mngon par gsar zhing</text></item>
<item><p>153b.5</p><section></section><text>mdzub gang ba drang po bdud rtsi dang bcas pa'i dri bzang gi chus byugs pa/ las dang rjes su mthun pa'i snum la sogs pa rtse mo gnyis la byugs pa'i yam shing rnams so/ /las thams cad pa la zhi ba la sogs pa'i las la gsungs pa'i nas dang 'o ma la sogs pa rnams kyang bsreg par bya'o/ /</text></item>
<item><p>153b.6</p><section></section><text>zhi ba dang rgyas pa'i rdzas gang cung zad dang / gang yang bdag nyid kyi kha zas de thams cad dang / mar gyis byugs pa'i gu gul lam sA la'i thang chu yang nyin re bzhin zhi ba la sogs pa'i sngags tha dad pas sbyin sreg bya'o/ /dri dang me tog la sogs pa nye bar spyod pa rnams la yang las dang rjes su mthun</text></item>
<item><p>153b.7</p><section></section><text>pa'i rang rang gi sngags ji lta ba bzhin bzlas par bya'o/ /de ltar yang / arka seng ldeng bai kAM ka /a rdzun a pA marga sogs/ /zhir gsungs ka taM pa dor te/ /ci ltar drang dang cig shos 'dod/ /yam shing zhi bzhin yang dag gzhan/ /thun mong gi ni cho ga las/ /zhes gsungs so/ /rdzas</text></item>
<item><p>154a.1</p><section></section><text>kyi rab tu byed pa'o/ /bud shing ni zhi ba la mchod sbyin gyi shing rnams las/ srog chags med pa thab khung bas cung zad kyis thung ba'am 'brog dgon pa'i ba lang gi lci ba'o/ /rgyas pa la ni 'brog dgon pa'i ba lang gi lci ba ma gtogs pa'i ci snyed bshad pa bud shing 'bras bu dang</text></item>
<item><p>154a.2</p><section></section><text>bcas pa'o/ /dbang du bya ba'i bud shing ni nim pa dang shing skyur ba dang gzhan yang me tog dang bcas pa'o/ /dgug pa la ni tsher ma dang bcas pa'o/ /mngon spyod la ni tsha ba dang tsher ma can dang kha ba dang dri ngan pa dang dri ma med pa'i shing rnams dang / dur khrod kyi shing ngam bong bu 'am rnga mo la sogs pa'i sbangs</text></item>
<item><p>154a.3</p><section></section><text>dang shing shun skam pos so/ /las thams cad pa'i bud shing ni las dang rjes su mthun pas so/ /bud shing gi rab tu byed pa'o/ /dgang gzar ni gser ram zangs las byas pa 'am/ /mchod sbyin gyi shing las byas pa ste/ de'i yu ba ni skyes bu tshad dang ldan pa'i mthe bong gi sor nyi shu rtsa bzhi pa la rdo rje la sogs</text></item>
<item><p>154a.4</p><section></section><text>pa dang bcas pa'i khu tshur gyis gzung du rung ba'o/ /yu ba las steng du rgyar sor bzhi gru bzhi pa zabs su sor gnyis kyis dma' ba la rdo rje rtse lnga pa sor gnyis pas mtshan pa/ gru bzhi pa'i steng gi rgya la sor phyed la rdo rje'i phreng ba'o/ /gru bzhi pa'i steng du pad+ma'i 'dab ma'i dbyibs can sor bzhi pa zabs su mthe'u</text></item>
<item><p>154a.5</p><section></section><text>chung gi tshad la sor bzhi pa'i rdo rjes mtshan pa'o/ /yang na yu ba'i steng gi char pad+ma'i 'dab ma'i rnam pa srid du sor brgyad pa'i tshad dang ldan pa ji ltar mdzes pa la rgyar gru bzhi sor bzhi pa zabs su sor gnyis kyis dma' ba'i dbus su rdo rje sor bzhi pa rtse gsum pa'am/ rtse lnga pas mtshan pa'o/ /srid du bcud</text></item>
<item><p>154a.6</p><section></section><text>'dzag pa'i bu ga mthe bong ngam/ yang na mthe'u chung gi tshad de de'i steng du rdo rje rtse gsum pa sor bzhi pa'o/ /yu ba las 'og tu rin po che sor gsum pa dang / de'i 'og tu sor gsum pa'i rdo rje ni 'dod pa gnyis ka la ste/ blugs gzar gyi yu ba'i 'og tu'ang de bzhin no/ /blugs gzar kyang sngar smos pa'i rdzas</text></item>
<item><p>154a.7</p><section></section><text>sam shing las byas pa ste/ dgang gzar gyi yu ba'i phyed kyis phra ba khru gang ba'i yu ba ste/ 'di'i kha pad+ma'i 'dab ma lta bu rgyar sor gnyis pa zabs su sor gcig pa dbus su rdo rje rtse lnga pas mtshan pa'o/ /yu ba'i 'og tu rdo rje dang rin po ches ci ltar mdzes par bya'o/ /dgang gzar blugs gzar med na</text></item>
<item><p>154b.1</p><section></section><text>sor mo lnga yang dag par sbyar bas kyang dgang blugs dbul zhing / sor mo gsum sbyar bas ni cig shos sreg blugs so/ de skad du yang / yang na sor lnga yang dag par/ /sbyar bas dgang blugs dran bya ste/ /de ltar sor mo gsum sbyar bas/ /gzhan de dgang gzar blugs gzar ro/ /zhes gsungs so/ /</text></item>
<item><p>154b.2</p><section></section><text>pi pa la'i lo mas kyang sreg blugs gnyis bya'o zhes gsungs so/ /blugs gzar med na cig shos kyi sreg blugs kyang dgang gzar gyis bya'o/ /dgang gzar blugs gzar gyi rab tu byed pa'o/ /de nas sgrub pa pos byams pa dang snying rje dang ldan pas khrus bya zhing lus dri zhim pos byugs la gos dkar</text></item>
<item><p>154b.3</p><section></section><text>po gon te/ las dang rjes su mthun par 'dod pa'i lha'i rnal 'byor gyis srung ba'i cho ga dang bzlas pa bya zhing mi smra bar 'jam zhing shin tu bde ba'i stan la pad+ma'i 'dug stangs kyis 'dug la srod la kha shar du bltas la blos bsgrub bya la dmigs nas dkar po'i tshes gcig nas brtsams te zhi ba'i yid kyis zhi</text></item>
<item><p>154b.4</p><section></section><text>ba'i las bya'o/ /de bzhin du rgyan dang rjes su byug pa dang / phreng bser po dang mtho zhing bde ba'i stan la 'dug ste/ gos sna tshogs pa gon la/ bzang po'i 'dug stangs kyis 'dug la dga' ba'i yid kyis kha byang du bltas te nya nas brtsams nas snga dro rgyas pa bya'o/ /chags pa'i sems kyis rgyan dmar po la</text></item>
<item><p>154b.5</p><section></section><text>sogs pas bklubs la kha nub phyogs su blta zhing / mtho zhing bde ba'i stan la 'dug ste/ mtshan phyed dam gzhan du dbang gi las bya'o/ /dbang gi dgug pa la yang de bzhin te 'on kyang kha gyen du blta'o/ /lha mnyes par bya ba la yang kha nub tu phyogs par bya'o/ /khros shing rgyan dang gos sngon</text></item>
<item><p>154b.6</p><section></section><text>po'am khrag gam chus gsher ba'i gos gon te/ stan srab pa la lho phyogs su bltas te 'dug pa 'am/ bsgrub bya'i gzugs brnyan gyi brang la gnas pa'am/ stan med par tsog pur gnas te rkang pas rkang pa mnan/ so yis so 'cha' zhing mig gdong tshugs su blta zhing khro gnyer can snying rje chen</text></item>
<item><p>154b.7</p><section></section><text>po dang ldan pas/ dkon mchog gsum la gnod pa bzlog pa'i don du nag po'i nyin zhag yang rung ba'i nyin phyed dang mtshan phyed la khro bo'i skyil krung dang khro bo'i rnal 'byor gyis gang gi tshe bsgrub bya'i snying ga'i pad+ma'i nang na gnas pa'i bsrung ba de rang gi hUM yig las skyes pa'i rdo rje'i lcags</text></item>
<item><p>155a.1</p><section></section><text>kyus bcad de phyir bton nas rang nyid la bstim pa'am/ rang gi shes rab kyi pad+mar rang gi rdo rje'i phur pas yang dag par btab nas/ bsgrub bya yang lha thams cad kyis spangs par bsams te/ de yang sdig pa las bzlog par 'dod pa'i brtse bas sangs rgyas kyi zhing yongs su dag pa'am/ </text></item>
<item><p>155a.2</p><section></section><text>gzhan yang phan pa dang bde ba la spro ba bzang po'i rigs su skye bar byas pa de'i tshe mngon par spyod pa bya'o/ de bzhin du/ drag pos dgug pa la yang ngo / /rengs dang rmongs dang dbang ldan lta/ /de bzhin rdo rje skyil krung ste/ bauShaT sngags kyi mthar ldan pas/ /thab khung gru bzhir byas pa la/ /ser dang dkar po'i</text></item>
<item><p>155a.3</p><section></section><text>rgyan gyis spras/ /rgyas mtshungs cho gas yang dag gnas/ /bskrad la de bzhin mer phyogs pas/ /rnga mo la sogs sbangs kyis byugs/ /dkar nag gis brgyan dug gis bri/ /bsreg pa'i rdzas ni 'di yin te/ /khwa ta la sogs gshog pa mchog /spel tshig dang ni yang dag ldan/ /'dir ni khwa ta'i</text></item>
<item><p>155a.4</p><section></section><text>gshog pa la sogs pa'i mthar che ge mo uts+tsha ta ya hUM phaT/ ces pa'i sngags bris pa dang ldan pa'o/ /dbye ba de ltar bden bral du/ /phyogs te rkang pa bzlog pas 'dug /ser po nag pos rnam par brgyan/ /tsha ba'i til mar dug gis bri/ /thams cad phyogs dang phyogs bral gang du phyogs pa</text></item>
<item><p>155a.5</p><section></section><text>de'i thad ka'i phyogs dang phyogs bral gzhan rnams su gnas pas so/ /yang na don dam par phyogs rang rgyud pa ma yin pa'i phyir/ ji ltar rnam par gnas pa kho nas chen po yid kyi nga rgyal gyis ting nge 'dzin du zhugs pas de kho na ltar de dag thams cad bya'o/ /sgrub pa po'i rab tu byed pa'o/ /gser</text></item>
<item><p>155a.6</p><section></section><text>dngul rdo dang zangs dang shing / /sa snod nya phyis dung dang ni/ /'dab ma'i skyor bu mchod yon dang / /bsang gtor zhal bsil zhabs bsil snod/ /der nas dang 'o ma dang me tog dkar po dang til dang ku sha dang 'bras yos dang ldan pa bdud rtsi dang bcas pa'i dri dkar po'i chu rnam par rgyal ba'i bum pa na gnas</text></item>
<item><p>155a.7</p><section></section><text>pa blugs la spos kyis bdug ste/ rang gi lha'i sngags sam las thams cad pa'i sngags kyi mthar swA hA dang bcas pa zhi ba'i don lan brgyar bzlas par bya'o/ /rgyas pa la ni de bzhin du til dang bcas pa'i zho dang me tog ser po dang dri ser po la sogs pa'i chu la yi ge oM gyi mtha' can gyis so/ /dbang</text></item>
<item><p>155b.1</p><section></section><text>la ni dri dmar po la sogs pa'i chu la yi ge hoH'i mtha' can gyis so/ /de kho na bzhin du dgug pa la mthar yi ge dzaHzhes pas so/ mngon spyod la longs spyod pa'i rdza phor gyi dum bu la sogs pa'i snod du khrag dang bcas pa'i ko dra ba dang ba'i lci ba dang bcas pa'i chu dang dring ba dang / dri med pa'i me tog nag po la</text></item>
<item><p>155b.2</p><section></section><text>sogs pa dang ldan pa'i chu la mthar yi ge phaT ces pas so/ /de ltar drag pos dgug pa la yang ngo / /rgyas pa la sogs pa thams cad du las thams cad pa la dri dang / me tog dang til dang ku sha dang 'bras yos dang chu rnams las dang rjes su mthun pa ci ltar rnyed pa gzhug par bya'o/ /mchod yon gyi rab tu</text></item>
<item><p>155b.3</p><section></section><text>byed pa'o/ /zhi ba dang / rgyas pa dang / dbang gis dgug pa'i las rnams la bdud rtsi 'khyil pa'i sngags dang yi ge hUM bzlas pa'i chu snod dang / mchod yon la sogs pa'i snod gsum yang rang gi g.yon du'o/ /de dag gi mdun du bzed zhal gyi snod gsum yang many+ji la sogs pa'i steng du bkod</text></item>
<item><p>155b.4</p><section></section><text>la/ de nyid bzlas pa'i chu lag pa g.yas pa na gnas pa'i ku sha'i rtse mos blangs pas yam shing dang bud shing la sogs pa'i sreg rdzas thams cad bsang zhing rang gi g.yas phyogs su dgod par bya'o/ /rang dang dgang gzar blugs gzar yang bsang bar bya'o/ /rnam par rgyal ba dang las thams</text></item>
<item><p>155b.5</p><section></section><text>cad pa'i bum pa la sogs pa lhag par gnas pa ni rdo rje phreng bar brjod pa'i chogs bya'o/ /cho ga bsdus pa la dga' ba ni bum pa med do zhes kha cig go/ gsad pa dang bskrad pa la sogs pa'i las dang drag po'i dgug pa la yang lag pa g.yon gyis bsang gtor bya'o/ /g.yas phyogs</text></item>
<item><p>155b.6</p><section></section><text>su las thams cad pa dang bsang gtor la sogs pa'i snod dang g.yon logs su rdzas thams cad gzhag par bya'o/ /dgod pa'i rab tu byed pa'o/ /zhi ba la ni shing 'o ma can dang gtsub shing las byung ba'i me dang / dgon pa'i me dang sbyin sreg gi me yang rung ngo / /rgyas pa la ni rgyal</text></item>
<item><p>155b.7</p><section></section><text>po'am/ rgyal rigs kyi khyim nas byung ba dang / nags mes tshig pa dang / nor bu las byung ba dang / dge 'dun gyi tshong bong las blangs pa'i mes so/ /dbang la ni smad 'tshong ma dang / rje'u rigs kyi khang pa las byung ba'i mes so/ /dbang gi dgug pa la gar mkhan dang mgron pos</text></item>
<item><p>156a.1</p><section></section><text>bus pa'i mes so/ /drag po la mi'i rus pa bsregs pa dang rdo dang gdol pa la sogs pa'i khyim nas byung ba'i mes so/ /drag pos dgug pa la yang me de dag gzung ngo / /las thams cad la yang rang rang gi ci lta ba bzhin no/ /me'i rab tu byed pa'o/ /rdo rje phreng bar brjod pa'i cho gas rdo rje</text></item>
<item><p>156a.2</p><section></section><text>dang dril bu gsor ba dang dkrol ba byas la gtor ma phul te/ bsrung ba dang ldan pa'i yi ge gsum gyis snod kyi nang du me bzhag la/ de nas bdud rtsi 'khyil pa'i sngags kyis zhun mar gyi mar me rab tu sbar nas de brjod pa'i ku sha'i rtse mos blangs pas lan gsum du g.yas su bskor ba dang / drag po'i las la g.yon</text></item>
<item><p>156a.3</p><section></section><text>du bskor bas bsang gtor byas la/ thab tu gtsang zhing shin tu skam pa'i rtsa'i chun po dang bcas pa du ba med pa gzhug cing drag po la bzlog pas bcug nas/ oM dz+wa la dz+wa la hUM zhes pa 'di dang yi ge hUM gis kyang rlung g.yab kyi rlung gis me rab tu sbar nas rigs kyi snying po lan bdun bzlas pa'i blugs gzar gyi mar gyis</text></item>
<item><p>156a.4</p><section></section><text>kyang rab tu sbar bar bya'o/ /drag po la tshwa ba'i til mar gyis de gong du yang ngo / /de nas ku sha rnams oM badzra satwa AHzhes pa 'di brjod nas ku sha ljang gu gnyis gnyis rtse mo gshibs pa dri ma med pa ma gas pa ma grugs pa ha cang yang ring ba ma yin pa rnams dang por sgrub pa po'i g.yon gyi kha khyer la rtse mo</text></item>
<item><p>156a.5</p><section></section><text>shar du bstan pa dang / gshin rjer phyogs pa dang rtse mo nub tu blta ba dang / byang du phyogs pas dgram par bya'o/ /de nas thab khung du rtse mo shar du bstan pa'i ku sha ba lang gi rna ba lta bu ha cang mi ring bas g.yogs so/ /rgyas pa dang dbang du bya ba dang / mngon spyod kyi thab khung rnams su rim pa bzhin du rtse mo</text></item>
<item><p>156a.6</p><section></section><text>byang dang nub dang lhor bstan pa rnams te dang por g.yon gyi kha khyer la ku sha gnyis kyi rtse mo yang de ltar ro/ /'dir yang sgrub pa po gang du mngon du phyogs pa de la ltos nas shar la sogs pa'i tha snyad bya ste/ don dam par shar la sogs pa'i phyogs med pa'i phyir ro/ /de nas lha'i bdag nyid can gyis rang</text></item>
<item><p>156a.7</p><section></section><text>gi snying ga'i sa bon gyis thab bskyed nas me 'bar ba rig nas de'i dbus su bdag med par bsams te ra~M las byung ba'i me'i dkyil 'khor gru gsum pa la pad+ma dang nyi ma la gnas pa'i ra~M yig las byung ba'am skad cig gis rdzogs pa lto ba 'phyang ba sha rgyas pa sku bong thung ba zhal gsum pa zhal re re</text></item>
<item><p>156b.1</p><section></section><text>zhing yang spyan gsum pa phyag g.yas pa gnyis kyis mi 'jigs pa dang bgrang phreng bzung ba/ g.yon pa gnyis kyis dbyug pa dang ril ba spyi blugs 'dzin pa/ phyag gtso bo gnyis kyis rang 'od kyi shes rab la 'khyud pa las dang rjes su mthun pa'i sku mdog dang gos dang rgyan dang ldan pa/ rnam par shes</text></item>
<item><p>156b.2</p><section></section><text>pa'i 'od zer gyi phreng ba dang rgyas 'debs kyi rigs kyi bdag po can sma ra dang smin ma ral pa'i tshogs dang ldan pa me'i dkyil 'khor la gnas pa'i sa bon gyi snying gar brgyan pa'i me lha rnam par bsgoms la/ dam tshig sems dpa'i snying ga'i sa bon gyi 'od zer lcags kyus nam mkha' la dam tshig sems</text></item>
<item><p>156b.3</p><section></section><text>dpa' dang 'dra ba'i ye shes sems dpa'i me lha me mtshams nas byon pa drang srong gi tshogs kyis yongs su bskor ba rtsa ba'i zhal ni sku mdog dang mthun pa ste/ de dkar po nyid yin na g.yas dang g.yon gyi zhal nag po dang dmar po dang / ser po dang dmar po/ ljang gu yin na sngon po dang dkar po ste sngon po la</text></item>
<item><p>156b.4</p><section></section><text>ni dkar po dang dmar por rnam par bltas nas g.yas pa'i mthe bong mi 'jigs pa bskyod pa dang / sngags 'dis spyan drang bar bya'o/ /oM tshur spyon tshur spyon 'byung bo che/ /lha yi drang srong bram ze mchog /sreg blugs zhal zas bzhes slad du/ /'dir ni yang dag bsnyen par mdzod/ /ces pa dang / </text></item>
<item><p>156b.5</p><section></section><text>oM Ag+na ye/ A dI bya/ A dI bya A bi sha A bi sha ma hA shrI ye ha byA ka byA bA hA nA ya swA hA/ zhes pa'i sngags 'dis spyan drangs la de dang lhan cig lhags pa'i bgegs thams cad gshin rje gshed la sogs pas bskrad nas/ de rnams kyis dzaHhUM baM hoHzhes pa'i sngags brjod pas go rims bzhin du</text></item>
<item><p>156b.6</p><section></section><text>dgug pa dang gzhug pa dang bcing ba dang dgyes par bya'o/ /oM ag+na ye/ A dI bya/ A dI bya/ A bi sha A bi sha /ma hA shrI ye ha byA ka byA bA ha nA ya ar+g+haM pra tIts+tsha hUM swA hA/ zhes pa'i sngags sam/ oM AHhUM ar+g+haM pra tIts+tsha hUM/ zhes pa 'dis sam/ oM a hrIHpra ba ra sat+ka ra ar+g+haM pra tIts+tsha hUM swA hA/ zhes bya bas</text></item>
<item><p>156b.7</p><section></section><text>mchod yon dbul lo/ /ar+g+haM zhes pa'i gnas su pA d+yaM dang / Any+tsa ma naM dang a bu khya naM zhes pa bcug nas/ zhabs bsil dang / zhal bsil dang bsang gtor dbul lo/ /las dang rjes su mthun pa'i me tog la sogs pa dang / gsang ba'i mchod pa la sogs pa rnams kyis kyang mchod par bya'o/ /ji ltar</text></item>
<item><p>157a.1</p><section></section><text>rigs par yang / ku sha'i chun pos snod dang por/ /las kun byed las chu yis ni/ /bsang gtor lan gsum dbul bar bya/ /de nyid du ni zhal bsil te/ /mdzub mos me tog blangs nas ni/ /khu tshur 'og tu kha bstan nas/ /mthe'u chung srin lag gung mo dang / /mdzub mo rim</text></item>
<item><p>157a.2</p><section></section><text>gyis dgrol zhing dbul/ /gnyis pa'i dung gi chu yis ni/ /mchod yon bzed zhal gnyis pa ru/ /rdo rje'i snyim pa kha phye bas/ /dbul zhing zhabs bsil gsum par ni/ /khu tshur bcas nas mthe ba mdzub kyi/ /skam pas me tog blangs nas su/ /sangs rgyas rnams kyi spyan sngar ni/ /lan gsum bskor</text></item>
<item><p>157a.3</p><section></section><text>ba'i sor mo ni/ /mdzub mo gung mo ming med dang / /mthe'u chung rim gyis dkrol bas so/ /zhes bya ba'i gdams pa khyad par kho bo'i bla ma rnams kyis gsungs so/ /phyogs gzhan ni dpal saspu Ta'i rgyud las/ sngon du mchod yon gyi snod ces gsungs pa'i dgongs pa'o/ /mdor bsdus pa'i</text></item>
<item><p>157a.4</p><section></section><text>rim pa'o/ /rgyas par ni oM AHdzaHhUM zhes pa 'dis bkug nas thab khung gi me'i phyogs kyi logs na ku sha'i chun po la 'dug pa la/ mchod yon la sogs pa phul te/ de nyid gsum gyis spel ba'i dzaHhUM baM hoHzhes bya ba'i rim gyis rdo rje dang bcas pa'i rdo rje dril bus 'khyud pa'i tshul dang ldan pa'i phyag</text></item>
<item><p>157a.5</p><section></section><text>gnyis kyis se gol gtogs pa sngon du 'gro bas dam tshig sems dpa' la rab tu bcug la bcing ba dang dbang du byas nas yang mchod yon la sogs pa thams cad bya'o/ /de nas oM badzra a na la ma hA b+hU ta dz+wa la dz+wa la ya sarba b+ha sma'i ku ru sarba duSh+TAn hUM phaT dr-i sh+ya dzaHhUM baM hoHsa ma ya s+t+waM sa ma ya haM zhes lan</text></item>
<item><p>157a.6</p><section></section><text>gsum du dam tshig bsgrag par bya'o/ /de'i rjes la lag pa g.yon pa gan rkyal du byas la byang chub mchog gi khu tshur gyis mar gyis gang ba'i dgang gzar bzung nas lag pa g.yas pa ni kha sbub pas blugs gzar gan rkyal du byas pa mar gyis gang ba dang / de bzhin du drag po'i las la ni dug dang bcas pa'i</text></item>
<item><p>157a.7</p><section></section><text>tsha ba'i mar nag gis gang ba'i dgang gzar g.yas kyis bzung zhing g.yon pas blugs gzar yang ste dgang gzar blugs gzar gyi kha la rang gi lha'i sa bon/ yi ge gsum gyis spel ba'i 'od zer dang bcas pa dang / me lha'i zhal du ra~M rnam par bkod la dgang gzar gyi khar blugs gzar gyi kha bzhag ste lag</text></item>
<item><p>157b.1</p><section></section><text>pa gnyis pus mo'i nang du dang / drag po la phyir bya ste/ zhi ba dang rgyas pa dang / dbang gis dgug pa'i las rnams la swA hA dang oM dang hoHdang dzaHdang drag po la hUM hUM ngam phaT ces pa sngags kyi mthar brjod cing zhal cung zad gdangs pa dang / drag po dang drag po'i dgug pa la ni zhal shin tu gdangs par dgang gzar</text></item>
<item><p>157b.2</p><section></section><text>g.yas skor dang / drag po la g.yon skor byas te yon bdag gi nus pa ji lta bas dgang blugs lan gsum mam lan bdun dbul bar bya ste/ oM Ag+na ye/ A dI bya/ a bi sha a bi sha ma hA shrI ye ha bya ka bya ba ha nA ya swA hA/ zhes pa me lha'i sngags sam/ oM na maHsa man+ta bud+d+hA nAM ag+na ye swA hA/ zhes bya bas</text></item>
<item><p>157b.3</p><section></section><text>dgang blugs kyi sngags kyis dang / oM ag+na ye swA hA/ zhes pa cig shos kyi mar gyi sreg blugs kyi sngags kyis so/ /de nas me la bgegs dang bral ba dang bgegs dang ldan par rtags kyis mtshon par bya ste/ rab sngags dge ba mi yi 'od/ /dpal gyi be'u dang rnga yab gdugs/ /rgyal mtshan pad+ma bum</text></item>
<item><p>157b.4</p><section></section><text>lta bu/ /rtse gsum ral gri nya lta bu/ /bkra shis in+d+ra nI la dang / /rdo rje dung la sogs pa dang / /dgang gzar blugs gzar rnam pa dang / /dkar dang 'jam 'dra mdog sdug dang / /g.yas su 'khyil dang shin tu snum/ /byi ru dang ni gser mdog 'dra/ /lug ru dngul dang bai DUr+ya/ /nyi 'od 'bar</text></item>
<item><p>157b.5</p><section></section><text>mtshungs dri ma med/ /du ba med cing dri zhim pa/ /pi wang rdza rnga'i sgra ldan mchog /zhi bar kha dog dkar por snang / /rgyas pa la ni gser dang mtshungs/ /dbang la dmar po rtse mo mchog /mngon spyod la ni sngo nag go/ /zhi ba'i las la sogs pa la/ /gser 'dra rtse gcig dam pa ste/ /rtse gnyis</text></item>
<item><p>157b.6</p><section></section><text>'bar ba 'bring du bstan/ /rtse gsum sprin 'dra shin tu dman/ /du ba che ba mi dge ste/ /'bar dka' me lce chad pa dang / /rtsub nag pA la sha yi mdog /gsal zhing ba lang mgo lta bu/ /me stag 'phro dang drag po'i sgra/ /ro yi dri nga mi dge ba/ /drag po'i las la shis pa ni/ /de ltar mi dge ba'i ltas</text></item>
<item><p>157b.7</p><section></section><text>bgegs dang bcas pa nyid ni me la bsang gtor dang / srung ba las thams cad pa'i sngags kyis mar gyi sreg blugs lan bdun byas la/ de nas slar yang me lha'i sngags sam/ las thams cad pa'i sngags kyis bsang gtor byas nas dgang blugs gsum mam bdun nam len gcig gam ci</text></item>
<item><p>158a.1</p><section></section><text>'byor pa me lha'i sngags kyis bsregs te blugs gzar la sogs pa rnams kyis mar gyis sreg blugs gsum mam bdun nam gcig ci ltar rnyed pa bsreg par bya'o/ /de ltar yang / blugs gzar gyis ni mar bsreg cing / /'bru rnams de nyid kyis dbul bya/ /zhes gsungs so/ </text></item>
<item><p>158a.2</p><section></section><text>dang po yam shing la sogs pa sbyang bar bya ste/ de la oM AHswA hA/ yam shing sbyang ba'i sngags so/ /oM shrIHswA hA/ zhun mar sbyang ba'i sngags so/ /oM AswA hA/ rdzas bkru ba'i sngags so/ /oM dzi swA hA/ 'bru dag par bya ba'i sngags so/ /oM ku ru ku ru swA hA/ rdzas gzhan rnams sbyang ba'i</text></item>
<item><p>158a.3</p><section></section><text>sngags so/ /'dir ni go rims yam shing dag /bsregs na yam shing me la mar/ /til dang dUr ba 'bras zho zan/ /ku sha la sogs bsreg par bya/ /'chad par 'gyur ba'i rang rang gi sngags kyis yam shing dang / dUr ba dang ku sha mthe bong dang ming med kyis blangs nas so/ /thams cad du khu</text></item>
<item><p>158a.4</p><section></section><text>ba'i rdzas rnams ni zhal du'o/ /yam shing dang ni mi rus kyi phye ma la sogs ni 'od kyi dkyil 'khor la'o/ /zho zan dang bza' ba dang / zhal bsil dang / til la sogs pa ni phyag tu'o/ /dri ni thugs kar ro/ /me tog ni dbu la'o/ /bdug spos ni 'bar ba la'o/ /zhabs bsil ni zhabs</text></item>
<item><p>158a.5</p><section></section><text>dag la'o/ /mar me dang mchod yon mdun du dbul bar bya'o/ /mchod yon gyi chu snod du yang dbul bar bya'o/ /kha cig ni/ kun du lus la bsang gtor dang / /mdun du spos kyis bdug pa dang / /zhal bsil zhal du lan gsum ste/ /mchod yon dbul dbul bar bya/ /zhes zer ro/ /</text></item>
<item><p>158a.6</p><section></section><text>de'i rjes su zhal bsil dang bsang gtor byas la/ me lha thab tu 'bar ba'i rnam pas sam/ rang gi gzugs kyis me'i phyogs su gzhag par bya'o/ /de nas yi ge hUM dang bdud rtsi 'khyil pa'i sngags kyis kyang sngar bzhin du cho ga ji lta bar yo byad la yang bsang gtor byas nas/ zhi ba la rigs kyi bdag</text></item>
<item><p>158a.7</p><section></section><text>po dkar po dang shin tu zhi ba pad+ma dkar po dang zla ba la gnas pa rnam pa thams cad du gos dang rgyan dang 'od dkar po dang ldan pa 'khor lo can snyoms par 'jug pa'am/ gcig pu'i gzugs can 'od zer spros pa las sprul pa'i spyan ma la sogs pa'i lhas zla ba shel gyi bum pa byang chub sems kyi bdud</text></item>
<item><p>158b.1</p><section></section><text>rtsis gang ba/ phyag gis bzung ba'i rgyun rnams kyis bsgrub bya la dbang bskur bas de'i rims la sogs pa ma lus par sel bar mdzad pa'o/ /rgyas pa la ni ser po shin tu rgyas pa gos dang rgyan ser po dang gdan ser po dang / shin tu dgyes shing rangs pa ste/ sngar bzhin du gser gyi bum pa las</text></item>
<item><p>158b.2</p><section></section><text>'bab pa'i bdud rtsi'am rat+na'i char pa rnams kyis bsgrub bya'i lus sam/ khang pa yang dag par gang bar byas te rid pa la sogs pa 'am dbul ba 'jig par byed pa'o/ /dbang la ni stan dmar po la sogs pa dang ldan pa sngar bzhin du ut+pal dmar po kha bye ba lta bu'i mdas snying phug nas dbang du</text></item>
<item><p>158b.3</p><section></section><text>sdud par byed pa'o/ /dbang gis dgug pa la zhags pa dang lcags kyu dag gis bcings shing phug nas 'gugs pa'o/ /mngon spyod la gdan nag po la sogs pa dang ldan pa khros pa bsgrub bya'i steng du rdo rje me'i char phab nas bsgrub bya thal bar byed pa'o/ /drag pos dgug pa la yang de</text></item>
<item><p>158b.4</p><section></section><text>ltar bsam par bya'o/ /de bzhin du las thams cad pa nyid rang gi lhag pa'i lha nyid las dang rjes su mthun pa'i rnal 'byor dang ldan pa'am/ yang na thab khung du bkod pa'i lha'i rnal 'byor dang ldan pa'o/ /khyad par du zhi ba la bcom ldan 'das rnam par snang mdzad dang / rgyas pa la rin</text></item>
<item><p>158b.5</p><section></section><text>chen 'byung ldan dang / dbang dang dbang gis dgug pa la 'od dpag med dang / bsad pa dang / yams dang nye bar 'tshe ba bsal ba la don yod grub pa dang / yang na rnam par snang mdzad dang / mngon spyod la ni mi bskyod pa 'am gshin rje mthar byed la sogs pa'i khro bo rnams kyi rnal</text></item>
<item><p>158b.6</p><section></section><text>'byor dang ldan pas so/ /zhi ba la sgrub thabs dang mngon par rtogs pas ji ltar gsungs pa'i rim pas dam tshig sems dpa' bskyed pa dang ye shes sems dpa' spyan drang ba la sogs pa'i cho ga dang dbang bskur ba'i mthar thug pa byas la/ dri bzang po dang me tog dkar po la sogs</text></item>
<item><p>158b.7</p><section></section><text>pa de'i sngags dang rang gi lha'i sngags kyis mngon par bsngags pa rnams kyis mchod par bya'o/ /de bzhin du rgyas pa la yang ste khyad par de dag nyid ser pos so/ /dbang dang dbang gis dgug pa la yang dmar po rnams kyis so/ /drag po la ni dri med pa dang / dri ngan pa dang / </text></item>
<item><p>159a.1</p><section></section><text>bil pa dang / arga dang dza ba la sogs pa'i me tog rnams dang / spos dkar la sogs pa'i spos dag dang / mi dang nya la sogs pa'i zhag gi mar me rnams dang / kha ba dang tsha ba la sogs pa'i yid du mi 'ong ba'i zas rnams kyis so/ /zhes pa khyad par ro/ /de</text></item>
<item><p>159a.2</p><section></section><text>nas oM AHhrIHpra bar sat+kA raM ar+g+haM pra tIts+tsha hUM swA hA/ zhes pa'i sngags kyis sngar bzhin du mchod yon dang zhabs bsil dang bsang gtor byas nas/ yang dag par mchod pa las dang rjes su mthun pa'i mdog can gyi ljags rdo rje'i rnam pa la rang gi lha'i sa bon du bkod de rang gi sngags kyis dgang</text></item>
<item><p>159a.3</p><section></section><text>blugs gong bzhin du phul la/ mar la sogs pa rdzas rnams re re'i sreg blugs gsum mam bdun nam nyer gcig bsregs te bdud rtsi dang bcas pa mar gyi sreg blugs ci ltar snyed pa bsreg par bya'o/ /dkyil 'khor bri ba la sogs pa'i las la dkyil 'khor gyi gtso bo'am/ rab tu gnas</text></item>
<item><p>159a.4</p><section></section><text>par bya ba'am bsgrub bya'i lha rnams sam/ zhi ba la sogs pa'i las kyi dbang du byas pa'i lha rnams sam/ rang gi 'dod pa'i lha rnams thab khung du go rims ji lta ba bzhin du bkod la/ bdag nyid kyang rang gi lhag pa'i lha'i rnal 'byor dang ldan pa'am yang na thab khung du bzhugs pa'i lha'i rnal</text></item>
<item><p>159a.5</p><section></section><text>'byor dang ldan par bya'o/ /de nas zhi ba la rang sngags kyi mthar che ge mo'i shIn+taM ku ru swA hA/ zhes pa dang / rgyas pa la puSh+TiM ku ru oM dang / dbang la pa shaM ku ru hoHdang / dgug pa la a kriSh+Ti ku ru dzaHzhes pa dang / drag po dang drag pos dgus pa la yang mA ra ya phaT ste yang na hUM hUM dang / de</text></item>
<item><p>159a.6</p><section></section><text>bzhin du dgug par gyis shig bskrad par mdzod cig /ces pa la sogs pa'i tshig dregs pa dang bcas shing nga ro chen po dang bcas pa rang gi sngags la rang gang 'dod pa'i ming spel bcug pa'am yang na ma bcug par rang bzhin gyis zhi ba la sogs pa'i bsam pas lhag par mos par bzlas</text></item>
<item><p>159a.7</p><section></section><text>shing sreg rdzas rnams brgya'am stong ngam dpag tu med pa bsreg par bya'o/ /yang na thab khung gi dbus su rang bzhin gyis gnas pa'i de bzhin nyid kyi ye shes kyi rang bzhin gyi me lha'i thugs ka kho nar rang gis bon las byung ba'i rang gi 'dod pa'i lha'i bdag nyid dam dkyil 'khor gyi 'khor</text></item>
<item><p>159b.1</p><section></section><text>lo'am/ yang na sngar brjod pa'i dkyil 'khor gyi gtso bo la sogs pa'i lha bsgoms te/ ye shes kyi dkyil 'khor spyan drangs nas gzhug pa la sogs byas la de'i zhal du sreg blugs bya'o/ /phyogs 'di la gsungs pa ni sdom pa 'byung bar/ me ni nges par lha yi zhal/ /sbyin sreg</text></item>
<item><p>159b.2</p><section></section><text>dngos grub rab tu ster/ /zhes gsungs so/ /de nas me lha la sogs pa'i sreg blugs kyi sngags ni/ oM sarba pA paM da ha na badzrA ya sarba pA paM da ha da ha swA hA/ zhi ba'i don du til rnams kyi'o/ /oM badzra A yu She swA hA/ tshe ring ba'i don du dUr ba rnams kyi'o/ /oM badzra puSh+Ta ye swA hA/ </text></item>
<item><p>159b.3</p><section></section><text>rgyas par bya ba'i phyir ma btsos shing ma grugs pa'i 'bras rnams kyi'o/ /oM sarba saM pa de swA hA/ phun sum tshogs pa'i don du zho zan dang 'bras mchog gi'o/ /oM a pra ti ha ta badzra ya swA hA/ bsrung ba'i don du til mar gyis byugs pa'i ku sha rnams kyi'o/ /oM badzra bI dzA ya swA hA/ </text></item>
<item><p>159b.4</p><section></section><text>so ba dri ma med pa'i'o/ /oM ma hA bi d+yA swA hA/ nas kyi'o/ /oM ma hA ba lA ya swA hA/ sran ma sha'i'o/ /oM badzra g+ha sma rI swA hA/ gro'i'o/ /oM badzra ya dz+nyA ya swA hA/ u dum+WA ra'i'o/ /oM bo ti prik+ShA ya swA hA/ a shwat+tha'i 'o/ /oM badzra la tA yai swA hA/ p+lak+Sha'i'o/ /oM badzra ku be+e rA ya swA hA/ </text></item>
<item><p>159b.5</p><section></section><text>n+ya gro d+ha'i'o/ /oM sa hA kA rA ya swA hA/ a mra'i'o/ /oM badzra arkA ya swA hA/ arga'i yal ga'i'o/ /oM badzra brasma Ne swA hA/ pA la sha'i'o/ /oM badzra gA trA ya swA hA/ seng lding gi'o/ /oM badzra shrA ba ya swA hA/ bai kaM ka'i'o/ /oM badzra shrI bA ya swA hA/ shing sha ma'i'o/ /oM sarba</text></item>
<item><p>159b.6</p><section></section><text>ta b+ha trA ya swA hA/ g+haM b+ha ri'i'o/ /oM badzra shi kha rA ya swA hA/ a pA marga'i'o/ /yang na so ba la sogs pa rnams ni tshim par bya ba'i lha'i sngags kyis so/ /rdzas lhag ma rnams ni tshim par bya ba'i lha'i sngags kho na sa bsreg par bya'o/ /bsreg bya'i rdzas thams cad bshad pa la</text></item>
<item><p>159b.7</p><section></section><text>sogs pa bdud rtsi lngas bran cing bdud rtsi'i dngos por bsgoms pas sreg blugs bya'o/ zhes man ngag rig cing mang du mkhyen pa rnams gsung ngo / /de ltar rang dang gzhan gyis rtog pa'i cho gas ji ltar rnyed pas sbyin sreg bya ste/ rang gi rigs kyi snying po lan gsum mam lan bdun nam nyer</text></item>
<item><p>160a.1</p><section></section><text>gcig tu mar gyi sreg blugs rnams dbul bar bya'o/ /de'i mthar dgang blugs phul nas/ rigs kyi bdag po'i snying po brjod pas mchod yon dbul bar bya'o/ /de nas bsang gtor dang zhabs bsil dang gos gsar pa dang rdo thal med pa'i so rtsi dang drag po'i las la</text></item>
<item><p>160a.2</p><section></section><text>rdo thal dang bcas pa phul la sngar bzhin mchod nas yang dag par bstod de/ phyag byas nas mchod yon phul nas me tog dang bcas pa'i thal mo snying gar sbyar la ma tshang ba la sogs pa'i nyes pa zhi bar bya ba'i phyir bcom ldan 'das la bzod par gsol te/ gang yang bdag blo rmongs pa</text></item>
<item><p>160a.3</p><section></section><text>yis/ /nyes byas cung zad gang bgyis pa/ /gang phyir lus can skyabs yin phyir/ /mgon khyed de kun bzod par mdzod/ /ma rnyed yongs su ma shes dang / /gang yang nus pa ma mchis pas/ /'dir ni bya ba gang bgyis pa/ /de kun gtso bos bzod mdzad rigs/ /zhes brjod cing</text></item>
<item><p>160a.4</p><section></section><text>bzod par gsol nas/ /mngon par 'dod pa'i dngos grub kyi phyir gsol ba btab ste/ lhag pa dang chad pa'i nyes pa zhi bar bya ba'i phyir thar pa'i sems kyis oM badzra satwa aHzhes lan mang du brjod nas yi ge brgya pa bklag par bya ste/ oM badzra sa twas ma ya/ ma nu pA la ya/ badzra</text></item>
<item><p>160a.5</p><section></section><text>satwa twe no pa tiSh+Tha dr-i D+ho me b+ha ba/ su toSh+yo me b+ha ba/ a nu rak+to me b+ha ba/ su poSh+yo me b+ha ba/ sarba sid+d+hi m+me pra yats+tsha/ sarba karma su tsa mi tsit+taM shri ya/ ku ru hUM/ ha ha ha ha hoH/ b+ha ga bA na/ sarba ta thA ga ta badzra mA me muny+tsa badzI b+ha ba ma hA sa ma ya satwa AH de nas rjes la/ oM khyed kyis sems</text></item>
<item><p>160a.6</p><section></section><text>can don kun mdzod/ /rjes su mthun pa'i dngos grub stsol/ /sangs rgyas yul du gshegs nas kyang / /slar yang 'byon par mdzad du gsol/ /zhes bya bas yang dag par bskul nas rang gi sngags yi ge gsum gyi nang du byas pa'i mthar yi ge muHzhes pa brjod cing rang gi bdag po'i</text></item>
<item><p>160a.7</p><section></section><text>mgon po yid kyis cho ga bzhin du gshegs su gsol bar bya'o/ /de nas me lha thab khung du spyan drangs te/ slar yang dag par mchod nas bsang gtor dang zhabs bsil dang rdo thal med pa'i so rtsi dang / drag po la rdo thal dang bcas pa'i so rtsi dang gos gsar pa phul la sreg</text></item>
<item><p>160b.1</p><section></section><text>rdzas lhag ma sbyin sreg byas nas mthar dril bu dkrol zhing bstod par bya'o/ /cho ga 'di ni phal che bar rang gi mngon par 'dod pa'i dngos grub kyi ched du'o/ /rab tu gnas pa la sogs gzhan don 'dod pas/ yon phul ba'i slob ma'i mthe bong g.yas pa g.yon pa'i mthe'u chung gis</text></item>
<item><p>160b.2</p><section></section><text>bzung ste/ thab khung du lan gsum du g.yas su bskor ba byas la blugs gzar gyi mgo la g.yas skor gyis 'jug pas lan bdun du sreg blugs kyang dbul du gzhug par bya'o/ /'khyil pas bsngags pa'i srung skud dkar po de'i lag pa la bcings la bsang gtor bya'o/ /bdag</text></item>
<item><p>160b.3</p><section></section><text>por gyur na rgyal po la sogs pa'i dge bar dmigs la dgang blugs dbul lo/ /de ltar yang rgyal po dang 'jig rten skyong ba rnams dang sems can thams cad dang slob ma rnams dang / gang la mngon par 'dod pa rnams kyi yang re re zhing lan gsum mam re re cho ga sreg blugs dbul bar</text></item>
<item><p>160b.4</p><section></section><text>bya'o/ /yon yang dbul du gzhug go/ /zhes gsungs so/ /'di ni khyad par ro/ /de'i rjes su zhal bsil phul la bsang gtor byas te yang dag par mchod nas mchod yon phul te bzod par gsol la mngon par 'dod pa'i dngos grub zhus nas oM badzra satwa aHzhes brjod de sngar bzhin</text></item>
<item><p>160b.5</p><section></section><text>gshegs pa'i ched du yang dag par bskul la/ oM badzra muHzhes brjod cing cho ga bzhin gshegs su gsol lo/ /gang gi tshe de ltar 'jig rten pa'i lha rnams thab khung du dgod par 'dod na yang / de'i tshe dam tshig sems dpa' bskyed pa dang / ye shes sems dpa' dgug pa dang dam tshig la</text></item>
<item><p>160b.6</p><section></section><text>rab tu gnas par bya ba dang mchod pa dang sbyin sreg la sogs pa me lha'i bzhin du sbyor ba ji lta bar rjes su bsgrub cing / phyis kyang me lha bzhin du gshegs su gsol lo/ /de ltar nyin re bzhin nam bshad pa'i dus sam thun gsum mam thun bzhir bya'o/ /de nas 'o ma dang 'bras ma</text></item>
<item><p>160b.7</p><section></section><text>chag pa dang / mar dang sbrang rtsi dang ka ra rnams rang gi 'dod pas rjes su mthun pa'i dris byugs la mgul par me tog phreng bas bcings pas snod nag po ma yin pa man+ji'i steng du bzhag pa'i nang du dgang gzar ram blugs gzar gyis blugs te/ rdo rje phreng bar bshad pa'i cho gas bdud</text></item>
<item><p>161a.1</p><section></section><text>rtsi'i rang bzhin gyi'o thug thab khung gi me la bsgrub par byas nas rang nyid ci lta ba bzhin du rnal 'byor la snyoms par zhugs te/ de bzhin gshegs pa'i lhag ma 'di/ /sdig pa rnam par nyams phyir gsol/ /zhes pas lha dang 'jig rten skyong ba dang rang yang tshim par</text></item>
<item><p>161a.2</p><section></section><text>bya'o/ /lhag ma ni sbyin bdag dang lhag ma don du gnyer ba rnams la bgo bsha' bya'o/ /zhi ba la ni 'o mas me/ /gzhil bya rgyas pa bsgrub pa la/ /ser po'i chab kyis dbang dag la/ /'o mar dmar dang nag pos so/ /de nas sbyin sreg gi thab kyi thal ba dang sol ba rnams las thams cad pa'i bum</text></item>
<item><p>161a.3</p><section></section><text>par blugs la chu bo la sogs pa'i chu la bskur bar bya'o/ /zhes pa lha tshim par byed pa'i rab tu byed pa'o/ /'di ni phyi rol gyi sbyin sreg gi cho ga'o/ /'di rnams thams cad lhag chad med pa'i sems kho nas bya ste nges par mngon par 'dod pa 'grub par 'gyur ro/ /'di ni yid kyi sbyin sreg gi khyad</text></item>
<item><p>161a.4</p><section></section><text>par cig go/ /rnam pa gzhan ni ci lta ba bzhin rang gi 'dod pa'i lha'i rnal 'byor dang ldan pas bris pa'i dkyil 'khor gyi gtso bo las dang rjes su mthun pa'i gdan la sogs pa dang ldan pa ji skad bshad pa'i me la gnas pa'i ngo bo mdun gyi nam mkhar gnas pa'i dkyil 'khor gyi dbus su gnas par byas la/ </text></item>
<item><p>161a.5</p><section></section><text>rang gi logs su rin po che sna bdun gyi rang bzhin gyi snod sbrang dang zhun mar gyis gang ba nas rin chen sna bdun gyi rang bzhin gyi dgang gzar dang blugs gzar gyis dgang blugs dbul bas yid kyi sbyin sreg byas pa yang de bzhin du rang gi 'dod pa'i lha'i 'khor lo yang bsgoms nas dgug pa la sogs pa'i</text></item>
<item><p>161a.6</p><section></section><text>cho ga yin gyis rjes su bsgrub par bya ste/ sbyin sreg gis tshim par bya'o/ /sbyin sreg gi cho ga 'di ni bla na med pa ste bla na med pa'i yid mngon par 'du byed pa'i rgyu yin pa'i phyir dang / phyi rol gyi cho ga la yang don de nyid yin pa'i phyir dang / sangs rgyas dang rig pa 'dzin pa la sogs pa'i dngos grub kyang sna</text></item>
<item><p>161a.7</p><section></section><text>tshogs pa sgyu ma lta bu'i 'od gsal ba rnam par dag pa'i mtshan nyid yin pa'i phyir ro/ /zhes yid kyi sbyin sreg gi cho ga'o/ /rang gi 'dod pa'i lha'i rnal 'byor dang ldan pas de'i ngo bo'am rdo rje sems dpa'i rang bzhin rim pa ci lta bar rang bzhin gyis rnam par dag pa'am rnam par snang mdzad la sogs</text></item>
<item><p>161b.1</p><section></section><text>pa'i rang bzhin gzugs la sogs pa'i 'dod pa'i yon tan rnams ci ltar rnyed pa la the tshom med par nye bar longs spyad par bya'o/ /bza' ba'i dus su ni rang gi zas thams cad mnyam pa nyid kyis rnam par dag pas bdud rtsir byas nas lte ba'i thab khung gi mes 'khyud pa'i snying gar son pa'i rang gi lhag pa'i</text></item>
<item><p>161b.2</p><section></section><text>lha'i 'khor lo la lag pa'i dgang gzar la sogs pa cho ga bzhin du yang dag par tshim par bya'o/ /zhes pas phyi rol gyi rdzas kyis nang gi sbyin sreg go/ /phyi rol gyi rdzas la ma ltos pa'i nang gi sbyin sreg mchog tu dga' ba phun sum tshogs pa'i rgyu ni dpal kha sbyor gyi rgyud kyi 'grel par kho bos gsal</text></item>
<item><p>161b.3</p><section></section><text>bar byas pas der shes par bya'o/ /khams gsum pa stong pa nyid dang snying rje gnyis su med pa'i 'khor lo'i rnam pa'i ye shes kyi me la gdams pa ci lta bar phung po la sogs pa'i bud shing bsregs pa ni bla na med pa'i sbyin sreg go/ /'di ni lha thams cad kyi cho ga thams cad spros te bshad pa'o/ /gang</text></item>
<item><p>161b.4</p><section></section><text>yang rnal 'byor dang rnal 'byor ma'i rgyud kha cig tu cho ga'i dbye ba cung zad tha dad pa bstan pa de yang 'di dag gi rjes su 'brangs nas ji ltar rigs par bya'o/ /'dir bsdu ba ni 'di yin te/ /lha yi bdag nyid kyis mchod cing / /gtor ma sa sbyangs thab khung bya/ /zhi rgyas dbang dang mngon spyod la/ /dkyil</text></item>
<item><p>161b.5</p><section></section><text>'khor gyi ni shar dang lho/ /nub dang byang du thab khung rnams/ /shar byang nub lhor kha bltas pa'i/ /slob dpon g.yon du chu dang ni/ /mchod yon la sogs snod rnams dgod/ /g.yas su yam shing mar la sogs/ /sreg rdzas rnams te me sbar nas/ /thab tu ku sha dgram shing</text></item>
<item><p>161b.6</p><section></section><text>g.yogs/ /bud shing mar gyis rab sbar te/ /me dang de yi ye shes sku/ /gcig byas mchod yon sogs kyis mchod/ /dgang gzar blugs gzar kha la 'thon/ /mar gyi dgang blugs kyis tshim bya/ /yon bdag nus pa'i rjes mthun pas/ /g.yas su bskor ba'i sbyor</text></item>
<item><p>161b.7</p><section></section><text>bas so/ /de nas mar sogs kyis kyang gzhan/ /sreg blugs blugs gzar gyis kyang dbul/ /zhabs bsil zhal bsil bsang gtor chu/ /mchod yon zhabs phyag sku dang mdun/ /khu ba zhal du yam shing 'od/ /bza' ba la sogs phyag tu dbul/ /me tog dbu la</text></item>
<item><p>162a.1</p><section></section><text>bdug spos dang / /mar me mdun du dri chab thugs/ /me lha dang ni lhag pa'i lha/ /de dag tshim pa la sogs bya/ /mar dang til dang dUr ba'i rtse/ /'bras dang bza' ba'o thug dang / /ku sha so ba nas dang ni/ /ma shA gro dang u dum bAr/ /pi pal p+lak+Sha n+ya gro d+ha/ /a mra</text></item>
<item><p>162a.2</p><section></section><text>arga tshangs shing dang / /seng ldeng pai kAM ka sha mI/ /g+haM bi ra a pA marga/ /rim bzhin bsregs nas gos stsogs dang / /klog dang dril bu dkrol zhing bstod/ /bzod gsol lha dang me lha la/ /dngos grub blangs nas gshegs su gsol/ /zhi ba sogs la dge ba ni/ /bzlog pa</text></item>
<item><p>162a.3</p><section></section><text>dag las mi dge ba/ /ji ltar rigs par yid dang lus/ /bklag dang las la yang dag brtsams/ /yang na thams cad yid kyis so/ /nang du snying rje'i bdag nyid dang / /stong nyid ye shes me la ni/ /'gro ba sbyin sreg rgyal ba mchod/ /ces pa'o/ /shes rab 'od zer 'bar</text></item>
<item><p>162a.4</p><section></section><text>bas yod med 'dzin pa'i rlabs kyis sreg rdzas zad byed pa/ /rab tu 'char ba'i pad+ma kha bye dgod pa phun sum tshogs pa'i tshul/ /gang gi de nyid de ltar legs par brjod pa'i dge ba'i bdud rtsi dbang bstan nas/ /'gro bas rdo rje 'chang gi sku yi phun sum tshogs pa rab tu thob gyur cig / </text></item>
<item><p>162a.5</p><section></section><text>ces pa sbyin sreg gi cho ga 'od kyi snye ma zhes bya ba/ rje btsun ma rdo rje rnal 'byor mas byin gyis brlabs pa'i paN+Di ta chen po a b+ha yA ka ra gup+ta'i zhal snga nas mdzad pa rdzogs so// //rgya gar gyi mkhan po paN+Di ta chen po thams cad mkhyen pa'i dpal bzang pos bod yul</text></item>
<item><p>162a.6</p><section></section><text>gyi dbus drang srong srin bu rir rang 'gyur du mdzad pa la/ slad kyi paN+Di ta chen po rig pa'i gnas rnams thugs su chud pa'i mkhas pa dag dang / grub pa brnyes pa'i skyes bu chen po rnams kyi gsung gi bdud rtsi'i rgyun gyis thugs gtams shing de kho na nyid la gzhol ba'i slob dpon nyi ma'i dbang</text></item>
<item><p>162a.7</p><section></section><text>po'i 'od zer dang / chag lo tsA ba dge slong chos rje dpal gyis legs par bsgyur cing gtan la phab pa/ dus phyis shong lo tsA ba dge slong blo brtan gyis legs par bcos shing dag par byas so/ /tshigs su bcad pa nyis brgya bdun cu rtsa lnga pa'o// // </text></item>
<item><p>162b.1</p><section></section><text>@##/ /rgya gar skad du/ Ar+ya bud+d+ha a nu smr-i ti/ bod skad du/ 'phags pa sangs rgyas rjes su dran pa/ sangs rgyas dang byang chub sems dpa' thams cad la phyag 'tshal lo/ /'di ltar bcom ldan 'das de ni de bzhin gshegs pa dgra bcom pa yang dag par rdzogs</text></item>
<item><p>162b.2</p><section></section><text>pa'i sangs rgyas te/ rig pa dang zhabs su ldan pa/ bde bar gshegs pa 'jig rten mkhyen pa/ skyes bu 'dul ba'i kha lo sgyur ba/ bla na med pa/ lha dang mi rnams kyi ston pa/ sangs rgyas bcom ldan 'das so/ /de bzhin gshegs pa de ni/ bsod nams dag gi rgyu mthun pa/ </text></item>
<item><p>162b.3</p><section></section><text>dge ba'i rtsa ba rnams chud mi za ba/ bzod pas brgyan pa/ bsod nams kyi gter rnams kyi gzhi/ dpe byad bzang po rnams kyis spras pa/ mtshan gyi me tog rgyas pa spyod yul ran par mthun pa/ mthong na mi mthun pa med pa/ dad pas mos pa rnams la mngon par dga' ba/ shes</text></item>
<item><p>162b.4</p><section></section><text>rab zil gyis mi non pa/ stobs rnams la brdzi ba med pa/ sems can thams cad kyi ston pa/ byang chub sems dpa' rnams kyi yab/ 'phags pa'i gang zag rnams kyi rgyal po/ mya ngan las 'das pa'i grong khyer du 'gro ba rnams kyi ded dpon/ ye shes dpag tu med pa/ spobs</text></item>
<item><p>162b.5</p><section></section><text>pa bsam gyis mi khyab pa/ gsung rnam par dag pa/ dbyangs snyan pa/ sku byad blta bas chog mi shes pa/ sku mtshungs pa med pa 'dod pa dag gis ma gos pa/ gzugs dag gis nye bar ma gos pa/ gzugs med pa dag dang ma 'dres pa/ phung po dag las rab tu rnam par grol</text></item>
<item><p>162b.6</p><section></section><text>ba/ khams rnams dang mi ldan pa/ skye mched rnams bsdams pa/ mdud pa rnams shin tu chad pa/ yongs su gdung ba dag las rnam par grol ba/ sred pa las yongs su grol ba/ chu bo las rgal ba/ ye shes yongs su rdzogs pa/ 'das pa dang ma byon pa dang / da ltar</text></item>
<item><p>162b.7</p><section></section><text>byung ba'i sangs rgyas bcom ldan 'das rnams kyis ye shes la gnas pa/ mya ngan las 'das pa la mi gnas pa/ yang dag pa nyid kyi mtha' la gnas pa sems can thams cad la gzigs pa'i sa la bzhugs pa ste/ 'di dag ni de bzhin gshegs pa'i yang dag pa'i che ba'i yon tan mo</text></item>
<item><p>163a.1</p><section></section><text>@##/ /rgya gar skad du/ tri sa ma ya rA dza s+ya sA d+ha naM/ bod skad du/ dam tshig gsum gyi rgyal po'i sgrub pa'i thabs/ sangs rgyas dang byang chub sems dpa' thams cad la phyag 'tshal lo/ /srid pa'i ngan 'gros dub rnams kyis/ /sems ni rin chen ltar rmad byung / /</text></item>
<item><p>163a.2</p><section></section><text>phun tshogs bde ba kun 'byung ba'i/ /dpal ldan dam tshig gsum phyag 'tshal/ /slob dpon snga mas 'di brjod pa'i/ /yang dag sgrub thabs yod pa nyid/ /'on kyang rgyas pas 'jigs rnams la/ /mdor bsdus pa ni nye bar brjod/ /'di la nges par dpal dam tshig gsum</text></item>
<item><p>163a.3</p><section></section><text>gyi rgyal po'i rgyud chen po'i sngags kyi dkyil 'khor ram rdul tshon gyi dkyil 'khor du cho ga bzhin du dbang bskur ba thob cing de las gsungs pa'i dam tshig dang sdom pa gnas pa sngon du 'gro ba byas shing ri dang nags la sogs pa'i phug gam khang pa dga' ba dang / gnas khang yang rung ste/ 'grul</text></item>
<item><p>163a.4</p><section></section><text>'jug gis rnam par dben zhing yid dga' bar gyur pa la sngags pas gnas par byas la/ re zhig dang por rtsa ba'i rig pa 'di dag sangs rgyas kyi sku gzugs kyi mdun du maN+Dal la me tog sil ma mngon du bkram shing legs par phyag 'tshal te/ byang chub sems bskyed pa dang / sangs rgyas</text></item>
<item><p>163a.5</p><section></section><text>dang byang chub sems dpa' thams cad la bdag nyid dbul ba dang de dag phyag 'tshal ba la dmigs nas/ bzlas pa goms pas stong bzlas par bya ste/ de ni sngags rnams thams cad 'bum phrag re re bzlas pa byas par 'gyur ro/ /srung ba la sogs pa thams cad dang / sngags 'dis grub pa</text></item>
<item><p>163a.6</p><section></section><text>thob par yang 'gyur ro/ /de la rig pa ni 'di yin te/ sangs rgyas dang byang chub sems dpa' thams cad la phyag 'tshal lo/ /dri ma med pa dri ma dag par mdzad pa mtha' yas pa'i sras dang bcas pa'i rgyal ba dpag tu med cing mthar thug pa'i mchog stsol bar mdzad pa rnams thams cad kyis</text></item>
<item><p>163a.7</p><section></section><text>bdag la stsal du gsol/ shin tu rgya che ba'i dngos grub kyi mchog mtha' yas pa thams cad bdag la stsol/ de la rdo rje'i tshig ni 'di dag ste/ a ra ra a sa ma sa man+ta a nan+ta d+ha rmA te kha Na kha Na ma hA bi ra a tsa le/ sa ma sa ma a sa ha ma hA ba le/ ka Na ka Na ma hA ba ra gr-i ke ha ha ha ha badzra badzra d+ha ye d+ha ra d+ha</text></item>
<item><p>163b.1</p><section></section><text>ra hU~M hU~M maN+Dal sa ma bA la a gra bi gra me ku ru ku ru tu ru tu ru sarba thA sar baM hi dz+wa la dz+wa la a gre a gri Ni hU~M phaT phaT swA hA/ de nas las kyi sgrib pa thams cad zad par bya ba'i don du de bzhin gshegs pa thams cad kyi snying po yi ge brgya pa tshul de nyid kyis stong phrag brgyad bzlas par bya ste/ dam pa'i chos</text></item>
<item><p>163b.2</p><section></section><text>spong ba dang mtshams med pa la sogs pa'i las kyi sgrib pa legs par zad par 'gyur ro/ /de dag kyang 'di yin te/ thams cad du nyams pa med pa'i chos nyid kyis stobs brnyes pa'i dus gsum du gshegs pa'i de bzhin gshegs pa rnams la phyag 'tshal lo/ /oM a sa ma sa ma sa man+ta to a</text></item>
<item><p>163b.3</p><section></section><text>nan+tA bA ti shA sa ni ha ra ha ra sma ra sma ra Na bi ga ta rA ga bud+d+ha d+he rma te sa ra sa ra ma sA bA lA ha sa ha sa sa tra ya sa tra ya ga ga na ma hA bA la rak+Sha Ne dz+wa la dz+wa la na sA ga re swA hA/ de nas rang dang gzhan la nges par legs par sgrub pa'i yan lag nyid du sngon du 'gro ba'i cho ga rjes su bsgrub par bya'o/ /de la dang po nang</text></item>
<item><p>163b.4</p><section></section><text>par sngar langs la sangs rgyas dang byang chub sems dpa' thams cad la rje bo yin pa'i bsam pa nyid kyis 'di ltar rab tu phyag 'tshal te/ 'jig rten khams ni mtha' yas na/ /ji srid rgyal ba sras bcas pa/ /de dag kun la lus ngag dang / /bdag yid kyis kyang phyag 'tshal lo/ /</text></item>
<item><p>163b.5</p><section></section><text>de'i rjes la byang chub tu sems bskyed par bya ste/ byang chub sbyin par byed pa yis/ /rdzogs pa'i byang chub sems bskyed cing / /sems can kun la phan 'byung ba'i/ /bzang po'i spyod pa bdag gis spyad/ /de nas bgegs thams cad tshar gcad par bya ba'i don du rdo rje gtum mo'i phyag</text></item>
<item><p>163b.6</p><section></section><text>rgya bcings la mi g.yo ba'i snying po don yod pa lan gsum brjod par bya'o/ /de la rdo rje'i phyag rgya ni 'di yin te/ lag pa g.yas pa'i thal mo gyen du bslangs la mthe bong gis mdzub mo'i rtse mo mnan pa'i lhag ma rnams ni rdo rje'i mtshan nyid do/ /sngags ni rdo rje can ma lus pa la phyag</text></item>
<item><p>163b.7</p><section></section><text>'tshal lo/ /trA Ta a mo g+ha tsaN+Da ma hA ro Sha Na swA Ta ya hU~M tra ma ya tra ma ya hU~M Ta Tu haM maM/ bkra shis kyi yang bcing bar bya ste/ gnyis ka'i sor mo rnams spel nas nang du bkug pas khu tshur bcangs te/ gung mo gnyis rtse gcig tu phyir bskyed la mdzub mo gnyis kyang mthe bong gi rtse mos</text></item>
<item><p>164a.1</p><section></section><text>cung zad ma reg par mnan la gzung bar bya'o/ /sngags ni oM ha ra ha ra ma hA ni mat+ti hU~M phaT swA hA/ de nas gdong bkru ba la sogs pa byas la bde ba'i stan la nye bar gnas te/ thad ka dang glegs bam dang / sku gzugs la sogs pa gang yang rung ba'i mdun du phyogs bcu na</text></item>
<item><p>164a.2</p><section></section><text>bzhugs pa'i sangs rgyas dang byang chub sems dpa' rnams dmigs shing me tog sil ma gcal du bkram pa'i maN+Dal byas la/ sngar bzhin du tshigs su bcad pa gnyis kyis yan lag thams cad kyis legs par phyag btsal ba dang / byang chub tu sems bskyed de/ 'di ltar sangs rgyas dang byang</text></item>
<item><p>164a.3</p><section></section><text>chub sems dpa' thams cad la bdag nyid dbul bar bya ste/ bdag ming 'di zhes bgyi ba sangs rgyas dang byang chub sems dpa' thams cad la bdag nyid kyis bdag nyid dbul gyis/ thams cad nas dus thams cad du legs par bdag gzung du gsol/ sangs rgyas dang byang chub sems</text></item>
<item><p>164a.4</p><section></section><text>dpa' thams cad kyis bdag la byin gyis brlab tu gsol/ thugs rje chen po dang ldan pa'i mgon po rnams khyed la ni dngos grub kyi mchog gsol ba yang lags kyis zhes bya'o/ /de nas sdig pa rnams thams cad bshags par bya ste/ 'dod chags dang zhe sdang dang gti mug las bskyed pa'i dus</text></item>
<item><p>164a.5</p><section></section><text>thams cad pa'i sdig pa thams cad lhag ma ma lus par ji ltar sangs rgyas bcom ldan 'das rnams kyis mkhyen pa ltar bdag gis kyang bshags par bgyi'o/ /zhes bya ba'o/ /de nas bsod nams la rjes su yi rang bar bya ste/ sangs rgyas dang byang chub sems dpa' rnams kyi bsod nams dang / </text></item>
<item><p>164a.6</p><section></section><text>ye shes kyi tshogs 'jig rten dang 'jig rten las 'das pa dus gsum gyis bsdus pa gang dag yin pa de dag rnams la ji ltar sangs rgyas bcom ldan 'das rnams kyis mkhyen pa ltar rjes su yi rang bar gyur pa'i mchog gi rjes su yi rang bar bgyi'o zhes so/ /de nas skyil krung gis legs par</text></item>
<item><p>164a.7</p><section></section><text>gnas la/ dam tshig gi phyag rgya 'di bcing bar bya ste/ thal mo sbyar ba spyi bo'i steng du bzhag pa ni dam tshig gi phyag rgya'o/ /sngags ni yang dag par grub par sgrub pa la phyag 'tshal lo/ /mthar phyin pa'i thugs rjes mchog ster ba/ ta yi ta yi/ a ti ba li na mo stu ba ra sid+d+hi dA ya ke b+h+yo/ /</text></item>
<item><p>164b.1</p><section></section><text>ma hA kri pe b+h+yaHswA hA/ 'di dag ni phyag rgya dang gsang sngags thams cad kyi dam tshig legs par bstan par 'gyur ro/ /de nas sngar bzhin du rdo rje'i phyag rgya bcings la mi g.yo ba'i snying po rjes su dran par bya ba ni/ na maHsa man+ta badzra NAM a tsa la kA Na tsan+Da sA d+ha ya hUM phaT/ de'i rjes thogs su rdo rje gtsug</text></item>
<item><p>164b.2</p><section></section><text>tor gyi phyag rgya mgo la dgod par bya ba la/ g.yas pa khu tshur bcangs pa'i mthe bong bslang bar bya ba'o/ /sngags ni sangs rgyas dang byang chub sems dpa' rnams thams cad la phyag 'tshal lo/ /tri shi khA gri na mo stu ste/ sa man+ta de sa man+tA gri gu h+NA tsa lA gra d+ha ra me/ bi d+hu NA kle sha duHkhA dzA lA na dza ga</text></item>
<item><p>164b.3</p><section></section><text>taHsarba su kha na dA hi tsa shu ta tre da ma tri sa ma ye ku ru swA hA/ 'dis ni sngags pa theg pa chen po las yongs su nyams par mi 'gyur ba dang bar chad med par grub par yang 'gyur ro/ /gzhan yang zla med pa'i srung ba chen po gnas lngar dgod par bya ste/ srung ba chen por 'gyur ro/ /srin lag</text></item>
<item><p>164b.4</p><section></section><text>dang mthe'u chung dag nang du bcug pa'i snyim pa byas la mthe'u chung gnyis phyir brkyang la rtse mo sbrang de srin lag gnyis bkug pa de'i steng du mthe bong gnyis cung zad ma reg par dgod do/ /gung mo gnyis sbyar nas bsgreng ba de'i logs kyi tshigs gsum bar mdzub mo cung zad bkug pas bkod pa ni zla</text></item>
<item><p>164b.5</p><section></section><text>med pa zhes bya ba'i phyag rgya'o/ /sngags ni na maHsa man+ta badzra NAM oM haM hUM phaT/ yA sa he hUM phaT/ de nas ni go cha chen po'i phyag rgya ste/ rdo rje mi thub pa'i go cha bgo bar bya ba/ mthe'u chung gnyis dang mthe bong gnyis lu gu rgyud kyi rnam pa gzhan rnams kyi rtsa ba dang bar dang rtse mo legs par sbyang ba ni</text></item>
<item><p>164b.6</p><section></section><text>rdo rje mi thub pa'o/ /sngags ni na maHsa man+ta/ badzra NAM oM haM hUM badzra ba ye ba ka ba tse ho badzra badzra hUM phaT/ de ltar bdud la sogs pa rnams kyis ches shin tu yang brdzi bar mi 'gyur ro/ /de ltar bdag srung ba byas nas gnas bsrung bar bya ste/ de ltar rdo rje gdan gyi phyag rgyas gdan rdo rje'i rang bzhin</text></item>
<item><p>164b.7</p><section></section><text>du byin gyis brlab par bya ba las/ skyil krung bcas la thal mo g.yon pa bkan pa'i steng du thal mo g.yas pa kha yar lta ba legs par bzhag pa ni rdo rje gdan gyi phyag rgya'o/ /sngags ni/ na maH saman+ta badzra NAM oM haM hUM badzra ne paM hUM phaT/ de nas rdo rje'i dkyil 'khor gyi phyag rgyas bdag</text></item>
<item><p>165a.1</p><section></section><text>nyid kyi gnas/ rdo rje'i rang bzhin du byin gyis brlab par bya ste/ thal mo mnyam par sbyar ba mdzub mo gnyis dang srin lag gnyis kyi tshigs dbus ma bcag nas nang du bkug ste legs par bcug pas ka ba'i rnam par ro/ /lhag ma khab kyi rnam par bya ba ni rdo</text></item>
<item><p>165a.2</p><section></section><text>rje'i dkyil 'khor gyi phyag rgya'o/ /sngags ni/ na maHsa man+ta badzrA NAM oM haM hU~M badzrA gra b+hu ba ne la~M oM hU~M phaT/ da ni rdo rje ra ba yin pas/ de'i phyag rgya dgod par bya ste/ snyim pa gdangs pa'i srin lag gnyis nang du dgug gung mo gnyis rtse sprang nas bsgreng ba'i tshigs gsum pa la mdzub mo gnyis rdo rje'i</text></item>
<item><p>165a.3</p><section></section><text>rnam par bkod pa'i logs la yang mthe bo gnyis sbyar ba ni ra ba'i phyag rgya'o/ /sngags ni/ na maHsa man+ta badzrA NAM oM haM hUM badzra maN+Da le ban+d+ha ban+d+ha hUM phaT/ de nas de'i steng du rdo rje'i gur yin pas de'i phyag rgya dgod par bya ste/ thal mo mnyam du sbyor la srin lag gnyis dang mdzub mo gnyis rgyab sprad la nang du dgug</text></item>
<item><p>165a.4</p><section></section><text>go/ /gung mo rtse sprad la bsgreng de bzhin du mthe'u chung dang mtheb mo dag kyang byas pa ni gur gyi phyag rgya'o/ /sngags ni/ na maHsa man+ta badzrA NAM oM haM hUM badzA gra b+ha ne maHhUM phaT/ de nas phyi rol du rdo rje 'bar ba ste/ de'i phyag rgya dgod par bya ba ni/ mi 'jigs pa'i phyag rgyar byas pa'i rgyab tu g.yon pa sor mo</text></item>
<item><p>165a.5</p><section></section><text>rnams kyi bkab la/ g.yas pas bskor ba ni rdo rje 'bar ba'o/ /sngags ni/ na maHsa man+ta badzrA NAM oM haM hUM phaT/ de nas mtshams gcod par bya ste/ lag pa g.yas pa khu tshur bcangs pa'i mdzub mo bsgreng bas g.yas su bskor bar bya'o/ /bar mtshams med pa zhes bya ba'i mtshams bcad pa'o/ /</text></item>
<item><p>165a.6</p><section></section><text>'di'i sngags ni/ na maHsa man+ta badzra NAM oM haM hUM ma sI mA hA sI mA ban+d+he ban+d+ha ban+d+ha badzre badzri Ni hUM phaT/ de ltar srung ba yan lag dang bcas pa byas pa des de nas rang gi gnas nas gnas pa nyid kyis sangs rgyas dang byang chub sems dpa' rnams la de bzhin gshegs pa 'byung ba'i phyag dang / yon gyi snyan</text></item>
<item><p>165a.7</p><section></section><text>gsan legs par dbab pa'o/ /des de dag rnams kun nas dgongs par 'gyur ro/ /dngos grub kyi mchog rnams kyang ster bar 'gyur ro/ /khu tshur gnyis gshibs pa'i mthe'u chung gnyis so sor phyir brkyang ba ni de bzhin gshegs pa 'byung ba'i phyag rgya'o/ /sngags ni sangs rgyas</text></item>
<item><p>165b.1</p><section></section><text>dang byang chub sems dpa' rnams thams cad la phyag 'tshal lo/ /AHa ma la bi krAn ta te dzi ni a ra dze swA hA/ de nas dri la sogs pa'i phyi rol gyi nye bar spyad par bya ba yod pa rnams mi g.yo rdo rje'i phyag rgyas yongs su sbyangs la dri la sogs pa rnams so sor rang rang gi sngags kyis lan brgyad</text></item>
<item><p>165b.2</p><section></section><text>du mngon par bsngags la mchod par bya'o/ /de la dri'i sngags ni/ dus gsum du gshegs pa'i de bzhin gshegs pa rnams thams cad la phyag 'tshal lo/ /mtshungs pa med pa'i bdag gi dri dam pa 'di nam mkha'i dbyings dag cher khyab pas bcom ldan 'das la 'phro ba'i don thams cad</text></item>
<item><p>165b.3</p><section></section><text>sgrub pa swA hA/ me tog gi sngags ni/ dus gsum du gshegs pa rnams thams cad la phyag 'tshal lo/ /kun du bskor bas bskor ba'i me tog chen po dang ldan pa swA hA/ bdug spos kyi sngags ni/ dus gsum du gshegs pa'i de bzhin gshegs pa rnams thams cad la phyag 'tshal lo/ /</text></item>
<item><p>165b.4</p><section></section><text>rtse mo'i dri mchog gi rtse mor gyur pa'i spos kyi rtse mo swA hA/ mar me'i sngags ni dus gsum du gshegs pa'i de bzhin gshegs pa rnams thams cad la phyag 'tshal lo/ /mched cing 'bar ba'i mar me'i snang ba'i rtse mo swA hA/ lha bshos kyi sngags ni/ dus gsum du gshegs pa'i de</text></item>
<item><p>165b.5</p><section></section><text>bzhin gshegs pa rnams thams cad la phyag 'tshal lo/ /a ra ra pa ra ra ka ra ra gtor ma btang zhing bdag gis gtor ma dbul ba'i gtor ma chen po swA hA/ de nas phyogs bcu 'jig rten gyi khams na gnas pa'i sna tshogs pa'i mchod pa'i yan lag gzhan rnams 'di ltar dbul bar</text></item>
<item><p>165b.6</p><section></section><text>bya ste/ phyag 'tshal ba'i thal mo sbyar la bdag gir ma byas shing yongs su gzung ba med pa'i mchod pa'i bye brag tu gyur pa'i phyogs bcu'i 'jig rten gyi khams na gang dag thang las skyes pa rin po che'i ri dang dpag bsam gyi shing la sogs pa dang chu las skyes pa rgya mtsho'i rin po che la</text></item>
<item><p>165b.7</p><section></section><text>sogs pa dang / gser gyi 'dam las skyes pa la sogs pa dang / gzhan yid gang 'jig rten gyi khams thams cad na lha dang mi rnams kyi gzugs dang sgra dang dri dang ro dang reg bya la sogs pa rnams thams cad kyang ste/ de dag thams cad sangs rgyas dang byang chub sems dpa'</text></item>
<item><p>166a.1</p><section></section><text>rnams la ci nas kyang dbul bar bgyi'o zhes bya ba ni dpe'o/ /yid kyi rang bzhin gyi mchod pa'i sprin tshogs rnams kyang 'di ltar dbul bar bya ste/ rtse mo cung zad bskum nas thal mo gang bar sbyar bas phyag 'tshal ba'i mtshan nyid kyi thal mor byas la/ 'di skad du</text></item>
<item><p>166a.2</p><section></section><text>brjod par bya'o/ /sangs rgyas dang byang chub sems dpa' thams cad kyi byin gyis rlabs kyi stobs dang bdag gi smon lam dang bsod nams kyi stobs dang rig pa'i gsang sngags kyi stobs kyis kyang / sangs rgyas dang byang chub sems dpa' rnams thams cad kyi 'khor gyi dkyil 'khor du</text></item>
<item><p>166a.3</p><section></section><text>mchog tu rgya che ba byang chub sems dpa' kun du bzang po'i spyod pa las mngon par gsungs pa'i mchod pa'i sprin chen po kun du 'byung bar gyur cig ces bsam par yang byas la/ mchod pa byin gyis rlob par byed pa'i rig pa'i rgyal po 'di lan brgyad rjes su brjod par bya'o/ /sangs rgyas</text></item>
<item><p>166a.4</p><section></section><text>dang byang chub sems dpa' thams cad la phyag 'tshal lo/ /at+ga te s+pha ra hi ma~M ga ga na kha~M sa man+ta ta swA hA/ de nas 'jig rten gyi khams thams cad rnam par dag par byed pa'i sangs rgyas dang / byang chub sems dpa' rnams thams cad la yon tan sna tshogs pa'i gdangs dang ldan pa'i sgra</text></item>
<item><p>166a.5</p><section></section><text>dbyangs kyi sprin tshogs rgya mtsho dang / chos kyi sgra dbyangs kyi sprin tshogs rgya mtsho rnams kyis kyang thams cad du tshim par gyur cig ces bsams la/ bstod pa dang sgra dbyangs kyi sprin tshogs rnams mngon par 'byung bar byed pa'i rig pa'i rgyal po 'di lan brgyad rjes su brjod par bya ste/ sangs</text></item>
<item><p>166a.6</p><section></section><text>rgyas dang byang chub sems dpa' rnams thams cad la phyag 'tshal lo/ /sarba tra saM ku ru mi tA b+hi dz+nyA ra shi ni na mo stut+te swA hA/ de nas 'jig rten gyi khams rgya mtsho thams cad kyi bdag gi dngos po dang mtshungs par thams cad la/ sangs rgyas dang byang chub sems dpa' sprul pa'i sprin tshogs</text></item>
<item><p>166a.7</p><section></section><text>thams cad nas kun du spros pas sems can rnams thams cad kyi sdug bsngal thams cad rab tu zhi bar mdzad du gsol ba dang / kun du bzang po'i sku la sogs pa dag pa mthar thug gi bar gyi 'jig rten dang 'jig rten las 'das pa'i phun sum tshogs pa thams cad legs par thob par</text></item>
<item><p>166b.1</p><section></section><text>mdzad du gsol zhes kyang bsams la rig ba'i rgyal po 'di lan brgyad kyi bar du rjes su brjod par bya ba ni/ sangs rgyas dang byang chub sems dpa' rnams thams cad la phyag 'tshal lo/ /rdo rje sems dpa' chen po la phyag 'tshal zhing bstod do/ /sems can la phan pa mdzad pas</text></item>
<item><p>166b.2</p><section></section><text>bzhugs su gsol/ thams cad la chos rnams thams cad byin gyis brlab tu gsol/ swA hA mchod pa la sogs pa de dag rnams thams cad sngags la sogs pa'i stobs kyi phyin ci log tu 'gyur ba ma yin no zhes dad par bya ba'o/ /dge ba'i rtsa ba de rnams kyang 'di ltar bla na med pa yang</text></item>
<item><p>166b.3</p><section></section><text>dag par rdzogs pa'i byang chub tu yongs su bsngo bar bya ste/ ji ltar sangs rgyas bcom ldan 'das rnams kyis rjes su mkhyen pa'i yongs su bsngo bar gyur pa de ltar bdag gis kyang dge ba'i rtsa ba de dag yongs su bsngo bar bgyi'o/ /dge ba'i rtsa ba 'dis kyang bdag kun du bzang po'i spyod</text></item>
<item><p>166b.4</p><section></section><text>pas byang chub mngon par sangs rgyas te sems can thams cad kyang kun du bzang po'i spyod pa yongs su dag pa la rab tu dgod par bya'o zhes bya bar ro/ /de nas sangs rgyas dang byang chub sems dpa' rnams thams cad kyi byin rlabs 'byung bar bya ba'i don du/ de'i phyag rgya bcings la</text></item>
<item><p>166b.5</p><section></section><text>sngar bshad pa'i yi ge brgya pa dran par bya'o/ /yang na yi ge lnga pa'o/ /lag pa gnyis phan tshun du rgyab sbrel bas gshibs pa'i sor mo'i rtse mo gyen du bstan la mdzub mo gnyis dang mthe'u chung gnyis kyang lu gu rgyud du dgod cing gung mo gnyis dang srin lag dag kyang bsgreng ba'i bar du</text></item>
<item><p>166b.6</p><section></section><text>mthe bong gnyis bcug pa kha gyen du bstan la bzung ba ni yi ge brgya pa'i phyag rgya'o/ /yi ge lnga pa'i phyag rgya yang / thal mo kha sbyar du byas te mdzub mo gnyis kyis mthe bong gnyis rtse mo la reg par byas la lhag ma ni de kho na nyid bzhin du khab kyi rnam par ro/ /sngags ni sangs rgyas</text></item>
<item><p>166b.7</p><section></section><text>dang byang chub sems dpa' rnams thams cad la phyag 'tshal lo/ /A bI ra hU~M kha~M/ da ni phyag rgya thams cad yang dag par sdud par gyur pa kun du snang bar byed pa gtsug tor gyi phyag rgya'am chos kyi 'khor lo'i bcing bar bya'o/ /lag pa gnyis mnyam por bkan nas brkyang la</text></item>
<item><p>167a.1</p><section></section><text>srin lag dang mdzub mo lag pa'i nang du sen mos sen mo gtugs pa la mthe bong gi rtse mo dgug go/ /mthe'u chung ni rtse sbrang la sbyar te brkyang ngo / gung mo ni de kho na ltar sen mo'i rtse mo mnyam por slang ngo / /kun du snang bar byed pa gtsug tor gyi phyag rgya'o/ /de nyid</text></item>
<item><p>167a.2</p><section></section><text>la mdzub mo bshugs la sen mos sen mo la cung ma reg pa'i maN+Dal gyi rnam pa ste/ chos kyi 'khor lo'i phyag rgya'o/ /rim pa ji lta ba bzhin du 'di dag gnyis kyi sngags ni/ AHmaM haM/ oM d+yun pa ta yats+tsha na ta tsa kre Na badzri NA hU~M/ 'di dag gnyis gang yang rung ba bcings la sngags lan</text></item>
<item><p>167a.3</p><section></section><text>cig brjod la 'gro ba'am 'dug pas kyang bzlas par bya ste/ bdud la sogs pas zil gyis non par mi 'gyur ro/ /dngos grub rnams kyang 'di la mngon sum du 'gyur ro/ /myur du 'grub par bya ba'i don du de nas chos 'byung gi phyag rgya bcings la de'i sngags brjod par bya'o/ /lag pa</text></item>
<item><p>167a.4</p><section></section><text>g.yon pa khu tshur bcangs la mdzub mo dang mthe'u chung dang mthe bo rnams gyen du brkyang bar bya ba ni chos 'byung gi phyag rgya'o/ /sngags ni sangs rgyas dang byang chub sems dpa' thams cad la phyag 'tshal lo/ /AHsa ra pa thA sar pa tra Na ke swA hA/ rang gi phyag rgya dang sngags kyang lan</text></item>
<item><p>167a.5</p><section></section><text>cig brjod pas dam tshig brtan par bya'o/ /rang gi phyag rgya rnams kyang ci rigs par rig par bya'o/ /de nas sangs rgyas dang byang chub sems dpa' thams cad la yan lag lngas phyag 'tshal bar dmigs shing bzlas pa goms pas ji ltar mngon par 'dod pa'i sngags rnams myur</text></item>
<item><p>167a.6</p><section></section><text>bar ma yin bul bar ma yin pa'i rtog pa spangs la sngags kyi yi ge rig pa'i sems kyis ji srid du skyo bar ma gyur pa de srid du bzlas par bya'o/ /de nas langs te de bzhin gshegs pa'i snying po lan cig brjod la 'phags pa sdong po bkod pa la sogs pa'i mdo dag gdon par</text></item>
<item><p>167a.7</p><section></section><text>bya'o/ /tha mar mchod cing phyag btsal la zas bza' bar bya'o/ /za ba na yang sngags 'dis lan brgyad du mngon par bsngags te dang po'i cha ni sangs rgyas dang byang chub sems dpa' thams cad la lha bshos su byas la 'bring po'i tshad du bza' bar bya'o/ /de la sngags ni 'di yin te/ </text></item>
<item><p>167b.1</p><section></section><text>sangs rgyas dang byang chub sems dpa' rnams thams cad la phyag 'tshal lo/ /oM stobs sbyin pa'i gzi brjid kyi phreng ba swA hA/ zos pa'i lhag ma yang 'phags pa mi g.yo ba gtum po don yod pa'i snying pos lan cig mngon par bsngags la lhag ma'i chang bu sbyin par bya ste/ rtag</text></item>
<item><p>167b.2</p><section></section><text>tu rjes su 'brel pa rnams kyis blang bar dngos grub ster bar byed do/ /zos pa ngal sos nas kyang sdig pa bshags pa la sogs pa byas te/ dam pa'i chos la dga' ba nyid kyis gnas par bya'o/ /gal te nus par gyur na phyi dro yang srung ba la sogs pa yan lag dang bcas</text></item>
<item><p>167b.3</p><section></section><text>pa dang mchod pa la sogs pa de dag thams cad byas la bzlas pa bya'o/ /mi nus na snga dro byas pa nyid kyi srung ba la sogs pa gshegs su ma gsol bar gnas pa nyid kyis bsam pa brtan par byas la/ 'phags pa mi g.yo rdo rje'i phyag rgya sngags dang bcas pas</text></item>
<item><p>167b.4</p><section></section><text>bgegs bskrad cing yi ge lnga pa la sogs pa gzhan gang yang rung ba phyag rgya dang bcas pas srung ba byas te/ mchod pa dang bstod pa la sogs pa yang nye bar blangs shing sngar bzhin du bzlas par bya'o/ /nyi ma rgas pa dang ra ba dang gur la sogs pas gshegs su gsol</text></item>
<item><p>167b.5</p><section></section><text>la/ 'od zer gyi phreng ba'i cho ga bsgo bar bya ste/ phan tshun du sor mo sbrel bas nang du khu tshur la gung mo gnyis khab bzhin du phyir brkyang ba de'i tshigs gsum pa la mdzub mo zung gi rtse mo so sor gtad pa'i logs la mthe bong dag sbyar ba ni 'od zer phreng ba'i phyag rgya'o/ /</text></item>
<item><p>167b.6</p><section></section><text>sngags ni dus gsum du gshegs pa'i de bzhin gshegs pa rnams la phyag 'tshal lo/ /dam tshig chen po rtogs pa/ mnyam pa nyid thugs su chud pa thams cad du mnyam par sems can rnams skyob pa/ chos kyi dbyings shin tu chags pa med pa swA hA/ </text></item>
<item><p>167b.7</p><section></section><text>nam gyi cha stod dang cha smad la yang mi nyal bar dam pa'i chos gdon pa la sogs pa bya'o/ /gung thun la yang khri spangs pa'i mal stan la sangs rgyas dang byang chub sems dpa' thams cad la yan lag thams cad kyis legs par phyag 'tshal ba nyid kyis nyal</text></item>
<item><p>168a.1</p><section></section><text>bar bya'o/ /mkhyen du gsol ba yang bya ste sangs rgyas dang byang chub sems dpa' thams cad kyis bdag la byin gyis brlab tu gsol/ bla na med pa'i dngos grub kyi mchog rnams kyang stsal du gsol/ khyed kyis nye bar 'tshe ba rnams thams cad kyang rab tu</text></item>
<item><p>168a.2</p><section></section><text>zhi bar mdzad du gsol/ zhes so/ /cho ga 'di nyid kyang nyi ma re re zhing 'bum phrag bzlas pa dang ji srid du zla ba nya'i bar du ste/ ji srid du grub pa'i rtags byung bar gyur gyi bar du'o/ /de nas zla ba nya ba la sogs pa'i tshes grangs la zas bcad cing ltogs par nyal ba bsnyen gnas</text></item>
<item><p>168a.3</p><section></section><text>kyi sdom pa dang ldan pas lo 'dab kyi stan la nye bar gnas pa'am ku sha'i chang bu la legs par gnas pa yang rung ste/ mchod rten dang thang ka dang po ti dang sku gzugs la sogs pa rnams gang yang rung ba'i mdun du me tog gis kun du gang bar byas pa'i maN+Dal byas la srung ba</text></item>
<item><p>168a.4</p><section></section><text>dang mchod pa la sogs pa yan lag dang bcas pa rnams ni snga ma bzhin te/ chos 'byung bcings la de'i sngags rjes su dran par bya'o/ /de nas rang gi lha'i phyag rgya bcings la de'i sngags lan bdun nam brgyad brjod pas dam tshig brtan par bya'o/ /de nas sangs rgyas dang byang</text></item>
<item><p>168a.5</p><section></section><text>chub sems dpa' thams cad la yan lag lngas phyag 'tshal la 'khor lo'am rdo rje la sogs pa bzung nas kun du bzang po dang de bzhin gshegs pa'i sku la sogs pa dag par gyur pa mngon par 'dod pas dngos grub rang dang khad nye bar yid la byas te/ sangs rgyas dang byang</text></item>
<item><p>168a.6</p><section></section><text>chub sems dpa' thams cad la legs par 'tshal ba la dmigs pas bzlas pas goms shing / sangs rgyas dang byang chub sems dpa' rnams thams cad kyi bsod nams dang ye shes kyi tshogs la rjes su yi rang ba goms par gyur pa'i sems kyis nyi ma rgas pa nas</text></item>
<item><p>168a.7</p><section></section><text>bzung nas ji srid du nam phyed dam nyi ma shar ba'i bar de srid du bzlas par bya'o/ /de dag las kyang 'khor lo la sogs pa gdon mi za bar 'bar bar 'gyur ro/ /'bar ba las kyang sangs rgyas 'byung ba dang 'dra bar ltas chen por gyur pa nam mkha' las me tog gi char 'bab</text></item>
<item><p>168b.1</p><section></section><text>pa dang rnga dun du'i sgra dang lha rdzas kyi dbyangs dang de bzhin gshegs pa rnams kyis legs so zhes bya ba la sogs pa dang / sangs rgyas kyi zhing g.yo ba la sogs pa ngo mtshar ba rnams 'byung ngo / /rig pa 'dzin pa'i rigs thams cad kyang legs par 'du bar 'gyur ro/ /de dag rnams</text></item>
<item><p>168b.2</p><section></section><text>kyis kyang dbang bskur bar 'gyur ro/ /'jig rten gyi khams thams cad du sangs rgyas dang byang chub sems dpa' rnams mnyes par byed pa dang / mngon par shes pa lnga dang ldan pa dang / sangs rgyas dang byang chub sems dpa' thams cad mngon par dgyes par 'gyur ba dang / </text></item>
<item><p>168b.3</p><section></section><text>byang chub sems dpa'i spyad pa spyod pa'i rig pa 'dzin pa'i rgyal por 'gyur te/ rig pa 'dzin pa'i 'khor mtha' yas pa dang ldan pa dang bde ba rjes su 'phel bar 'gyur ro/ /'on kyang lus de nyid nyams par yang mi 'gyur zhing / lus de nyid kho nas mngon du tshogs nye bar bsags</text></item>
<item><p>168b.4</p><section></section><text>te byang chub sems dpa'i sa rnams thams cad yang dag par bgrod cing ji srid du mngon par rdzogs par sangs rgyas kyi bar du'o/ /gzhan yang sangs rgyas dang byang chub sems dpa' mthong ba dang yid bzhin gyi nor bu dang / bum pa bzang po la sogs pa 'jig rten dang 'jig rten</text></item>
<item><p>168b.5</p><section></section><text>las 'das pa'i dngos grub thams cad kyang tshul 'di nyid kyis spyi dang bye brag gi le'u rnams mthong bas sam cho ga bzhin du rgyud legs par bltas shing nges par the tshom med par byas la bsgrub par bya ste/ nges pa kho nar 'grub par 'gyur ro/ /'di ni thabs dang ldan pa'i sgrub thabs</text></item>
<item><p>168b.6</p><section></section><text>kyi cho ga yin la/ thabs dang bral bas kyang bsgrub par bya ba yin pas/ ji skad du bshad pa rnams ni bdag gis nus pa ma yin no zhes zhum par mi bya bar tha mar na bdag nyid gcig pu srung ba tsam bya ste/ mtshams bcad pa dang mchod pa la sogs pa rnams ni bsam</text></item>
<item><p>168b.7</p><section></section><text>par bya zhing de dag gi sngags brjod la/ ji srid 'dod kyi bar du bzlas par bya'o/ /bsgrubs par gyur na brtson 'grus kyi rjes su mthun pa dang las kyi rjes su mthun par nges pa kho nar 'grub pa yin te/ gcig gis kyang 'jig rten gsum bsrung bar nus pa yin no</text></item>
<item><p>169a.1</p><section></section><text>zhes rgyud las gsungs pa'i phyir ro/ /dam tshig gsum gyi rgyal po 'di ni don yod par grub pa dang bar chad med par grub pa yin te/ 'di yang sngags de dag dang cho ga gang dang gang yin pa de dang de la mkhas pas bsgrubs na 'grub pa yin no/ /'di nyid</text></item>
<item><p>169a.2</p><section></section><text>kyang gsungs pa ni 'di lta ste/ skye bo'i 'grul 'jug gis rab tu dben pa'i gnas su tshogs pa 'dus pa yongs su spangs shing sems can la rjes su brtse ba rnams ni/ mchod pa dang bral zhing thang ka med la khrus la sogs pa dang mi ldan pa'i kun du spyod pa la sogs pas zhugs</text></item>
<item><p>169a.3</p><section></section><text>kyang bsgrub bya ci nas kyang 'grub par 'gyur ro/ /yang gsungs pa/ ya mtshan pa ni gnyis yin te/ ji lta ji ltar sngags bsgrub par gyur ba de lta de ltar rjes su mthun par 'byung ngo / sbyor ba gang gis sgrub par byed pa de nyid kyis 'grub par 'gyur ro zhes so/ /gzhan yang</text></item>
<item><p>169a.4</p><section></section><text>gsungs pa/ byang chub sems ni brtan pa gang / /blo ni chags pa med gyur pa/ /the tshom nam yang bya ba min/ /des grub 'di na rtag par gnas/ /zhes bya ba'o/ /de'i phyir na brtson 'grus bskyed la som nyi rnam par spangs pas bsgrub par bya ste/ nges par 'grub par 'gyur ro/ /</text></item>
<item><p>169a.5</p><section></section><text>'di la yang grub pa don du gnyer ba rnams kyis dam tshig bsrung ba la shin tu 'bad par bya ste/ skal ba dang ldan pa rnams kyi dngos grub thams cad ni de'i rtsa ba las yin pa'i phyir ro/ /dam tshig de yang dam pa'i chos spang bar mi bya'o/ /bla ma la brnyas par mi bya'o/ /myos par 'gyur ba</text></item>
<item><p>169a.6</p><section></section><text>btung bar mi bya'o/ /nyal khri la nyal bar mi bya'o/ /rdo rje'i rigs bza' bar mi bya zhing 'gong bar yang mi bya'o zhes bya ba la sogs pa rnams ni ci nas kyang rgyud las shes par bya ste/ rgyas pas 'jigs pa'i phyir ma bris so/ /khrus byed par 'dod pa yin na yang dam tshig gsum</text></item>
<item><p>169a.7</p><section></section><text>las gsungs pa'i 'phags pa mi g.yo ba'i don yod pa'i snying po rdo rje gtum po nyid dang ldan pas 'dag chal la sogs pa'i khrus kyi rdzas rnams len pa dang sngags kyis kyang gdug pa tshar bcad pa dang mtshams gcad pa la sogs pa rnams bya ste/ de dag nyid kho nas bar chad la</text></item>
<item><p>169b.1</p><section></section><text>sogs pa thams cad rab tu zhi bar 'gyur ro/ /dam tshig gsum gyi rgyal po'i sgrub thabs rdzogs so// //paN+Di ta chen po ku mu da 'byung gnas blo gros kyi zhal snga nas mdzad pa'o/ /paN+Di ta a b+ha yA ka ra'i zhal snga nas pa tshab kyi rgyud kyi dge slong tshul khrims</text></item>
<item><p>169b.2</p><section></section><text>rgyal mtshan gyis bsgyur ba'o//[ ]@##/ /rgya gar skad du/ badzra d+ha ra saM gI ti stu ti/ bod skad du/ rdo rje 'dzin pas legs par gsungs pa'i bstod pa/ sangs rgyas dang byang chub sems dpa' thams cad la phyag 'tshal lo/ /mtshums</text></item>
<item><p>169b.3</p><section></section><text>med stobs ldan mnyam nyid snying por gyur pa'i chos mnga' ba/ /thugs rje'i bdag can 'gro ba rnams kyi sdug bsngal 'joms mdzad pa/ /yon tan lus kun ldan dngos grub thams cad sbyin mdzad cing / /dri med stobs ldan mnyam med mchog gi chos rab dang ldan pa/ /nam</text></item>
<item><p>169b.4</p><section></section><text>mkha' mnyam pa dag gi yon tan rdul phran zer mi yod/ /dpe ni mtshams kyi pha rol 'ga' zhig na yang dmigs pa min/ /dpe las rnam par 'das pa'i dngos grub ma lus dam pa rnams/ /mtha' yas sems can khams la mchog gi dngos grub sbyin par mdzad/ /rtag tu dri</text></item>
<item><p>169b.5</p><section></section><text>med thugs rje'i shugs kyis bzhengs pa'i smon lam can/ /dngos grub ji srid 'gog pa med pa'i chos nyid dang ldan pa/ /ma lus mchog tu sgrub par mdzad pa skye dgu rnams kyi don/ /rtag tu rnam par bzhed pa thugs rje chen po'i bdag nyid rnams/ /'gag pa med pa nyid du</text></item>
<item><p>169b.6</p><section></section><text>thugs rjes kun nas spyod ldan la/ /mi g.yo rab gsal 'jig rten gsum na dngos grub mchog rnams gnang / /dpag med gzhal du med la legs pa nyid du snyoms zhugs pa'i/ /rtogs shing mkhyen pa'i chos nyid shin tu ngo mtshar rmad du byung / /dam tshig gsum gyi</text></item>
<item><p>169b.7</p><section></section><text>dngos grub mchog gi mchog sbyin mdzad pas bdag /mchog stsol stsol na rtag tu mchog gi rtogs pa'i rtogs dang ldan/ /'jig rten gsum na mchog sbyin mchog rnams mtha' dag grub pa po/ /dus gsum gshegs pa'i mgon po sgrib pa kun nas mi mnga' ba'o/ /</text></item>
<item><p>170a.1</p><section></section><text>dam tshig gsum gyi rgyal po'i rtog pa nas gsungs pa/ /rdo rje 'dzin pas legs par gsungs pa'i bstod pa'o/ /dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ stu ti a nu shaM sa/ </text></item>
<item><p>170a.2</p><section></section><text>bod skad du/ bstod pa'i phan yon/ /'di dag sangs rgyas thams cad kyi/ /yang dag yon tan rgya chen yin/ /de dag lan cig brjod pas kyang / /gang phyir sngags pas thams cad 'grub/ /bstod pa'i rgyal po 'di dag gis/ /de bzhin gshegs pa mnyes byed de/ /</text></item>
<item><p>170a.3</p><section></section><text>bskal par gnas dang lhag pa dang / /dngos grub rgya chen ster bar gsungs/ /blta bas chog mi shes pa yi/ /bdag nyid sku yang ston par mdzad/ /rnam par snang mdzad mgon po che/ /mi bskyod pa dang rin chen 'byung / /dag pa'i rgyal ba snang mtha' yas/ /don</text></item>
<item><p>170a.4</p><section></section><text>yod grub rgyal thams cad kyis/ /gser 'gyur dang ni bcud kyis len/ /de nyid mchog kyang rab tu sbyin/ /dngos grub dgar gyur rnams yangs shing / /ma lus don rnams phun tshogs pa/ /bsam pa kun yang rdzogs byed pa'i/ /yid la sems pa ster bar mdzad/ /</text></item>
<item><p>170a.5</p><section></section><text>shes rab che dang stobs shugs rnams/ /mchog tu dge ba snang bar mdzad/ /ces pa bstod pa'i phan yon dang bcas pa 'di nyid ni rnal 'byor chen po'i rgyud rdo rje'i dkyil 'khor gyi rgyan las gsungs pa yin no/ /dge slong tshul khrims rgyal mtshan gyis bsgyur ba'o// // </text></item>
<item><p>170a.6</p><section></section><text>@##/ /rgya gar skad du/ tri sa ma yaM sa ma ya sA d+ha naM/ bod skad du/ dam tshig gsum gyi dam tshig gi sgrub thabs/ sangs rgyas la phyag 'tshal lo/ /dam chos gshe bar mi bya zhing / /spang bar nam yang ma yin no/ /rdzogs sangs rgyas dang byang chub sems/ /de</text></item>
<item><p>170a.7</p><section></section><text>dag kun min bya ba min/ /bla ma dbang bya brnyas mi bya/ /lus can rnams ni brdeg mi bya/ /sngags dang phyag rgya rang mi bya/ /chud kyang nges par mi gsan no/ /ser sna dang ni chang btung bar/ /nam yang bya ba ma yin no/ /rdo rje'i gzugs ni mi 'gong zhing / /bza' bar bya ba</text></item>
<item><p>170b.1</p><section></section><text>nyid kyang min/ /nyal khri stan du mi bya zhing / /phyag rgya sogs la ma gus spang / /bla ma dag gam lha la yang / /byis pa'i chos nyid mi bya'o/ /rang bzhin bzang dang nyes byed la'ang / /mngon spyod bya ba ma yin no/ /nyon mongs bya min byed gzhug dang / /yid rang bar yang mi</text></item>
<item><p>170b.2</p><section></section><text>bya'o/ /mdor na bdag gzhan rjes mi mthun/ /gang yin de dag spang bar bya/ /dam tshig 'di ni rtog chen dpal/ /dam tshig gsum gsungs dam tshig yin/ /g.yo sgyu dang ni log 'tsho dang / /dri ma la dga' tshogs par 'du/ /yid gnyis za bar byed pa dang / /yo</text></item>
<item><p>170b.3</p><section></section><text>byad phal cher yongs su 'dzin/ /snyom las zhum pa'i sems nyid dang / /bdag bstod la sogs de bzhin te/ /bar chad byed par gyur pa'i chos/ /rtog pa'i rgyal po las 'di gsungs/ /skyon 'di rnams las nges grol zhing / /sngar bshad dam tshig la gnas na/ /</text></item>
<item><p>170b.4</p><section></section><text>'du 'dzi kun spangs dang bar ldan/ /rdzogs pa'i byang chub la yid brtan/ /lus ngag yid kyi 'jug pa kun/ /skye dgu skyob phyir phan brtson pas/ /dngos grub dam tshig gsum gsungs pa/ /'dod pas cho ga bzhin du bsgrubs/ /paN+Di ta chen po rin chen 'byung gnas</text></item>
<item><p>170b.5</p><section></section><text>sbas pas mdzad pa'i dam tshig gi sgrub thabs rdzogs so// //dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ badzra A sa na sA d+ha na/ bod skad du/ rdo rje gdan gyi sgrub thabs/ sangs rgyas la phyag</text></item>
<item><p>170b.6</p><section></section><text>'tshal lo/ /yon tan tshogs ldan gzhan don bla mar gyur pa'i de bzhin gshegs rnams thams cad la ni 'dud/ /dpal ldan rdo rje gdan zhes bya bas brgyan pa'i lus can 'khor ba'i skyon gyis bzung ba rnams/ /reg tu mi 'dod sangs rgyas mchog nyid dul ba bsdams</text></item>
<item><p>170b.7</p><section></section><text>pa dam pa'i sgrub thabs de nyid ni/ /de bzhin gshegs pa la sogs kha dog sna tshogs mdzes pa'i sku de dag ni legs par bri/ /de las mdun du 'chad par 'gyur ba'i tshul gyi mdog dang phyag la sogs pa dang ldan pa'i bcom ldan 'das legs par bsams la me tog</text></item>
<item><p>171a.1</p><section></section><text>la sogs pa dbul bar bya'o/ /oM mi bskyod pa la phyag 'tshal lo/ /hU~M/ oM rdo rje'i me tog hUM swA hA/ re re zhing lan gsum gsum dbul bar bya'o/ /oM rnam par snang mdzad la phyag 'tshal lo oM/ oM rdo rje'i me tog hU~M swA hA/ oM rin chen 'byung</text></item>
<item><p>171a.2</p><section></section><text>ldan la phyag 'tshal lo/ /trA~M // oM rdo rje'i me tog hU~M swA hA/ oM snang ba mtha' yas la phyag 'tshal lo/ /hrIH oM rdo rje'i me tog hUM swA hA/ oM don yod grub pa la phyag 'tshal lo/ /AH oM rdo rje'i me tog hUM swA hA/ oM spyan ma la phyag 'tshal lo/ laM/ oM rdo rje'i me tog hUM swA hA/ oM mA ma</text></item>
<item><p>171a.3</p><section></section><text>kI la phyag 'tshal lo/ /mA~M/ oM rdo rje'i me tog hU~M swA hA/ oM gos dkar mo la phyag 'tshal lo/ /pAM/ oM rdo rje'i me tog hU~M swA hA/ oM sgrol ma la phyag 'tshal lo/ /ta~M/ oM rdo rje'i me tog hU~M swA hA/ de nas yang mi bskyod pa'i rang bzhin gyi rdo rje gdan la rab tu phal zhing ches shin tu phal che</text></item>
<item><p>171a.4</p><section></section><text>ba'i me tog dbul bar bya'o/ /rim pa 'di nyid kho nas oM rdo rje bdug spos hU~M swA hA/ oM rdo rje'i dri hUM swA hA/ oM rdo rje'i lha bshos hUM swA hA/ oM zhes bya ba la sogs pas mchod pa'i cho ga rnams byas la/ byams pa bsgom pa la sogs pa sngon du btang bas/ de nas rang gi snying gar</text></item>
<item><p>171a.5</p><section></section><text>a yongs su gyur ba las zla ba'i dkyil 'khor ro/ /de'i steng du yi ge hU~M gser bzang po'i mdog go/ /de las 'od zer kun nas spros pas bla ma dang / sangs rgyas dang / byang chub sems dpa' rnams bltas la/ de'i rjes la sku khrus dang / me tog la sogs pa mchod pa'i sprin</text></item>
<item><p>171a.6</p><section></section><text>gyi bkod pas legs par mchod par bya'o/ /de nas sdig pa bshags pa dang / bsod nams la rjes su yi rang ba dang / bsod nams yongs su bsngo ba dang gsum la skyabs su 'gro ba dang / lam la brten pa dang / byang chub tu sems bskyed pa rnams kyang / dkon mchog</text></item>
<item><p>171a.7</p><section></section><text>gsum la bdag skyabs mchi/ /zhes bya ba la sogs pa rnams kyis bya'o/ /de nas stong pa nyid rnam par bsgom par bya'o/ /chos thams cad rang bzhin med pa'i ngo bor rnam par bsgoms nas kyang / mi zad pa'i ngo bo'i byang chub kyi sems kyi rang bzhin 'od gsal ba'i bdag nyid blta</text></item>
<item><p>171b.1</p><section></section><text>ba'o/ /brtan par bya ba'i don du sngags brjod par bya ste/ oM rang bzhin gyis rnam par dag pas chos thams cad rang bzhin gyis rnam par dag pa ni nga yin no/ /'od kyi rang bzhin gyis gzugs de nyid kho na yongs su gyur nas zla ba'i dkyil 'khor du'o/ /de'i steng du yi ge hU~M a la</text></item>
<item><p>171b.2</p><section></section><text>sogs pa dbyangs yig bcu drug gis yongs su bskor ba'o/ /yang ka la sogs pa gsal byed kyi yi ge rnams kyis kyang yongs su bskor ba'o/ /thams cad mdog dkar po'o/ /ma lus pa yongs su gyur nas zla ba'i dkyil 'khor gzugs su bsam par bya'o/ /de'i steng du</text></item>
<item><p>171b.3</p><section></section><text>sa bon gyi yi ge hU~M ngo / /der gyur pa las rdo rje'o/ /rdo rje de'i lte ba la yang yi ge hU~M ngo / /de dag ma lus pa yongs su gyur pa las gser bzang po'i mdog gi rdo rje gdan gyi sku'o/ /de'i gdan ni bdud bzhi'o/ /de yang phung po dang / nyon mongs pa dang / 'chi bdag dang / lha'i bu'i</text></item>
<item><p>171b.4</p><section></section><text>bdud rnams te/ dkar po dang / dmar po dang / nag po dang / ljang gu'i kha dog tu rim pa ji lta bar de dag rnams kyi lus bsgom par bya'o/ /bdud 'di dag rnams yongs su dkrigs pa las seng ge'i khri yin no/ /de'i steng du sna tshogs pad+ma dang rdo rje'o/ /de la bzhugs pa'i</text></item>
<item><p>171b.5</p><section></section><text>bcom ldan 'das ni phyag gnyis pa rdo rje'i skyil mo krung gis gnas pa/ phyag g.yas pas sa non gyi phyag rgya dang ldan pa g.yon pa mnyam par gzhag pa skul na bza' ngur [(]smig [,]smrig [)]mnabs pa zhi ba'i bdag nyid can du rnal 'byor pas bsgom par bya'o/ /de nas oM chos kyi dbyings kyi</text></item>
<item><p>171b.6</p><section></section><text>rang bzhin gyi bdag nyid ni nga yin no bar nga rgyal bskyed par bya'o/ /de nas bcom ldan 'das kyi g.yas phyogs su mdog ser ba phyag gnyis pa ral pa dang cod pan dang ldan pa g.yas na rin po che'i rnga yab bsnams pa g.yon na klu shing me tog gis rgyas pa bsnams pa'i byang chub</text></item>
<item><p>171b.7</p><section></section><text>sems dpa' byams pa'o/ /de bzhin du g.yon phyogs su ni byang chub sems dpa' 'jig rten dbang phyug ste/ mdog dkar ba g.yas pas rin po che'i rnga yab bsnams pa g.yon gyi pad+ma dmar skya bsnams pa'o/ /gnyis ka yang bcom ldan 'das kyi zhal la rnam par</text></item>
<item><p>172a.1</p><section></section><text>blta bar bsgom par bya'o/ /de'i rjes la ni go cha drug dgod par bya ste/ bcom ldan 'das kyi spyan gnyis la zla ba'i dkyil 'khor ro/ /de'i steng du yi ge k+ShiM kha dog dkar po'o/ /rna ba gnyis ka la zla ba'i dkyil 'khor gyi steng du yi ge dzrIM kha dog</text></item>
<item><p>172a.2</p><section></section><text>mthing nag go/ /sna bug gnyis la zla ba'i dkyil 'khor ro/ /de'i steng du yi ge kha~M kha dog ser po'o/ /lce la zla ba'i dkyil 'khor gyi steng du yi ge ga~M mdog dmar po'o/ /dpral bar zla ba'i dkyil 'khor gyi steng du yi ge ka~M mdog ljang gu'o/ /nu ma gnyis kyi bar du zla ba'i dkyil</text></item>
<item><p>172a.3</p><section></section><text>'khor gyi steng du yi ge soM mdog dkar po'o/ /'di dag ni go cha drug dgod pa bsgom pa'o/ /de nas rang gi snying gar zla ba'i dkyil 'khor la yi ge hUM yongs su gyur pa las/ rdo rje lte ba la hU~M dang bcas pa zla ba'i dkyil 'khor gyi steng du ste/ de dag thams cad yongs su gyur pa las/ </text></item>
<item><p>172a.4</p><section></section><text>ye shes sems dpa' dam tshig sems dpa' lta bu rnam par bsam par bya'o/ /de nas mgo bo la zla ba'i dkyil 'khor gyi steng du yi ge oM yongs su gyur pa las 'khor lo kha dog dkar po'o/ /de'i dkyil 'khor du yang zla ba la gnas pa'i yi ge oM zhes bya ba ni bcom ldan 'das kyi sku'i rnam</text></item>
<item><p>172a.5</p><section></section><text>par dag pa bsgom pa'o/ /mgrin par zla ba'i dkyil 'khor gyi steng du yi ge AHyongs su gyur pa las pad+ma dmar po 'dab ma brgyad pa'o/ /de'i dbus su zla ba'i dkyil 'khor la gnas pa'i AHyi ge bya ba ni bcom ldan 'das kyi gsung rnam par dag pa bsgom pa'o/ /lte</text></item>
<item><p>172a.6</p><section></section><text>ba'i gong du zla ba'i dkyil 'khor de'i steng du yi ge hU~M yongs su gyur pa las rdo rje kha dog nag po'o/ /de'i dbus su zla ba'i dkyil 'khor la gnas pa'i yi ge hU~M ngo zhes bya ba ni bcom ldan 'das kyi thugs rnam par dag pa bsgom pa'o/ /'bras bu sangs rgyas nyid ni grub par bya'o/ /</text></item>
<item><p>172a.7</p><section></section><text>de nas nam mkha' la gnas pa'i bcom ldan 'das snying ga'i sa bon gyi 'od zer gyis spyan drangs la/ dzaHhU~MHba~M hoH zhes bya ba yi ge bzhis mdun du bzhugs su gsol lo/ /der mchod yon dang zhabs bsil dang / gdan dang / bsang gtor rnams dbul bar bya'o/ </text></item>
<item><p>172b.1</p><section></section><text>de nas ni 'o thug la sogs pa'i zhal zas drang bar bya ste/ 'dis ni bdud rtsi myang ba brjod do/ /de'i rjes su/ /sangs rgyas kun la bdag phyag 'tshal/ /zhes bya ba'i bstod pa 'di dag gis bstod par bya'o/ /de nas ye shes sems dpa' dang / dam tshig sems dpa' lhan cig gcig</text></item>
<item><p>172b.2</p><section></section><text>tu byas la/ dam tshig khyod dam tshig khyod dam tshig khyod bdag oM AHhU~M zhes bya ba'i sngags 'dis gnyis su med par bya ba'o/ bsgoms pas ngal bar gyur na ni phyi nas bzlas pa bya ba'o/ /oM AHbadzra hU~M swA hA/ zhes bya ba ni bzlas pa'i sngags so/ /phyi nas ni bla na med pa yang dag</text></item>
<item><p>172b.3</p><section></section><text>par rdzogs pa'i byang chub tu bsod nams yongs su bsdos la/ gshegs su gsol te/ ji ltar bde bar rgyu bar bya ba'o zhes bya ba'o/ /bsod nams 'dis sems can rnams thams cad myur du de bzhin gshegs pa'i ye shes thob par gyur cig /gdams ngag gi rim pa'i bcom</text></item>
<item><p>172b.4</p><section></section><text>ldan 'das rdo rje gdan gyi sgrub thabs yongs su rdzogs so// //paN+Di ta chen po a b+ha yA ka ra'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ badzra A sa na sA d+ha naM/ bod skad du/ rdo rje gdan</text></item>
<item><p>172b.5</p><section></section><text>gyi sgrub thabs/ /sngon du brjod pa'i rim pas stong pa nyid bsgoms pa'i rjes thogs la/ zla ba'i dkyil 'khor la yi ge hU~M mthing nag a la sogs pa'i dbyangs yig dkar po bcu drug gis yongs su bskor ba'o/ /de nas yi ge ka la sogs pa gsal byed dkar po sum cu rtsa</text></item>
<item><p>172b.6</p><section></section><text>gnyis kyis kyang kun nas bskor ba'o/ /de dag thams cad yongs su gyur pa las zla ba'i dkyil 'khor de'i steng du yang sa bon de nyid do/ /de yongs su gyur pa las rdo rje ser po'o/ de'i lte ba la sa bon ser po'o/ /de dag thams cad yongs su gyur nas rje btsun sangs rgyas dpal rdo rje</text></item>
<item><p>172b.7</p><section></section><text>gdan du bdag nyid skad cig gis rdzogs par bya ste/ ser po zhal gcig phyag gnyis pa bdud bzhi legs par dkrigs pa'i seng ge'i khri chen po mchog tu gyur pa/ de'i steng du sna tshogs pad+ma dang rdo rje la legs par bzhugs shing / phyag g.yon pa mnyam par bzhag pa phyag</text></item>
<item><p>173a.1</p><section></section><text>g.yas pa sa gnon gyi phyag rgya dang ldan pa/ sku la me tog ban d+hu dmar po'i 'od dang ldan pa'i na bza' bsnams pa yan lag dang nying lag thams cad blta bas chog mi shes pa'i skur bsam par byas la/ oM chos kyi dbyings kyi ngo bo'i bdag nyid ni nga yin no/ /zhes</text></item>
<item><p>173a.2</p><section></section><text>gnyis su med pa'i nga rgyal bya ba'o/ /de'i rjes la bcom ldan 'das kyi g.yas phyogs su byang chub sems dpa' byams pa gser mdog tu ser ba phyag gnyis pa ral ba'i cod pan dang ldan pa phyag g.yas pas rnga yab bsnams pa phyag gzhan g.yon pa na 'dab ma dang ldan pa'i klu shing</text></item>
<item><p>173a.3</p><section></section><text>bsnams so/ de bzhin du g.yon na byang chub sems dpa' 'jig rten dbang phyug dkar po ral ba'i cod pan dang ldan pa rnga yab phyag g.yas pa na bsnams pa phyag g.yon pad+ma bsnams pa'o/ /de dag gnyis ka yang bcom ldan 'das kyi zhal mngon du rnam par blta bar blta ba'o/ /</text></item>
<item><p>173a.4</p><section></section><text>de nas go cha drug dgod par bya ste/ bcom ldan 'das kyi spyan gnyis la zla ba la gnas pa'i yi ge k+ShiM dkar po'o/ /rna ba gnyis la zla ba la gnas pa'i yi ge dzrIm mthing nag go/ /sna bug gnyis la zla ba la gnas pa'i yi ge khaM ser po'o/ /lce la zla ba la gnas pa'i yi ge ga~M</text></item>
<item><p>173a.5</p><section></section><text>dmar po'o/ /dpral bar zla ba la gnas pa'i yi ge kaM ljang gu'o/ /nu ma'i bar du zla ba la gnas pa'i yi ge sa~M dkar po'o/ /de nas snying gar zla ba la gnas pa'i yi ge hU~M las byung ba'i rdo rje'o/ /yang de'i lte bar zla ba dang bcas pa'i yi ge hU~M ngo / /mgrin par zla ba'i</text></item>
<item><p>173a.6</p><section></section><text>dkyil 'khor la yi ge AHdmar po las skyes pa'i pad+ma dang zla ba la gnas pa'i yi ge AHzhes bya ba ni bcom ldan 'das kyi gsung rnam par dag pa bsgom pa'o/ /mgo bor zla ba la gnas pa'i yi ge oM las byung ba'i 'khor lo rtsibs brgyad pa dang zla ba la gnas pa'i yi</text></item>
<item><p>173a.7</p><section></section><text>ge oM mo/ /zhes bya ba ni bcom ldan 'das kyi sku rnam par dag pa rnam par bsgom pa'o/ /lte ba'i gong du zla ba la gnas pa'i rdo rje dang bcas pa'i yi ge hUM ngo zhes bya ba ni bcom ldan 'das kyi thugs rnam par dag pa bsgom pa yin no/ /de nas snying ga'i sa bon gyis ye shes sems</text></item>
<item><p>173b.1</p><section></section><text>dpa' yang dag par spyan drangs la/ mchod yon dang zhabs bsil dang / rnam pa sna tshogs pa'i mchod pa rnams kyis legs par tshim par bya ba dang bstod pa dang phyag 'tshal ba sngon du btang bas dam tshig sems dpas lhan cig tu byas la/ oM dam tshig khyod dam tshig khyod dam tshig</text></item>
<item><p>173b.2</p><section></section><text>khyod oM AHhU~M zhes bya ba'i sngags 'dis gnyis su med pa'i nga rgyal bskyed par bya'o/ /de nas bsgoms pas ngal na sngags bzlas par bya ste/ oM AHbadzra hU~M swA hA/ zhes bya ba 'di ni rdo rje gdan gyi sgrub thabs te rdzogs so//[ ]@##/ /rgya gar skad du/ Sha Ta</text></item>
<item><p>173b.3</p><section></section><text>k+Sha ra sA d+ha na/ bod skad du/ yi ge drug pa'i sgrub thabs/ dang por re zhig sngags pas bde ba'i stan la nye bar gnas te/ gdong ba'i gtsang sbra la sogs pa byas la/ rang nyid kyi snying ga'i zla ba la gnas pa'i yi ge hrIHdkar po las rnam par 'phros pa'i 'od zer gyis/ bla ma dang sangs</text></item>
<item><p>173b.4</p><section></section><text>rgyas dang byang chub sems dpa' rnams mdun du bltas pas/ legs par mchod cing gsum la skyabs su 'gro ba la sogs pa rnams bya ste/ dkon mchog gsum la bdag phyag mchi/ /zhes bya ba la sogs pas so/ /ji srid du sems can du bsdu bar bya bas bsdus par</text></item>
<item><p>173b.5</p><section></section><text>gyur pa/ sgo nga las skyes pa dang / mngal las skyes pa dang / drod gsher las skyes pa dang / rdzus te skyes pa dang / gzugs can dang / gzugs can ma yin pa dang / 'du shes yod pa dang / 'du shes med pa dang / 'du shes yod pa yang ma yin 'du shes med pa yang</text></item>
<item><p>173b.6</p><section></section><text>ma yin pa ste/ ji srid du gang 'ga' zhig sems can gyi khams su gdags par bya bas btags par gyur pa rnams/ thams cad kyang bdag gis phung po lhag ma med pa'i mya ngan las 'das pa'i dbyings su legs par dgod par bya ba'o/ /de nas oM rang bzhin gyis rnam par</text></item>
<item><p>173b.7</p><section></section><text>dag pas chos thams cad rang bzhin gyis rnam par dag pa ni bdag yin no zhes bya ba lan gsum brjod par bya ba'o/ /de'i rjes su stong pa nyid yud tsam cig dmigs par bya'o/ /de'i rjes thogs la snying gar pad+ma dkar po'i steng du zla ba'i dkyil 'khor ro/ /de'i steng du hrIHdkar</text></item>
<item><p>174a.1</p><section></section><text>po'i rnam pa'o/ /de la 'od zer 'bum phrag du ma kun nas 'phros par bsgoms la/ des sems can rnams kyi yang thog ma med pa'i dus nas bsags pa'i 'dod chags la sogs pa'i nyon mongs pa'i tshogs rnams lhag ma ma lus par rnam par sbyangs te/ slar</text></item>
<item><p>174a.2</p><section></section><text>yang de nyid la gzhug par bya'o/ /de yongs su gyur pa las bdag nyid 'jig rten dbang phyug gi gzugs su bsgom par bya ste rgyan thams cad kyis brgyan pa sku mdog dkar po phyag bzhi'i g.yon pas pad+ma 'dzin pa/ g.yas pa phreng ba 'dzin pa phyag gzhan dag gnyis kyis thugs kar thal mo</text></item>
<item><p>174a.3</p><section></section><text>kha sbyar nas gnas pa'o/ /phyag dang sku mdog de lta bu dang ldan pa dag gis nor bu 'dzin pa/ g.yas phyogs na pad+ma gzhan gyi steng na gnas pa'o/ /g.yon phyogs na de kho na bzhin du yi ge drug gi rig ma chen mo pad+ma gzhan la gnas pa'o/ /de'i rjes la/ oM rdo rje sems dpa' bde ba chen po</text></item>
<item><p>174a.4</p><section></section><text>dzaHhU~M ba~M hoH/ /dpa' bo khyod a la la la la hoHaHaHaHaHzhes bya ba byin gyis rlob par byed pa'i sngags kyi rgyal po brjod par bya'o/ /de ltar bsgoms la de nas sangs rgyas thams cad kyi snying por gyur pa yid bzhin gyi nor bur brtag par bya ba'i gsang sngags kyi rgyal po 'di bdag</text></item>
<item><p>174a.5</p><section></section><text>nyid 'jig rten dbang phyug gi snying ga'i zla ba'i dkyil 'khor la kha dog dkar po phreng ba'i rnam par kha nas phyir byung nas lte khung du legs par 'jug pa 'khor lo ltar 'khor ba'i tshul du mtshan ma med pa'i rnal 'byor gyis blta bar bya'o/ /de ltar bzlas pa byas nas/ g.yo ba dang gzhug pa la</text></item>
<item><p>174a.6</p><section></section><text>sogs pa 'thob ste/ dad pa dang snying rje dang ldan zhing bla ma la gus pa'i rnal 'byor pa ni dus ring po mi thogs pan 'grub par 'gyur ro/ /oM ma Ni pad me hU~M/ bzlas pa'i sngags so/ /de nas langs pa'i dus na ni sngags kyi rgyal po 'di brjod nas langs par bya ste/ oM badzra satwa</text></item>
<item><p>174a.7</p><section></section><text>sa ma ya/ ma nu pA la ya/ badzra satwa twe no pa tiSh+Tha/ dr-i d+ho me b+ha ba su toSh+yo me b+ha ba/ su poSh+yo me b+ha ba/ a nu rak+to me b+ha ba/ sarba sid+d+hi m+me pra yats+tsha sarba karma su tsa me tsit+taM shri yaM ku ru hU~M ha ha ha ha hoH/ b+ha ga bAn sarba ta thA ga ta badzra mA me muny+tsa badzrI b+ha ba ma hA sa ma ya satwa AHde skad brjod</text></item>
<item><p>174b.1</p><section></section><text>la ji ltar bde bar rgyu bar bya ba'o/ /'phags pa yi ge drug pa rig pa chen mo'i sgrub thabs rdzogs so// //dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ Sha Ta k+Sha ra sA d+ha naM/ bod skad du/ yi ge</text></item>
<item><p>174b.2</p><section></section><text>drug pa'i sgrub thabs/ 'jig rten dbang phyug yi ge drug pa la phyag 'tshal lo/ /gzhan la yang dag phan brtson par/ /yid kyi lus can rnams la dmigs/ /sdug bsngal ma lus nyer zhi zhing / /dam pa'i bde bas rab gnas pa/ /de yid snying la legs bsam la/ /</text></item>
<item><p>174b.3</p><section></section><text>bsgom par bya ba'o dag pa'i 'od/ /'od de spros pas lus can rang / /kun nas gsal bar bya ba yin/ /ngal sos sngags pas cho ga bzhin/ /rnam rtog dam pa min spangs la/ /'od dkar lhag par 'bar ba yis/ /gsal por sngags ni brjod par bya/ /rang gi</text></item>
<item><p>174b.4</p><section></section><text>lte ba'i dkyil 'khor du/ /de ltar rab zhugs snying gar bsdu/ /'di byed pa na lus ngag yid/ /rnam gsum dag pa bsgom par bya/ /de la rang lus legs gnas pas/ /bdag nyid lus sogs dag par ro/ /phyir 'phros pa yi sngags rnams kyis/ /srog chags</text></item>
<item><p>174b.5</p><section></section><text>rnams la'ang rnam par bsam/ /sngags brjod pa las bzhengs par ni/ /mdun du lha gsum blta byas la/ /sngags brjod sdud pa'i rim pa yis/ /re re zhing ni dgod pa dang / /sna tshogs mchod pa sprul pa dang / /de dag dbul ba nyid kyang ngo / /de dag dag pa yongs rdzogs nas/ /</text></item>
<item><p>174b.6</p><section></section><text>'dod pa'i don du yongs su bsngo/ /de nas bzlas pa tshul bzhin bya/ /sngags bzlas pa yi tha mar yang / /mchod sogs snga ma bzhin byas la/ /lha rnams snying gar legs par bsdus/ /dang por ting nge 'dzin legs 'thob pa'i/ /sngags pas dben dang khyim sogs su/ /cho ga 'di ni</text></item>
<item><p>174b.7</p><section></section><text>thun tshod bzhir/ /'bum phrag bzlas par bya ba yin/ /spro dang bzlas pa kun spangs te/ /'tsho tshis sems khral bya ba min/ /sdig pa sbyang sogs thams cad la/ /dkyil 'khor gru bzhi byas la ni/ /thad ka la sogs mdun du bsgom/ /yang na rje dpon maN+Dal la/ /mchod byas</text></item>
<item><p>175a.1</p><section></section><text>mchod pa byas nas kyang / /cho ga 'di ni bya ba yin/ /de las lha'i sku'i gdams ngag ni 'di yin te/ skyil krung dkar zhing phreng ba dang / /pad bcas thal mo kha sbyar ba'i/ /rje lta de dang mthun par ni/ /lha mo zhen pa med par bsten/ /'phags pa ser por bsam bya</text></item>
<item><p>175a.2</p><section></section><text>ste/ /g.yon pas rin chen gdugs 'dzin cing / /rin chen dbu rgyan phyag g.yas stong / /zhen pa med pas rjes su 'gro/ /'phags pa yi ge drug pa rig pa chen po rje btsun 'jig rten dbang phyug gi gdams ngag rgyud nas 'ongs pa'i sgrub thabs kyi cho ga'o// //dge slong</text></item>
<item><p>175a.3</p><section></section><text>tshul khrims rgyal mtshan gyis bsgyur ba'o//[ ]@##/ /rgya gar skad du/ u pa de sha bi She sha sA d+ha naM/ bod skad du/ gdams ngag gi khyad par yi ge drug pa'i sgrub thabs 'ga' zhig la/ bcom ldan 'das ni nor bu dang bcas pa'i po tis mtshon pa'i</text></item>
<item><p>175a.4</p><section></section><text>pad+ma bsnams pa'o/ /nor bu 'dzin pa ni po ti dang bral ba'i nor bu dang pad+ma 'dzin pa'o/ /yi ge drug pa ni nor bu dang bral ba'i po ti pad+ma 'dzin pa'o/ /mchod pa'i sngags ni/ oM 'jig rten dbang phyug me tog bzhes su gsol swA hA/ de bzhin du bdug spos dang mar me zhes bya ba la</text></item>
<item><p>175a.5</p><section></section><text>sogs pa dag gis go bar bya'o/ /lha gzhan dag rnams la yang des go bar bya ba'o/ /ye shes kyi dkyil 'khor spyan 'dren pa'i sngags ni 'di yin te/ oM bde ba chen po rdo rje sems dpa' dzaHhU~M baM hoH dpa' bo khyod a la la la la hoHaHaHaHaHzhes so/ /yi</text></item>
<item><p>175a.6</p><section></section><text>ge drug pa'i gdams ngag gi khyad par rdzogs so// //tshul khrims rgyal mtshan gyis bsgyur ba'o//[ ]@##/ /rgya gar skad du/ khaR+sa pa Na sA d+ha naM/ bod skad du/ bde ba 'byung ba'i sgrub thabs/ khaR+sa pa Ni la phyag 'tshal lo/ /re zhig dang por sngags</text></item>
<item><p>175a.7</p><section></section><text>pas bde ba'i stan la nye bar gnas shing gdong pa'i gtsang sbra la sogs pa byas pas/ gtsang zhing dben pa'i phyogs su rang gi snying gar yi ge a las zla ba'i dkyil 'khor rnam par bsgom par bya ba'o/ /de'i steng du yi ge hrIHdkar po'o/ /de'i 'od zer gyis bskul la mdun</text></item>
<item><p>175b.1</p><section></section><text>gyi nam mkha' la bla ma dang / sangs rgyas dang / byang chub sems dpa' la sogs pa spyan drangs la/ snying ga'i sa bon gyi 'od zer las byung ba'i mchod pa'i sprin gyis legs par mchod cing sdig pa bshags pa la sogs pa dang / tshangs pa'i gnas bzhi bsgom pa yang bya ste/ </text></item>
<item><p>175b.2</p><section></section><text>de nas stong pa nyid bsgom par bya zhing / oM stong pa nyid kyi ye shes rdo rje'i rang bzhin gyi bdag nyid ni nga yin no zhes bya ba 'dis byin gyis brlab par bya ba'o/ /de'i rjes la sngar bzhin du yi ge hrIHrnam par bsgoms la nam mkha'i dkyil na spros shing bsdu bar yang byas la/ </text></item>
<item><p>175b.3</p><section></section><text>de las nges par byung ba'i 'jig rten dbang phyug tu bdag nyid bsgom par bya ste/ dkar po 'od zer bye ba 'phro ba ral pa dang / dbu rgyan dang ldan pa/ snang ba mtha' yas kyis spyi bor mtshan pa/ rgyan thams cad kyis brgyan pa/ bzhin 'dzum pa/ skyil krung phyed pas pad+ma</text></item>
<item><p>175b.4</p><section></section><text>dang zla ba'i gdan la bzhugs pa/ g.yas pas mchog sbyin pa/ g.yon pas pad+ma bsnams pa'o/ /g.yas kyi phyogs na 'phags ma sgrol ma dang / gzhon nu nor bzangs gnyis so/ /g.yon gyi phyogs na khro gnyer can dang / rta mgrin gnyis so/ /de nas mgo bo</text></item>
<item><p>175b.5</p><section></section><text>la yi ge oM/ mgrin par yi ge AHsnying gar yi ge hU~M 'di dag rnams legs par bsams la/ ji srid du skyo bar ma gyur gyi bar du gnas par bya'o/ /skyo ba dang sngags bzlas par bya'o/ /de la sngags ni 'di yin te/ oM hrIHswA hA bya ba'o/ /khaR+sa pa Ni'i sgrub thabs rdzogs</text></item>
<item><p>175b.6</p><section></section><text>so// //paN+Di ta chen po rat+na A ka ra gup+ta'i zhal snga nas/ dge slong tshul khrims rgyal mtshan gyis bsgyur ba'o/ /[ ]@##/ /rgya gar skad du/ khaR+sa pa Na sA d+ha naM/ bod skad du/ bde ba 'byung ba'i sgrub thabs/ bcom ldan 'das bde ba thams</text></item>
<item><p>175b.7</p><section></section><text>cad 'byung bar mdzad pa la phyag 'tshal lo/ /mngon 'dod 'bras ster dpag bsam ljon shing dpal ni kun nas nyer rgyas pa'i/ /bde bar gshegs tshul lam chen rnams ni shin tu bde mdzad ded dpon pa/ /srid zhi mnyam par dgongs pa dngos po'i rang bzhin ma lus thams cad kyi/ /</text></item>
<item><p>176a.1</p><section></section><text>skye dgu'i chad pa 'di ni phyag na pad+mo 'di yis zhi gyur cig /snga mor gdong sogs legs bkrus la/ /dben pa'i gnas su cho ga yi/ /snying ga'i sa bon spro bya ba/ /pad+ma'i stan la legs gnas pa'i/ /zla rgyas steng du rab 'bar ba/ /sa bon rang gi snying</text></item>
<item><p>176a.2</p><section></section><text>gar bsgom/ /'od des legs par bskul byas la/ /yang dag spyan drangs mkha' dbyings mdun/ /dpal ldan khaR+sa pa Na mgon/ /bla ma sangs rgyas rgya mtsho sras/ /mchod sprin rnam pa sna tshogs pa/ /sa bon de las byung bas mchod/ /de nas mngon par phyag byas la/ /</text></item>
<item><p>176a.3</p><section></section><text>sdig pa bshags la sogs pa'o/ /blo 'khor ba thog ma med pa nas 'khor ba gang yin par bdag gis mi dge ba bgyis pa'am/ bgyid du stsal ba'am/ gzhan bgyid par gyur pa la rjes su yi rang bar bgyis pa/ de dag thams cad bcom ldan 'das kyi spyan sngar bdag</text></item>
<item><p>176a.4</p><section></section><text>gis bshags par bgyi'o/ /rdzogs pa'i sangs rgyas dang / sangs rgyas kyi sras dang / 'phags pa rnams dang gzhan dag rnams kyis byas pa'i dge ba gang yin pa la yang rjes su yi rang ngo / /bdag gis de dag ma lus rdzogs pa'i byang chub tu yang dag par yongs</text></item>
<item><p>176a.5</p><section></section><text>su skyang bar bgyi'o/ /thugs rje'i bdag bzhin bla med pa'o/ /sangs rgyas la ni bdag skyabs mchi/ /chos kyi rang bzhin gos med pa'i/ /chos rnams thams cad ro gcig pa'o/ /rab dga' la sogs sar zhugs pa'i/ /byang chub sems tshogs la de</text></item>
<item><p>176a.6</p><section></section><text>bzhin/ /mya ngan las 'das par bzhed pa'i sangs rgyas la yang gzhan la phan pa'i don du ring bar bzhugs par bdag gsol ba 'debs so/ /sgrib pa thams cad rtsad nas gcod par byed pa'i rgyur gyur ba byang chub kyi sems bdag gis bskyed par bgyi'o/ /sras dang bcas</text></item>
<item><p>176a.7</p><section></section><text>pa'i bde bar gshegs pa'i lam la bdag gis bsam pa rnam par dag pas legs par bstan par bgyi'o/ /de nas gcig dang bral ba'i phyir na/ g.yo ba dang / mi g.yo ba'i 'jig rten 'di dag nyid ma lus pa yang stong pa'o zhes rnam par bsams la/ oM stong pa nyid kyi ye</text></item>
<item><p>176b.1</p><section></section><text>shes kyi rdo rje'i rang bzhin bdag nyid ni nga yin no zhes bya bas stong pa nyid byin gyis brlab par bya'o/ /byin gyis brlabs la chos 'di dag thams cad ni rang bzhin gyis rnam par dag pa yin la de bzhin dung yang yin no zhes kun du bltas la/ oM chos thams cad rang bzhin gyis rnam par</text></item>
<item><p>176b.2</p><section></section><text>dag pas bdag kyang rang bzhin gyis dag pa'o zhes brjod par bya'o/ /de nas ni bsgom pa'o/ /rnam par shes pa'i bdag nyid tsam du gyur pa las sngon gyi smon lam gyis legs par bskul bas yi ge paM las yongs su gyur pa las kha dog sna tshogs pa'i pad+ma'o/ /a las skyes pa'i zla</text></item>
<item><p>176b.3</p><section></section><text>ba'i dkyil 'khor rgyas shing dri ma med pa'o/ /de'i steng du shin tu 'od 'bar bar gyur pa'i yi ge hrIHnam mkha'i dkyil gang ba dang / spro ba'i tshogs kyis khyab par rnam par bsgoms la/ de dag yongs su gyur pa las rang gi sa bon gyi yu ba'i snying po la rgyan du byas shing kha bye ba'i pad+ma sngon</text></item>
<item><p>176b.4</p><section></section><text>du blta'o/ /de nas de dag kun yongs su gyur nas bdag nyid bcom ldan 'das su bsgom par bya ste/ gong ltar 'od bye ba kun nas 'phro bas sku shin tu dkar ba dbu rgyan dang ldan zhing ral pa ni brang khar te/ snang ba mtha' yas kyis dbu brgyan pa/ sna tshogs pad+ma las byung</text></item>
<item><p>176b.5</p><section></section><text>ba'i zla ba'i dkyil 'khor la phyed krung gis bzhugs pa/ sku rgyan thams cad dang ldan zhing zhal 'dzum pa lo brgyad gnyis kyi tshod du gyur pa ste/ phyag g.yas pas mchog sbyin pa/ phyag g.yon pas yu pa dang ldan pa'i pad+ma bsnams shing / phyag smad pa de'i 'og na bdud rtsi'i</text></item>
<item><p>176b.6</p><section></section><text>rgyun mdog shin tu dkar ba 'thung bar byed pas tshim pa med par kha gyen du gdangs shing gsus pa che ba shin tu ring bar gyur pa nye bar gnas pa'i yi dwags lta bu'i kha tshim par mdzad do/ /ri bo po Ta la'i nang na bzhugs pa dpal dang ldan pa thugs rjes brlan par gyur pa'i kun du gzigs pas</text></item>
<item><p>176b.7</p><section></section><text>sgeg pa'i nyams dang ldan pas kun nas legs par bsten par byed pa/ shin tu gzhon pa sna tshogs pa'i mtshan rnams kyis brgyan pa'o/ /de'i mdun na sgrol ma'o/ /g.yas zur na gzhon nu nor bzangs so/ /de la sgrol ma ni ljang gu phyag g.yon pas yu ba dang bcas pa'i</text></item>
<item><p>177a.1</p><section></section><text>ut+pa la bzung nas phyag g.yas pas kha 'byed par mdzad pa/ rgyan sna tshogs dang ldan pa/ shin tu gzhon shing lang tshol babs pa lta zur legs par bsten pa'o/ /nor bzangs gzhon nu yang mchan khung g.yon pa na po ti bcug cing thal mo kha sbyar ba gser</text></item>
<item><p>177a.2</p><section></section><text>gyi 'od kun du snang ba/ gzhon nu'i gzugs su gnas pa rgyan rnams thams cad dang ldan pa'o/ /nub tu ni khro gnyer can no/ /byang du ni rta mgrin no/ /de la khro gnyer can ni phyag bzhi ma gser gyi 'od dang ldan pa ral pa'i thor tshugs can/ phyag g.yas pa dag gis phyag</text></item>
<item><p>177a.3</p><section></section><text>'tshal ba'i stangs dang phreng ba 'dzin pa spyan gsum ma'o/ /rta mgrin mdog dmar ba bong thung gsus pa che ba skra ser po gyen du 'bar ba sbrul gyi ga sha can/ sma ra shin tu ser ba kha'i sgo nas khrag yongs su 'dzag pa spyan gsum dmar zhing zlum pa khro gnyer dang smin ma shin tu</text></item>
<item><p>177a.4</p><section></section><text>bsdus pa stag gi pags pa'i sham thabs can dbyug tho dang ldan pa phyag g.yas pa phyag 'tshal ba'i stangs thabs so/ /de dag nyid thams cad kyang rang gi gtso bo'i zhal la spyan lta bar byed pa/ ji ltar mdzes par gnas par 'od bsam par bya'o/ /'od zer de dag slar yang sa bon</text></item>
<item><p>177a.5</p><section></section><text>yi ge de nyid la legs par zhugs par bya ba'o/ /de nas rang gi snying gar zla ba'i dkyil 'khor gyi steng du yi ge hrIHrnam par bsams la de las kyang rnam pa sna tshogs pa'i 'od zer kun du spros shing khams gsum yongs su bkang bas sems can rnams thams cad kyang 'jig rten dbang phyug gi go</text></item>
<item><p>177a.6</p><section></section><text>'phang la rab tu bkod de slar yang de dag spros pa nyid kyis ye shes sems dpa' spyan drangs la dam tshig sems dpa' dang chu dang 'o ma bzhin du lhan cig gcig tu gyur pa'i ngo bor bsgom par bya'o/ /de nas sku dang gsung dang thugs rnam par dag pa ni rim pa ji lta ba bzhin du mgo bo la yi ge oM dkar po mgrin par</text></item>
<item><p>177a.7</p><section></section><text>yi ge AHdmar po/ snying gar yi ge hU~M nag po rnams bsam par bya ba'o/ /'di dag gis kyang sems can gyi phung po ma lus pa'i nyon mongs pa'i tshogs thog ma med pa nas 'byung ba rnams rnam par 'jigs par byed pa mtha' yas pa'i bsgom pa 'di ni nus pa ji lta ba bzhin du gsal bar</text></item>
<item><p>177b.1</p><section></section><text>bya ba'o/ /gsal dang 'dzin dang shes rab dang / /skal bzangs nad med phun tshogs rnams/ /bsgom pa'i sbyor bas thob pa yin/ /rtsod ldan la ni mngon du yang / /bsgom pas skyon sngags sems rtse gcig pas bzlas so/ /de la sngags ni 'di yin te/ oM hrIHswA hA/ </text></item>
<item><p>177b.2</p><section></section><text>yi ge 'di dag rnams kyang ston ka'i zla ba dri ma med pa'i phreng ba nyid kyis 'od 'bar zhing 'od zer du ma 'phro bar byed pa'o/ /bzlas pas skyon yang bsod nams yongs su bsngos la langs te lha'i nga rgyal gyis bgrod pas ji bde ba'i bgyi ba bya ba'o/ /dpal ldan 'jig rten dbang phyug</text></item>
<item><p>177b.3</p><section></section><text>gi/ /sgrub thabs cho ga bzhin byas pas/ /bsod nams bdag la legs byung gang / /des de'i go 'phang skyes thob shog/ /khaR+sa pa Na zhes bya ba'i sgrub thabs rdzogs so// //pad+ma 'byung gnas blo gros kyi zhal snga nas mdzad pa'o// //paN+Di ta</text></item>
<item><p>177b.4</p><section></section><text>a b+ha yA ka ra'i zhal snga nas/ dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ siM ha nA da sA d+ha naM/ bod skad du/ seng ge sgra'i sgrub thabs/ seng ge sgra la phyag 'tshal lo/ /dang por gdong bkru ba la</text></item>
<item><p>177b.5</p><section></section><text>sogs pa byas nas bde ba'i stan la gnas te/ rnal 'byor pas rang gi snying gar nyi ma'i dkyil 'khor la yi ge a bltas pas mdun du bla ma dang sangs rgyas la sogs pa spyan drangs la sdig pa bshags pa la sogs rnams bya'o/ /de nas stong pa nyid mngon du byas</text></item>
<item><p>177b.6</p><section></section><text>shing byin gyis kyang brlabs la/ smon lam rjes su dran par bya ste/ de las AH'i rnam pa yongs su gyur pa las yi ge hU~M ngo / /de yongs su gyur pa las zla ba'o/ /de'i steng du yi ge oM yongs su gyur pa las pad+ma dmar po/ de'i steng du yi ge AHyongs su gyur pa</text></item>
<item><p>177b.7</p><section></section><text>las seng ge dkar po'o/ /de'i steng du yi ge hrIHlas byung ba'i rje btsun seng ge sgra ste/ dkar po phyag gnyis pa ral pa dang dbu rgyan dang ldan pa spyan gsum pa dka' thub kyi cha lugs 'dzin pa rgyal po chen po rol pa'i stabs su bzhugs pa phyag g.yon pa na gnas pa'i pad+ma'i</text></item>
<item><p>178a.1</p><section></section><text>steng na ral gri 'bar ba gyen du langs pa'o/ /g.yas na rtse gsum dkar po la sbrul dkar po gdengs ka can gyis dkris pa'o/ /g.yon pa me tog dri zhim po sna tshogs kyis yongs su bkang ba'i thod pa dkar po/ dbu rgyan la ni mi bskyod pa bzhugs</text></item>
<item><p>178a.2</p><section></section><text>pa de bzhin gshegs pa lnga spro bar mdzad pa/ sprul pa chen po'i skur gyur pa bsgom par bya'o/ /bzlas pa'i sngags ni oM AHhrIHsiM ha nA da hU~M phaT/ 'di ni seng ge sgra'i sgrub thabs so/ /dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ siM ha</text></item>
<item><p>178a.3</p><section></section><text>nA da d+hA ra ni/ bod skad du/ seng ge sgra'i gzungs/ na mo rat+na tra yA ya/ na ma Ar+ya a ba lo ki te shwa rA ya/ bo d+hi satwA ya/ ma hA satwA ya/ ma hA kA ru Ni kA ya/ tar+ya thA/ oM a ka Te pi ka Te ni ka Te ka TaM ka Te ka ro Te bIr ye swA hA/ 'di ni bcom ldan 'das 'phags pa 'jig</text></item>
<item><p>178a.4</p><section></section><text>rten dbang phyug gi mdun du nang par snga mor ba'i lci ba sa la ma lhung bas maN+Dal brgyad bya ste/ maN+Dal re re zhing lan gsum du bzlas par bya ba'o/ /de nas lan bdun du ba'i lci ba lhag ma mngon par bsngags lan dpal byug par bya ste/ nad rnams thams cad zhi bar 'gyur ro/ /gal</text></item>
<item><p>178a.5</p><section></section><text>te mtshams med pa lnga byas pas kyang nyi ma bdun pa'am bcu gsum pa'am nyi ma nyi shu rtsa gcig pa la yang ma grub na de'i tshe de nyid kyis mtshams med pa lnga byas pa yin zhing / ngas sangs rgyas bcom ldan 'das rnams bslus par yang 'gyur ro/ /seng ge sgra zhes bya ba'i gzungs</text></item>
<item><p>178a.6</p><section></section><text>rdzogs so// //dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ siM ha nA da sA d+ha naM/ bod skad du/ seng ge sgra'i sgrub thabs/ dang por re zhig sngags pas bzhin gyi gtsang sbra la sogs pa byas pa bde ba'i stan la</text></item>
<item><p>178a.7</p><section></section><text>gnas te/ rang gi snying gar zla ba'i dkyil 'khor la yi ge hrIHdkar po dmigs la/ de'i 'od zer gyis legs par spyan drangs pa'i bla ma dang sangs rgyas dang byang chub sems dpa' rnams mdun du bsgom par bya ba'o/ /de'i rjes su mchod pa dang sdig pa bshags pa la sogs</text></item>
<item><p>178b.1</p><section></section><text>byas la/ stong pa nyid legs par bsgom par bya zhing / oM stong pa nyid kyi ye shes rdo rje'i rang bzhin gyi bdag nyid ni nga yin no zhes bya ba 'dis byin gyis brlab par yang bya ba'o/ /de nas de ma thag tu yi ge paM yongs su gyur pas pad+ma dkar po'o/ /de'i steng du yi ge si</text></item>
<item><p>178b.2</p><section></section><text>yongs su gyur pa las seng ge dkar po'o/ /de'i rgyab tu zla ba la yi ge hrIHlas kun nas 'byung ba'i 'jig rten dbang phyug seng ge sgra'i skur bdag nyid bsgom par bya ba'o/ /dkar po phyag gnyis pa snang ba mtha' yas dang ral pa dang dbu rgyan can/ spyan gsum pa</text></item>
<item><p>178b.3</p><section></section><text>dka' thub kyi cha byad 'dzin pa rgyal po chen po'i 'gying bag gis bzhugs pa/ phyag g.yon na pad+ma langs pa'i steng na ral gri langs pa'o/ /g.yas na rtse gsum dkar po la sbrul dkar po gdengs ka dang ldan pas dkris pa'o/ /g.yon na me tog dri zhim po sna tshogs kyis yongs</text></item>
<item><p>178b.4</p><section></section><text>su bkang ba'i thod pa dkar po'o/ /de bzhin gshegs pa lnga 'phro bar mdzad pa/ mya ngan las 'das pa chen po'i skur bsgom par bya ba'o/ /bzlas pa'i sngags ni/ oM AHhrIHsiM ha nA da hU~M phaT/ de'i rjes thogs la ni gzungs yin te/ dkon mchog gsum la phyag 'tshal</text></item>
<item><p>178b.5</p><section></section><text>lo/ /thugs rje chen po dang ldan pa'i byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo/ /'di lta ste/ oM a ka Te bi ka Te ni ka Te ka TaM ka Te ka ro Ta bIr ye swA hA/ /bya ba 'di'i rim pa ni ba'i lci ba ma lhung bar nang par shin</text></item>
<item><p>178b.6</p><section></section><text>tu snga bar bcom ldan 'das kyi spyan sngar maN+Dal brgyad bya ste/ maN+Dal re re zhing lan bcu gsum rjes su brjod par bya ba'o/ /ba'i lci ba'i lhag ma lan bdun du mngon par bsngags la/ nad pa la nye bar byug par bya ste/ nad rnams thams cad nye bar zhi bar byed pa yin no/ /gal</text></item>
<item><p>178b.7</p><section></section><text>te mtshams med pa lnga byas pa rnams kyis kyang nyi ma bdun nam nyi ma bcu gsum mam nyi ma nyi shu rtsa gcig na yang 'di grub par ma gyur na ni/ de'i tshe nga nyid mtshams med pa lnga byed par 'gyur ba yin no/ /seng ge sgra'i sgrub thabs so// //paN+Di ta rat+na A ka ra'i zhal snga nas/ dge slong</text></item>
<item><p>179a.1</p><section></section><text>tshul khrims rgyal mtshan gyis bsgyur ba'o//[ ]@##/ /rgya gar skad du/ hA la hA la sA d+ha naM/ bod skad du/ snying rje khros pa'i sgrub thabs/ snying rje khros pa la phyag 'tshal lo/ /sngar bzhin du stong pa nyid kyi bar du bsgoms la/ sa bon</text></item>
<item><p>179a.2</p><section></section><text>gyi yi ge hrIHyongs su rdzogs pa las snying rje khros pa'i thugs rje chen po zhal gsum pa nyid yang spyan gsum pa ral pa dang dbu rgyan dang ldan pa ste/ dang po'i zhal dkar ba g.yas pa sngo ba g.yon pa dmar ba zla ba phyed pa dang ldan pa'i dbu la thod pas thod byas pa ral pa'i</text></item>
<item><p>179a.3</p><section></section><text>mtha' na ri dwags kyi pags pa rgyan thams cad kyis legs par brgyan pa shin tu dkar ba gangs kyi ri bo dang mtshungs par snang ba sgeg pa'i nyams dang ldan pas shin tu mdzes pa'o/ /zhal 'dzum pa dang ldan zhing phyag drug pa stag gi pags pa'i sham thabs mnabs pa ste/ </text></item>
<item><p>179a.4</p><section></section><text>phyag g.yas pa ni mchog sbyin pa'o/ /gnyis pa ni phreng ba'o/ /gsum pa ni mda' gar thabs su bsnams pa'o/ /g.yon pa mi bskyod pa dang ldan pa'o/ /de bzhin du gnyis pas ni pad+ma dkar po'o/ /gsum pas ni gzhu nyid do/ /pus mo g.yon pa nas mdog dkar ba'i lha</text></item>
<item><p>179a.5</p><section></section><text>mos brten pa ste/ g.yon pas pad+ma 'dzin pa phyag g.yas pas bcom ldan 'das la ched du 'khyud par mdzad pa'o/ /ral pa'i tshogs la me tog gis mdzes par gyur pa'o/ /g.yas kyi zur na sbrul gyis dkris pa'i mdung rtse gsum pa'o/ /g.yon gyi zur na pad+ma la</text></item>
<item><p>179a.6</p><section></section><text>gnas pa'i thod pa me tog dri zhim pa sna tshogs kyis legs par bkang ba'o/ /pad+ma dmar po dang zla ba la g.yon bslang ba'i phyed krung gis bskyod par gnas pa'i bcom ldan 'das bsgom par bya ba'o/ /de nas gsang sngags bzlas par bya ste/ oM badzra d+harma hrIHhA la hA</text></item>
<item><p>179a.7</p><section></section><text>la 'jig rten dbang phyug gi sgrub thabs rdzogs so// //[ ]@##/ /rgya gar skad du/ hA la hA la sA d+ha naM/ bod skad du/ snying rje khros pa'i sgrub thabs/ bsam pa thams cad rdzogs mdzad pa'i/ /snying rjes khros la gus pas 'dud/ /thugs rje'i bdag nyid de</text></item>
<item><p>179b.1</p><section></section><text>yi ni/ /mdor bsdus sgrub thabs brjod par bya/ /dang por yid 'ong gnas su ni/ /tsan+dan sogs kyis legs byugs la/ /thang ka bkram sogs la bzhugs pa'i/ /bcom ldan mchod par bya ba yin/ /me tog la sogs pa dbul ba'i sngags ni/ oM rdo rje'i me tog</text></item>
<item><p>179b.2</p><section></section><text>hU~M/ oM rdo rje'i bdug pa hU~M/ oM rdo rje'i mar me hU~M zhes bya ba la sogs pas so/ /oM de bzhin gshegs pa rnams thams cad la bdag gi mchod pa'i sprin tshogs 'dis khyab nas nam mkha'i dbyings kun du 'phro bar hU~M/ mchod pa thams cad dbul ba'i sngags so/ /</text></item>
<item><p>179b.3</p><section></section><text>rab tu mchod nas de mdun du/ /bde ba'i stan la gnas nas kyang / /byams pa skye dgu rnams la bsgom/ /brtse chen gyis ni rdo rje yang / /snying gar zla ba'i steng du ni/ /sngags yig hrIHni rnam bkod la/ /sangs rgyas dang bcas de sras rnams/ /gsal bar</text></item>
<item><p>179b.4</p><section></section><text>nam mkha' gang bar blta/ /hrIHyig 'od zer mchod pa yis/ /de dag legs mchod 'khrul bral bar/ /bsod nams 'phel ba sgrub don du/ /dang po sdig pa bshags sogs bya/ /dkon mchog gsum mdun skyabs song la/ /chos rnams thams cad</text></item>
<item><p>179b.5</p><section></section><text>mchog bdag med/ /gsal byed snying rje dri med pas/ /sngags 'di nges par brjod par bya/ /chos thams cad rang bzhin gyis rnam par dag pa ni bdag rang bzhin rnam par dag pa'o zhes so/ /sngags don mngon du byed pas na/ /gzung 'dzin dag las nges grol</text></item>
<item><p>179b.6</p><section></section><text>ba'i/ /dngos kun bdag nyid chen po ba/ /shes pa tsam du bsgom par bya/ /hrIHyig zla ba legs gnas pa/ /so so rang rig de bltas la/ /de skyes pad dkar bsgom bya ste/ /lte ba hrIHyig dang ldan pa'o/ /de las sangs rgyas tshogs spro dang / /'gro ba sangs</text></item>
<item><p>179b.7</p><section></section><text>rgyas la yang dgod/ /slar yang de nyid la bsdus la/ /phyis ni snying rjes khros rang nyid/ /rin chen ri bo'i phug rten pa'i/ /zhal gsum phyag drug zhir gyur pa/ /pad+ma dmar gnas zla ba la/ /g.yas brkyang bskyod pas legs bzhugs par/ /rtsa ba g.yon</text></item>
<item><p>180a.1</p><section></section><text>pa gzhan gyi zhal/ /dkar dang ser dang sngon po dang / /spyan gsum stag gi sham thabs mnabs/ /rgyan rnams kun ldan rab tu mdzes/ /g.yas na mchog sbyin mda' dang phreng / /g.yon pa sgeg pa'i dkur brten pa/ /pad dkar dang ni gzhu</text></item>
<item><p>180a.2</p><section></section><text>nyid kyang / /'gyur ba'i phyag gis bskor bar mdzad/ /thod pa g.yon na bzhag pa na/ /me tog sna tshogs kyis rab bkang / /g.yas na dug can gyis dkris pa'i/ /rtse gsum de bzhin pad+ma yang / /snang mtha' gtsug tor dam pa ste/ /thod pa yis ni thod du byas/ /zla</text></item>
<item><p>180a.3</p><section></section><text>ba phyed pa dang ldan mthor/ /ral pa dbu rgyan legs par brtsegs/ /rtog pa'i dra ba rnam bsal ba'i/ /sangs rgyas 'od zer tshogs rnams 'phro/ /snying rje khros pa 'dir gyur nas/ /rang snying mgrin pa spyi rnams su/ /zla ba sngo dmar dkar rim bzhin/ /hU~MHA oM</text></item>
<item><p>180a.4</p><section></section><text>rnams bsgom par bya/ /de bzhin snying ga bar dag tu/ /zla la legs gnas hrIHbsgom bya/ /de nas gnas g.yo'i dngos gyur pa/ /de dag de yi gzugs su bsgom/ /dam min rnam rtog las grol ba'i/ /mnyam par gzhag pas sngags bzlas te/ oM ha lA ha la hrIH </text></item>
<item><p>180a.5</p><section></section><text>myur min bul bar ma yin zhing / /shin tu gsal bar mang du bzlas/ /bzlas pa byas nas ci bde bar/ /gshegs su gsol zhing legs mchod dang / /legs par bstod dang brtan byas la/ /yi ge brgya pa gdon par bya/ /oM rdo rje sems dpa' dam tshig rjes</text></item>
<item><p>180a.6</p><section></section><text>su bskyang du gsol/ /bdag rdo rje sems dpa' nyid du nye bar gnas pa brtan par dgongs/ /bdag la shin tu dgyes par dgongs/ /bdag la rgyas par mdzad du gsol/ /bdag la rjes su chags par mdzad du gsol/ /dngos grub thams cad bdag la legs</text></item>
<item><p>180a.7</p><section></section><text>par stsol/ /bdag gi las thams cad grub par mdzod/ /sems nges pa legs par mdzad du gsol/ hU~M ha ha ha ha hoHbcom ldan 'das de bzhin gshegs pa rnams thams cad kyi rdo rje'i rang bzhin las bdag la grol bar mdzod/ /rdo rje'i ngo bo'i dam tshig sems dpa'</text></item>
<item><p>180b.1</p><section></section><text>chen po AHoM bdag dang sems can kun don mdzad/ /dngos grub stsal nas ji bzhin gshegs/ /sangs rgyas yul du gshegs su gsol/ /slar yang 'byon par gsol ba 'debs/ /'di yis legs par bskul byas la/ /oM A yig sgor ni chos rnams kun/ /</text></item>
<item><p>180b.2</p><section></section><text>gdod nas ma skyes med phyir ro/ /muHzhes bya ba'o/ /bsam gtan legs blangs rnal 'byor pas/ /rang gi nus pa'i sbyin pa gtang / /gzugs sogs 'dod pa spyod pa na/ /ma lus rtog pa gtan nas spangs/ /bla med byang chub ring min par/ /sgrub pa po ni dam</text></item>
<item><p>180b.3</p><section></section><text>pas thob/ /sgrub thabs bris las bdag gis ni/ /dge ba bla med thob pa gang / /des ni 'jig rten ma lus pa/ /myur bar snying rje'i khro thob shog /ha lA ha la'i sgrub thabs dge slong tshul khrims rgyal mtshan gyis bsgyur ba'o//[ ]@##/ /rgya gar skad du</text></item>
<item><p>180b.4</p><section></section><text>pad+ma narte shwa ra sA d+ha naM/ bod skad du/ pad+ma gar gyi dbang phyug gi sgrub thabs/ /sngar brjod pa'i rim pas sna tshogs pad+mar zla ba la yi ge hrIHdmar po yongs su gyur pa las/ bdag nyid pad+ma gar gyi dbang phyug tu bsgom par bya ste/ sems dpa'i skyil krung gis bzhugs</text></item>
<item><p>180b.5</p><section></section><text>pa/ zhal gcig phyag gnyis pa sku mdog dmar po rgyan rnams thams cad kyis brgyan pa snang ba mtha' yas dbu rgyan du byas shing / g.yon ngos na gos dkar mos legs par 'khyud cing 'khyud pa'i stangs kyis gnas pa'o/ /phyag g.yon pas pad+ma dmar po bsnams</text></item>
<item><p>180b.6</p><section></section><text>pa'o/ /phyag gzhan g.yas pa ni gar byed pa'i stangs kyis khabs kyi phyag rgyar kha 'byed pa'o/ /de nas ni oM de bzhin gshegs pa rnams thams cad kyi sku dang gsung dang thugs rdo rje'i rang bzhin gyi bdag nyid ni nga yin no zhes sngags brjod par bya ba'o/ /de'i rjes la phyogs brgyad</text></item>
<item><p>180b.7</p><section></section><text>du lha mo brgyad rnam par bsam par bya ba'o/ /de la pad+ma dmar po 'dab ma brgyad pa'i shar gyi 'dab ma la rnam par gzigs ma pad+ma dkar po dang dmar po 'dzin pa'o/ /lho'i 'dab ma la sgrol ma ljang gu shing sngon po dang pad+ma 'dzin pa'o/ /nub kyi 'dab ma la rnga ma 'khor lo ser</text></item>
<item><p>181a.1</p><section></section><text>po dang / ut+pal sngon po 'dzin pa'o/ /byang gi 'dab ma la khro gnyer can/ pad+ma skya bo dang ser po 'dzin pa'o/ /shar gyi grwa'i 'dab ma la pad+ma'i dri ldan ma pad+ma ser po dang dmar ser 'dzin pa'o/ /lho'i grwa'i 'dab ma la rdo rje pad+ma'i dbang phyug ma nam mkha'i mdog dang</text></item>
<item><p>181a.2</p><section></section><text>dkar ba'i pad+ma 'dzin pa'o/ /nub kyi grwa'i 'dab ma la sna tshogs pad+ma dkar ba dang dmar po 'dzin pa'o/ /byang gi grwa'i 'dab ma la sna tshogs rdo rje ma kha dog sna tshogs pa sna tshogs pad+ma 'dzin pa'o/ /de dag thams cad kyang zhal gcig phyag gnyis ma skyil krung bcas shing zhi ba'o/ /</text></item>
<item><p>181a.3</p><section></section><text>lte ba la ni bcom ldan 'das nyid do/ /de nas gsang sngags bzlas par bya ste/ oM hrIHpad+ma naR+te shwa ra hU~M/ pad+ma gar gyi dbang phyug ces bya ba'i 'jig rten dbang phyug gi sgrub thabs so/ /paN+Di ta chen po rat+na A ka ra'i zhal snga nas dge slong tshul khrims rgyal mtshan gyis bsgyur ba'o// </text></item>
<item><p>181a.4</p><section></section><text>@##/ /rgya gar skad du/ pad+ma naR+te shwa ra sA d+ha naM/ bod skad du/ pad+ma gar gyi dbang phyug gi sgrub thabs/ sngar bshad pa'i tshogs stong pa nyid bsgoms pa'i rjes la sna tshogs pad+ma la gnas pa'i zla ba'i steng du yi ge hrIHdkar po rnam par bsam zhing / de yongs su gyur</text></item>
<item><p>181a.5</p><section></section><text>pa las kyang pad+ma gar gyi dbang phyug gi gdams ngag rje btsun 'phags pa spyan ras gzigs dbang phyug tu bdag nyid bsgom par bya ba ni/ zhal gcig phyag bco brgyad skyil krung phyed pa snang ba mtha' yas dang ral pa'i thor tshugs dang ldan pa/ phyag thams cad kyis sna</text></item>
<item><p>181a.6</p><section></section><text>tshogs pad+ma bsnams pa/ /rnal 'byor ma'i tshogs kyis yongs su bskor ba/ g.yas dang g.yon gyi phyogs na sgrol ma dang ni nor bzangs dang khro gnyer can dang rta mgrin gnas pa/ lha rdzas kyi rgyan dang na bza' mnga' ba'o/ /de nas sngags bzlas par bya ba yang / oM</text></item>
<item><p>181a.7</p><section></section><text>hrIHpad+ma narte shwa ra hU~M/ nad nye bar zhi bar byed pa'i phan yon chen po dang ldan pa ste/ pad+ma gar gyi dbang phyug gi sgrub thabs rdzogs so// //mkhas pa rat+na A ka ra'i zhal snga nas tshul khrims rgyal mtshan gyis bsgyur ba'o//[ ]@##/ /rgya gar skad</text></item>
<item><p>181b.1</p><section></section><text>du/ ha ri ha ri ha ri bA ha na sA d+ha naM/ bod skad du/ seng ge dang bya khyung dang khyab 'jug la bzhugs pa'i sgrub thabs/ sngar brjod pa'i rim pa nyid kyis stong pa nyid bsgoms pa'i rjes thogs la/ yi ge hrIHdkar po yongs su rdzogs par gyur pa las/ seng ge dang bya khyung dang khyab</text></item>
<item><p>181b.2</p><section></section><text>'jug la bzhugs pa las byung ba'i bcom ldan 'das spyan ras gzigs dbang phyug tu bdag nyid bsgom par bya ste/ sku thams cad dkar ba ral ba dang dbu rgyan dang ldan pa zhi ba'i cha byad can phyag g.yas pas bcom ldan 'das de bzhin gshegs pa dbang du mdzad pa/ gnyis</text></item>
<item><p>181b.3</p><section></section><text>pas phreng ba bsnams pa gsum pas tshul ngan par gnas pa'i 'jig rten pa rnams ston par mdzad do/ /g.yon pas dbyug tho bsnams pa gnyis pas ri dwags kriN+Da sa ri'i pags pa bsnams pa/ gsum pas ril pa spyi blugs bsnams pa'o/ /seng ge dang bya khyung dang khyab</text></item>
<item><p>181b.4</p><section></section><text>'jug gi phrag pa na gnas par ro/ /oM hrIHhU~M zhes pa'i sngags 'di bzlas par bya ba'o/ /seng ge dang bya khyung dang khyab 'jug la bzhugs pa las 'byung ba'i sgrub thabs so/ /dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ </text></item>
<item><p>181b.5</p><section></section><text>ha ri ha ri ha ri bA ha na sA d+ha naM/ bod skad du/ seng ge dang bya khyung dang khyab 'jug la bzhugs pa'i sgrub thabs/ dang por re zhig sngags pas bde ba'i stan la gnas te 'gro ba gdon par 'dod pa'i bsam pas sdig pa bshags pa la sogs pa'i bla na med pa'i mchod pa rnam</text></item>
<item><p>181b.6</p><section></section><text>pa bdun byas la/ yi ge ya~M yongs su rdzogs pa las rlung gi dkyil 'khor gzhu'i rnam pa 'dra ba ba dan sngon pos mtshan pa'o/ /de'i steng du raM las byung ba'i me'i dkyil 'khor kha dog dmar po gru gsum na raM dmar pos mtshan pa'o/ /de'i steng du baM yig rdzogs pa las chu'i</text></item>
<item><p>181b.7</p><section></section><text>dkyil 'khor kha dog dkar po bum pa dkar pos dbus na mtshan pa'o/ /de'i steng du yi ge laM las legs par byung ba'i sa'i dkyil 'khor gru bzhi pa kha dog ser po rdo rje rtse gsum pa ser pos grwa bzhir mdzes par byas pa'o/ /de'i steng du suM yig rdzogs pas rin po che bdun gyi</text></item>
<item><p>182a.1</p><section></section><text>rang bzhin cog brgyad dang ldan pa'i ri rab lhun po'o/ /de'i steng du yi ge paM yongs su gyur pa las 'dab ma sna tshogs pa'i pad+ma'o/ /de'i steng du bdag nyid bsams la/ oM hrIHhU~M rnams rim pa bzhin du mgo bo dang mgrin pa dang snying gar rnam par bkod de/ bdag</text></item>
<item><p>182a.2</p><section></section><text>nyid kyis thog ma med pa'i dus nas bsags pa'i las kyi sgrib pa rnam par 'jig par byed pa'i seng ge dang / bya khyung dang khyab 'jug la bzhugs pa las byung ba'i 'jig rten dbang phyug gi sku gser bzang po'i mdog 'od zer 'bar bas 'khrigs pa gzhon nu'i gzugs su</text></item>
<item><p>182a.3</p><section></section><text>sngags pas rnam par bsam par bya ba'o/ /phyi nas rang gi snying gar bsod nams dang ye shes rnam par dag pa zla ba'i dkyil 'khor dang nyi ma'i dkyil 'khor ro/ /de las yi ge hrIHlas rnam par byung ba'i 'od zer 'bar bas 'chad par 'gyur ba'i gzugs kyi ye shes</text></item>
<item><p>182a.4</p><section></section><text>sems dpa' spyan drang zhing sngar bshad pa'i mchod pa rnams kyis legs par mchod la/ ye shes sems dpa' dang dam tshig sems dpa' gnyis gcig tu byas pa las/ bcom ldan 'das seng ge dang bya khyung dang khyab 'jug la bzhugs pa las 'byung ba'i 'jig rten dbang phyug tu</text></item>
<item><p>182a.5</p><section></section><text>bdag nyid brtan pa'i sems kyis bsgom par bya ste/ sku mdog dkar ba phyag drug pa ral pa dang dbu rgyan dang ldan pa zhi ba'i cha byad kyis gnas pa/ phyag g.yas pas rdzogs pa'i sangs rgyas dbang du mdzad pa/ gnyis pas phreng ba 'dzin pa/ gsum pas ngan song na gnas pa'i</text></item>
<item><p>182a.6</p><section></section><text>'jig rten na dge ba nye bar ston par mdzad do/ /g.yon pas dbyug pa bsnams pa gnyis pas ri dgas kriSh+Na'i pags pa bsnams pa/ gsum pas ril pa spyi blugs bsnams pa'i bcom ldan 'das rnam par bsam par bya'o/ /de la rnam par dag pa ni rlung dang me'i dkyil 'khor</text></item>
<item><p>182a.7</p><section></section><text>gnyis kyis ni seng ge'o/ /chu'i dkyil 'khor gyis ni bya khyung ngo / /sa'i dkyil 'khor dang ri rab lhun po gnyis kyis ni khyab 'jug go zhes bya ba ni rnam par dag pa'o/ /rtag tu sgom par byed pa'i rnal 'byor pa ni sems can thams cad kyi don byed pa'i nus pa dang ldan par 'gyur ro/ /</text></item>
<item><p>182b.1</p><section></section><text>skye bo rnams thams cad dga' bar 'gyur ro/ /shes rab chen po dang ldan par 'gyur ro/ /nad med pa dang / nye bar 'tshe ba dang bral zhing nor gyis phyug par yang 'gyur ro/ /dbang du bya ba dang dug sel ba'i las la stobs chen po dang ldan par 'gyur ro/ /bzlas pa'i sngags ni bla</text></item>
<item><p>182b.2</p><section></section><text>ma'i gdams ngag las shes par bya'o/ /seng ge bya khyung khyab 'jug la bzhugs pa las 'byung ba'i 'jig rten dbang phyug gi sgrub thabs so/ /mkhas pa chen po a b+ha ya las tshul khrims rgyal mtshan gyis bsgyur ba'o//[ ]@##/ /rgya gar skad du/ </text></item>
<item><p>182b.3</p><section></section><text>trai lokya ba sh+yaM kar lo ke shwa ra sA d+ha naM/ bod skad du/ 'jig rten gsum dbang du byed pa'i 'jig rten dbang phyug gi sgrub thabs/ dang por re zhig yid dang rjes su mthun pa'i gnas su thang ka dgram par bya'o/ /de'i mdun du sa'i dkyil 'khor gyi dbus su gur gum gyis zla ba'i</text></item>
<item><p>182b.4</p><section></section><text>dkyil 'khor bya ste/ rdo rje'i ri mo hU~M/ zhes bya ba'i sngags kyis so/ /de'i rjes la dzaHhU~M baM pad+ma la bzhugs su gsol hoHzhes bya ba'i sngags kyis spyan drangs la maN+Dal gyi dbus su 'jig rten gsum dbang du mdzad pa'i rje btsun 'jig rten dbang phyug mchod pa bya ba'o/ /</text></item>
<item><p>182b.5</p><section></section><text>sngags 'di dag gis bya ba yin te/ oM 'jig rten gsum dbang du mdzad pa'i rdo rje me tog hU~M bzhes su gsol swA hA/ de nas oM rdo rje thub pa muHzhes bya bas gshegs su gsol la/ rang gi snying gar yi ge oM dmar po rnam par bsams la de yongs su gyur pa las nyi</text></item>
<item><p>182b.6</p><section></section><text>ma'o/ /de'i steng du yi ge hrIHdmar po'o/ /de'i 'od zer gyis de bzhin gshegs pa snang ba mtha' yas legs par spyan drangs la yang dag par mchod de/ sdig pa bshags pa la sogs pa byas shing 'jig rten gsum dbang du bya ba'i thabs rnams kyang 'od kyis rang gi</text></item>
<item><p>182b.7</p><section></section><text>sa bon la legs par 'jug par bya ste/ de dag yongs su gyur pa las skad cig gis sku thams cad dmar po chen pos dmar bar gyur ba'i 'jig rten dbang phyug zhal gcig pa phyag gnyis pa spyan gsum pa ral ba dang dbu rgyan dang ldan pa/ rdo rjes mtshon pa'i</text></item>
<item><p>183a.1</p><section></section><text>zhags pa dang lcags kyu phyag na bsnams pas gsum po lug gnyis kyi zhags pas bcing ba'i steng na/ pad+ma dmar po la rdo rje skyil mo krung gis bzhugs shing lha rdzas kyi rgyan dang na bzas rnam par brgyan par bdag nyid bsams la/ rdzu 'phrul sna tshogs dang ldan</text></item>
<item><p>183a.2</p><section></section><text>pa'i sangs rgyas dang byang chub sems dpa' rnams dang / rdo rje rnal 'byor ma dang lha rnams kyis kyang dbang skur bar byed par rnam par bsams te/ mgo bo la snang ba mtha' yas bsgom par bya'o/ /de nas snying ga'i nyi ma la hrIHhU~M yaM zhes bya ba bzlas pas sngags yi ge gsum po</text></item>
<item><p>183a.3</p><section></section><text>'di bsgoms la/ oM stong pa nyid kyi ye shes rdo rje'i rang bzhin gyi bdag nyid ni nga yin no/ /chos thams cad rdo rje'i bdag nyid kyi rdo rje'i bdag nyid ni nga yin no zhes bya ba rdo rje'i bdag nyid kyi sngags gnyis brjod par bya ba'o/ /de ltar goms par byas pa la g.yo ba 'phar ba la</text></item>
<item><p>183a.4</p><section></section><text>sogs pa'i yon tan 'byung bar 'gyur ro/ /de'i rjes la/ oM hrIHAHhU~M 'phrog ma gnod sbyin gyi dbang phyug ma swA hA/ zhes bya ba 'dis chang bu sbyin no/ /oM aM koM hrIM dpa' bo dang dpa' mo'i dbang phyug ma'i tshogs 'khor dang bcas pa ma lus pa rnams a a a ba ta ra a ba ta ra phyogs</text></item>
<item><p>183a.5</p><section></section><text>bcu nas gshegs su gsol ba yang / 'jig rten skyong ba rnams kyis kyang gtor ma 'di gr-ih+Na gr-ih+Na hU~M swA hA/ zhes bya bas gtor ma btang la/ lha'i rnal 'byor gyis rnam par rgyu bar bya ba yin no/ oM D+yan nas 'byung ba'i rim pa 'jig rten gsum dbang du byed pa'i 'jig rten dbang phyug gi</text></item>
<item><p>183a.6</p><section></section><text>sgrub thabs/ sa ra ha'i zhal nas mdzad pa rdzogs so// //a b+ha ya'i zhabs drung nas pa tshab tshul khrims rgyal mtshan gyis bsgyur ba'o//[ ]@##/ /rgya gar skad du/ trai lokya ba sh+yaM ka ra lo ki shwa ra sA d+ha naM/ bod skad du/ 'jig rten dbang phyug 'jig rten gsum</text></item>
<item><p>183a.7</p><section></section><text>dbang du mdzad pa'i sgrub thabs zhes bya ba/ re zhig dang por yid kyi rjes su mthun pa'i gnas su rnal 'byor pas thang ka bkram la/ de'i mdun du sa'i dkyil 'khor gyi dbus su gur gum gyis zla ba'i dkyil 'khor mdzes par bya ba'o/ /sngags 'dis bya ste/ oM rdo rje ri mo hUM dzaHhU~M baM</text></item>
<item><p>183b.1</p><section></section><text>pad+ma la bzhugs hoH/ /sngags 'dis spyan drangs la/ oM 'jig rten gsum dbang du mdzad pa rdo rje'i me tog hU~M bzhes su gsol swA hA/ sngags 'dis maN+Dal gyi dbus su 'jig rten gsum dbang du mdzad pa'i rje btsun 'jig rten dbang phyug mchod par bya ba'o/ /oM thub pa rdo rje muH'di</text></item>
<item><p>183b.2</p><section></section><text>ni gshegs su gsol ba'i sngags yin no/ /phyi nas ni rang gi snying gar yi ge aM bsam par bya ba'o/ /de yongs su gyur pa las nyi ma'i dkyil 'khor grub par bya'o/ /de'i steng du chags pa'i sa bon skya rengs dang po'i 'od zer dang mtshungs par bltas la/ 'od zer de dag</text></item>
<item><p>183b.3</p><section></section><text>gis kyang snang ba mtha' yas mchod cing sdig pa bshags pa la sogs pa yang byas la/ slar yang lus la legs par gzhug par bya'o/ /de dag thams cad yongs su gyur pa las skad cig gis sa gsum gyi lug gnyis zhags pas sbrel ba'i thog gi pad+ma'i steng du rdo rje'i skyil mo</text></item>
<item><p>183b.4</p><section></section><text>krung gis bzhugs pa ste/ spyan gsum rnam par phye ba ral pa dang cod pan dang ldan pa rdo rje kha dog dmar pos mtshon pa'i zhags pa dang lcags kyu bsnams pa'o/ /sprul pa sna tshogs pa mnga' ba'i rdo rje rnal 'byor ma rnams la dbang bskur bar gsol ba gdab pa'o/ /de bzhin du byang</text></item>
<item><p>183b.5</p><section></section><text>chub sems dpa' sna tshogs pa'i rgyan dang ldan pa rnams kyis mchod par byed do/ /rig pa 'dzin pa dang khyab 'jug dang dbang phyug dang tshangs pa dang rnal 'byor ma'i tshogs rnams kyis kyang gar dang rol mo'i sgra byed cing sna tshogs pa'i 'byung po'i tshogs la sogs pa rnams dang mi mgo'i thod pa'i</text></item>
<item><p>183b.6</p><section></section><text>phreng ba sna tshogs pas brgyan pa rnams kyis kyang ngo / /de bzhin du sna tshogs pa'i gdugs dang rnga yab la sogs pa yang blta bar bya ba'o/ /de dag dmigs la dam tshig tu de bzhin gshegs pa snang ba mtha' yas mgo bo la blta bar bya'o/ /'di lta bu dag tu bdag nyid bsam par bya</text></item>
<item><p>183b.7</p><section></section><text>ba'o/ /de nas lte ba'i ltag tu nyi ma'i dkyil 'khor 'od zer gyi rang bzhin dang ldan par bsams la/ de'i steng gi g.yon du chags pa'i sa bon no/ /snying gar khro bo'i sa bon no/ /dbyangs yig AH'di rnams ni bsgom par bya ba'i sngags so/ /de dag thams cad bsgoms shing</text></item>
<item><p>184a.1</p><section></section><text>rdo rje'i bdag nyid kyi sngags brjod pas rdo rje'i bdag nyid du bsam par bya ste/ oM stong pa nyid kyi ye shes kyi rdo rje'i rang bzhin gyi bdag nyid ni nga'o/ /rdo rje'i bdag nyid kyi sngags so/ /de dag goms par gyur pa'i sbyor bas g.yo ba dang bskyod pa dang / dbab pa byas la</text></item>
<item><p>184a.2</p><section></section><text>gnyis su med pa'i ye shes bskyod par bya ba'o/ /rnal 'byor pa de glang po bzhin du grag par 'gyur zhing shin tu dga' ba bzhin du rigs lnga 'du bar 'gyur ro/ /gal te rigs lnga 'du bar ma gyur na/ de'i tshe de'i lus la g.yo ba dang bskyod pa dang dbab pa la sogs pa gnas pa ma yin</text></item>
<item><p>184a.3</p><section></section><text>no/ /de ltar nyin re bzhin rigs lnga 'du ba des ni 'grub par 'gyur ba yin la/ grub pa thob pas kyang gzhan gyi lus g.yo ba dang / bskyod pa dang gab pa byas la/ 'dod chags dang zhe sdang la sogs pa dgag par bya ste/ dper na grub pa'i gser 'gyur gyis phug pa'i zangs ni mdog</text></item>
<item><p>184a.4</p><section></section><text>ngan pa dang bral bar 'gyur ro/ /de bzhin du lus nyid kyang 'bigs byed kyi bcud can gyis phug pas 'dod chags dang zhe sdang la sogs pa dang bral bar 'gyur ro/ /hU~M hU~M yI/ bzlas pa'i sngags so/ /oM hrI AHgnod sbyin dbang phyug ma 'phrog ma swA hA/ 'phrog ma'i sngags so/ /</text></item>
<item><p>184a.5</p><section></section><text>oM AM kroM hra'i dpa' bo dang dpa' mo'i dbang phyug ma'i tshogs 'khor dang bcas pa ma lus pa rnams a a a ba ta ra a ba ta ra phyogs bcu nas gshegs su gsol zhing 'jig rten dbang ba yang gtor ma 'di gr-ih+Na gr-ih+Na hU~M swA hA/ gtor ma'i sngags so/ /sa ra ha'i zhal snga nas</text></item>
<item><p>184a.6</p><section></section><text>mdzad pa/ o Di ya nas rnam par phyung ba 'jig rten gsum dbang du mdzad pa'i sgrub thabs so/ /mkhas pa rat+na A ka ra dang / dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ rak+ta lo ke shwa ra sA d+ha naM/ bod skad du/ 'jig rten dbang</text></item>
<item><p>184a.7</p><section></section><text>phyug dmar po'i sgrub thabs zhes bya ba 'jig rten dbang phyug dmar po la phyag 'tshal lo/ /oM tshi Ti tshi Ti/ bi klo li bi klo li/ che ge mo 'khor dang bcas pa bdag gi dbang du 'gyur bar sgrubs swA hA/ sngon du 'gro ba khri phrag bzlas la phyi nas bsgrub pa brtsam par bya ba'o/ /lho dang byang gi</text></item>
<item><p>184b.1</p><section></section><text>ngos na lha mo sgrol ma dang khro gnyer can dang bcas pa'i rje btsun 'phags pa spyan ras gzigs dbang phyug sku mdog dmar po dbyug pa dang phreng ba dang na bza' dmar po dang ldan pa phyag bzhin zhags pa dang lcags kyu dang mda' dang gzhu bsnams pa gcig tu sgeg pa'i snyim pa me tog dmar pos</text></item>
<item><p>184b.2</p><section></section><text>mdzes par gyur pa'i shing mya ngan med de'i drung na bzhugs par bdag nyid thun tshod gsum du bsam par bya ba'o/ /lan tshwa dang a hu ta'i zhes bya ba brgya rtsa brgyad sbyin sreg byas na skyes pa'am bud med kyang rung ste/ zhag bdun na dbang du 'gyur ro/ /bdun phrag gsum gyis ni skyes bu chen po</text></item>
<item><p>184b.3</p><section></section><text>yang ngo / /lan tshwa dang bsres pa'i spra tshil gyi chang bu byas la sor bzhi'i tshad kyi gzugs brnyan byas te du ba med pa'i seng ldeng gi sol me la sngags zlo yin thun tshod gsum du sreg par gyur na gang gi ming byas pa dbang du 'gyur ro/ /rdo rje'i chus bsgos pa'i lan tshwa la lan brgya rtsa brgyad du</text></item>
<item><p>184b.4</p><section></section><text>yongs su bsngags nas gang la byin par gyur pa des zos pa tsam nyid na dbang du 'ong ba yin no/ /'jig rten dbang phyug dmar po'i sgrub thabs so// //dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ Ar+ya a</text></item>
<item><p>184b.5</p><section></section><text>ba lo ke te shwa ra sA d+ha naM/ bod skad du/ 'phags pa spyan ras gzigs dbang phyug gi sgrub thabs/ sngar bshad pa'i tshul gyis stong pa nyid bsgoms pa'i rjes thogs la nam mkhar ra las nges par byung ba'i nyi ma la gnas pa'i yi ge hU~M las byung ba'i sna tshogs rdo rje yongs su</text></item>
<item><p>184b.6</p><section></section><text>gyur pa las/ rdo rje'i ra ba dang rdo rje'i gur rnam par bsgom par bya ba'o/ de'i dbus su shin tu 'jigs pa dur khrod do/ /de'i yang dbus su pad+ma dmar po 'dab ma brgyad pa'o/ /de'i dbus su yang yi ge hrIHsngon po las yang dag par byung ba bcom ldan 'das 'phags pa spyan</text></item>
<item><p>184b.7</p><section></section><text>ras gzigs dbang phyug ste/ sku mdog nag po g.yas brkyang ba'i gnas pas nyi ma'i dkyil 'khor la bzhugs pa/ zhal lnga pa spyan gsum pa phyag bcu gnyis pa g.yas kyi zhal gnyis ni dkar ba dang dmar ba'o/ /de bzhin du g.yon gyi zhal gnyis ni ser po dang</text></item>
<item><p>185a.1</p><section></section><text>ljang gu'o/ /g.yas kyi phyag rnams na ni Da ma ru dang kha T+wAM ga dang lcags kyu dang zhags pa dang rdo rje dang mda' bsnams pa'o/ /g.yon gyi phyag rnams na ni sdigs mdzub dang thod pa dang pad+ma dmar po dang nor bu dang 'khor lo dang gzhu bsnams pa'o/ /zhal</text></item>
<item><p>185a.2</p><section></section><text>thams cad kyang mche ba rnam par gtsigs pa'o/ /phyag rgya drug dang ldan pa 'dzag pa dang ldan pa'i mgo bo phreng bas sku la rgyan du byas pa gcer bu sku thams cad kyang shin tu mdzes par bdag nyid skad cig gis rtogs par byas la/ dus phyis snying gar zla ba la yi ge hrIHdbus su chud par oM</text></item>
<item><p>185a.3</p><section></section><text>AHhU~M zhes bya ba'o/ /mu ni ba ra badzre hU~M dzaHzhes bya ba'i sngags 'di phreng ba byas la bzlas pa bya ba'o/ /mtshams med pa lnga byas pa rnams kyis kyang 'bum bzlas na 'grub bo/ /sgyu 'phrul gyi dra ba'i lugs kyis 'phags pa spyan ras gzigs dbang phyug gi sgrub thabs/ paN+Di ta chen po</text></item>
<item><p>185a.4</p><section></section><text>shAn+ta a ka ra'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ s+thir tsakra sA d+ha naM/ bod skad du/ brtan pa'i 'khor lo'i sgrub thabs/ oM brtan pa'i 'khor lo la phyag 'tshal lo/ /dpal ldan 'khrul ba ma</text></item>
<item><p>185a.5</p><section></section><text>lus gtan nas spangs pa'i ri po 'tsher ba rgya cher 'bar/ /dri med dmar ser 'od ni rab tu 'phro ba rgan yang byis pa nyid kyi gzugs/ /byis rnams rnam par 'khrul byed pa yang mchog tu rtogs pa'i shes rab la ni dang bas 'dud/ /de yi 'khor lo rin chen 'di ni rang nyid rjes su</text></item>
<item><p>185a.6</p><section></section><text>rtogs par bya phyir bdag gis bri/ /kun mkhyen ye shes rgya mtsho yis/ /mtha' yas phyogs kun legs dgongs nas/ /sems can chu bos kun skrag rnams/ /yongs su bskyab par brtson mdzad pa/ /yid bzhin nor bur grags sems kyi/ /de dag rnam sna</text></item>
<item><p>185a.7</p><section></section><text>tshogs pas mchod/ /byas la 'jig rten bskyab don du/ /bdag nyid skur yang gsol ba gdab/ /de nas dge ba mngon par 'phel bar bya ba'i phyir sngags pas 'di dag bya ste/ 'jigs pa'i sdig pa rnams ni thams cad bshags par bgyi/ /dga' bas 'gro ba'i bsod</text></item>
<item><p>185b.1</p><section></section><text>nams la ni rjes yi rang / /dkon mchog gsum la bdag ni cis kyang skyabs su mchi/ /rdzogs sangs rgyas kyi byang chub sems ni rnam par blang / /yang de'i rjes la 'di brtsam par bya ste/ gzung 'dzin dag gis bcom pa'i 'gro ba 'di dag rnams ni rmi lam dang ni mig</text></item>
<item><p>185b.2</p><section></section><text>'phrul mtshungs/ /rang bzhin gyis ni 'od gsal phyir na dga' ba nyid kyang nam mkha' mnyam par kun tu gnas/ /bdag nyid kyang ni yid 'ong zla ba nges par bsam bya mdor bsdu na ni yi ge muH/ /yang ni 'od zer dra ba 'khrigs shing 'phro ba de las yang dag byung ba bsgom par</text></item>
<item><p>185b.3</p><section></section><text>bya/ /de gzhan gyur pa las kyang nyams pa med pa'i dkyil 'khor ni/ /gser 'od dang ldan gur kum dag gi 'dab bzhin ser gyur pa/ /dbyangs rnams kun na 'bar ba'i phreng ba yis ni dkrigs gyur las/ /phyogs kyi sgo rnams gsal bar byed pa'i 'od ni bsam</text></item>
<item><p>185b.4</p><section></section><text>par bya/ /de nas gzhan yang muHgzugs sa bon las ni legs byung ba'i/ /'od zer dmar por gyur pa'i dkyil 'khor bsgom bya ste/ /ka kha la sogs yi ge ma lus kun gyis legs bskor ba/ /gur gum dmar rengs shin tu 'od 'bar ba ste de stong ngo / /sngags pa yis</text></item>
<item><p>185b.5</p><section></section><text>ni der yang yi ge muHni blta byas la/ /de las legs par byung zhing 'od 'bar 'dab ma la ldan pa'i/ /ut+pal mchog gyur 'od zer dra bas ma lus rnam 'phro ba/ /muHdbyibs sa bon dbus ni gnas pa rnam par bsam par bya/ /de las legs byung 'od kun gyis ni sangs</text></item>
<item><p>185b.6</p><section></section><text>rgyas spro bas 'jig rten kun bkang la/ /zla bas bskor ba'i sku ni shin tu 'od 'bar mchog tu gsal ldan zur phud can/ /'od zer dmar po'i dra bas mi bzad mun pa'i sgrib g.yogs gtan nas 'joms mdzad pa/ /rnam pa thams cad mchog rnams myur bar sbyin la</text></item>
<item><p>185b.7</p><section></section><text>mkhas pa'i dpal ldan ri dbang phyug/ /rol cing sgeg pa'i nyams dang ldan pas mngon dgyes pa/ /chu skyes phun tshogs mnga' mdzad brjid pa'i 'gying bag ldan/ /dpa' bo gzhon nur gyur ba rgyan rnams kyis brgyan pa/ /de yi zhabs dang nye ba'i yid kyis bsgom par</text></item>
<item><p>186a.1</p><section></section><text>bya/ /de ltar kun bsam ngag gi dbang / /snying gar yi ge muHbsgoms te/ /'bar ba kha dog dmar por snang / /'bar ba'i dkyil 'khor kun nas 'phro/ /de las skyes pa'i rtsibs brgyad pa'i/ /'khor lo 'od zer mun nyer 'joms/ /ma lus 'od kyis 'gengs</text></item>
<item><p>186a.2</p><section></section><text>byed pa'i/ /ye shes rang bzhin rje bo blta/ /sprul pa'i 'khor lo phyogs rnams su/ /yid 'ong 'od zer tshogs bzhin te/ /me tog dmar pos gtams pa ltar/ /yi ge dmar pos kun 'khrigs pa'o/ /de la re zhig yi ge rnams bsam par bya ste/ 'khor lo'i rtsibs rnams kyi shar dang lho</text></item>
<item><p>186a.3</p><section></section><text>dang nub dang byang rnams la ni rim pa ji lta ba bzhin du/ a ra pa tsa rnams so/ /lte ba la ni yi ge na'o/ /me dang bden bral dang rlung dang dbang ldan gyi mtshams su yang sngar bzhin du niHpra pany+tsa'o/ /de kho na bzhin du bar dang bar rnams kyi ni a la sogs pa'i dbyangs yig gi tshogs rnams so/ /</text></item>
<item><p>186a.4</p><section></section><text>phyi rol du ni yi ge ka la sogs pa'i gsal byed rnams so/ /'di dag g.yo ba med cing nges par yang byas la/ phyi nas 'khor lo'i yi ge'i tshogs dang 'od zer gyi tshogs kyi 'od kyis mun pa'i dkyil 'khor kun nas 'joms par byed pa rnams rang gi lus kyi ba spu'i khung bu rnams nas 'phros</text></item>
<item><p>186a.5</p><section></section><text>pas/ phyogs bcu 'jig rten gyi khams na rnam par bzhugs pa'i de bzhin gshegs pa rnams kyi thugs kyi ye shes kyi bdud rtsi dag dang lhan cig ro gcig tu gyur nas/ /slar yang de dag nyid phyir bsdus la ba spu'i khung bu de dag nyid du legs par bcug la/ rang gi lus kun du gsal</text></item>
<item><p>186a.6</p><section></section><text>bar byed par ring du bsgom par bya ba'o/ /sems brtan pa dang phyi nas ni spro ba dang bsdu ba'i rim pas ji srid du mngon sum du gsal bar ma gyur pa de srid du bsgom par bya ba'o/ /'jam dpal nges rtogs nas skabs dag ni sbyin byed pa/ /yi ge dag ni lhan cig nyid du yid 'ong ba'o/ /</text></item>
<item><p>186a.7</p><section></section><text>'khor lo gsal snang kho nar nye bar rtogs pa 'di/ /nyin mtshan bsam gtan la ni mngon par brtson las yin/ /sngar ma mthong ba'i ngag gi rang bzhin rnams dang ni/ /bzo dang rig pa'i gnas rnams ma lus pa la de'i/ /blo yi nor bu'i snang ba gsal byed ji lta bar/ /rab 'jug</text></item>
<item><p>186b.1</p><section></section><text>'od kyis mun pa gtan nas 'joms pa yin/ /gang phyir 'khor lo 'di yang phan 'dod yid can gyis/ /ngo mtshar du yang zla ba phyed ni 'dir brtags na/ /ring po min pa nyid na khyed cag la yang ni/ /bder gshegs ngo bo nyid kyis rab tu sad byed 'gyur/ /'khor lo rnam bkod las byung bsod</text></item>
<item><p>186b.2</p><section></section><text>nams gang yin 'dis ni gzhan ci smos/ /bdag yid las ni skyes kun gsal bar byed pa des ni 'khor lo nyid/ /gsar shar bzhin du 'dis ni gti mug mun nag mthangs ni 'byed byed cing / /shin tu gsal dang gsung gi mnga' bdag dpal dgyes 'dir ni skye bo shog /brtan</text></item>
<item><p>186b.3</p><section></section><text>pa'i 'khor lo'i sgrub thabs rdzogs so//[ ]@##/ /rgya gar skad du/ s+thi ra tsakra sA d+ha naM/ bod skad du/ brtan pa'i 'khor lo sgrub thabs/ brtan pa'i 'khor lo 'di ni dpal dang ldan/ /'jam pa'i rdo rje skyob par mdzad pa nyid/ /btud nas byis pa rnams</text></item>
<item><p>186b.4</p><section></section><text>kyis rtogs bya'i phyir/ /rnam par gsal ba'i tshig gis bri bar bya/ /bde ba'i stan la nye bar gnas pa'i rnal 'byor pas bla ma dang sangs rgyas dang byang chub sems dpa' rnams nam mkha' la gnas par bsams la/ de rnams la yid kyis rang bzhin gyi mchod pa rnam pa sna</text></item>
<item><p>186b.5</p><section></section><text>tshogs pas cho ga bzhin du mchod de/ sdig pa bshags pa la sogs pa rnams bya ba'o/ /de nas sna tshogs 'di dag sems tsam gyi ngo bo ste gzung ba dang 'dzin pa dang bral ba rmi lam dang mtshungs zhing gzugs brnyan dang mtshungs par bdag nyid kyang nges par byas la/ gur gum gyi</text></item>
<item><p>186b.6</p><section></section><text>'od dang ldan pa'i yi ge muHlas byung ba'i a la sogs pa'i dbyangs yig gi 'od zer 'phros pa las zla ba dmar por blta ba'o/ /de'i steng du yi ge muHyi ge 'od 'phros ba las byung ba'i yi ge ka la sogs pa'i 'od zer gyis nyi ma'i dkyil 'khor dmar po bsgom par bya ba'o/ /de'i</text></item>
<item><p>186b.7</p><section></section><text>steng du yi ge muHlas byung zhing dri ma med cing 'od 'phro ba dang ldan pa'i ut+pa la'i mchog lte ba la yi ge muHgnas par bsam mo/ /de yang yongs su gyur pa las gur gum gyi mdog dang ldan zhing zur phud lnga la gzhon nu'i rgyan can gcig tu sgeg pa'i nyams dang ldan pa ral gri glegs</text></item>
<item><p>187a.1</p><section></section><text>bam bsnams pa'i ngag gi dbang phyug zla ba la bzhugs par bdag nyid bsgom par bya'o/ /de'i thugs kar yi ge muHlas byung ba'i 'khor lo brtan po rtsibs brgyad pa ste/ 'od zer gyi rang bzhin 'bar ba las yi ge a la sogs pa rnams kyi phreng bas bskor</text></item>
<item><p>187a.2</p><section></section><text>ba'o/ /'phros pa las phyi rol du yi ge ka la sogs pa'i phreng bas yongs su bskor ba'o/ /de'i lte ba la yi ge a'o/ /shar gyi rtsibs la ra'o/ lho'i rtsibs la pa'o/ /nub kyi rtsibs la tsa'/ /byang gi rtsibs la na'o/ /me la sogs pa'i mtshams rnams su yang yi ge niHpra sany+tsa</text></item>
<item><p>187a.3</p><section></section><text>rnams gur gum gyi mdog dang ldan pa rnam par bsam par byas la/ 'khor lo'i 'od zer gyi tshogs de dag rnams kyi nang du lus kun du gsal bar bya ste/ ba spu'i bu ga'i gseb re re nas spros pas phyogs bcu'i 'jig rten gyi khams kun snang bar byas shing slar yang ba spu'i bu ga'i khung bu</text></item>
<item><p>187a.4</p><section></section><text>de dag rnams nyid du legs par bcug ste/ lus kun nas gsal bar bya ba ni dus yun ring du rnam par bsam par bya'o/ /oM a ra pa tsa na muHzhes bya ba ni bzlas pa'i sngags so/ /brtan 'khor sgrub thabs byas pa yis/ /bsod nams bdag la gang skyes pa/ /des ni 'gro ba ma lus</text></item>
<item><p>187a.5</p><section></section><text>kun/ /gzi brjid 'jam rdor mtshungs par shog /tshig lhug pa'i brtan pa'i 'khor lo'i sgrub thabs so// //dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ bA gI rA Ta sA d+ha naM/ bod skad du/ gsung gi mnga' bdag gi</text></item>
<item><p>187a.6</p><section></section><text>sgrub thabs/ dngos grub thams cad rab byin pa'i/ /ye shes rang bzhin mgon la 'dud/ /kri ya'i rgyud kyi rjes 'brangs la/ /de yi sgrub thabs bdag gis bshad/ /de la re zhig dang por sngags pas yid dang mthun pa'i gnas su ji ltar bde bar nye bar gnas la/ sdug bsngal</text></item>
<item><p>187a.7</p><section></section><text>gyi chu bor bying bar gyur pa'i sems can gyi khams rnams la bltas pas smon lam gdab par bya ste/ sdug bsngal bar gyur pa'i sems can 'di dag rnams 'khor ba na 'khor bar gyur pa de dag 'jam pa'i dbyangs su gyur nas/ bla na med pa'i go 'phang la legs par dgod par bya'o/ /</text></item>
<item><p>187b.1</p><section></section><text>zhes bya bar ro/ /de nas thang ka la sogs par gyur pa'i bcom ldan 'das 'jam pa'i dbyangs dang bla ma dang sangs rgyas dang byang chub sems dpa' rnams mdun du yang dag par dmigs la/ me tog la sogs pas legs par mchod cing yan lag lngas phyag 'tshal te/ sdig pa bshags</text></item>
<item><p>187b.2</p><section></section><text>pa dang slan chad mi byed par sdom pa dang / bsod nams la rjes su yi rang ba dang bdag nyid kyi dngos po yongs su dbul ba dang gsum la skyabs su 'gro ba dang byang chub tu sems bskyed pa rnams kyang bya ba ni/ tshigs su bcad pa gnyis po 'di dag gis yin te/ dkon mchog</text></item>
<item><p>187b.3</p><section></section><text>gsum la skyabs su mchi/ /sdig pa thams cad so sor bshags/ /bsod nams kun la rjes yi rang / /sangs rgyas byang chub yid kyis bzung / /bdag gis byang chub sems ni bskyed bgyi zhing / /'gro ba ma lus bdag gis mgron du gnyer/ /byang chub mchog gi</text></item>
<item><p>187b.4</p><section></section><text>spyod pa spyad bgyi zhing / /'gro la phan phyir sangs rgyas grub par shog /de nas lam la brten par bya ba'o/ /oM chos thams cad rang bzhin gyis rnam par dag pas bdag kyang rang bzhin gyis rnam par dag pa'o/ /'di'i don rjes su rtogs pas lan gsum brjod la rang bzhin</text></item>
<item><p>187b.5</p><section></section><text>gyis rnam par dag par mos par bya ste/ chos thams cad bdag med par bsgom mo/ /khams gsum stong zhing mtshan nyid med pa gzung ba dang 'dzin pa dang bral bar bltas la/ rang gi snying gar yi ge a las zla ba'i dkyil 'khor ro/ /de'i steng du gser btso ma'i mdog lta bu'i yi ge</text></item>
<item><p>187b.6</p><section></section><text>muH'o/ /de las kun du byung ba'i 'od zer gyi tshogs kyis 'jig rten gyi khams thams cad du khyab par byas shing kun du snang bar yang bya ste/ skal ba ji lta ba bzhin du sems can rnams kyi don byas shing de bzhin gshegs pa rnams kyang bskul nas/ sa bon de nyid la legs par gzhug</text></item>
<item><p>187b.7</p><section></section><text>par bya ba'o/ /de dag thams cad yongs su rdzogs pa las bdag nyid 'jam pa'i dbyangs kyi ngo bo nyid du bsgom par bya ste/ sku gser bzhu ba'i mdog dang mtshungs pa zhal gcig phyag gnyis pa seng ge'i steng na pad+ma dang zla ba'i gdan la phyed skyil gyis bzhugs pa/ zur phud gsum pa rin</text></item>
<item><p>188a.1</p><section></section><text>po che'i dbu rgyan can zla ba'i 'od kyi dbu yol dang ldan pa gzhon nu'i rnam pa'i gzugs mnga' brgyan rnams thams cad kyis brgyan cing / sgeg pa'i nyams dang legs par ldan pa ste/ phyag gnyis kyis chos kyi 'khor lo'i phyag rgya mdzad cing phyag g.yon pas shes rab</text></item>
<item><p>188a.2</p><section></section><text>kyi pha rol tu phyin pa dang bcas pa'i ut+pala'i mchog bsnams pa'o/ /ljang ngar g.yon pa la brten nas ni khro bo chen po gshin rje gshed de/ mdog mthing nag zhal bsgyur zhing mche ba rnam par gtsigs pa skra kham ser 'khyil ba spyan shin tu dmar zhing zlum pas phyag g.yas pas bcom ldan</text></item>
<item><p>188a.3</p><section></section><text>'das kyis ljang ngar la 'jus pa g.yon pas dbyug tho 'dzin pa'o/ /de ltar rnam par bsgoms la sku gsung thugs kyi zla ba'i dkyil 'khor la oM AHhU~M zhes bya ba'i yi ge gsum po dkar po dang dmar po dang sngon po'i mdog tu rim pa ji lta ba bzhin du dgod par bya ba'o/ /de nas nu ma gnyis kyi</text></item>
<item><p>188a.4</p><section></section><text>bar du zla ba'i dkyil 'khor la yi ge muHbsams la de nas mchod par bya ba dang mchod par byed pa po tha dad med par dmigs te/ rnam pa sna tshogs pa'i lha rnams kyis yang dag par bstod par gyur ba bdag nyid lta zhing spro ba dang bsdu bas ji srid du skyo bar gyur pa ma yin pa de srid du bsgom</text></item>
<item><p>188a.5</p><section></section><text>par bya ba'o/ /de ltar rtag tu bsgom byas na/ /sangs rgyas byang chub rab tu 'grub/ /skye ba 'di nyid rang la yang / /thugs rje chen po 'jam mgon 'thob/ /bsgoms pas skyo bar gyur na rang gi snying gar zla ba'i dkyil 'khor la sngags rnam par bkod la zhe na pa med pa'i yid kyis bzlas</text></item>
<item><p>188a.6</p><section></section><text>par bya ba'o/ /de la sngags ni 'di yin te/ oM d+ha rma d+hA tu bA gI shwa ri muM/ de ltar bzlas pa byas la bsgoms pas kyang skyo bar gyur nas gal te langs par 'dod na/ de kho na bzhin du legs par mchod cing yang dag par bstod la/ dge ba yongs su bsngos te tshigs su bcad pa 'dis</text></item>
<item><p>188a.7</p><section></section><text>bzod par gsol bar bya ba'o/ /rmongs pa'i blo can bdag gis ni/ /nongs pa cung zad gang bgyis pa/ /de las lus can skyob pa'i mgon/ /khyod kyis slar yang de bzod mdzod/ /skye dgu rnams la phan pa'i don du smon lam gdab par bya ste/ dge ba 'dis kyang bdag gis sangs</text></item>
<item><p>188b.1</p><section></section><text>rgyas nyid thob nas srid pa'i rgya mtsho rgal bar dka' ba las 'gro ba mtha' dag sgrol bar shog /de nas chos thams cad mnyam pa nyid du lhag par dmigs la thams cad 'jam pa'i dbyangs kyi rang bzhin du bltas te rang gi lha'i nga rgyal dang ldan pas ji ltar bde bar gnas par bya ba</text></item>
<item><p>188b.2</p><section></section><text>yin no/ /de ltar thun bzhi'am thun gsum du yang rung ste bya ba yin no/ /sgrub thabs 'di byas las byung ba'i/ /'bras bu bdag gis gang thob pa/ /des ni srid gsum 'jig rten 'di/ /ma lus 'jam dbyangs nyid gyur cig /'phags pa dpal dang ldan pa 'jam dpal</text></item>
<item><p>188b.3</p><section></section><text>gsung gi mnga' bdag gi sgrub thabs rdzogs so//[ ]@##/ /rgya gar skad du/ wA gI rA Ta sA d+ha naM/ bod skad du/ gsung gi mnga' bdag gi sgrub thabs/ sngags pas re zhig thog ma nyid du sa gzhi'i cha dri zhim pos nye bar byugs pa dang / me tog sna tshogs</text></item>
<item><p>188b.4</p><section></section><text>kyis kyang legs par bkang la/ de'i dbus su stan bde ba la legs par gnas te/ gsum la skyabs su 'gro ba'i tshigs su bcad pa brjod par bya'o/ /de'i phyi nas ni rang gi snying gar yi ge a blta bar bya'o/ /de yongs su gyur pa las zla ba'i dkyil 'khor ro/ /de'i dbus su yi ge muH </text></item>
<item><p>188b.5</p><section></section><text>rnam par bsam par bya'o/ /yi ge muHde las byung ba'i kha dog lnga dang ldan pa'i 'od zer gyi tshogs rnams rang gi ba spu'i bug rnams nas spro bar bya ste/ 'od zer de dag rnams kyis kyang 'jam pa'i dbyangs kyi skus nam mkha' gang bar blta bar bya'o/ /de nas de dag rnams me tog la sogs pas</text></item>
<item><p>188b.6</p><section></section><text>mchod par bya ba'o/ /de nas de'i rjes la sdig pa bshags pa dang bsod nams la rjes su yi rang ba dang / smon lam la sogs pa rnams bya ba'o/ /de nas tshangs pa'i gnas bzhi bsgom par bya ba'o/ /phyis de dag rnams thams cad kyang stong pa nyid du bsgoms te/ oM stong pa nyid kyi ye shes kyi</text></item>
<item><p>188b.7</p><section></section><text>rdo rje'i rang bzhin gyi bdag nyid ni nga yin no zhes sngags brjod par bya'o/ /de nas yang rang gi snying gar yi ge a blta bar bya'o/ /de yongs su smin pas zla ba'i dkyil 'khor ro/ /de'i dbus na yi ge muH'o/ /de dag yongs su gyur pa las 'jam pa'i dbyangs kyi skur bdag nyid blta bar bya ste/ </text></item>
<item><p>189a.1</p><section></section><text>seng ge la bzhugs pa/ /gser gyi mdog tu ser ba'i sku rgyan thams cad kyis brgyan pa phyag chos bshad pa'i phyag rgyas brel cing g.yon ngos na ut+pal 'dzin pa mi bskyod pas dbu brgyan cing / g.yas phyogs na gzhon nu nor bzangs/ g.yon du ni gshin rje'i gshed blta</text></item>
<item><p>189a.2</p><section></section><text>bar bya ba yin no/ /bsgoms pas dub na sngag bzlas par bya ba ni/ oM wA gI shwa ri muHgsung gi mnga' bdag gi sgrub thabs rdzogs so// //tshul khrims rgyal mtshan gyis bsgyur ba'o//[ ]@##/ /rgya gar skad du/ a ra pa tsa na sA d+ha naM/ bod skad du/ </text></item>
<item><p>189a.3</p><section></section><text>spros pa med pa'i sgrub thabs/ zla ba lta bur shin tu dngas shing ral gri glegs bam phyag na bsnams/ /shin tu zhi zhing gzhon nu zur phud lnga pa mchog tu yid 'ong ba/ /dga' ba rgya chen thar pa mchog gi spyan ni dkyus ring pad+ma'i bdag /blo gros dman pa bsreg mkhas 'jam dbyangs la ni</text></item>
<item><p>189a.4</p><section></section><text>legs par phyag 'tshal lo/ /gang gis thogs kyang skye 'dir a ra pa tsa na ni legs grub phyir/ /shin tu nyung ngus 'khor lo rin chen dag gis gdams ngag bdag gis bya/ /bar chad med par mngon par brtson pas lo phyed dag ni bsgoms gyur na/ /tshig rkang ma lus rnam rig blo ldan pa yi blo yi</text></item>
<item><p>189a.5</p><section></section><text>mchog nyid thob/ /sngags rig sa yi cha ni mnyam zhing gtsang la shin tu yid 'ong bar/ /dri zhim chu yis nyer btab dri bzangs me tog sil mar bkram bya ste/ /shin tu 'jam zhing dga' bar gyur ba'i stan 'ga' zhig la nyer gnas pa/ /bde ba'i blo yis mtshan ma med par byang chub sems ni bsgom par</text></item>
<item><p>189a.6</p><section></section><text>bya/ /rang bzhin dag pa'i sngags ni kun du gsal byas la/ /thams cad ma lus stong pa nyid du rnam par bsgom/ /yang ni dngos po rnams dang lhan cig bdag nyid lus/ /'od gsal nyid du skad cig kho nar blta bar bya/ /de nas nam mkhar rang snying zla ba'i dkyil 'khor ni/ /dbyangs kyang dang po</text></item>
<item><p>189a.7</p><section></section><text>'bar ba las ni rnam bsgom bya/ /de nas 'di la yid dkar d+hIHni nges bltas la/ /de las 'jam dbyangs dri ma med par rtogs bya ste/ /gcig tu bsam gtan la gzhol pad+ma'i steng gnas pa/ /thams cad rgyan rnams kyis ni mchog tu 'bar gyur cing / /chags byas cung zad bzhad par mdzad</text></item>
<item><p>189b.1</p><section></section><text>pas yid 'ong ba/ /zla ba bye ba'i 'od ldan dbus su dgod par bya/ /rang gi snying ga dag tu yi ge a mchog rnam par spros legs blta/ /mtshungs med 'od kyi dra ba dang ldan 'khor lo'i gzugs ni rtsibs brgyad pa/ /de yi steng du zla ba'i dkyil 'khor sngags pa des ni bsgom byas la/ /zla ba</text></item>
<item><p>189b.2</p><section></section><text>bzhin du shin tu dkar bar gyur pa'i dbyangs nyid do/ /gru gsum pad+ma rgyas dag spyan mnga' mdzes pa'i gzugs ldan ma/ /dku gnyis shin tu legs pa'i skra can ma ni g.yas su blta bar bya/ /g.yon du nye ba'i skra can yid 'ong lus ni 'gying bag dang ldan ma/ /yon tan mtha' dag gter gyur</text></item>
<item><p>189b.3</p><section></section><text>de dag tsa na gnyis las bsgom par bya/ shin tu dngas ba'i nyid las byung dri med pa'i/ /dra ba'i 'od ni nges par mdun du g.yas su dgod par bya/ /pa yig las byung 'od kyi rang bzhin yid 'phrog pa/ /zla 'od de ni rgyab tu bzhugs su gsol ba yin/ /yang na 'bar ba'i zla ba dag la yi</text></item>
<item><p>189b.4</p><section></section><text>ge ni/ /rgya chen gzi brjid dang ldan rnam par bsgom bya zhing / /gti mug brag chen dag ni rnam par 'joms byed cing / /chog shes rnyog pa med pa de yang byed pa yin/ /gti mug mun stug ma lus rnam par 'joms byed pa'i/ /'og tu 'khor lo nyung ngu 'khor bar rnam par bsam/ /</text></item>
<item><p>189b.5</p><section></section><text>zla ba'i gzugs ni rgya chen 'od zer dra ba can/ /lha dang bcas pa rnams kyis mi g.yo blta bya ste/ /zla ba las ni phal chen 'od zer sprin gyi tshogs/ /kun nas bkye la phyogs bcu rnams ni gsal byas blta/ /sems can dag byas de bzhin bdag nyid kyi yang lus/ /tha mar phyir</text></item>
<item><p>189b.6</p><section></section><text>'ongs zla ba las ni legs par bzhugs/ /kha blo brtan zhing gdams pas dam pa a ra pa tsa na yi sngags/ /legs par zlo dang sgom par byed pa'i sngags pas dus rnams ni/ /mchog tu dri med yid 'ong pha rol phyin pa dang ni gzhan dag kyang / /yid gnyis skyon rnams thams cad gtan nas</text></item>
<item><p>189b.7</p><section></section><text>spangs pa'i rgyal ba rnams kyis 'thob/ /dam chos mdzod kyi rab gyur bla ma'i mchog ni dga' ba'i rdo rje yis/ /bde gshegs tshogs kyi spyan sngar cho ga bzhin du dang por dbang bskur ba'i/ /blo bzangs sgo byed bshes gnyen des ni legs sdebs a ra pa tsa na/ /'khor lo dam pa gang phyir</text></item>
<item><p>190a.1</p><section></section><text>rtogs pa skye ba 'di la grub don no/ /cho ga bzang pos 'khor lo legs spel las byung ba'i/ /kun nas rnam yangs bsod nams bdag gis gang thob des/ /'jig rten mtha' dag sdig pa kun las rnam rgyal nas/ /'jam dbyangs bde ba dam par gcig tu nges</text></item>
<item><p>190a.2</p><section></section><text>gyur cig /spros pa med pa'i sgrub thabs rdzogs so// //a b+ha ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ a ra pa tsa sA d+ha naM/ bod skad du/ spros pa med pa'i sgrub thabs/ dang por re zhig sngags pas yid</text></item>
<item><p>190a.3</p><section></section><text>dang rjes su mthun pa'i sa phyogs su bde ba'i stan la nye bar gnas te/ rang gi snying gar dbyangs yig dang po las kun nas byung ba'i zla ba la bzhi pa'i bzhi pa ni sa bon te d+hIHaHdang tsheg drag gnyis kyang mthar sbyar ba rnam par bsgom par bya'o/ /de nas de'i 'od zer gyi tshogs rnams nyon mongs pa'i</text></item>
<item><p>190a.4</p><section></section><text>mun nag dang ldan pa'i snying rje dang dga' ba dang btang snyoms zhes bya ba'i tshangs pa'i gnas bzhi po rnams 'chad par 'gyur ba'i rim pas bsgom par bya ba'o/ /byams pa gang zhe na/ sems can thams cad la bu gcig pa nyid du byams pa'o/ /snying rje gang zhe na/ sdug bsngal rnam pa gsum gyis</text></item>
<item><p>190a.5</p><section></section><text>sdug bsngal bar gyur pa'i sems can rnams 'khor ba'i rgya mtsho las sgrol bar 'dod pa nyid do/ /dga' ba gang zhe na/ bskyed pa'i dge ba'i rtsa ba rnams gzhan gyi longs spyod dang dbang phyug la sogs par sems dga' ba nyid do/ /btang snyoms gang zhe na/ thams cad la khong khro ba dang</text></item>
<item><p>190a.6</p><section></section><text>rjes su chags pa dang bral bas/ gzhan la phan pa'i chos nyid la ngang gis zhugs par gyur pas legs par 'jug pa zhes bya ba'o/ /tshangs pa'i gnas bzhi bsgoms pa'i rjes thogs la snying ga'i sa bon gyi 'od zer nyid las kun nas byon pa'i bla ma dang sangs rgyas dang byang chub</text></item>
<item><p>190a.7</p><section></section><text>sems dpa' nam mkha'i phyogs mtha' dag khyab pa rnams kyis/ spro ba dang bsdu ba'i tshul gyis 'gro ba'i don gyi bya ba mdzad pa la gcig tu gzhol bar gyur par bltas la/ rang gi snying ga'i sa bon gyi 'od zer nyid las lha rdzas kyi dri dang me tog gi bye brag la sogs pa rnams nges par</text></item>
<item><p>190b.1</p><section></section><text>spros te/ maN+Dal gyi bya ba mngon du btud pa'i thal mo sbyar bas sangs rgyas dang byang chub sems dpa' rnams kyi zhabs pad la spyi bo legs par gtugs pa'i yan lag lngas phyag btsal bar bya ba'o/ /'od zer de dag nyid las nges par byung ba'i me tog dang bdug spos dang mar me dang phye ma</text></item>
<item><p>190b.2</p><section></section><text>dang dri dang na bza' dang rgyal mtshan dang dril bu dang ba dan la sogs pa'i phyi dang nang gi mchod pa la sogs pa rnams kyis legs par mchod par bya bas mchod par bya ba'o/ /de nas sdig pa bshags pa la sogs bya ste/ 'dod chags zhe sdang gti mug dbang gis ni/ /lus dang ngag dang de</text></item>
<item><p>190b.3</p><section></section><text>bzhin yid kyis kyang / /sdig pa bdag gis bgyis pa ci mchis pa/ /de dag thams cad rgyal rnams spyan sngar bshags/ /zhes bya ba ni sdig pa bshags pa'o/ /de bzhin gshegs pa rnams gang yin pa dang gzhan dag kyang rdzogs pa'i byang chub la kun nas legs par brten pa</text></item>
<item><p>190b.4</p><section></section><text>rnams dang rang sangs rgyas dang dam pa'i skye bo rnams kyi yang rung ste/ bsod nams de dag rnams thams cad la bdag rjes su yi rang bar bgyid do zhes bya ba ni bsod nams la rjes su yi rang ba'o/ /thugs rje'i yon tan tshogs kyis mtha' yas phyogs rnams khyab/ /dus gsum</text></item>
<item><p>190b.5</p><section></section><text>kun du gshegs pa'i sangs rgyas ma lus dang / /mchog tu skyon bral 'phags pa'i tshogs dang dam chos la/ /mi phyed dad pas bdag ni legs par skyabs su mchi/ /zhes bya ba ni gsum la skyabs su 'gro ba'o/ /tshangs dbang dang ni drag sogs las yang ches dkon pa'o/ /</text></item>
<item><p>190b.6</p><section></section><text>yongs dag rgyal pa rnams kyi lam la gnas par bgyi/ /bdag la 'dir byung ba yi bsod nams tshogs rnams kyis/ /byang chub sems rab bdag gis 'dir ni bskyed par bgyi/ /zhes bya ba ni rgyal ba'i lam la gnas pa dang byang chub tu sems bskyed pa gnyis so/ /de ltar</text></item>
<item><p>190b.7</p><section></section><text>bla na med pa'i mchod pa rnam pa bdun byas pa'i gting la/ bla ma'i gsung gis phyi dang nang du byams pa stong pa nyid du rnam par bsgom mo/ /de nas de brtan par bya ba'i don du/ oM rang bzhin gyis rnam dag pas chos kun rang bzhin rnam dag bdag /ces bya ba'i tshigs</text></item>
<item><p>191a.1</p><section></section><text>su bcad pa'i dbyangs kyis snyan par bya ba'o/ /de'i rjes la rang gi sems kyi snang ba tsam 'ba' zhig pa dang zhing thogs pa med pa'i ngo bor gyur pa'i dbyangs yig dang po las byung ba'i zla ba'i dkyil 'khor gyi rnam pa rang gi sems rnam par bsam par bya ba'o/ /de'i steng du ni snga</text></item>
<item><p>191a.2</p><section></section><text>bshad pa'i sa bon no/ /sa bon dang zla ba de dag yongs su gyur nas 'od 'phro ba'i rang bzhin gyi ral gri'o/ /de nas sngar brjod pa'i sa bon zla ba'i steng na gnas pa chang zungs kyi dkyil du'o/ /ral gri dang sa bon de dag yongs su gyur pa las 'jam pa'i dbyangs te/ ston ka'i zla ba'i 'od dang mtshungs pa</text></item>
<item><p>191a.3</p><section></section><text>phyogs bcu'i 'jig rten snang bar mdzad pa'i 'od dang ldan pa phyag gnyis pa gzhon nu'i gzugs can/ phyag g.yas na rmongs pa ma lus par rtsad nas gcod par mdzad pa la gcig tu gzhol ba'i shes rab kyi ral gri bsnams pa'o/ /phyag g.yon pa na thabs su gyur pa'i rig pa'i bstan bcos</text></item>
<item><p>191a.4</p><section></section><text>mtha' dag yongs su rdzogs pa'i po ti cig bsnams pa'o/ /rgyan rnams thams cad kyis brgyan cing na bza' dmar po bsnams pa bsam gtan gyis gcig tu nges par zhal pad+ma dang 'dra bar rgyas shing spyan pad+ma dmar po dang mtshungs par skyes bu chen po'i mtshan rnams rdzogs pa la nor bu</text></item>
<item><p>191a.5</p><section></section><text>in+d+ra nI la'i kha dog mtshungs pa'i zur phud lnga 'khyil pa/ pad+ma dkar po 'dab ma brgyad pa dang zla ba dag la rdo rje skyil mo krung gis nye bar bzhugs pa ste/ de bzhin gshegs pa rnams thams cad kyi ye shes kyi ngo bor gyur pa'i 'jam pa'i dbyangs kyi skur bdag nyid rnam par bsgom par</text></item>
<item><p>191a.6</p><section></section><text>bya'o/ /de ltar dam tshig sems dpa'i nga rgyal dang ldan pa'i rnal 'byor pas rang gi snying gar yi ge a nges par rdzogs pa las/ dang po'i 'khor lo rtsibs brgyad pa spro ba dang bsdu ba'i 'od kyi tshogs kyis rmongs pa ma lus pa nges par 'jig par byed cing g.yas phyogs su 'khor ba'i rim gyis</text></item>
<item><p>191a.7</p><section></section><text>myur du 'khor bar blta bar bya ba'o/ /de'i steng du nam mkha' la dbyangs yig dang po las byung ba'i zla ba'i dkyil 'khor ro/ /de'i steng du yi ge lnga rim pa ji lta ba bzhin du lte bar gyur pas me dang mtshungs pa 'od zer dang bcas pa rmongs pa mtha' dag dpyis 'byin par byed pa bla ma'i gdams</text></item>
<item><p>191b.1</p><section></section><text>ngag las khyad par du bsgom par bya ba'o/ /lha'i skur bskyed la skyo ba mang ba'i sngags pas spro ba la sogs pa blta bar byas la bzlas pa bya ba'o/ /yang na snying ga'i zla ba'i dbus su shin tu dang ba'i yi ge a las grub pa'i a ra pa tsa na zhes bya bar grags pa'i dkar po rgyan thams cad kyis brgyan pa</text></item>
<item><p>191b.2</p><section></section><text>bsam gtan la gcig tu nges par dgyes pa rdo rje'i skyil mo krung gis legs par bzhugs pa ste/ phyag g.yas pa dang g.yon pa dag gis ral gri dang glegs bam bsnams pa/ mtha' dag kyang in+d+ra nI la 'khyil ba'i zur phud lnga dang ldan bzhin zla ba rgyas pa dang mtshungs pa/ gsung gi mchog</text></item>
<item><p>191b.3</p><section></section><text>mnga' ba/ rang gi sa bon zla ba la gnas pa snying gar rnam par bsgom par bya'o/ /de'i mdun du yi ge ra dkar po las nges par byung ba'i dra ba'i 'od de rang gi snying ga'i zla ba la rang gis bon gyis byin gyis brlabs par blta bar bya ba'o/ /de'i rjes la rgyab tu yi ge pa dkar po rdzogs pa las</text></item>
<item><p>191b.4</p><section></section><text>zla ba'i 'od de/ rang gi snying ga'i zla ba la sa bon dang ldan par legs par blta bar bya ba'o/ /de nas g.yas su gang ba'i yi ge tsa rdzogs pa las dkar mo rgyan thams cad kyis brgyan pa nu ma gnyis rgyas pa'i skra can ma ste/ rang gi snying ga'i zla ba la sa bon dang ldan par rnam par bsam mo/ /</text></item>
<item><p>191b.5</p><section></section><text>de bzhin du yi ge na dkar po las grub pa'i nye ba'i skra tsa nam yang / rang gi snying ga'i zla ba la sa bon dang kun nas ldan par rnam par bsgoms la/ thams cad kyang a ra pa tsa na dang cha 'dra bar rnam par bsam mo/ /'dir lha'i tshogs rnams kyi snying ga'i sa bon gyi 'od kyis dga' ba dang spro ba dang</text></item>
<item><p>191b.6</p><section></section><text>bsdu bas skye dgu rnams kyi rmongs pa'i phung po rtsa ba nas gcod cing / bzo dang rig pa'i gnas kyi bstan bcos su gyur pa mtha' dag gi chos kyi bdud rtsis sems can thams cad tshim par yud tsam la bdag nyid gtsang la thog sdug dang bral ba'i lus kyis bsgom par bya zhing / bla ma'i</text></item>
<item><p>191b.7</p><section></section><text>gdams ngag las mnyam par gzhag pa'i sngags pas bzlas pa yang bya ste/ rab bsngags dang por ro/ /sa bon gyi yi ge lnga ni bar du'o/ /dam tshig sems dpa' sa bon mthar byas pa ni sngags so/ /gang gi tshe langs par 'dod pa'i bsam pa byung ba'i tshe rang gi sngags bla ma'i gdams</text></item>
<item><p>192a.1</p><section></section><text>ngag gis brjod la/ yi ge brgya pa'i tshigs bcad brjod par bya ste/ oM badzra satwa sa ma ya/ ma nu pA la ya/ badzra satwa twe no pa tiSh+Tha/ dr-i D+ho me b+ha ba/ su to Sh+r+yo me b+ha ba/ a nu rak+to me b+ha ba/ su po Sh+r+yo me b+ha ba/ sarba sid+d+hi m+me pra yats+tsha/ sar+b+ba kar+m+ma su tsa me/ tsi t+taM shre yaHku ru</text></item>
<item><p>192a.2</p><section></section><text>hUM ha ha ha ha hoHb+ha ga bAn/ sar+b+ba ta thA ga ta badzra ma me muny+tsa/ badzri b+ha ba ma hA sa ma ya satwa aHzhes bya ba'i sngags yi ge brgya pa bton pa'i rjes la/ spro ba la sogs pa yang btang la dam tshig sems dpa'i nga rgyal dang ldan pas spyod lam thams cad kyis gnas par bya ste/ mnyam par</text></item>
<item><p>192a.3</p><section></section><text>gzhag pa'i rnal 'byor pa ni yang dag pa'i ye shes kyi rgya mtsho'i pha rol tu phyin par gyur nas dus ring por mi thogs pa nyid na bla na med pa'i byang chub 'thob par 'gyur ba yin no/ /grol ba'i tshig gis gsal ba 'dir/ /sgrub thabs snang ba legs bris la/ /gang byung pad 'byung bsod</text></item>
<item><p>192a.4</p><section></section><text>nams rgyun/ /des ni srid pa las grol shog /tshig lhug pa'i a ra pa tsa na'i sgrub thabs so/ /mkhas pa chen po a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ sa d+yo a nu b+ha ba a ra pa tsan sA d+ha naM/ </text></item>
<item><p>192a.5</p><section></section><text>bod skad du/ 'phral du nyams su myong ba'i spros pa med pa'i sgrub thabs/ shes rab rmongs dug gzhom pa'i phyir/ /shes don gnyer sogs skye bo la/ /'jam dpal 'phral du nyams myong ba'i/ /sgrub thabs legs pa nyid du bshad/ /dang por re zhig rnal 'byor pas</text></item>
<item><p>192a.6</p><section></section><text>yid du 'ong bar 'gyur ba'i phyogs 'ga' zhig tu/ dbyangs kyi yi ge a las byung ba'i zla ba la gnas pa'i sa bon gyi yi ge d+hIHlas rnam par byung ba'i 'od zer lcags kyu'i rnam pa lta bus spyan drangs pa'i a ra pa tsan la sogs pa rnams la mchod pa la sogs pa cho ga ltar byas</text></item>
<item><p>192a.7</p><section></section><text>la/ stong pa nyid bsgom par bya'o/ /de nas sems kyi snang ba yongs su gyur pa las ku mu da'i ze ba la gnas pa'i yi ge d+hIHste mngon par gyur nas ral gri langs pa cig blta bar bya'o/ /de'i rtse mo la dbyangs yig dang po yongs su gyur pas zla ba'i steng du sa bon no/ /de dag thams</text></item>
<item><p>192b.1</p><section></section><text>cad yongs su gyur pa las ral gri dang po ti bsnams pa zur phud lnga legs par 'gril ba na bza' dmar po zung cig bsnams shing sgeg pa'i cha byad dang ldan pa zhal 'dzum pas rnam par rgyas pa zla ba'i 'tsher bag dang mtshungs par mdzes pas 'dab ma sna tshogs pa'i pad+ma la skyil krung phyed</text></item>
<item><p>192b.2</p><section></section><text>pas bzhugs pa'i 'phral du nyams su myong ba'i a ra pa tsa na'i gzugs su bdag nyid legs par blta bar bya ba'o/ /de nas rang gi snying gar dbyangs yig dang po yongs su gyur pa las 'khor lo rtsibs brgyad pa ste ma reg par ro/ /de'i steng du nas kyi rtse mo tsam gyis ma reg</text></item>
<item><p>192b.3</p><section></section><text>par dbyangs yig dang po la sogs pa las yang dag par byung ba'i zla ba'i dkyil 'khor ro/ /de la zla ba'i sa bon gyis bskyed pa'i ral gri'o/ /de nas 'khor lo dang ral gri dang sngar bshad pa'i ral gri la sogs pa yongs su gyur pa las kyang de kho na bzhin du 'jam pa'i dbyangs</text></item>
<item><p>192b.4</p><section></section><text>rnam par bsgom par byas la/ de'i mdun du yang yi ge ra las byung ba'i ral gri dbyangs yig dang po las bskyed pa'i zla ba la gnas par bsgom par bya'o/ /ral gri la sogs pa yongs su smin pa las gzhon nu dra ba bcom ldan 'das kyi gzugs su blta bar bya'o/ /de bzhin</text></item>
<item><p>192b.5</p><section></section><text>du rgyab tu lnga pa'i yi ge dang po las de kho na las ltar zla ba'i 'od do/ /de kho na bzhin du yi ge tsa las skra can ma nu ma rgyas pas rnam par mdzes pa ni mgon po'i gzugs su ste g.yas su'o/ /g.yon du yang nye ba'i skra can ma ste/ yi ge na las de kho na bzhin du'o/ /thams cad</text></item>
<item><p>192b.6</p><section></section><text>kyang rang gi snying ga'i zla ba la rang rang gi sa bon la gnas par rnam par bsam par bya'o/ /de nas gtso bo'i snying ga'i sa bon las rnam par gyur pas kyang spyan drangs pa dang ye shes sems dpa' dang lhan cig gcig tu bya ba dang / 'khor lo myur du 'khor ba dang zla ba la gnas pa'i lha</text></item>
<item><p>192b.7</p><section></section><text>bzhi dang bcas pa nyid kyang brtan pa dang dag go/ /rang bzhin lhag ma ma lus pa spro ba dang bsdu ba yang bsgom par bya ba'o/ /bsam gtan gyis dub par gyur na ni sngags bzlas par bya ba'o/ /de la gsang sngags kyi rgyal po ni 'di yin te/ a ra pa tsa na d+hIHzhes bya ba'o/ /'jam</text></item>
<item><p>193a.1</p><section></section><text>dpal 'phral du nyams myong ba'i/ /sgrub thabs gang byas bsod nams ni/ /bdag la byung des 'jig rten yang / /rtag tu 'jam dbyangs mtshungs par shog /'phral du nyams su myong ba'i spros pa med pa'i sgrub thabs so/ /a b+ha ya'i zhal snga nas dge slong</text></item>
<item><p>193a.2</p><section></section><text>tshul khrims rgyal mtshan gyis bsgyur ba'o//[ ]@##/ /rgya gar skad du/ u ma na yai bi SheH/ bod skad du/ gdams ngag gi khyad par/ sa bon las ni 'od zer spro bya zhing / /de nas 'od zer rngub pa'i dbugs kyis so/ /dbugs 'byung sogs las ye shes</text></item>
<item><p>193a.3</p><section></section><text>sems dpa' ni/ /sa bon las drangs legs par bsdu bar bya/ /sa bon las spro 'od ni kun bsdus la/ /ye shes sems dpa' la sogs ngal gso zhing / /'byung dang rngub pa dag ni rim pa bzhin/ /dbugs gnas blo ni brtan pa nyid byas te/ /zla ba'i gzugs kyi steng</text></item>
<item><p>193a.4</p><section></section><text>gnas ral gri zla ba sa bon mchog ldan pa/ /rim gyis rtogs pa yongs su 'brel gyur zhu ba'i bdag nyid bdag rig cing / /de rjes la yang blo gros phung po 'jam pa'i dbyangs sogs gzugs yin no/ /blo dman la ni 'khor los sgyur sogs thar pa rab tu sbyin pa'ang yin/ /</text></item>
<item><p>193a.5</p><section></section><text>zla ba sa bon ral gri'i chang zungs der/ /zla ba'i sa bon nges par 'od 'phro ba'i/ /'od kyis byas pa'i spro dang bsdu bar ni/ /lha lnga po rnams bsam par bya ba yin/ /lha lnga'i khyad par gyi gdams ngag a b+ha ya'i zhal snga nas tshul khrims rgyal mtshan gyis bsgyur ba'o// // </text></item>
<item><p>193a.6</p><section></section><text>@##/ /rgya gar skad du/ badzrA naM ka sA d+ha naM/ /bod skad du/ rdo rje lus med kyi sgrub thabs/ sngar bshad pa'i cho ga'i rim pas stong pa nyid bsgoms pa'i rjes thogs la sna tshogs pad+ma dang nyi ma la sa bon gyi yi ge baM ser po yongs su gyur pa las rje btsun 'jam dpal rdo rje lus med du</text></item>
<item><p>193a.7</p><section></section><text>bdag nyid skad cig gis mngon par rdzogs par bya ste/ sku mdog ser po zhal gsum pa/ phyag drug pa ral pa dang ldan pa/ lo brgyad gnyis kyi chad sgeg bag dang ldan pa/ zhabs g.yas pa bskum pa ste/ g.yas kyi phyag gsum na ral gri dang mda' dang me long bsnams pa'o/ /</text></item>
<item><p>193b.1</p><section></section><text>g.yon gyi phyag gsum na ni ut+pal dang gzhu dang shing mya ngan med bsnams pa'o/ /lha rdzas kyi rgyan dang na bza' mdzes par gyur pa mi bskyod pa dbu rgyan la gnas par bsgoms la/ smyo ba'i sbyor bas bsgom par bya ba'o/ /de ltar yang lcags kyus mkhal khung phug la shing mya ngan med kyi snying</text></item>
<item><p>193b.2</p><section></section><text>la gtol bar bya'o/ /ral gris ni bsdigs par bya zhing bsgrub bya la me long gis bstan par bya ba'o/ /de nas ut+pal las rkang pa rnam par bcings la skra grol ba myos shing bskam par gyur pa drang bar bya ba yin no/ /oM che ge mo khug many+dzu g+ho Sha hrIHdzaHzhes bya'o/ /rdo rje lus med kyi sgrub</text></item>
<item><p>193b.3</p><section></section><text>thabs rdzogs so//[ ]@##/ /rgya gar skad du/ badzra naM ka many+dzu shrI sA d+ha naM/ bod skad du/ 'jam dpal rdo rje lus med kyi sgrub thabs/ sdig pa bshags pa la sogs pa sngar bzhin du byas la/ stong pa nyid bsgoms pa'i rjes su yi ge haM las byung ba'i mda' ltongs pa dang ldan</text></item>
<item><p>193b.4</p><section></section><text>pa'i gzhu yi ge haM chang zungs kyi dkyil na gnas par bsgom par bya'o/ /de dag yongs su gyur pa las ni rdo rje lus med ces bya ba'i 'jam pa'i dbyangs te/ mdog ser po phyag drug pa/ rtsa ba'i phyag gnyis kyis ni ut+pal dmar po las byas pa'i rna ba'i rtsar khengs par 'gengs pa'i gzhu</text></item>
<item><p>193b.5</p><section></section><text>mda' dang bcas nas bsnams pa'o/ /g.yas pa gnyis kyis ni ral gri dang me long bsnams pa'o/ /g.yon pa gnyis kyis ni ut+pala'i mchog me tog 'dab ma dang ldan pa'i mya ngan med dmar po bsnams pa'o/ /ral pa dang ldan pa'i cod pan la mi bskyod pas byin gyis brlabs pa'o/ /</text></item>
<item><p>193b.6</p><section></section><text>zhabs g.yas bskum pa/ lo bcu drug pa'i tshod ka 'jo sgeg chen po dang ldan pa'i skur blta bar bya'o/ /yang na me long dang mya ngan med kyi yal ga bsnams pa'i phyag gnyis dang bral ba'i phyag bzhi pa bsgom par bya'o/ /de nas ye shes sems dpa' dang gcig tu byas la/ oM many+dzu g+ho Sha</text></item>
<item><p>193b.7</p><section></section><text>pri shrI dzaHbya ba'i sngags 'di bzlas par bya ste/ 'bum gyis sa gsum na gnas pa yang ci bgyi ba nyid du byed do/ /gal te yang 'ga' zhig dgug par 'dod na de'i tshe 'das ma thag tu bshad pa'i bsgom pa byas la/ de'i nga rgyal gyis brtan par gyur pa'i yid kyis rang gi snying gar pad+ma</text></item>
<item><p>194a.1</p><section></section><text>dmar po 'dab ma bcu drug pa lte bar yu ba babs pa dang bcas shing rtsa ba dang ldan pa dmigs par bya ba'o/ /de'i yang yu ba'i rtsa ba yi ge hUM dmar por bltas la/ de'i 'dab ma rnams la ni g.yas skor du dbyangs yig dmar po bcu drug rnam par bsgom par</text></item>
<item><p>194a.2</p><section></section><text>bya'o/ de'i ze'u 'bru'i steng du ni ji ltar rigs par nyi ma zla ba 'di dag gi dkyil 'khor kha dog dmar po ste/ de dag gi dbus su hrIHdmar po gnyis kyi snying por byas pa'i 'chad par 'gyur ba'i rang gi sngags blta bar bya'o/ /de nas dbugs de dag las shin tu dga' zhing rgyas pa'i bung</text></item>
<item><p>194a.3</p><section></section><text>ba dmar po rnams rnam par bsgoms la/ rang gi sngags las spro ba dang bsdu ba'i tshogs kyis phyogs bcu dgang bar bya zhing ji srid du 'jigs par bya ba'i bud med kyi gnas su song la/ de rlung gi dkyil 'khor gyi steng du bskyon la 'od zer gyi rang bzhin nyid kyi zhags pas rke legs par bcings/ </text></item>
<item><p>194a.4</p><section></section><text>shing chos 'byung lcags kyus dam par phig ste/ mdun du thal mo sbyar bar byas pas yang dag par dgug par bya zhing / me'i zo chun gyi dbus su phyung la yi ge hUM dmar pos khyab par byas pa'i mig dang snying dang yan lag rnams thams cad rnam par bsgom par bya ba'o/ /de nas yang</text></item>
<item><p>194a.5</p><section></section><text>de'i snying gar dbyangs yig bcu drug dang bcas shing yi ge hUM dang ldan pa'i yu ba can 'dab ma bcu drug pa blta bar bya ste/ 'on kyang mdog ngan par ro/ /de'i dkyil du yi ge hrIH'i dbus su chud pa'i ming gi yi ge bsgom par bya'o/ /de nas rang gi sngags kyi yi ge spros pa'i gzi brjid</text></item>
<item><p>194a.6</p><section></section><text>kyis shin tu dmar zhing rno la phra ba'i lcags kyu pad+ma'i yu ba la gnas pa'i yi ge hUM gi 'od zer gyi steng du bskyod nas 'phen par byed pa bung ba'i tshogs kyis phyi bzhin rjes su 'brang bar gyur pas rang nyid kyi sna bug g.yas pa dang cig shos kyi bu ga nas nges par byung nas bsgrub</text></item>
<item><p>194a.7</p><section></section><text>bya ma yin pa bsgrub bya'i sna bug gi bu ga nas de'i snying la rab tu zhugs te/ lcags kyu de ni de'i ming gi yi ge kun nas 'dren par byed cing gnas so/ /bung ba des kyang pad+ma'i rdzing bu de rtsa ba nas bshig cing rnyings par byas nas rang dbang du gyur pas cung zad skem par byed pa yin no/ /'di ni yun shin tu brtan par</text></item>
<item><p>194b.1</p><section></section><text>blta bar bya ba'o/ /de nas de kho na bzhin du dbugs des bskyod pa'i lcags kyu dang bung ba de dag kyang rang nyid kyi dbugs kyis de'i sna bug g.yas pa'i bu ga'i lam du zhugs par bltas la/ slar yang dbugs kyi rlung gis dgug par bya zhing lcags kyu dang bung bas yang dag par drangs la rang</text></item>
<item><p>194b.2</p><section></section><text>nyid kyi sna bug g.yon par legs par bcug ste/ de'i ming gi yi ge rang gi snying gi sngags kyis dam par mnan zhing / de'i dbyangs yig rnams kyang btab la so so la bung ba'i mchog rnams kyis dbang du byas par rnam par bsam par bya ba'o/ /rim pa 'di nyid kyis rang gi rnam par shes pa</text></item>
<item><p>194b.3</p><section></section><text>dang / de'i rnam par shes pa gcig tu byas par yang blta ba'o/ /de nas de'i nu ma ut+pal dmar po las byas pa'i mda' rnon pos phug cing chags pas brgyal bar gyur par yang bltas shing / lcags kyi lu gu rgyud kyi gzhus de'i rkang pa gnyis dam por bcings la/ rang nyid kyis</text></item>
<item><p>194b.4</p><section></section><text>bzung ba'i ut+pala'i rtsa ba'i bdag nyid kyi zhags pas ske bcings shing nges par drangs te/ rang nyid kyi rkang pa'i drung du bskyel la mya ngan med kyis snying btsog par bya zhing mngon pa'i nga rgyal med par byas nas ral gris bsdigs shing skyabs gzhan med par byas la/ yang skra zhig cing gos</text></item>
<item><p>194b.5</p><section></section><text>med pa shin tu chags pas brgyal ba'i bdag nyid kyi gnas skabs ni me long gis so/ /shin tu 'jigs par gyur bar bral bar byas la shin tu dad par bstan te/ rang gis rig par bdag nyid rjes su chags par bya'o/ /oM che ge mo khug cig many+dzu g+ho Sha shrI dzAHzhes bya ba'i rang nyid</text></item>
<item><p>194b.6</p><section></section><text>kyi sngags ming dang bcas pa rtse gcig pa'i yid kyis bzlas par bya ba'o/ /bshad ma thag pa'i rim pa de ltar gyis dkar po'i tshes gcig nas brtsams te ji srid du bcu bzhi'i bar khri phrag tsam bzlas par bya'o/ /yang zla ba nya la ni mchod pa chen po byas la nam yol ga bzlas par bya'o/ /</text></item>
<item><p>194b.7</p><section></section><text>de nas nam mkha' byung ba dang de nges par 'ong bar 'gyur ro/ /'ong nas kyang phyag rgya chen po la sogs pa grub pa don du gnyer ba dang rang nyid kyi lha mchod pa'i bsam pas de ji ltar bde bar nye bar longs spyod par bya ba'o/ /'jam dpal rdo rje lus med kyi sgrub thabs rdzogs so// // </text></item>
<item><p>195a.1</p><section></section><text>a b+ha ya'i zhal snga nas tshul khrims rgyal mtshan gyis bsgyur ba'o//[ ]@##/ /rgya gar skad du/ wI gI shwa ra sA d+ha naM/ bod skad du/ ngag gi dbang phyug gi sgrub thabs/ /de kho na bzhin du stong pa nyid du la sogs pa bsgoms pa'i rjes la sna</text></item>
<item><p>195a.2</p><section></section><text>tshogs pad+ma'i steng du zla ba la yi ge a dkar po las byung ba'i dpal chos kyi dbyings kyi ngag gi dbang phyug ste/ sku thams cad dkar ba zhal bzhi pa/ phyag brgyad pa/ sangs rgyas lnga dang rin po che'i dbu rgyan dang ldan pa/ lha rdzas kyi rgyan dang na bza' mnga' ba/ sgeg pa la</text></item>
<item><p>195a.3</p><section></section><text>sogs pa'i nyams dang ldan pa'o/ /phyag gnyis chos bshad kyi phyag rgyas mtshon pa ral gri dang mda' dang rdo rje ni g.yas pa'i phyag gsum na'o/ /shes rab kyi pha rol tu phyin pa'i po ti dang / gzhu dang rdo rje dril bu ni g.yon pa'i phyag gsum na ste/ rdo rje skyil mo krung du bdag</text></item>
<item><p>195a.4</p><section></section><text>nyid rdzogs par byas la/ snying gar zla ba la hUM mthing nag las byung ba'i sa bon dang bcas pa'i rdo rje ni phyag rgya chen po'i rang bzhin no/ /smin mtshams su yi ge taM ser po las sa bon dang bcas pa'i rin po che ste chos kyi phyag rgya'i rang bzhin no/ /mgrin par yi ge hrIHdmar po</text></item>
<item><p>195a.5</p><section></section><text>las byung ba'i sa bon dang bcas pa'i pad+ma ni dam tshig gi phyag rgya'i rang bzhin no/ /spyi bor yi ge AHljang gu las byung ba'i sa bon dang bcas pa'i sna tshogs rdo rje ni las kyi phyag rgya'i rang bzhin no/ /phyag rgya bzhi dang ldan pa 'dir bdag nyid rnam par bsgoms la/ oM hUM hrIH </text></item>
<item><p>195a.6</p><section></section><text>b+ha ga bAn dz+nyA na mA r+t+ti bA gI shwa ra ma hA wA tsa sarba d+ha rmA ga ga nA ma la su ba ri shud+d+ha d+ha rma d+hA tu dz+nyA na gar+b+ha aHbya ba'i sngags 'dis byin gyis brlab par bya'o/ /de nas rdo rje bcings la gung mo gnyis kyi tshigs gsum pa bcag pas ral gri'i rnam pa lta bur gzung bar bya zhing mdzub mo gnyis bslang ste/ </text></item>
<item><p>195a.7</p><section></section><text>mthe bong gnyis kyis stong pa bkag la gzung bar bya ba 'di ni dam tshig gi phyag rgya'o/ /de nas rang gi lce la zla ba la gnas pa'i yi ge hrIHdmar po sa bon gyis byin gyis brlabs pa bsgoms la khro bo'i tshig gis sngags bzlas par bya ba'o/ /de la bzlas pa'i sngags ni 'di yin te/ oM badzrA</text></item>
<item><p>195b.1</p><section></section><text>ti k+Sh+Na duH khats+tshed pra dz+nyA na murta ye/ dz+nyA na kA ya bA gI shwa ra a ra pa tsa na maHgrangs brgya rtsa brgyad du mtshan brjod pas kyang mtshan yang dag par brjod pa dus ji lta bar bklag par bya ba yin no/ /chos kyi dbyings kyi ngag gi dbang phyug gi sgrub thabs a b+ha ya las tshul khrims rgyal mtshan gyis bsgyur</text></item>
<item><p>195b.2</p><section></section><text>pa'o//[ ]@##/ /rgya gar skad du/ bA gI shwa ra sA d+ha naM/ bod skad du/ ngag gi dbang phyug gi sgrub thabs/ /sngar bshad pa'i rim pas stong pa nyid bsgoms pa'i rjes thogs pad+ma dang zla ba la gnas pa'i yi ge hoHdmar po yongs su gyur pa las zhabs bzhi phyag brgyad pa ste/ rtsa ba'i</text></item>
<item><p>195b.3</p><section></section><text>zhal ni dmar skya'o/ /lho ni gur gum dang skya rengs kyi'o/ /nub ni pad+ma rA ga'i'o/ /byang ni dmar ser ro/ /gnyis kyis ni mda' gzhu bsnams pa'o/ /gzhan gnyis kyis ni zhags pa dang lcags kyu bsnams pa'o/ /gzhan gnyis ni shes rab kyi pha rol tu phyin pa'i ba ti dang ral gri bsnams pa'o/ /</text></item>
<item><p>195b.4</p><section></section><text>de bzhin du gzhan gnyis kyis ni rdo rje dang dril bu bsnams pa'o/ /chags pa chen po'i 'jo sgeg gi ro myong ba'i 'od zer gyis mchog tu 'bar ba/ rol pas sna tshogs pad+ma dang zla ba'i gdan la bzhugs pa/ lha'i na bza' brgyad dang ldan pa rol pa dang cod pan la snang ba mtha' yas dang ldan</text></item>
<item><p>195b.5</p><section></section><text>pa'o/ /snying ga'i sa bon gyi 'od zer gyis spyan drangs pa'i sems dpa' rang dbang gis legs par gzhug la/ sngags bzlas par bya ba'o/ /oM ma hA rA ga ya sarba satwa na hoHzhes bya ba 'di ni chos kyi dbyings kyi ngag gi dbang phyug gi sgrub thabs las dbang du bya ba'i cho ga'o/ /tshul</text></item>
<item><p>195b.6</p><section></section><text>khrims rgyal mtshan gyis bsgyur ba'o//[ ]@##/ /rgya gar skad du/ bA gI shwa ra sA d+ha naM/ bod skad du/ ngag gi dbang phyug gi sgrub thabs/ de kho na nyid bzhin du stong pa nyid bsgoms pa'i rjes thogs la chu'i dkyil 'khor la pad+ma dkar po 'dab ma brgyad pa'i lte bar/ chos</text></item>
<item><p>195b.7</p><section></section><text>thams cad ni 'chi ba las kun nas bzlas par bya'o/ /zhes lhags par mos par byas pas zla ba la gnas pa'i yi ge aM dkar po yongs su gyur pa las/ dkar po zhal gcig phyag gnyis pa rdo rje skyil mo krung gi steng na phyag mnyam par gzhag pa'i phyag rgya mdzad cing / gzhon nu'i rgyan ma</text></item>
<item><p>196a.1</p><section></section><text>lus pa rnams kyis brgyan pa/ zur phud lnga dang ldan pa'i rje btsun 'jam dpal gyi skur bdag nyid skad cig gis rdzogs par byas te/ rang gi snying ga'i zla ba dang pad+ma'i steng du yi ge khaM las byung ba'i dung ngo / /de'i dbus su oM badzra hA raM zhes bya bas rdo rje lce'o/ /lce'i steng du</text></item>
<item><p>196a.2</p><section></section><text>pad+ma dmar po'o/ de'i steng du sangs rgyas snang ba mtha' yas rnam par bsams la/ kha 'og tu bltas nas bdud rtsi 'bab pa'i yi ge baM dkar po rang nyid kyi rkan gyi phyogs su bsgom par bya'o/ /oM bA kye daM na maHbya ba ni bzlas pa'i sngags so/ /'di ni phan yon chen po dang ldan pa ste/ </text></item>
<item><p>196a.3</p><section></section><text>chos kyi dung gi ting nge 'dzin thob par byed pa chos kyi dbyings kyi ngag gi dbang phyug gi sgrub thabs so// //a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ bA gI sA d+ha naM/ bod skad du/ ngag gi sgrub thabs/ skyon gyi</text></item>
<item><p>196a.4</p><section></section><text>dra ba 'joms mdzad dpal ldan rdo rje chos/ /ngag gi maN+Dal 'od zer dra ba spro mdzad pa'i/ /ma lus rdzogs sangs rgyas rnams gsung gi ngo bo pa/ /yang dag phyag 'tshal ngag gi sgrub thabs bdag gis brjod/ /ngo bo nyid kyi rang bzhin rnam par dag pa'i sngags/ /rab brjod brtson</text></item>
<item><p>196a.5</p><section></section><text>'grus rlung gi 'gyid bag dang ldan pa/ /sgyu ma smig sgyu chu zla dang mtshungs par gyur pa/ /ma lus 'jig rten 'di ni rnam par bsgo ma byas la/ /thams cad rnam dag ngo bo baM yig sa bon las/ /legs byung sna tshogs pad+ma rnam par bsgo ma bya zhing / /yi ge aM las skyes gyur mtha'</text></item>
<item><p>196a.6</p><section></section><text>yas snang byed pa'i/ /shin tu dag pa'i zla ba cha shas kun rdzogs pa/ /gzhan yang 'od zer dra ba rab tu spro byed pa'i/ /sa bon yi ge gsang ba mchog tu dag byed pa/ /spros med dag rnams rab tu spro byed rgyu gcig pu/ /me togs ban+d+hu ka yi 'od dang mtshungs pa'o/ /sa bon de las</text></item>
<item><p>196a.7</p><section></section><text>legs byung skyon dang bral gyur pa'i/ /ting 'dzin phyag rgyas gnas pa'i phyag de pad+ma dang / /rdo rje'i gdan bzhugs snying rje dag gis mngon dgyes pa/ /'dod chags rdo rje yongs su dag pa'i 'dod chags dpal/ /rnam dag sangs rgyas sprin tshogs dra ba ba spu yi/ /khong nas des spro skye</text></item>
<item><p>196b.1</p><section></section><text>dgu rnams la phan mdzad par/ /'gro ba rnams ni thams cad dag gi rang bzhin yang / /shin tu rnam dag blo yis rnam par bsgom bar bya/ /'bar bas 'jig rten thams cad mchog tu snang byed pa'i/ /snying gi zla dkyil la ni rdo rje des blta ste/ /hUM yig mgon byung sku ni lnga yi bdag nyid can/ /</text></item>
<item><p>196b.2</p><section></section><text>sangs rgyas sprin tshogs rnams ni nges par 'phro ba dang / /de dbus gtso bo las 'phro rdo rje'i gdan gnas pa'i/ /yi ge chen po rnams nyams rgyud la shin tu 'bar/ /rgyas byed sdug bsngal rnams ni rab tu 'phel byed pa'i/ /mun par srid gsum lus can kun du snang byed pa/ /de brjod</text></item>
<item><p>196b.3</p><section></section><text>mdzes pa'i 'od zer gyis ni khyab byas pa/ /nyi mar dkyil 'khor dri med dga' ba dmar chags pa'i/ /shes rab mchog gi pho nya dge dag rab skyed pa/ /rdo rje'i rang bzhin lce ni rnam par rdzogs byas te/ /de lce'i cha ni ut+pal dmar zhing rno ba la/ /de nyid rgya chen 'od kyi yid 'ong rnam</text></item>
<item><p>196b.4</p><section></section><text>par bsam/ /bdag nyid gzi brjid ldog pa med pa'i brtson 'grus kyis/ /rgol pa'i spobs pa'i mchog ni nges par gzhom par byed/ /rtag par goms pa'i stobs las byung ba'i rig pa yis/ /ngag gi sgrub thabs grub pa 'di ni nyer 'dod pa/ /ngar ngar lkugs pa smra byed rgyan mi</text></item>
<item><p>196b.5</p><section></section><text>'chad par yang / /ngo mtshar bstan bcos rnams kyi rig pa'i rnal 'byor pas/ /bdag nyid don chen dang ni 'gro ba'i rgyu mtshan du/ /rmang byung bstan chos dag ni nges par byed par 'gyur/ /'dis ni gzhan sems 'jug pa shes par 'gyur ba dang / /'dod chags sogs ldan de dang de</text></item>
<item><p>196b.6</p><section></section><text>dag nye bar spong / /ting nge 'dzin de la bstan pa nyid kyis 'bad byed cing / /shin tu phra rag gsal ba nyid du nges byas na/ /ma lus sangs rgyas go 'phang sku ni 'dzin byed par/ /'di 'gyur 'od kyang 'di la rnam par dpyad par bya/ /yang dag yang dag mun pa dag kyang mdun gnas par/ /sbyor</text></item>
<item><p>196b.7</p><section></section><text>ba goms pas skyes bu rnams la 'gyur ba ni/ /'dod pas gdung rnams bzhin te 'dir ni dga' ba yis/ /sems kyi rjes 'jug rnal 'byor la ni brtson par bgyis/ /'dis ni bdag gis gang phyir dge ba dag ni gang thob pa/ /des ni 'gro la rgyal ba'i phun tshogs mchog rnams sbyin</text></item>
<item><p>197a.1</p><section></section><text>byed dang / /'jigs pa dang bral mya ngan zug rngu rnams ni legs bton nas/ /zla ba'i 'od zer yid dga' ba dang nye bar nyid gyur cig /sems ni rgyun mi 'chad par dge la rjes su zhen pa dang / /bla ma mchog brnyes bde ba'i gdams ngag la ni rang gzhol ba'i/ /</text></item>
<item><p>197a.2</p><section></section><text>brtson ldan pad+ma dag gi rigs su nye bar skye byed pa/ /ting 'dzin dbang gis dga' bas bgrod par dpal gnas 'jug par shog /'gro ba bzang po bdag nyid kyang ni shin tu 'thor 'bar ba'i/ /me dpung ra ba'i dkyil na gnas par gyur pa'i sku nyid dang / /bla ma mchog gi snying rje thod pa'i phreng</text></item>
<item><p>197a.3</p><section></section><text>ba dang ldan pa'i/ /sprin tshogs kyis gang rdo rje phun tshogs thob par shog /ngag gi sgrub thabs bla med 'di/ /legs par 'gro ba bzang pos byas/ /des ni ngag gi sgrub byas ma/ /ngag gi dbang phyug nyid du brjod/ /ngag gi sgrub thabs so/ /ngag sgrub pa'i paN+Di ta chen po shAkya rak+Shi ta la</text></item>
<item><p>197a.4</p><section></section><text>sogs pa'i zhal snga nas legs par mnyan nas dge slong tshul khrims rgyal mtshan gyis dogs pa dang bral bar bsgyur ba'o//[ ]@##/ /rgya gar skad du/ wA gI sA d+ha naM/ bod skad du/ ngag sgrub pa'i thabs zhes bya ba/ gsung rdo rje la phyag 'tshal lo/ /sngar</text></item>
<item><p>197a.5</p><section></section><text>gyi bzhin du stong pa nyid du rnam par bsgoms la/ yi ge paM las byung ba'i sna tshogs pad+ma yi ge oM las bskyed pa'i zla ba'i dkyil 'khor ro/ /de'i steng du yi ge hrIHdmar po yongs su gyur pa las bdag nyid snang ba mtha' yas kyi skur bsgom par bya ste/ mnyam gzhag gi phyag rgya dang ldan pa/ </text></item>
<item><p>197a.6</p><section></section><text>thugs rje'i mdog rdo rje skyil mo krung gis bzhugs pa'o/ /de nas snying gar zla ba la yi ge hUM las byung ba'i rdo rje sngon po rtse lnga pa gyen du langs te/ de'i dbus kyi rtse mo'i steng du yi ge AHdmar po bsgom par bya ba'o/ /lce'i rtse me la yang yi ge hrIHdmar po'o/ /'di ni ngag sgrub pa'i</text></item>
<item><p>197a.7</p><section></section><text>thabs so/ /mkhas pa dag las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ many+dzu shrI sA d+ha naM/ bod skad du/ 'jam dpal gyi sgrub thabs/ sngar bzhin du sdig pa bshags pa la sogs pa'i rjes thogs la stong pa nyid</text></item>
<item><p>197b.1</p><section></section><text>legs par dmigs te/ zla ba la gnas pa'i yi ge maM gi sa bon nges par rdzogs pa las 'phags pa 'jam pa'i dbyangs te/ sku mdog ser po zhal gcig phyag gnyis pa zur phud lnga dang ldan pa'i gzhon nu rgyan thams cad kyis brgyan cing phyag g.yon na ut+pal bsnams pa/ phyag g.yas pa rol</text></item>
<item><p>197b.2</p><section></section><text>pas bskyod pa/ seng ge'i khri la gnas pa'i pad+ma dang zla ba la bzhugs par bdag nyid skad cig gis bsgom par bya ba'o/ /de nas snyim pa bcas la mdzub mo gnyis dang srin lag gnyis sen mo la brten par byas pa ni ut+pal kha bye ba'i phyag rgya bya ba yin no/ /oM wA gI shwa ri muM/ zhes bya ba ni</text></item>
<item><p>197b.3</p><section></section><text>bzlas pa'i sngags so/ /rgyal po chen po brjid pa zhes bya ba'i 'jam dpal gyi sgrub thabs so/ /mkhas pa las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ sid+hi ka bI ra sA d+ha naM/ bod skad du/ dpa' bo gcig tu grub pa'i sgrub</text></item>
<item><p>197b.4</p><section></section><text>thabs/ sngon gyi zla ltar gsal 'bar ba'i/ /dang por 'jam rdor phyag 'tshal nas/ /mdor bsdus gsal ba'i mchog gis ni/ /de yi sgrub thabs bdag gis bshad/ /dang por re zhig sngags pas yid kyi rjes su mthun pa'i sa phyogs gtsang mar bde ba'i stan gyi dbus su gnas la/ </text></item>
<item><p>197b.5</p><section></section><text>rang gi snying gar yi ge a las nges par byung ba'i zla bar ral gri dang ba'i de kho na nyid maM rnam par dgod par bya ba'o/ /de'i 'od zer nam mkha' bkang bas bcom ldan 'das dang / rje btsun bla ma nam mkha' la bltas te/ de nas bcom ldan 'das kyi mdun du gnas la/ yid kyi rang bzhin gyi</text></item>
<item><p>197b.6</p><section></section><text>mchod pas 'jam dpal dang / bla ma rje btsun mchod par bya zhing phyag 'tshal lo/ /dge ba 'phel bar bya ba'i don du de nas sdig pa bshags pa thams cad ni bdag gis bshags par bgyi'o/ /bsod nams thams cad la ni bdag yi rang ngo / /de dag kyang bla na med pa'i sangs rgyas kyi byang</text></item>
<item><p>197b.7</p><section></section><text>chub tu bdag gis yongs su bsngo bar bgyi'o/ /byang chub kyi bar du sangs rgyas dang / chos dang dge 'dun la bdag skyabs su mchi'o/ /bdag gis brjod pa'i byang chub tu sems bskyed par bgyi ba'o/ /de nas bcom ldan 'das gnyug ma'i sa bon dang lhan cig gyur par bltas la/ </text></item>
<item><p>198a.1</p><section></section><text>khams gsum po thams cad kyi 'gro ba dang gnas pa'i rten cing 'brel bar 'byung ba rnams rmi lam dang / sgyu ma dang gzugs brnyan dang mtshungs shing dpyad mi bzod pa nyid du rnam par bsam pa ste/ rang bzhin gyis 'od gsal ba nyid yin pas bdag nyid yongs su</text></item>
<item><p>198a.2</p><section></section><text>dag pa 'ba' zhig tu bsgom par bya ba'o/ /oM rang bzhin gyis rnam par dag pas chos thams cad rang bzhin gyis dag pa ni bdag yin no zhes bya ba 'dis kyang brtan par bya ba'o/ /yang smon lam gyi stobs kyis bskyed pa'i zla ba'i ral gri la laM rnam par bltas la/ de'i 'od zer spros</text></item>
<item><p>198a.3</p><section></section><text>pas 'jam pa'i rdo rje'i bdag nyid la legs par bcug pa'i bdag nyid yi ge maM las byung bar bsgom par bya ste/ sku ston ka'i zla ba ltar dkar ba/ zur phud lnga pa/ rgyan thams cad kyis brgyan pa/ phyag g.yon pas ut+pal sngon po bsnams shing / phyag g.yas pas mchog sbyin pa/ </text></item>
<item><p>198a.4</p><section></section><text>sna tshogs pad+ma dang zla ba'i gdan la rdo rje skyil mo krung gis bzhugs pa'o/ /de nas rang gi snying ga'i zla ba la nor bu shel gyi 'od dang mtshungs pa'i maM gi 'od zer gyis nam mkha'i mthas khyab pa'i skye dgu rnams kyi don byed par gyur pa/ khyad par gsal bar byed pa/ ji srid du skyo bar ma gyur pa</text></item>
<item><p>198a.5</p><section></section><text>de srid du bsgom par bya ba'o/ /bsgoms pas skyo bar gyur na gsang sngags bzlas par bya ba ni/ oM wA kye daM na maHdang nye ba'i snying po yang bzlas par bya ste/ oM hrIHhUM de nas yi ge brgya pa bton la/ 'jam pa'i rdo rje'i nga rgyal gyis langs te/ de kho na bzhin du rgyu bar bya ba'o/ /'dis</text></item>
<item><p>198a.6</p><section></section><text>ni zla ba drug gis ngag gi dbang phyug nyid nges par sgrub par byed do/ /rtag tu goms par byas pa'i sbyor bas skye ba 'di nyid kho na la sangs rgyas nyid kyang sgrub par byed pa yin no/ /bsam gtan de lta bus gnas pas sngon du 'gro ba'i bzlas pa 'bum phrag bdun byas la/ ral gri la sogs pa'i</text></item>
<item><p>198a.7</p><section></section><text>dngos grub rnams bsgrub par bya ba'o/ /de nas nyi ma gzas bzung ba'am zla ba gzas bzung ba la khab len gyi lcags las brdungs pa'i ral gri rang gi lag tu bzung la/ zla ba la lta bas ji srid du btang bar ma gyur pa de srid du bzlas pa byas na/ ral gri'i rig pa 'dzin par 'gyur ro/ /de bzhin du</text></item>
<item><p>198b.1</p><section></section><text>rdo rje dang / 'khor lo dang / mdung rtse gsum dang / tho ba dang / zhags pa dang / lcags kyu la sogs pa rnams kyang yin no/ /mig rtsi dang / rkang pa'i byug pa dang / thig le dang / dbang du bya ba'i rdzas rnams bsogs la bsgrub par bya ba'o/ /rig pas bcud kyis len legs par 'du byas la</text></item>
<item><p>198b.2</p><section></section><text>bsgrub par bya ba'o/ /'o thug gi bza' ba'am/ zho'i zas sam/ mar dang bcas pa'am/ sha ka ras lhung bzed khengs par byas la/ lag pas kyang bkab ste/ bzlas pa byas la bza' bar bya ste/ tshe lo lnga brgya thub par 'gyur ro/ /mon sran dre'u khar bcug la myu gu byung gi bar du bzlas pa</text></item>
<item><p>198b.3</p><section></section><text>byas te/ de dag med par gyur na snyan dngags par 'gyur ro/ /thos pa dang 'dzin pa dang / ngag la dbang ba dang / yid gzhungs par yang 'gyur ro/ /shing thog pi wang dag gis 'bum phrag gcig sbyin sreg byas na 'jig rten gsum gyi rgyal srid nges par 'grub par 'gyur ro/ /ji snyed pa'i</text></item>
<item><p>198b.4</p><section></section><text>me tog dkar po rnams kyis 'bum phrag bzhi sbyin sreg byas pas/ ngag gi grub pa thob nas ngag gi dbang phyug dang mtshungs par 'gyur ro/ /mar gyis byug pa'i 'bru lnga'i sbyin sreg 'bum phrag bzhi tsam gyis kyang gnod sbyin mo dang / sa 'og gi bu mo yang 'gugs par byed do/ /tshangs pa'i phye</text></item>
<item><p>198b.5</p><section></section><text>ma byi la spar pa tsam la len brgya rtsa brgyad mngon par bsngags te/ nam mkha' byung ba dang maN+Dal byas nas phun sum tshogs pa ji lta bar bcom ldan 'das legs par mchod la mar dang gnyis sbu gus btung bar bya ba'o/ /shu dag zho phyed kyi tshad tsam de kho na bzhin du mngon par bsngags la/ </text></item>
<item><p>198b.6</p><section></section><text>mar ram 'o ma'am/ mar nag dang yang rung ste/ zla ba gcig tu btung bar bya ste/ glen pa dang lkugs pa nyid dang / ngar ngar po dag kyang rnam par 'joms par 'gyur ro/ /zla ba drug gas ni ma thos pa'i bstan bcos rnams kyang mngon sum du 'gyur ro/ /shes zin pa rnams las ni rnam par</text></item>
<item><p>198b.7</p><section></section><text>nyams par mi 'gyur ro/ /thos pa 'dzin pa dang / mtshungs pa med pa'i khu byug dang 'dra bar skad snyan pa dang / ngag gsal bar yang 'gyur ro/ /de la yi ge brgya pa'i sngags ni 'di yin te/ oM badzra satwa sa ma ya/ ma nu pA la ya/ badzra satwa twe no pa tiSh+Tha/ dr-iD+ho me b+ha ba/ su toSh+yo me</text></item>
<item><p>199a.1</p><section></section><text>b+ha ba/ a nu rak+to me b+ha ba/ sarba sid+d+him+me pra yats+tsha/ sar+b+ba kar+m+ma su tsa me tsit+taM shre yaHku ru hUM/ ha ha ha ha hoH b+ha ga wAn sar+b+ba ta thA ga ta badzra mA me muny+tsa bidzrA b+ha ba ma hA sa mA ya satwa AH 'phags pa dpa' bo gcig tu grub pa'i sgrub thabs so/ /paN+Di ta chen po a b+ha ya ka ra gup+ta'i zhal</text></item>
<item><p>199a.2</p><section></section><text>snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ sid+d+hai e ka bI ra sA d+ha naM/ bod skad du/ dpa' bo gcig tu grub pa'i sgrub thabs/ sngar bshad pa'i cho gas stong pa nyid bsgoms pa'i rjes la/ pad+ma dkar po'i steng du yi ge</text></item>
<item><p>199a.3</p><section></section><text>AHdkar po las byung ba'i zla ba la yi ge d+hIHdkar po yongs su gyur pa las rje btsun 'jam dpal dpa' bo gcig tu grub pa zhes bya ba/ sku mdog thams cad dkar ba zhal gcig phyag gnyis pa/ g.yas pas mchog sbyin pa/ g.yon pas ut+pal sngon po bsnams pa/ lha rdzas kyi</text></item>
<item><p>199a.4</p><section></section><text>rgyan dang ldan zhing mdzes pa/ rnam par bkra ba'i na bza' bsnams nas skyil krung gis bzhugs par bdag nyid skad cig gis rdzogs par byas la/ mgo bo dang mgrin pa dang / snying ga rnams su yi ge oM AHhU~M rnams dgod par bya'o/ /AH'i yi ge dang hUM gi gnyis kyi bar du yang</text></item>
<item><p>199a.5</p><section></section><text>yi ge d+hIH'i 'od zer gyis 'jig rten gyi don byed par gyur pas gsang sngags bzlas par bya ste/ oM rdo rje rnon pos sdug bsngal gcod/ /shes rab ye shes dag gi sku/ /ye shes sku ste gsung dbang phyug /a ra pa tsa na dbang 'dud/ /dpa' bo gcig tu grub pa'i sgrub thabs so/ /</text></item>
<item><p>199a.6</p><section></section><text>mkhas pa a b+ha ya las tshul khrims rgyal mtshan gyis bsgyur ba'o//[ ]@##/ /rgya gar skad du/ a li man+ma sA d+ha naM/ bod skad du/ khor yug mngar ba'i sgrub thabs zhes bya ba/ khor yug mngar ba'i sgrub pa la phyag 'tshal lo/ /ston pa longs spyod rdzogs</text></item>
<item><p>199a.7</p><section></section><text>pa'i sku/ /kun dga' mtshar ba rgyu mthun pa/ /btud nas bung ba'i lus kyi ni/ /sgrub thabs mdor bsdus bshad par bya/ /dang por re zhig me tog pad+ma dmar po dang mtshungs pa'i dpal he ru ka'i skur bdag nyid bskyed la/ khams gsum ma lus pa rnam par shes pa tsam du yang brtags</text></item>
<item><p>199b.1</p><section></section><text>te/ yang rang gi snying gar shin tu dmar ba/ 'dab ma bcu drug gi phyed pa'i ut+pal chen po'i lte ba la a'i sde dang / ka'i sde mdor bsdus pa'i gzugs su gyur pa/ sangs rgyas kyi yon tan mtha' dag rjes su chags par byed pa'i yi ge hUM gnyis yid kyis mngon par bri bar bya'o/ /de nas yi</text></item>
<item><p>199b.2</p><section></section><text>ge a dang / hUM de dag las mchog tu dmar zhing shin tu mdzes pa'i 'od zer gyi tshogs spros la/ gur gum gyi khu ba dang 'dra bar gyur pa'i 'od zer gyi tshogs de nyid kyis kyang sems can dang / snod kyi 'jig rten du bcas pa rnam par sbyangs nas de rnams kyi yang sku dang gsung dang thugs lhan cig</text></item>
<item><p>199b.3</p><section></section><text>gcig tu byas shing bkug la/ a'i yi ge dang hUM gi yi ge de dag gnyis nyid dang / thig le la legs par gzhug par bya ba'o/ /de nas a yig dang / hUM yig yongs su gyur pa las sgra snyan pa sgrogs pa'i bung bzung gcig ste/ rin po che dang mtshungs pa'i bum pa mchog tu snying rje dang</text></item>
<item><p>199b.4</p><section></section><text>ldan pas ze'u 'bru'i rtsi 'thung bar byed pa/ shin tu dga' ba dang ldan pa'i sku/ hUM gi sgra ring po snyan par sgrogs pa'i bdag med ma dag/ he ru ka'i rang bzhin du rnam par bsam par bya ba'o/ /de nas 'di dag gi snying gar me tog ku sum+b+ha dmar po bskus pa'i khu ba'i thigs pa 'dra zhing / yungs</text></item>
<item><p>199b.5</p><section></section><text>kar phra mo tsam pa'i a dang hUM blta bar bya ba'o/ /de'i rjes la zung de dag dbugs 'byung ba'i rlung gi shing rta la zhon te/ sna bug gi bug pa nas 'phur nas khams gsum kun na gnas pa'i sems can rnams kyi lus dang ngag dang yid rnam par khrid nas slar yang dbugs rngub pa'i rlung la</text></item>
<item><p>199b.6</p><section></section><text>zhon pas/ snying ga'i pad+ma'i lte ba ji lta ba de nyid la legs par gzhug go/ /bcug la yang drangs pa'i lus dang / ngag dang yid nas rang gi lus dang ngag dang yid mnyam pa nyid du lhag par mos par bya ba'o/ /yang ji srid du skad cig la yang shin tu gsal bar rtogs pa'i ngo bo skye bar</text></item>
<item><p>199b.7</p><section></section><text>'gyur ba de ltar bsgom par bya ba'o/ /phyi nas ni bsgrub bya'am bsgrub bya mo'i snying gar skad cig gis pad+ma dmar po 'dab ma brgyad pa bsgoms la/ bdag nyid kyi snying ga'i pad+ma'i lte ba la bung ba zung de dag dbugs 'byung ba'i rlung la legs par zhon nas/ sna bug gi bu ga las 'phur</text></item>
<item><p>200a.1</p><section></section><text>bas/ bsgrub bya sna bug gi bu ga nas nyid kyi lus dang ngag dang yid kyi rang bzhin gyi snying ga'i pad+ma la rab tu zhugs so/ /zhugs nas kyang de'i snying gi rtsibs phug nas lus kyi rang bzhin gyi 'dab ma'i bdag nyid rnams 'jib par byed do/ /ngag gi rang bzhin du gyur pa'i</text></item>
<item><p>200a.2</p><section></section><text>ze'u 'bru 'jib par byed do/ /sems kyi rang bzhin lte ba la yang za bar byed do/ /de'i rjes la sgrub pa po nyid kyi dbugs rngub pa'i rlung gis drangs nas bsgrub bya'i sna bug gi bu ga nas byung ste/ bdag nyid kyi sna bug gi bu ga nas/ snying ga'i ut+pal chen po'i lte ba la rab tu zhugs shing / </text></item>
<item><p>200a.3</p><section></section><text>babs pas 'gul bar byas shing / lus kyi rang bzhin 'dab ma btang nas/ ngag gi rang bzhin gyi ze'u 'bru dang / sems kyi rang bzhin gyi snying po yang mchog tu g.yo bar byed par bsam par bya ba'o/ /yang de kho na bzhin du song zhing / de kho na bzhin du rab tu zhugs te de kho na bzhin du</text></item>
<item><p>200a.4</p><section></section><text>bzung nas/ de bzhin du phyir 'ongs pas/ de kho na bzhin du mchog tu g.yo bar byed par yang bsam par bya ba'o/ /ji srid du rjes su chags pa ston par mi byed kyi bar du de ltar yang dang yang du bya ba'o/ /rjes su chags pas ston pas ni dbang du gyur pa nyid du rtogs par bya ba'o/ /</text></item>
<item><p>200a.5</p><section></section><text>rtogs nas kyang ji ltar mngon par 'dod pa'i don grub par bya ba'i phyir 'bad par bya ba'o/ /de la bsgom pa 'dis kyang lam ma log pa dri ma med pa/ zhen par gyur pas lus kun rgyags par myos nas/ sgrub pa po rnams la 'khyud pa dang / dam tshig gi rgyun chags pa nyid du dga'</text></item>
<item><p>200a.6</p><section></section><text>bar bya ba la brtson par byed pa nyid du 'gyur ro/ /gal te skyon mthong bas dga' bar mi byed na/ de'i tshe lha chen po sun 'byin par zhugs pa yin pas de dag rtogs par bya ste/ phyin ci log gi yul legs par khong du chud par bya zhing khong du chud par byas nas kyang bsgoms pas dbang</text></item>
<item><p>200a.7</p><section></section><text>du bya ba yin no/ /khor yug mngar byed bsgrub pa'i thabs/ /rnam bkod las 'byung bsod nams gang / /des ni skye dgu mthong 'gyur zhing / /snying rje'i stobs ldan dpal du shog /khor yug mngar ba'i sgrub thabs/ slob dpon chen po pad+ma 'byung gnas kyis mdzad pa/ a b+ha ya'i</text></item>
<item><p>200b.1</p><section></section><text>zhal snga nas tshul khrims rgyal mtshan gyis bsgyur ba'o//[ ]@##/ /rgya gar skad du/ many+dzu shrI sA d+ha naM/ bod skad du/ 'jam dpal gyi sgrub thabs/ 'jam dpal la phyag 'tshal lo/ /kha dog dmar po rab 'bar 'od zer phung po can/ /'jam pa'i rdo rje'i sku ni cho ga bzhin bskyed</text></item>
<item><p>200b.2</p><section></section><text>de/ /dbyangs yig bcu drug po ni yang dag rdzogs pa las/ /snying gi pad+ma'i dbus su rdo rje legs par bsam/ /me tog ban+d+hu ka yi kha dog dang mtshungs gzugs/ /nges par dmigs bya rkang drug pa zhes grags gyur pa/ /dbugs 'byung rlung dag gis ni dal gyis ma lus par/ /rgyu bar byed cing</text></item>
<item><p>200b.3</p><section></section><text>gnyid kyang sad pa nyid byas nas/ /bsgrub bya mdun na gnas pa legs par bsam bya zhing / /thal sbyar mig gnyis la ni bung ba'i sgra bsgrags nas/ /bung ba de ni sna sgo gnyis kyi bu ga las/ /bsgrub bya skal ldan snying la rnam par 'jug pa yin/ /dbang du byed pa'i 'jam dpal gyi sgrub thabs</text></item>
<item><p>200b.4</p><section></section><text>so// //a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ many+dzu shrI sA d+ha naM/ bod skad du/ 'jam dpal gyi sgrub thabs/ sngar bshad pa'i cho gas yi ge muHser po yongs su gyur pa las 'jam dpal gzhon nur gyur pa zhal</text></item>
<item><p>200b.5</p><section></section><text>gsum phyag drug pa ste/ zhal gur gum 'od kyi mdog dang / g.yas pa dang cig shos ni sngon po dang dkar po/ sems dpa'i skyil krung gis bzhugs pa/ g.yas pa'i phyag gsum ni ral gri dang / mda' dang mchog sbyin pa dang ldan la/ g.yon pa'i phyag gsum ni shes rab kyi pha rol</text></item>
<item><p>200b.6</p><section></section><text>tu phyin pa'i glegs bam dang / gzhu dang / at+pa la sngon pos brel zhing / sgeg pa'i nyams bag dang ldan pa'i gzhon nu'i rgyan dang / na bza' la sogs pa can/ me tog la sogs pas mdzes pa chen po gyur pa'i zur phud gsum gyis rnam par mdzes pa/ de bzhin gshegs pa'i rdul phra</text></item>
<item><p>200b.7</p><section></section><text>rab las grub par bdag nyid bsgoms la/ oM muHzhes bya ba'i sngags 'di bzlas par bya ba'o/ /'jam dpal gyi sgrub thabs/ a b+ha ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ many+dzu shrI sA d+ha naM/ bod skad du/ </text></item>
<item><p>201a.1</p><section></section><text>'jam dpal gyi sgrub thabs/ sngar bshad pa'i cho gas stong pa nyid bsgoms pa'i rjes la/ pad+ma'i zla ba'i dkyil 'khor gyi steng du thig le dkar po rnam par bsgom par bya ste/ spro bar bya ba la sogs pa sngon du btang zhing de yongs su gyur pa las yi ge d+hIHdkar pos bskyed</text></item>
<item><p>201a.2</p><section></section><text>pa'i 'jam dpal a ra pa tsa na dkar po gcig pu nyid 'ba' zhig go/ /rang nyid kyi sa bon snying gar rnam par bsams la/ oM d+hIHswA hA/ zhes bzlas par bya ba'o/ /rig pa 'dzin pa'i sde snod nas 'byung ba'i 'jam dpal gyi sgrub thabs mdor bstan pa'o/ /a b+ha ya las dge slong tshul</text></item>
<item><p>201a.3</p><section></section><text>khrims rgyal mtshan gyis bsgyur ba'o//[ ]@##/ /rgya gar skad du/ pradz+nyA bar+d+ha/ bod skad du/ shes rab bskyed pa/ skad cig gis 'jam dpal gyi rnal 'byor du dmigs la/ lte bar zla ba'i dkyil 'khor gyi steng du thig le dkar po mar me gsal bar 'bar ba lta bu 'od</text></item>
<item><p>201a.4</p><section></section><text>zer dang bcas pa rnam par bsams te/ mgo po la nyams pa med pa'i yi ge haM dkar po mgo bo las 'dzag par gyur pa 'od zer dang bcas pa bsgom par bya ba'o/ /de'i rjes su thig le'i 'od zer gyis legs par bskul bas khu bar gyur nas yi ge haM gis thig le kun nas khyab par gyur pa</text></item>
<item><p>201a.5</p><section></section><text>la sems brtan pa'i sngags pa ni ring po mi thogs par shes rab mngon par 'phel bar 'gyur ro/ /shes rab mngon par bskyed pa/ a b+ha ya las tshul khrims rgyal mtshan gyis bsgyur pa'o//[ ]@##/ /rgya gar skad du/ pradz+nyA br-id+d+hi/ bod skad du/ shes rab 'phel bar</text></item>
<item><p>201a.6</p><section></section><text>byed pa/ lte yul steng du legs gsal ba'i/ /chos 'byung dmar po'i nang du ni/ /rdo rje sngon po rtse lnga pa/ /lte bar gzi brjid 'od mchog can/ /yi ge hUM dkar sgras bskyed pa/ /mtshog ma'i mtshams su nges 'byung ba'i/ /hUM yig dud khas legs bskyed pa/ /nam mkha' khyab</text></item>
<item><p>201a.7</p><section></section><text>par blta bya ba/ /sgra yi 'od zer rtse mo'o/ /shes rab 'phel ba'i cho ga /a b+ha ya ka ra'i zhal snga nas tshul khrims rgyal mtshan gyis bsgyur ba'o//[ ]@##/ /rgya gar skad du/ many+dzu shrI ya pradz+nyA tsakra/ bod skad du/ 'jam dpal gyi shes rab kyi 'khor lo/ </text></item>
<item><p>201b.1</p><section></section><text>bla ma'i zhabs la rtag btud cing / /de bzhin rdo rje slob dpon la'ang / /dang por phyag 'tshal 'jam pa'i dpal/ /gang gis grub pa bdag gis bri/ /sems dpa'i skyil mo krung gis gnas/ /snying ga'i zla ba la yi ge I dang aHdag gis brgyan cing dung dang kun+da ltar mchog tu 'bar</text></item>
<item><p>201b.2</p><section></section><text>zhing 'od zer sna tshogs pa rnams kyis kun du gang ba'i sa bon no/ /des bsgrubs pa'i rdzogs pa'i sangs rgyas dang bla ma dang sangs rgyas dang byang chub sems dpa' rdzu 'phrul chen po dang ldan pa de dag rnams bltas pa la sngags 'di dag gis mchod par bya ba'o/ /oM rdo rje'i me tog hUM/ oM rdo rje'i</text></item>
<item><p>201b.3</p><section></section><text>bdug pa hUM/ oM rdo rje'i mar me hUM/ oM rdo rje'i dri chab hUM/ oM rdo rje'i lha bshos hUM/ de nas ni/ bdag ni dkon mchog gsum la skyabs su mchi/ /sdig pa thams cad bdag gis so sor bshags/ /'gro ba'i bsod nams la ni rjes yi rang / /sangs rgyas byang chub yid kyis gzung bar bgyi/ /</text></item>
<item><p>201b.4</p><section></section><text>sangs rgyas chos dang tshogs kyi mchog rnams la/ /bdag ni byang chub bar du skyabs su mchi/ /bdag dang gzhan don rab tu bsgrub bya'i phyir/ /byang chub sems 'di bdag gis bskyed par bgyi/ /byang chub mchog gi sems ni bdag gis bskyed bgyi zhing / /bdag gis sems can thams</text></item>
<item><p>201b.5</p><section></section><text>cad mgron du gnyer bar bgyi/ /yid 'ong byang chub mchog gi spyod pa spyad par bgyi/ /'gro la phan phyir sangs rgyas nyid ni 'grub par shog /ces pa'i smon lam sngon du 'gro bas chos thams cad bdag med par bsgom par bya ba la sngags ni 'di yin te/ oM stong pa nyid kyi ye shes</text></item>
<item><p>201b.6</p><section></section><text>kyi rdo rje'i rang bzhin gyi bdag nyid ni nga yin no/ /khams gsum ma lus pa rnams sgyu ma dang mtshungs pa'i sa bon gyi rnam par bsam par bya ba'o/ /mthong dang rig pa nyid dag dang / /gang phyir sgyu bzhin thams cad nas/ /dmigs su yod pa nyid kyang min/ /'jig rten thams cad de ltar</text></item>
<item><p>201b.7</p><section></section><text>gnas/ /'dir mos pa bskyed par bya ba'o/ /de nas thog ma med pa'i dus nas yang dag pa ma yin pa'i rtog pa'i sa bon sbyangs la rang bzhin gyis dag pa yin no zhes kyang mos par bya ba yang oM rang bzhin gyis dag pas chos thams cad kyang rang bzhin gyis dag pa ni bdag yin no zhes bya bas</text></item>
<item><p>202a.1</p><section></section><text>so/ /de nas sngar bshad pa'i sa bon gyur pa las ral gri'o/ /de'i chang zungs kyi lte ba'i dbus su zla ba'i dkyil 'khor ro/ /de'i steng du sngar bshad pa'i sa bon no/ /de dag thams cad gzhan du gyur pas bdag nyid 'jam dpal gyi sku dang / nga kho na 'jig rten thams cad</text></item>
<item><p>202a.2</p><section></section><text>kyi mnga' bdag yin no zhes bya ba yang dag par bsam par bya ste/ pad+ma dang zla ba'i gdan la sems dpa'i skyil mo krung gis bzhugs pa dang / zla ba lta bu 'od zer du ma spro ba dang bsdu bas nam mkha'i dkyil khyab par mdzad pa dang / rnam par mdzes pa'i na bza' bsnams pa dang / skye dgu</text></item>
<item><p>202a.3</p><section></section><text>rnams dga' bar mdzad pa dang / sku mdog dkar po yid du 'ong ba dang / zur phud lnga dang ldan pa'i dpa' bo chen po dang / rgyan rnams thams cad kyis brgyan pa dang / phyag g.yas pas ral gri gdengs par mdzad cing phyag g.yon pas thugs ka na po ti bsnams pa'o/ /de nas phyag rgya</text></item>
<item><p>202a.4</p><section></section><text>bcing bar bya ste/ lag pa gnyis kyis thal mo kha sbyar bar byas la/ mdzub mo gnyis dang srin lag gnyis kyi rtse mo rtse bkab pa ni ut+pala'i kha bye bas legs par gnas pa ste/ rang gi sngags kyi snying ga dang / mgrin pa dang / smin mtshams dang / spyi bo rnams su dgod par bya</text></item>
<item><p>202a.5</p><section></section><text>ba'o/ /phyi nas ni lte ba'i 'og tu yi ge b+h+rUM las kha dog dkar po shing mya ngan med kyi 'dab ma dang cha 'dra ba'i zla ba'i dkyil 'khor bsam par bya ba'o/ /de'i steng du brgyad pa'i bzhi pa la dang po'i bcu drug pa dang bdun pa'i gnyis pa dang dang po'i bzhi pas brgyan pa'o/ /de dag yongs su</text></item>
<item><p>202a.6</p><section></section><text>rdzogs pa las yi ge hU~M gis kha bye bar byas pa'i pad+ma dri ma med pa lte ba'i steng du bsam par bya ba'o/ /de'i steng du zla ba'i dkyil 'khor ro/ /de'i steng du sor gyi bar tsam bkag pa na 'khor lo rtsibs drug pa gzi brjid dang ldan pa'o/ /de'i rtsibs rnams la ni dbyangs yig bcu gnyis</text></item>
<item><p>202a.7</p><section></section><text>po rnams yi ge zung re re dgod do/ /rtsibs so so'i steng du ni rtsa ba'i sngags rnams kyi yi ge re re rnam par dgod par bya ba'o/ /'khor lo'i nang gi lte ba la ni yi ge d+hIH'od kyis gang ba dang ldan zhing / g.yo ba med pa bsgom par bya ba'o/ /phyi rol du mu khyud la ni nga nya Na na ma'i yi ge rnams</text></item>
<item><p>202b.1</p><section></section><text>dang bral ba'i ka'i sde tshan mchog tu 'bar ba dang ldan pa rnams bsam par bya ba'o/ /gzhan yang steng du sor gyi bar tsam yangs par zla ba'i dkyil 'khor ro/ /de'i steng du yi ge a ra pa tsa na'o/ /'di dag bltas la 'khor lo shin tu myur bar bya ba 'khor ba dang ldan par bsgom par bya zhing / </text></item>
<item><p>202b.2</p><section></section><text>ji srid du zla ba drug gi bar du bzlas par bya ba'i sngags kyang 'di dag yin te/ oM badzra tIk+Sh+Na haM nyi ma re re zhing khri phrag re bzlas par bya ba'o/ /de dag gis blun po yang dag gi bdag por 'gyur ro/ /blo rno ba dang gzhung stong phrag re 'dzin par byed do/ /rgyun mi 'chad par saM skr-i ta smra ba po/ </text></item>
<item><p>202b.3</p><section></section><text>dang snyan dngags pa chen po nyid dang bstan bcos thams cad kyi pha rol tu phyin par 'gyur ro/ /grub pa thob nas ni ral gri'i rig pa 'dzin pa'i mnga' bdag tu 'gyur te/ rig pa 'dzin pa rnams dang lhan cig tu rtse dga' bar byed do/ /shes rab 'khor lo mchog gyur 'di/ /bris</text></item>
<item><p>202b.4</p><section></section><text>las bsod nams gang byung ba/ /des ni 'jig rten ma lus 'di/ /'jam dpal go 'phang thob par shog /'jam dpal gyi shes rab 'khor lo rdzogs so// //mkhas pa a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar</text></item>
<item><p>202b.5</p><section></section><text>skad du/ tA ra sA d+ha naM/ bod skad du/ sgrol ma'i sgrub thabs/ sgrol ma la phyag 'tshal lo/ /sngar bzhin du stong pa nyid kyi mthar thug par rnam par bsgoms la/ /pad+ma dang zla ba la sa bon tAM yongs su gyur pa las sa bon tAM gi snying po dang ldan pa'i ut+pala'i mchog go/ /de dag las</text></item>
<item><p>202b.6</p><section></section><text>yongs su grub pa'i sngon mo don yod grub pa dbu rgyan la gnas pa phyag g.yas dang g.yon gyis mchog sbyin pa dang / ut+pal bsnams pa/ mya ngan med la dga' ma dang / 'od zer can dang ral gcig ma mdun dang g.yas dang g.yon gyi sa'i cha la ste/ lha'i bu mo gzhon nu rgyan rnams</text></item>
<item><p>202b.7</p><section></section><text>dang ldan par bsgoms la/ ye shes sems dpa' dang lhan cig gcig tu byas te/ oM tA re tut+tA re tu re swA hA/ zhes bya ba'i sngags bzlas la/ de yid la byed pa dang ldan pa nyid kyis ji ltar 'dod par rgyu bar bya ba'o/ /'phags ma seng ldeng nags kyi sgrol ma'i sgrub thabs so// // </text></item>
<item><p>203a.1</p><section></section><text>a b+ha ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ tA ra sA d+ha naM/ bod skad du/ sgrol ma'i sgrub thabs/ sgrol ma la phyag 'tshal lo/ /dang po snying ga'i zla ba'i dkyil na gnas pa'i tA~M gi sa bon las</text></item>
<item><p>203a.2</p><section></section><text>rnam par 'phro ba'i 'od zer las grub pa'i bla ma dang sangs rgyas dang byang chub sems dpa' rnams bsgom par bya zhing / de dag phyi dang nang gi bdag nyid kyi mchod pas kyang legs par mchod cing de dag gi spyan sngar bla na med pa'i mchod pa rnam pa bdun yang bya ba'o/ /de nas stong pa nyid rnam par</text></item>
<item><p>203a.3</p><section></section><text>bsgoms la/ oM chos thams cad rang bzhin gyis dag pas rang bzhin gyis dag pa yin no zhes brjod par bya'o/ /de nas zla ba dang tA~M las yang dag par byung ba'i ut+pal dkar po la gnas pa'i yi ge tA~M las nges par sgrol ma sngon po ste/ phyag gnyis kyi g.yas pas mchog sbyin pa</text></item>
<item><p>203a.4</p><section></section><text>g.yon pas rtsa ba dang bcas pa'i ut+pala'i mchog sbyin bsnams pa/ rgyan thams cad kyis brgyan pa zla ba'i gdan la skyil mo krung gis bzhugs par bsam par bya ba'o/ /dam tshig gi phyag rgya bcings pa ni thal mo sbyar la mdzub mo gnyis kyis gung mo gnyis rgya ba nas bkab cing mthe</text></item>
<item><p>203a.5</p><section></section><text>bong dag pad+ma 'byar ba ltar nang du brkyang ba ni ut+pal kha bye ba'i phyag rgya'o/ /de nas oM tA re tut+tA re tu re swA hA/ zhes bya ba'i sngags 'di bzlas par bya ba'o/ /sgrol ma chen mo zhes bya ba'i sgrol ma'i sgrub thabs rdzogs so// //a b+ha ya'i zhal snga nas dge slong tshul khrims rgyal</text></item>
<item><p>203a.6</p><section></section><text>mtshan gyis bsgyur ba'o//[ ]@##/ /rgya gar skad du/ tA ra sA d+ha naM/ bod skad du/ sgrol ma'i sgrub thabs/ sgrol ma la phyag 'tshal lo/ /snga ma dag bzhin du stong pa nyid kyi bar du bsgoms la/ ba~M gyi yi ge las skyes pa'i sna tshogs pad+ma'i dbus su yi ge oM</text></item>
<item><p>203a.7</p><section></section><text>las byung ba'i zla ba la tA~M gi yi ge sngon pos bskyed pa'i sgrol ma sku mdog sngon mo rgyan thams cad dang ldan pa ste/ g.yon na ut+pal sngon po dang ldan pa g.yas kyis mchog sbyin par mdzad pa skyil krung phyed pas bzhugs pa g.yas kyi phyogs na ni mya ngan med pa la dga' ma ser mo rin po che</text></item>
<item><p>203b.1</p><section></section><text>sna tshogs kyis dbu rgyan dang ldan zhing g.yas dang g.yon gyi phyag gnyis na rdo rje dang mya ngan med kyi yal ga bsnams pa'o/ /de bzhin du rma bya chen mo ser mo g.yon dang cig shos kyi phyag gnyis na rma bya'i mjug sgro dang rnga yab bsnams pa'o/ /g.yon gyi phyogs na ral gcig ma bong</text></item>
<item><p>203b.2</p><section></section><text>thung ba nag mo stag dang dzi na'i pags pa bsnams pa/ spyan gsum ma/ zhal mche ba rnam par gtsigs ma/ skra kham pa gyen du brdzes pa/ gri gug dang thod pa bsnams pa'o/ /de bzhin du 'phags ma dug sel ma ljang gu phyag g.yas pa dang g.yon pa gnyis na rnga yab dang sbrul</text></item>
<item><p>203b.3</p><section></section><text>nag po bsnams par bsgom par bya ba'o/ /yang de ltar bsgoms pas skyo na gsang sngags bzlas par bya ste/ oM tA re tut+tA re tu re swA hA zhes bya ba'o/ /sgrol ma'i sgrub thabs rdzogs so// //a g+ha ya'i zhal snga nas dge slong tshul khrims rgyal mtshan gyis bsgyur ba'o// </text></item>
<item><p>203b.4</p><section></section><text>@##/ /rgya gar skad du/ tA ra sA d+ha naM/ bod skad du/ sgrol ma'i sgrub thabs/ yi ge tA~M las byung ba'i ut+pal dbus na yi ge tA~M gnas pa bsgoms la/ de dag yongs su gyur pa las 'phags ma sgrol ma sku mdog sngon mo g.yas kyis mchog sbyin pa/ g.yon gyis ut+pal bsnams</text></item>
<item><p>203b.5</p><section></section><text>pa/ bzang po'i gdan la bzhugs pa/ don yod grub pa dbu rgyan la bzhugs par bsgoms te/ ye shes sems dpa' dang gcig tu byas pas/ oM tA re tut+tA re tu re che ge mo dbang du gyis shig swA hA/ zhes bya ba 'di bsgrub bya'i ming dang ldan par bzlas ma thag tu brjod pa'i grangs nges par bzlas</text></item>
<item><p>203b.6</p><section></section><text>par bya ba'o/ /mda' la sogs pa'i phyag mtshan med na yang bsgrub bya'i mgul pa ut+palas bcings la/ rang gi lus kyi 'od zer spros pa'i tshogs kyis de'i lus kun nas khyab par bya ste/ rang dbang du gzhag par bya ba yin no/ /sgrol ma'i sgrub thabs a b+ha ya las tshul khrims rgyal</text></item>
<item><p>203b.7</p><section></section><text>mtshan gyis bsgyur ba'o//[ ]@##/ /rgya gar skad du/ badzra tA ra sA d+ha naM/ bod skad du/ rdo rje sgrol ma'i sgrub thabs/ rdo rje sgrol ma la phyag 'tshal lo/ /de nas sbyin sreg las mchog gis/ /'dod don kun grub de yi phyir/ /rdo rje sgrol ma'i sgrub thabs ni/ /bdag</text></item>
<item><p>204a.1</p><section></section><text>gis yang dag rab tu bshad/ /de la sngags kyi tshig ni 'di dag rnams yin te/ thugs rje chen po dang ldan pa'i byang chub sems dpa' sems dpa' sems dpa' chen po 'phags pa spyan ras gzigs dbang phyug la phyag 'tshal lo/ /'di lta ste/ oM tA re tut+tA re tu re bdag gis dbang</text></item>
<item><p>204a.2</p><section></section><text>bgyis pa'i ma rungs pa dang rab tu ma rungs pa thams cad rmugs par mdzod cig /rengs par mdzod cig /rmongs par mdzod cig /chings shig hUM hUM hUM phaT phaT phaT ma rungs pa thams cad sgrol ma la swA hA/ ma mo'i dkyil 'khor dbus gnas par/ /lha mo sgrol ma rnam bsgoms te/ /zhal</text></item>
<item><p>204a.3</p><section></section><text>bzhi ma la phyag brgyad ma/ /rgyan rnams thams cad kyis brgyan ma/ /gser gyi sku mdog skal ldan ma/ /gzhon nu mtshan rnams mchog tu 'bar/ /sangs rgyas lnga yi dbu rgyan can/ /rdo rje nyi ma dbang bskur bzhugs/ /lang tsho bdo zhing mdangs bzang can/ /gser gyi rna gdub rnam</text></item>
<item><p>204a.4</p><section></section><text>par g.yo/ /sna tshogs pa yi gdan bzhugs shing / /'od zer dmar pos rnam par brgyan/ /rdo rje zhags pa de bzhin du/ /mda' g.yon gsal dang g.yas pa rnams/ /rdo rje lcags kyu ut+pal gzhu/ /sdigs mdzub mdzad rnams g.yon pa rnams/ /rdo rje skyil krung sbyor ba yis/ /sa</text></item>
<item><p>204a.5</p><section></section><text>gsum sgrub par byed pa yin/ /shar du me tog sgrol ma ste/ /yi ge oM yig las grub pa'i/ /kha dog dkar mo yid 'ong ma/ /zhal gcig ma la phyag gnyis ma/ /me tog phreng bas phyag brel zhing / /rgyan rnams kun gyis brgyan pa'o/ /lho na bdug spos sgrol ma ni/ /kha dog nag mo</text></item>
<item><p>204a.6</p><section></section><text>gzugs bzang ma/ /phyag na bdug pa'i snod bsnams shing / /rgyan rnams kun gyis brgyan pa'o/ /nub kyi mar me'i sgrol ma ni/ /mar me'i kong bu lag thogs shing / /ser mo rgyan chen gyis brgyan ma/ /gser gyi rna gdub g.yo ba'o/ /byang gi dri yi sgrol ma ni/ /phyag na dri yi</text></item>
<item><p>204a.7</p><section></section><text>dung bsnams pa'i/ /lha mo sku mdog dmar gyur pa/ /dkyil 'khor lte bar bsgom par bya/ /lcags kyu ma sogs rab dbye bas/ /de nas sgo srung bsgom par bya/ /shar gyi sgo ni rdo rje lcags kyu ma ste/ zhal gcig phyag gnyis ma/ lcags kyu dang ut+pal phyag na bsnams shing / </text></item>
<item><p>204b.1</p><section></section><text>zhal rnam par bsgyur ba mdog nag mo/ lho'i sgor ni rdo rje zhags pa ma ste/ mdog ser mo bzhin rnam par bsgyur ba/ zhal gcig phyag gnyis ma phyag na rdo rje'i zhags pa bsnams pa'o/ /nub kyi rdo rje lcags thag ma ste/ dmar mo zhal gcig phyag gnyis ma/ zhal rnam par bsgyur ba</text></item>
<item><p>204b.2</p><section></section><text>phyag na rdo rje'i lcags thag bsnams pa'o/ /byang gi sgo na ni rdo rje dril bu ma kha dog dkar mo ste/ zhal gcig phyag gnyis ma bzhin rnam par bsgyur ba rdo rje dril bu phyag na bsnams pa'o/ /de dag rnams ni nyi ma'i gdan la g.yon bskum pa'i stabs kyis bzhugs shing / nyi ma'i gzi</text></item>
<item><p>204b.3</p><section></section><text>brjid can/ 'bar ba'i phreng bas dkrigs pa/ sbrul gyis brgyan par bstan par bya ba'o/ /steng du ni gtsug tor rnam par rgyal ba steng 'og tu yang sum+b+ha rnam par bsgom par bya ba ni/ 'khor lo dang klu'i zhags pa dang ldan par bsgoms la/ sngags spros pas bzlas par bya ba ni/ oM</text></item>
<item><p>204b.4</p><section></section><text>tA re tut+tA re tu re swA hA/ pha rol phyin bcu la brten pa/ /yi ge bcu las lha bcu ni/ /sbyor ba yis ni bsgom byas na/ /don rnams thams cad rab tu 'grub/ /sangs rgyas kun gyis phyag byas pa'i/ /sngags kyi gtso bo mchog de dag /brjod pas grub byed rno gyur pa/ /rdo rje gur las</text></item>
<item><p>204b.5</p><section></section><text>gsungs pa yin/ /sngags 'dis stod g.yogs kyi grwa la lan bdun mngon par bsngags te/ mdud pa bcings nas ri 'bigs byed la 'gro bar gyur na yang 'ga' zhig gis kyang gnod par mi nus so/ /stag dang / chom rkun dang / chu srin na kra dang / seng ge dang / sbrul dang / mche ba can dang / ma</text></item>
<item><p>204b.6</p><section></section><text>hi Sha dang / dom dang / ba men la sogs pa rnams kyang ming dran pa tsam gyis 'joms shing thul bar 'gyur ro/ /sngags 'dis ji srid du ut+pal brgya rtsa brgyad sbyin srig bya ste/ oM tA re tut+tA re che ge mo bdag gi dbang du khug swA hA/ sngags 'di khwa ta'i gshog sgrol lan sum cu rtsa gnyis kyi bar du yongs su</text></item>
<item><p>204b.7</p><section></section><text>bsngags la dgra'i sgor sbas te/ nyi ma bdun na skrod par 'gyur ro/ /oM tA re tut+tA re tu re tsa la pra tsa la shA g+h+ri gA mi ni lha sbyin skrod cig hUM hUM phaT phaT/ de nas sbyor ba gzhan yang yod do/ /oM tA re tut+tA re tu re a mu ka a b+hi d+hA nA ku mA rI ma dz+ya bi bA he na ta s+yaHpi tA pra yats+tsha tu swA hA/ myos byed gtum po sa bon dang / /</text></item>
<item><p>205a.1</p><section></section><text>de bzhin smyon pa nyid dang ni/ /mya ngan med 'dab me tog kyang / /stong phrag lnga ni sbyin sreg bya/ /sbrang mar bu ram sbyin sreg ni/ /bu mo sgrub la rab tu bsngags/ /nyi ma bdun nas rnal 'byor pas/ /rang 'dod bu mo de rnyed do/ /de nas sbyor ba gzhan yang yod do/ /oM tA re tut+tA re tu re che</text></item>
<item><p>205a.2</p><section></section><text>ge mo rang gi gnas nas mngon par bkug nas bdag gi drung du khrid shog dzaHsngags 'dis 'bras bu bA Da rI kaN+De ka rang byung gi me tog gis byugs la stong phrag lnga sbyin sreg bya ba'o/ /bya ba 'dis ni mi'i bdag po'i bu mo yang 'gugs par byed pa yin no/ /de nas sbyor ba gzhan dag yang yod do/ /ra tsas</text></item>
<item><p>205a.3</p><section></section><text>lA'i ras la bcom ldan 'das ma zhal gcig phyag gnyis ma lcags kyu dang ut+pal dang zhags pa phyag na bsnams pa rnam par bris la/ de'i mdun du lha rdzas kyi me tog mchog 'di dag bya ba la sogs pas mchod par bya ba'o/ /de'i phyi nas ni bsgom pa dang ldan pas bzlas pa bya ste/ oM tA re tut+tA re</text></item>
<item><p>205a.4</p><section></section><text>che ge mos bdag 'dod pa'i swa snaM ka tha ya hUM phaT bya bas stong phrag lnga nas 'ong bar 'gyur ro/ /zhags pas rked pa nas bcings shing lcags kyus phug nas bzung ba'i bsgrub bya rkang pa'i 'og tu bsgoms la/ bran mo'i tshul gyis longs spyod par bya'o/ /de nas sbyor ba gzhan yang yod pa ni sgrol ma'i</text></item>
<item><p>205a.5</p><section></section><text>gzungs kyis lan bdun du mngon par bsngags la/ bdag nyid mig gnyis mnyes te/ rgyal po'i pho brang gi sgor zhugs par gyur na 'gal bar zhugs shing gus pa med pa yang de nas rgyal po de slob ma bzhin du gus par byed do/ /rab tu dang bar gyur pa yang legs par gsal bar byed do/ /mthun</text></item>
<item><p>205a.6</p><section></section><text>pa'i gtam smra bar byed do/ /g.yog po nyid du yang yong bar 'gyur ro/ /gtum po yin yang dbang du 'gyur ba 'di ni mthong bas yid ches pa dang nges par bden pa yin no/ /yang de nas sbyor ba gzhan du gyur pa ni/ sgrol ma'i gzungs lan brgya bzlas shing sbrul dug can ngo gnyis pa thal bar byas</text></item>
<item><p>205a.7</p><section></section><text>te/ ba kha dog dmar mo'i mar dang shing nyi ma'i shing bal gyis sdong bu byas la legs par spar bas mig rtsi dbab par bya ba'o/ /mig rtsi de dang rdo rje nyi ma dang rdo rje chos gnyis dang legs par mnyes te rta mchog gi du ba bdugs la/ thal ba dang lhan cig tu mig la byugs par gyur pa'i mig rdo rje gang</text></item>
<item><p>205b.1</p><section></section><text>la bltas pa de gang gi tshe pad+ma gar gyi dbang phyug yin yang 'dzag par ma gyur na de'i tshe nga sgrol ma ma yin zhing ngas sangs rgyas bcom ldan 'das rnams kyi sku bcom par yang 'gyur ro/ /de nas sbyor ba gzhan yang yod pa ni bu chung so med pa'i lce blangs la sgrol ma'i gzungs kyis lan bdun</text></item>
<item><p>205b.2</p><section></section><text>mngon par bsngags te/ b+h+r-ing+ga rA ja'i rtsa ba dang gi waM dang lhan cig gcig tu byas la dpral bar thig le byugs pa gang dang gang gis mthong ba de dbang du byed do/ /gzhan ya dga' bar mi 'gyur zhing gzhan du 'gro bar yang mi byed de/ bdag nyid kyang mi 'dor ro/ /de nas ni sbyor ba gzhan dag kyang yod de/ </text></item>
<item><p>205b.3</p><section></section><text>gsus pa'i 'bu la sgrol ma'i gzungs kyis lan bdun mngon par bsngags nas rdo rje chos dang lhan cig tu byas te/ tAm+bu la dang bu mo la sbyin na zos pa tsam gyis rnal 'byor dang ldan pa ni mi phyed par 'gyur ro/ /gzhan la dga' bar mi byed cing gzhan du 'gro bar yang mi 'gyur ro/ /rang gi khyim thabs</text></item>
<item><p>205b.4</p><section></section><text>kyang spong par 'gyur ro/ /de nas sbyor ba gzhan yang yod pa ni mar nag chen pos bdag nyid kyi lus la byugs la/ bsgom pa dang ldan pas sgrol ma'i gzungs khri bzlas par bya ba'o/ /bzlas pa dang 'bras shA li phye mar byas pa'i lde gus dri ma dril phyis byas pa/ gang la byin pa de nyi ma lngar yang mi phyed</text></item>
<item><p>205b.5</p><section></section><text>pa yin no/ /de nas sbyor ba gzhan yang yod pa ni zla ba gzas bzung ba'i dus su sgrol ma'i gzungs bzlas pa dang / sngon du 'gro ba yang byas pas de lta bur gyur pa'i 'jig rten dbang phyug blangs la dung 'de gu dang bcas pa bag ma la sbyin par bya ste/ nyi ma lngar yang rjes su byed par 'gyur ro/ /de nas sbyor ba</text></item>
<item><p>205b.6</p><section></section><text>gzhan dag kyang yod de/ gang la sgrol ma'i gzungs kyi sngags kyis myos pa'i 'bras bu la lan brgya rtsa brgyad yongs su bsngags shing 'bras bu de dang rta mgrin lhan cig tu byas pa gang la byugs pa de dbang du 'gyur ro/ /de nas sbyor ba gzhan yang yod pa ni/ /oM tA re tut+tA re tu re che ge mo'i 'ching ba grol/ </text></item>
<item><p>205b.7</p><section></section><text>bar mdzod muHswA hA/ sngags 'di shing nyi ma'i yal ga la bsgrub bya'i ming bar bcug pa legs par bris la ku lA'i ra gar ta la bzhag nas bcings pa las grol bar 'gyur ro/ /rdo rje sgrol ma'i sgrub thabs rdzogs so// //paN+Di ta chen po a b+ha yA ka ra'i zhal snga nas dge slong tshul khrims rgyal mtshan</text></item>
<item><p>206a.1</p><section></section><text>gyis bsgyur ba'o//[ ]@##/ /rgya gar skad du/ badzra tA ra sA d+ha naM/ bod skad du/ rdo rje sgrol ma'i sgrub thabs/ sgrol ma la phyag 'tshal lo/ /de nas sbyin sreg las mchog gis/ /'dod pa'i don kun sgrub byed phyir/ /rdo rje sgrol ma'i sgrub thabs ni/ /bdag gis yang dag rab tu bshad/ /</text></item>
<item><p>206a.2</p><section></section><text>de la sngags kyi tshig tu gyur pa ni 'di dag ste/ 'di ltar thugs rje chen po dang ldan pa byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo/ /tad+ya thA/ oM tA re tut+tA re tu re ma ma kri te/ sarba duSh+TA na dzaM b+ha ya staM b+ha ya/ mo ha ya ban+d+ha ya hUM hUM hUM phaT phaT phaT</text></item>
<item><p>206a.3</p><section></section><text>sarba duSh+TA staM b+ha ni tA re swA hA/ de la re zhig dang por rang gi snying gar zla ba'i dkyil 'khor gyi sa bon gyi yi ge tA~M bsgoms la/ de'i 'od zer gyis yang dag par spyan drangs pa'i bla ma dang sangs rgyas dang byang chub sems dpa' rnams rnam pa sna tshogs pa'i mchod pa la sogs pas legs par mchod cing / </text></item>
<item><p>206a.4</p><section></section><text>gsum la skyabs su 'gro ba'i tshigs su bcad pa brjod pas sdig pa bshags pa la sogs pa byas la/ de nas yang tshangs pa'i gnas bzhi po rnams bsgoms te/ stong pa nyid kyi ye shes kyi rdo rje'i bdag nyid kyi rang bzhin ni nga yin no/ /bya ba'i sngags brjod par bya ba'o/ /de nas yi ge pa~M las</text></item>
<item><p>206a.5</p><section></section><text>byung ba'i pad+ma la zla ba'i dkyil 'khor gyi steng du yi ge tA~M gi sa bon gzhan yang bsgom par bya zhing de dag yongs su gyur pa las/ ma mo'i dkyil 'khor dbus gnas par/ /lha mo sgrol ma rnam par bsgom/ /zhal bzhi ma la phyag brgyad ma/ /rgyan rnams kun gyis brgyan pa nyid/ /gser gyi</text></item>
<item><p>206a.6</p><section></section><text>kha dog dang mtshungs pa'i/ /gzhon nu skal ldan mtshan mchog 'bar/ /sna tshogs pad+mar legs bzhugs shing / /zla ba'i gdan la yang dag bzhugs/ /ser nag dkar dang dmar ba ni/ /g.yas nas skor ba'i zhal bzhi yin/ /zhal re zhing la spyan gsum ma/ /rdo rje skyil mo krung</text></item>
<item><p>206a.7</p><section></section><text>gis bzhugs/ /'od zer dmar po dang ldan pa/ /sangs rgyas bzhi yis dbu brgyan pa/ /g.yas kyi phyag rnams na ni/ rdo rje dang mda' dang / dung bsnams pa dang / mchog sbyin par mdzad pa'o/ /g.yon pa'i phyag rnams na ut+pal dang gzhu dang rdo rje lcags kyu dang / rdo rje zhags pa</text></item>
<item><p>206b.1</p><section></section><text>sdigs mdzub dang bcas pa bsnams pa'o/ /rdo rje skyil krung sbyor ba yis/ /sa gsum sgrub par byed pa yin/ /de mdun me tog sgrol ma ni/ /yi ge oM yig nges rdzogs las/ /kha dog dkar mo yid 'ong ma/ /me tog phreng gis phyag gang zhing / /zhal gcig pa la phyag gnyis</text></item>
<item><p>206b.2</p><section></section><text>ma/ /rgyan rnams kun gyis brgyan pa'o/ /lho phyogs bdug pa'i sgrol ma yang / /kha dog nag mo gzugs legs ma/ /spos phor gyis ni phyag sbrel zhing / /rgyan rnams kun gyis mdzes pa nyid/ /nub kyi mar me sgrol ma yang / /kha dog ser mo yid 'phrog ma/ /lha rdzas mar me'i</text></item>
<item><p>206b.3</p><section></section><text>snod bsnams shing / /gser gyi rna gdub g.yo ba'o/ /byang gi dri yi sgrol ma ni/ /dri yi dung phor phyag na bsnams/ /lha mo kha dog dmar mo mdog /dkyil 'khor lte bar bsgom par bya/ /de dag rnams ni zhal gcig ma phyag gnyis ma/ rgyan rnams thams cad kyis brgyan pa dang / rdo</text></item>
<item><p>206b.4</p><section></section><text>rje skyil mo krung gis bzhugs pa'o/ /de nas shar sgor bsgom bya ba/ /'od dkar rdo rje lcags kyu ma/ /rdo rje lcags kyu dam pa yi/ /phyag mtshan bdag nyid yid 'phrog ma/ /lho sgo'i rdo rje zhags pa ma/ /nag mo shin tu dga' mgu ma/ /lha rdzas rgyan gyis brgyan pa'i sku/ /gos ldan</text></item>
<item><p>206b.5</p><section></section><text>rdo rje zhags pa bsnams/ /rdo rje lcags thag sku mdog ser/ /rdo rje lcags thag phyag na bsnams/ /sna tshogs rgyan gyis brgyan pa nyid/ /nub kyi sgor ni bsam par bya/ /byang sgor rdo rje dril bu ma/ /rdo rje'i dril bu dang ldan ma/ /'on kyang mdog dmar dge ba yis/ /dkar dang</text></item>
<item><p>206b.6</p><section></section><text>gzugs gnyis lha skur ba lta/ /de nas sngags pas steng du ni/ /gtsug tor rnam rgyal 'khor lo 'dzin/ /gzugs legs kha dog ser ba ste/ /rdzogs pa'i byang chub 'bras 'byin bsgom/ /de nas dkyil 'khor lte 'og tu/ /phyag na klu zhags bsnams pa yi/ /sum+b+ha 'od</text></item>
<item><p>206b.7</p><section></section><text>'bar dam pa'i sku/ /kha dog nag po bsgom par bya/ /zhal gcig ma la phyag gnyis ma/ /thams cad shes bya yid 'ong mar/ /lha mo drug po dag rnams ni cung zad mche ba rnam par gtsigs pa dang bskyod pa'i skyil krung gis legs par bzhugs pa yin no/ /dkyil 'khor gyi</text></item>
<item><p>207a.1</p><section></section><text>'khor lo de dag thams cad bsgoms la snying ga'i sa bon gyi 'od zer gyis yang dag par spyan drangs pa'i ye shes kyi 'khor lo dzaHhUMHbaM hoHzhes bya ba 'dis spyan drangs pa la sogs pa rnams bya ba'o/ /lha bcu po de dag kyang / yi ge bcu yi sprul pa yin/ /pha rol</text></item>
<item><p>207a.2</p><section></section><text>phyin bcu rnam dag pas/ /las rnams thams cad rab sgrub byed/ /de la yi ge bcu po rnams ni/ oM tA re tut+tA re tu re swA hA/ de bzhin du lus dang ngag dang yid byin gyis brlab pa dbang bskur ba dang / thig le dang phra mo'i rnal 'byor dang / bzlas pa la sogs pa rnams kyang rtogs par</text></item>
<item><p>207a.3</p><section></section><text>bya ba yin no/ /sangs rgyas kun gyis phyag byas shing / /bklags pa tsam gyis grub byed pa'i/ /sngags kyi gtso bo mchog 'di ni/ /lha rdzas rdo rje gur las bshad/ /bya ba yin no/ /'di la yang las ni 'di dag yin te/ sngags 'dis ni stod g.yogs kyi grwa nas bzung la lan</text></item>
<item><p>207a.4</p><section></section><text>bdun mngon par bsngags te/ mdud pa bsdams la phyin par gyur na yang 'ga' zhig gis kyang 'jigs par mi 'gyur ro/ /stag dang / chom rkun dang / chu srin na kra dang / seng ge dang / sbrul dang / mche ba can dang / ma hi Sha dang / dom dang / ba men dang / rta la sogs pa rnams</text></item>
<item><p>207a.5</p><section></section><text>kyang brlag par byed cing 'jig par 'gyur ro/ /de bzhin du sngags 'dis ut+pal rnams brgya rtsa brgyad tsam ji srid du/ oM tA re tut+tA re tu re che ge mo bdag gi dbang du gyis shig swA hA bya bas sbyin sreg byas pas gang 'dod pa de dbang du 'ong ngo / /de nas yang sngags 'dis khwa ta'i gshog</text></item>
<item><p>207a.6</p><section></section><text>pa'i sgro la lan sum cu rtsa gnyis yongs su bsngags te/ dgra bo'i khyim du spas pas nyi ma bdun na skrod par 'gyur ro/ /oM tA re tut+tA re tu re bskyod cing rab tu bskyod pas lhas byin myur du 'gro bar skrod cig hUM phaT ces bya ba 'di bskrad pa'i cho ga'o/ /de nas sbyor ba gzhan la/ oM tA re</text></item>
<item><p>207a.7</p><section></section><text>tut+tA re tu re che ge mor mngon par brjod pa'i ku mA rI madz+ya mud bA he na ta s+yA pi te pra yats+tsha tu swA hA/ myos byed gtum po'i sa bon dang / /de bzhin smyon pa'i 'bras bu dang / /lo 'dab me tog mya ngan med/ /stong phrag lngar ni bsreg par bya/ /mar dang sbrang rtsi bu ram gyi/ /sbyin sreg bu mo sgrub la</text></item>
<item><p>207b.1</p><section></section><text>bsngags/ /de nas rnal 'byor nyin bdun na/ /bu mo rang nyid 'dod pa thob/ /de nas sbyor ba gzhan yang / oM tA re tut+tA re tu re che ge mor mngon par brjod pa rang gi gnas nas bdag gi drung du khug cig dzaHzhes bya ba'i sngags 'dis 'bras bu ba Da ri kaN+Da kA rang byung gi me tog gis byugs la stong phrag</text></item>
<item><p>207b.2</p><section></section><text>sbyin sreg bya ba'o/ /des ni rgyal po'i bu mo yang 'gugs par byed do/ /de nas yang sbyor bar gyur pa gzhan la ra dza sa lA'i ras la bcom ldan 'das ma zhal gcig phyag gnyis ma lcags kyu dang zhags pa dang ut+pal phyag na bsnams pa rnam par bris la/ de'i spyan sngar lha rdzas kyi me tog</text></item>
<item><p>207b.3</p><section></section><text>mchog 'di dag ces bya ba la sogs pas mchod pa byas te/ sgom pa dang ldan pas sngags bzlas par bya ba ni/ oM tA re tut+tA re tu re che ge mo 'di dag 'dod pa'i rmi lam ston pa hUM phaT/ stong phrag lnga na 'ong bar 'gyur te/ zhags pas mgul pa bcings shing lcags kyus rnam par phug nas/ </text></item>
<item><p>207b.4</p><section></section><text>rkang pa ut+pal nyid kyis bkyigs pas nye 'khor kun nas drangs pa'i bsgrub bya rkang pa'i 'og tu bsgoms la/ khol mo'i ngo bos longs spyad par bya ba'o/ /de nas sbyor ba gzhan la sgrol ma'i gzungs kyis lan bdun du mngon par bsngags la bdag nyid kyi mig gnyis bsrub par bya ba'o/ /de</text></item>
<item><p>207b.5</p><section></section><text>rgyal po'i pho brang 'khor du zhugs par gyur na rgyal po gus pa la sogs pa byed par 'gyur zhing / gcig tu dbang du 'du bar 'gyur ro/ /de nas sbyor ba gzhan yang sgrol ma'i gzungs brgya phrag tsam bgrangs la sbrul dug can gdong gnyis pa thal bar bya ba'o/ /ba kha dog dmar mo'i mar la</text></item>
<item><p>207b.6</p><section></section><text>shing nyi ma'i shing bal gyis sdong bu byas te/ legs par sbar la mig rtsi dbab par bya ba'o/ /mig rtsi de rdo rje nyi ma dang legs par mnyes la rta mchog gis bdug par bya ba'o/ /de dag thal ba dang lhan cig tu mig la byugs par bya ste/ rdo rje'i mig gis gang mthong ba de gal te pad+ma</text></item>
<item><p>207b.7</p><section></section><text>gar gyi dbang phyug yin yang 'dzag par ma gyur na ni de'i tshe nga sgrol ma ma yin zhing sangs rgyas bcom ldan 'das rnams kyis bslus par 'gyur ro/ /de nas sbyor ba gzhan la gsus pa'i srin bu la gzungs lan bdun mngon par bsngags te rdo rje chos dang lhan cig gcig tu byas la tAm+bu</text></item>
<item><p>208a.1</p><section></section><text>la dang sbyin par bya ba'o/ /mid pa na rnal 'byor gyi mchog 'dis mi 'bral ba dang rang gi khyim thabs dang yang spyod par mi byed do/ /de nas sbyor ba gzhan yang yod pa ni bu chung so med pa'i lce blangs la sgrol ma'i gzungs kyis lan bdun du mngon par bsngags la b+h+r-ing+ga</text></item>
<item><p>208a.2</p><section></section><text>rA dza dang gi baM dang gcig tu byas te/ dpral bar thig le byas pas ni gang gis mthong ba de dbang du byed do/ /de nas sbyor ba gzhan yang snum chen pos bdag nyid kun du byugs te/ bsgom pa dang ldan pas sgrol ma'i gzungs khri phrag gcig bzlas par bya ba'o/ /bzlas pa dang 'bras</text></item>
<item><p>208a.3</p><section></section><text>shA li phye mar byas pa'i 'di gus dri ma dril phyis byas pas gang la sbyin par gyur pa de nyi ma lngar yang mi phyed do/ /sbyor ba gzhan yang zla ba gzas bzung ba'i dus tshod du sgrol ma'i gzungs bzlas pa dang sngon du 'gro ba yang byas pas de las byur ba'i 'jig rten dbang phyug dang dung gi 'de</text></item>
<item><p>208a.4</p><section></section><text>gu dang ldan pa de gang la byin pa ni nyi ma lnga nyid du rjes su 'jug par 'gyur ro/ /sbyor ba gzhan la sgrol ma'i gzungs kyis myos pa'i 'bras bu lan brgya rtsa brgyad yongs su bsngags la/ 'bras bu de dang rta mgrin dang lhan cig tu byas pa gang la byugs pa de dbang du 'gyur ro/ /sbyor</text></item>
<item><p>208a.5</p><section></section><text>ba gzhan yang yod de/ oM tA re tut+tA re tu re che ge mo'i 'ching ba grol bar mdzod swA hA/ sngags 'dis bsgrub bya'i ming bar du bcug pa shing nyi ma'i yal ga la legs par bris pa ku lI ra ga ra ta la sbas par gyur na/ bcings pa las grol bar 'gyur ro/ /'dis ni rdo rje sgrol ma'i</text></item>
<item><p>208a.6</p><section></section><text>sgrub thabs rdzogs pa yin no// //mkhas pa chen po byang chub sems dpa' dang a b+ha ya la sogs pa las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ Ar+ya tA ra sA d+ha naM/ bod skad du/ 'phags ma sgrol ma'i sgrub</text></item>
<item><p>208a.7</p><section></section><text>thabs/ sngar bshad pa'i cho gas stong pa nyid bsgoms pa'i rjes la/ yi ge AHdmar po las byung ba'i pad+ma dmar po'i steng du yi ge hUM dkar po las skyes pa'i pad+ma'i snod du nyi ma la gnas pa'i yi ge hU~M mthing nag las byung ba'i gri gug sa bon dang bcas pa yongs su gyur pa las</text></item>
<item><p>208b.1</p><section></section><text>rje btsun ma 'phags ma sgrol ma nag mo ste zhal gcig ma spyan gsum mnga' ba/ phyag bzhi ma/ gsus pa 'phyang ba zhal mche ba gtsigs pa/ g.yas bskums pa'i zhabs kyis ro mnan pa/ klu brgyad kyis brgyan pa/ stag gi pags pa'i sham thabs can/ mgo bo'i phreng ba</text></item>
<item><p>208b.2</p><section></section><text>'phyang bar gyur pa/ phyag rgya lngas rnam par brgyan pa/ phyag g.yas pa dag gis ral gri dang gri gug bsnams pa/ phyag g.yon pa dag gis ut+pa la dang thod pa bsnams pa/ mi bskyod pa'i dbu gnon dang ldan zhing ral pa ser po dang ldan pa/ shin tu skrag par byed pa'i gad mo</text></item>
<item><p>208b.3</p><section></section><text>cher sgrogs pa/ 'jigs su rung ba'i gzugs su rdzogs par byas la/ hriM hriM hA~M phaT ces bya ba'i sngags 'di dug dang / shes rab kyi dbang du byas la bzlas par bya ba'o/ /ral gri'i gnas su sgren po yis/ /mi rus phreng ba bsgom byas la/ /spro dang bsdu ba'i sbyor ba yis/ /</text></item>
<item><p>208b.4</p><section></section><text>bla med gsang sngags bzlas par bya/ /zhes bya ba'o/ /rgya nag chen po'i lugs kyi 'phags ma sgrol ma'i sgrub thabs so/ /mkhas pa a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ A ma na yA na ta ra/ bod skad</text></item>
<item><p>208b.5</p><section></section><text>du/ gdams ngag gi khyad par/ g.yas kyi zhabs bskums zhabs kyi rtse mos ro'i snying ga nyid du 'dzugs mdzad pa dang gzhan/ /phyag na ral gri ut+pa la dang dgri gug bsnams ma sa bon hU~M gi yi ge mchog byon ma/ /mthing nag bong thung yangs ma ral pa ser po'i thor tshugs</text></item>
<item><p>208b.6</p><section></section><text>dang ldan rtse na klus brgyan cing / /mi ro'i thod pas kyang brgyan srid gsum 'joms par mdzad la brtson pa sgron ma rang nyid yin/ /gdams ngag gi khyad par gyi sgrub thabs/ a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya</text></item>
<item><p>208b.7</p><section></section><text>gar skad du/ tA ra sA d+ha naM/ bod skad du/ sgrol ma'i sgrub thabs/ sgrol ma srid gsum sgrol mdzad ma/ /rgya nag chen po'i lugs btud nas/ /bla ma'i gdams ngag ji bzhin du/ /de yi sgrub thabs bdag gis bshad/ /rtags gcig dang ni dur khrod dang / /thams</text></item>
<item><p>209a.1</p><section></section><text>cad du yang khyim stong ste/ /rnal 'byor pas ni der gnas la/ /rig pa srid gsum sgrol mdzad sgrub/ /stan 'jam nang tshangs can gnas pa/ /stan gzhan 'jam po yin yang rung / /legs par gnas la dngos grub ni/ /mchog tu gyur pa bsgrub par</text></item>
<item><p>209a.2</p><section></section><text>bya/ /skad cig rnam pa'i sbyor ba yis/ /mnyam par bzhag pas rdo rje gsum/ /gnas gsum du ni bsgom byas la/ /de nas 'od zer rnam par spro/ /'dis ni srid gsum 'gro ba yi/ /sems can snang byas slar yang ni/ /legs par bsdu dang yang bsgom pa/ /</text></item>
<item><p>209a.3</p><section></section><text>mtha' dag stong pa nyid du ste/ /oM stong pa nyid sogs rang bzhin can/ /gsang sngags de nas brjod par bya/ /de nas nam mkhar bsgom bya ba/ /pad+mar a yig las byung ba/ /yang ni de steng bsgom bya ba/ /TA yig las byung pad snod do/ /yang ni de dbus bsgom bya ba/ /hU~M</text></item>
<item><p>209a.4</p><section></section><text>yig kun nas mthing nag mdog /de nas hUM yig las byung bar/ /gri gug sa bon gyis brgyan blta/ /gri gug yongs gyur bdag nyid ni/ /sgrol ma dang ni mtshungs par bsgom/ /zhabs g.yas bskum dang 'jigs rung ba'i/ /mgo bo'i phreng ba legs par 'phyang / /bong</text></item>
<item><p>209a.5</p><section></section><text>thung grod 'jol 'jigs rung ma/ /ut+pal sngon pos brgyan pa nyid/ /lha rdzas zhal gcig spyan gsum ma/ /'jigs pa'i gad rgyangs rab tu 'bar/ /legs par rab 'dzum ro bcibs shing / /klu brgyad kyis ni rnam par brgyan/ /stag gi pags pas phod ka dkris/ /spyan ni</text></item>
<item><p>209a.6</p><section></section><text>dmar dang zlum pa ste/ /gzhon nu lang tsho la babs ma/ /phyag rgya lnga yig rnam par brgyan/ /'jigs pa chen por ljags 'dril ma/ /cung zad tshems gtsigs sdigs par mdzad/ /ral gri gri gug phyag g.yas na/ /g.yon na ut+pal thod pa bsnams/ /ser zhing drag</text></item>
<item><p>209a.7</p><section></section><text>pa'i zhal gcig gis/ /cod pan mi bskyod kyis brgyan bsgom/ /bsgom pa'i stobs ni rdzogs pa na/ /rnal 'byor snyan dngags mkhan 'gyur ro/ /rmongs dang gal te lkugs gyur kyang / /bsgom pa'i ro la phyed gnyer bas/ /'jam pa'i ngag ni 'thob pa dang / /gsang</text></item>
<item><p>209b.1</p><section></section><text>sngags 'bum phrag bzlas pas kyang / /sngags chen 'di ni yi ge gsum/ /mtha' mar phaT do snying la gnas/ /'od zer lnga dang kun nas ldan/ /gti mug bud shing sreg byed yin/ /rnal 'byor spyod pa'i rjes 'brangs la/ /de btu ba yi cho ga bshad/ /dang por sa yi pha rol</text></item>
<item><p>209b.2</p><section></section><text>sbyin/ /dbyangs yig bzhi pas brgyan par bya/ /yi ge ra ra gnas 'bar 'phro ba'i/ /zla ba'i thig ler yang dag ldan/ /de nas yi ge trA~M sbyin te/ /bzhi pa nyid kyis brgyan pa'o/ /yi ge u ring legs ldan pa'i/ /yaM ni haM yig sbyar bar bya/ /de nas phaT yig kyang sbyin pa/ /</text></item>
<item><p>209b.3</p><section></section><text>grub pa'i gsang sngags yongs rdzogs yin/ /mkhas pas ral gri'i gnas su ni/ /spro dang bsdu ba'i sbyor ba yis/ /bsgom bya mi rus phreng ba yis/ /sngags kyi mchog ni legs par bzlas/ /brtan pa'i sems kyis brtag par bya/ /rgyun du bsgom pa goms pa</text></item>
<item><p>209b.4</p><section></section><text>las/ /mkhas pa nyid dang snyan dngags par/ /'gyur ba 'di la the tshom med/ /sgrol ma'i sgrub thabs byas pa las/ /bdag gis dge ba gang thob pa/ /des ni 'gro kun ston pa yi/ /bstan la mkhas pa nyid du shog /'di ni rtag pa'i rdo rjes byas/ /'dis ni blo rnon rab grub</text></item>
<item><p>209b.5</p><section></section><text>byed/ /bgrod dka' 'di la paN+Di ta/ /bzang po rnams kyis bzod par rigs/ /rgya nag chen po'i lugs kyi sgrol ma'i sgrub thabs rdzogs so// //a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ tA ra sA d+ha</text></item>
<item><p>209b.6</p><section></section><text>naM/ bod skad du/ sgrol ma'i sgrub thabs/ sgrol ma dkar mo la phyag 'tshal lo/ /sngar bzhin du stong pa nyid kyi bar du bsgoms la/ /thig le dkar po'i dbus gnas pa'o/ /tA~M byung zla ba'i gdan la ni/ /rdo rje skyil krung legs bcings shing / /mchog sbyin pa dang</text></item>
<item><p>209b.7</p><section></section><text>ut+pal bsnams/ /ston ka'i zla ba lta bu'i mdog /rgyab ni zla ba la legs brten/ /rgyan rnams thams cad yongs rdzogs ma/ /lo ni bcu drug ma yi sku/ /rim gyis 'phags ma sgrol bsgoms la/ /de thugs 'khor lo zla 'od can/ /rtsibs brgyad la ni yi ge</text></item>
<item><p>210a.1</p><section></section><text>yang / /brgyad kyis yongs su gang ba'o/ /oM dang gsal byed ha yi bar/ /bsgrub bya'i ming ni chud gnas pa/ /rtse gcig sems kyis lte bar bsgom/ /zla drug brtan pas de nges bya/ /sems dub na ni yi ge bcu'i/ /sngags 'di bzlas par bya ba yin/ /</text></item>
<item><p>210a.2</p><section></section><text>de la sngags ni 'di dag yin te/ oM tA re tut+tA re tu re swA hA/ sgrol ma'i snying gar 'khor lo sgom pa po/ /'chi bdag skyon gyis gos par 'gyur ma yin/ /zla ba drug tu sgrub la brtson pa la/ /dngos grub kun yang 'byung bar 'gyur ba yin/ /'chi bslu bar byed pa'i sgrol ma'i sgrub thabs</text></item>
<item><p>210a.3</p><section></section><text>rdzogs so// //a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ sI ta tA ra sA d+ha naM/ bod skad du/ sgrol ma dkar mo'i sgrub thabs/ zla ba drug tu sgrub pa la brtson pas/ /sgrol ma'i thugs kar 'khor lo bsgom</text></item>
<item><p>210a.4</p><section></section><text>pa la/ /'chi bdag skyon gyis gos par 'gyur ma yin/ /dngos grub rnams kyang thams cad thob par 'gyur/ /'chi ba slu ba bsdus pa las/ /sgrol ma dkar mo bton pa yi/ /bsgoms pas 'jigs pa sel byed pa'i/ /ngag gi dbang phyug gis 'di bya/ /sde bzhi dang po'i yig</text></item>
<item><p>210a.5</p><section></section><text>ldan las/ /'od zer nam mkhar rnam spros pas/ /pad dkar zla ba'i gdan bltas la/ /mdun du gsum la skyabs 'gro brjod/ /rang bzhin sgro btags gzhom don du/ /stong pa nyid du yud tsam blta/ /de nas smon lam stobs las ni/ /byang chub sems kyi yi ge yin/ /zla ba'i</text></item>
<item><p>210a.6</p><section></section><text>dkyil 'khor gdan steng na/ /rdo rje'i skyil krung legs par gnas/ /mchog sbyin ma dang ut+pal bsnams/ /ston ka'i zla ba ltar dkar zhing / /rgyab ni zla ba la legs brten/ /lo ni bcu drug ma yi lus/ /rgyan rnams kun gyis legs brgyan ma/ /rdzogs sangs de dag thams</text></item>
<item><p>210a.7</p><section></section><text>cad sras/ /yum gyur 'dod pa'i gzugs 'dzin ma/ /bsgoms la 'phags ma sgrol ma de'i/ /thugs kar 'khor lo'i 'od dkar ba/ /rtsibs brgyad la ni yi ge yang / /brgyad kyis yongs su dgang bya ba/ /oM hA gsal byed dbus gnas pa'i/ /bsgrub bya'i ming sogs</text></item>
<item><p>210b.1</p><section></section><text>lte bar ni/ /bsgom bya rtse gcig sems kyis kyang / /zla drug brtan pas nges bya zhing / /sems skyon ni bzlas bya ba/ /sngags kyi yi ge bcu po 'di/ /oM gyi yi ge dang por sbyin/ /phyi nas tA re legs par sbyar/ /'di dag rjes la tut+tA re/ /de mtha' swA hA las kun byed/ /tshangs</text></item>
<item><p>210b.2</p><section></section><text>dbang khyab 'jug nyi zla drug /phyogs skyod 'dod pa'i rgyal pos kyang / /dgag par mi nus spu yi rtse/ /'chi bdag 'byung las grol 'gyur zhing / /gnyer ma skra dkar skal ngan nad/ /dbul ba'ang kun nas zad par byed/ /seng ge la sogs 'jigs chen brgyad/ /sdug</text></item>
<item><p>210b.3</p><section></section><text>bsngal tshogs rnams 'jig par byed/ /gos skom khang bzangs rin chen sogs/ /btsal ba med par bde bar rnyed/ /ral gri mig rtsi rkang byug dang / /bum pa bzang sogs dngos grub 'byung / /yid gzhungs smra mkhas snyan dngags nyid/ /shes rab gcig tu dri med</text></item>
<item><p>210b.4</p><section></section><text>dang / /'dod pa'i dngos grub gzhan rnams kyang / /'khor lo 'di las rab tu 'byung / /sgrol ma dkar mo'i sgrub thabs kyis/ /nad dang 'chi bdag rnam 'joms pa/ /legs byung dge ba gang yin des/ /skye dgu sgrol ma nyid du shog /sgrol ma dkar mo'i sgrub thabs/ </text></item>
<item><p>210b.5</p><section></section><text>a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ sI ta tA ra sA d+ha naM/ bod skad du/ sgrol ma dkar mo'i sgrub thabs/ sngar bzhin du stong pa nyid la sogs pa'i rjes thogs la/ su~M gyi yi ge yongs su gyur pa las/ </text></item>
<item><p>210b.6</p><section></section><text>rin po che sna tshogs pa'i rang bzhin gyi ri rab lhun po/ /de'i steng du yi ge pa~M las pad+ma dkar po/ de'i steng du yi ge a las zla ba'i dkyil 'khor ro/ /de'i dbus su yi ge hU~M dkar po yongs su rdzogs pa las/ bcom ldan 'das ma sgrol ma dkar mo ste/ spyan</text></item>
<item><p>210b.7</p><section></section><text>gsum ma/ phyag bzhi ma/ de bzhin gshegs pa lnga dbu rgyan la bzhugs pa/ sna tshogs pa'i rgyan mnga' ba/ phyag gnyis kyis ut+pala'i phyag rgya mdzad pa/ phyag g.yas pa na yid bzhin gyi nor bu rin po che legs par bsnams nas mchog sbyin par mdzad pas</text></item>
<item><p>211a.1</p><section></section><text>ni sems can thams cad kyi bsam pa yongs su rdzogs par mdzad do/ /g.yon pa na ut+pala'i sdong po rnam par 'tsher ba bsnams par bsgom par bya ba'o/ /de'i g.yas kyi zur du 'od zer can ser mo zla ba'i gdan la gnas pa/ na bza' sngo</text></item>
<item><p>211a.2</p><section></section><text>ba phyag gnyis kyi g.yon pas shing mya ngan med dmar po'i yal ga bsnams pa/ g.yas pas rnga yab dkar po bsnams pa/ stod shag dmar po dang rgyan dang ldan pa'o/ /g.yon gyi zur na rma bya chen mo pri yang ku'i mdog ltar sngon mo phyag gnyis ma g.yon pas rma bya'i mjug</text></item>
<item><p>211a.3</p><section></section><text>sgro 'dzin pa g.yas pas rnga yab 'dzin pa'o/ /de ltar rnam par bsams la/ oM bcom ldan 'das ma sgrol ma bdag gi snying la legs par zhugs swA hA zhes bya ba 'dis bdag nyid byin gyis brlab par bya'o/ /de nas sngags bzlas par bya ste/ oM sgrol ma la phyag 'tshal lo/ /</text></item>
<item><p>211a.4</p><section></section><text>yid 'phrog ma hUM hA ra swA hA/ sgrol ma dkar mo'i sgrub thabs so/ /a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ shukla tA ra sA d+ha naM/ bod skad du/ sgrol ma dkar mo'i sgrub thabs/ de kho na bzhin du stong pa nyid bsgoms pa'i</text></item>
<item><p>211a.5</p><section></section><text>rjes thogs la/ ra yongs su gyur pa'i nyi ma la gnas pa'i hU~M las grub pa'i sna tshogs rdo rje yongs su gyur pa las/ rdo rje'i rab la sogs pa rnam par bsams pa de'i dbus su yi ge pa~M las byung ba'i pad+ma'i steng du yi ge pa~M las byung ba'i zla ba la yi ge hUM dkar po las skyes pa'i</text></item>
<item><p>211a.6</p><section></section><text>sa bon dang bcas pa'i ut+pal bltas te/ de nas spro ba la sogs sngon du btang ba'i de dag yongs su gyur pa las sgrol ma dkar mo zhal gsum phyag drug ma/ ser po dang mthing nag ni g.yas pa dang cig shos kyi zhal te zhal so so zhing spyan gsum gsum mo/ /mchog sbyin</text></item>
<item><p>211a.7</p><section></section><text>pa dang / phreng ba dang / mda' bsnams pa ni g.yas kyi phyag gsum mo/ /ut+pal dang / pad+ma dang / gzhu bsnams pa ni g.yon gyi phyag gsum ste/ zla ba'i gdan la skyil krung phyed pas bzhugs pa zla ba'i 'od dang ldan pa ral pa dang cod pan la don yod grub pa gnas pa/ </text></item>
<item><p>211b.1</p><section></section><text>dbu la mgo bo lngas rnam par brgyan cing / zla ba phyed pas spyi bor brgyan pa/ sna tshogs pa'i rgyan mnga' ba/ lo brgyad phrag gnyis kyi tshad/ dur khrod brgyad kyi dbus na gnas pa dang rang bzhin gyi sa bon snying ga'i zla ba la gnas pa'i bdag nyid du yang rnam par bsams la sngags</text></item>
<item><p>211b.2</p><section></section><text>bzlas par byas te/ oM tsa le a ni mit+ta tsA le hUM hUM phaT phaT swA hA/ bsnyen gnas kyi mchod pa sngon du btang la thun bzhir zla ba gcig bzlas pas zhi ba la sogs par 'gyur ro/ /sgrol ma dkar mo'i sgrub thabs so/ /a b+ha ya las dge slong tshul khrims rgyal mtshan</text></item>
<item><p>211b.3</p><section></section><text>gyis bsgyur ba'o//[ ]@##/ /rgya gar skad du/ dzAM gu li tA ra sA d+ha naM/ bod skad du/ sgrol ma dug sel ba'i sgrub thabs/ sgrol ma dug sel ma la phyag 'tshal lo/ /dug sel ma yi gzugs 'dzin ma'i/ /bcom ldan sgrol ma la btud nas/ /sems</text></item>
<item><p>211b.4</p><section></section><text>can rnams la snying brtse bas/ /bri bya de rab sgrub byed thabs/ /dang por re zhig sngags pas gtsang mar khrus byas shing gos dang phreng ba dkar po dang ldan pas dben pa'i sa phyogs legs par byugs par dri dkar po shin tu zhim pas chag chag btab cing / me tog dkar po'i</text></item>
<item><p>211b.5</p><section></section><text>bye brag rnams kyis sil mar bkram par bde ba'i stan la nye bar gnas te/ skye dgu la byams pa dang snying rje yang rnam par bsgoms la/ oM rang bzhin gyis rnam par dag pas chos thams cad rang bzhin gyis rnam par dag pa ni bdag yin no zhes brjod par bya'o/ /de nas stong</text></item>
<item><p>211b.6</p><section></section><text>pa nyid mngon du byas la/ yi ge paM dkar po las byung ba'i pad+ma dkar po 'dab ma brgyad pa/ de'i steng du yi ge a las skyes pa'i dkyil 'khor gyi steng du yi ge hrIHdkar po 'od zer gyi tshogs du ma spro bar byed pa bsam par bya ba'o/ /de dag las byung ba'i bcom ldan 'das ma</text></item>
<item><p>211b.7</p><section></section><text>dug sel ma bsgom par bya ste/ sku mdog dkar ba/ phyag bzhi ma ral pa dang dbu rgyan dang ldan pa 'od zer dkar po dang stod g.yogs dang ldan pa/ rin po che dkar po'i rgyan dang ldan pa/ sbrul dkar pos brgyan pa/ sems dpa'i skyil krung gis bzhugs pa'o/ /</text></item>
<item><p>212a.1</p><section></section><text>rtsa ba'i phyag gnyis kyis ni pi wang sbreng bar mdzad do/ /phyag g.yas pa dang g.yon pa gnyis kyis ni sbrul dkar po bsnams pas mi 'jigs pa'i phyag rgya mdzad pa ste/ zla ba'i 'od zer gyi phreng ba ldan pa bsgom par bya ba'o/ /mgo bo dang mgul ba dang nu</text></item>
<item><p>212a.2</p><section></section><text>ma'i bar du zla ba'i dkyil 'khor la gnas pa'i yi ge AHhrIHhUM rnams ji srid mi skyo ba'i bar du rnam par bsgom par bya ba'o/ /de'i rjes la sngags bzlas par bya ba ni hrIHste 'bum phrag bdun bzlas par bya ba'o/ /rgyan dkar po dang ldan pa dag gis me tog dkar po khri phrag bdun</text></item>
<item><p>212a.3</p><section></section><text>sbyin sreg bya'o/ /de nas bya khyung gi dbang phyug gi nus pa dang snyan dngags dang bstan bcos thams cad la mkhas par yang 'gyur ba yin no/ /'phags ma dug sel ma sgrol ma'i sgrub thabs yongs su rdzogs so// //a b+ha ya las tshul khrims rgyal mtshan gyis bsgyur</text></item>
<item><p>212a.4</p><section></section><text>ba'o//[ ]@##/ /rgya gar skad du/ d+ha na dA tA ra sA d+ha naM/ bod skad du/ sgrol ma nor sbyin ma'i sgrub thabs/ sgrol ma la phyag 'tshal lo/ /sgrol ma ljang gu zhal gcig phyag bzhi ma/ /spyan gnyis dang ldan kun du dga' mdzad ma/ /ngag gi dkyil 'khor gyi ni</text></item>
<item><p>212a.5</p><section></section><text>'khor lo'i yang / /lha mo bcu gnyis kyang ni spyan gnyis ma/ /khyad par 'phags dang rnyed par dka' ba yi/ /bcom ldan 'das ma 'phags ma sgrol ma yi/ /nor sbyin ma yi rim pa'i sgrub pa'i thabs/ /mdor bsdus pa ni legs par bdag gis bshad/ /rnal 'byor</text></item>
<item><p>212a.6</p><section></section><text>pas nang par snga mor byang chub tu sems bskyed la/ rang gi snying gar yi ge tA~M sngon po blta ste/ gdong bkru ba la sogs pa byas nas/ oM rang bzhin gyis rnam par dag pas chos thams cad rang bzhin gyis rnam par dag pa ni bdag yin no zhes brjod la/ oM a mr-i te hUM phaT</text></item>
<item><p>212a.7</p><section></section><text>ces bya ba 'di dang / se gol gyis phyogs bcu'i bgegs rnams tshar bcad la/ rang gi snying gar yi ge paM las byung ba'i pad+ma dmar po'i steng du yi ge aM gis bskyed pa'i zla ba la gnas par rang nyid kyi sa bon rnam par bsgoms te/ de las spros pas spyan drangs pa'i bla ma</text></item>
<item><p>212b.1</p><section></section><text>dang / sangs rgyas dang byang chub sems dpa' nam mkha' la gnas pa rnams legs par mchod cing / sdig pa bshags pa la sogs pa rnams kyang cho ga bzhin du byas shing / stong pa nyid kyang bsgoms te/ byin gyis kyang brlabs la/ mdun du yi ge ra dmar po yongs su gyur</text></item>
<item><p>212b.2</p><section></section><text>pa las nyi ma la gnas pa'i yi ge hUM nag po las byung ba'i sna tshogs rdo rje rnam par bltas te/ de las rdo rje 'phros pas rdo rje'i sa gzhi dang / rdo rje'i ra ba dang / rdo rje'i gur bsgom par bya ba'o/ /de nas sna tshogs rdo rje'i lte ba la yi ge paM dmar po las byung ba'i pad+ma'i</text></item>
<item><p>212b.3</p><section></section><text>steng du yi ge a las byung ba'i zla ba la gnas pa'i b+h+rU~M dkar po dang ba yongs su gyur pa las 'khor lo dkar po dbus na yi ge b+h+rU~M gnas pa dmigs la/ pad+ma dang zla ba dang 'khor lo dang sa bon rnams yongs su gyur pas bskyed pa'i gzhal yas khang ste/ thams cad kyang rin</text></item>
<item><p>212b.4</p><section></section><text>po che las gyur pa gru bzhi pa la sogs pa'i yon tan rnams dang ldan pa/ rim pa gnyis pa nang rim gyi lte ba la gnas pa'i pad+ma 'dab ma brgyad pa'i snying po la zla ba tshes pas nye bar mdzes par byas pa/ sgo bzhi na gnas pa'i nyi ma bzhi shin tu 'od 'phro bar blta bar bya'o/ /de</text></item>
<item><p>212b.5</p><section></section><text>nas dbus kyi zla ba'i steng du sa bon gyi yi ge de nyid do/ /de nas 'od spro ba dang bsdu ba'o/ /de nas sa bon de las bcom ldan 'das ma sgrol mar bdag nyid bsgom par bya ste/ zla ba'i gdan dang 'od zer dang ldan zhing zhi ba sems dpa'i skyil mo krung gis bzhugs pa/ sku mdog</text></item>
<item><p>212b.6</p><section></section><text>ljang sngon zhal gcig ma/ spyan gnyis phyag bzhi ma/ phreng ba dang / mchog sbyin pa dang / ut+pal dang / po ti bsnams pa/ sna tshogs pa'i rgyan dang na bza' dang ldan pa'o/ /de nas oM ni mgo la'o/ /tA ni dpral bar ro/ /re ni mig gnyis la'o/ /tu ni mgul</text></item>
<item><p>212b.7</p><section></section><text>par ro/ /t+tA ni ngag la'o/ /re ni snying la'o/ /tu ni lte bar ro/ /re ni gsang bar ro/ /swA ni pus mo gnyis la'o/ /hA ni rkang pa gnyis la dgod par bya'o/ /snying gar zla ba dang pad+ma la gnas pa'i sa bon gyi 'od zer gyis legs par bskul ba la sogs pa'i</text></item>
<item><p>213a.1</p><section></section><text>spyan ma la sogs pa'i lha mo rnams kyis dbang bskur bar gyur pas don yod grub pa cod pan la bsgom par bya ba'o/ /de nas phyi rim la gnas pa'i zla ba la rdo rje sgrol ma la sogs pa'i lha mo rnams skad cig gis bltas pas/ phyi nas rnam par bsgom par</text></item>
<item><p>213a.2</p><section></section><text>bya ba las shar du rdo rje sgrol ma nag mo rdo rje phyag na bsnams pa'o/ /lho na rin chen sgrol ma ser mo rin po che phyag na bsnams pa'o/ /nub na pad+ma'i sgrol ma dmar po pad+ma dmar po phyag na bsnams pa'o/ /byang na sangs rgyas sgrol ma dkar mo 'khor lo bsnams pa'o/ /me</text></item>
<item><p>213a.3</p><section></section><text>mtshams na me tog sgrol ma dkar mo me tog gi phreng ba bsnams pa'o/ /bden bral gyi mtshams na bdug pa'i sgrol ma nag mo phyag na spos phor bsnams pa'o/ /rlung mtshams na mar me'i sgrol ma ser mo mar me'i snod bsnams pa'o/ /dbang ldan gyi mtshams na dri'i sgrol ma</text></item>
<item><p>213a.4</p><section></section><text>dmar mo dri'i dung chos bsnams pa'o/ /'di dag rnams ni sna tshogs pad+ma'i 'dab ma'i zla ba la ste/ brgyad ka yang zla ba'i 'od dang ldan zhing sems dpa'i skyil krung gis bzhugs pa g.yon pas ut+pal bsnams pa/ zhal 'dzum pa sna tshogs pa'i rgyan dang na bza' dang ldan</text></item>
<item><p>213a.5</p><section></section><text>pa'o/ /shar gyi sgor ni rdo rje lcags kyu ma ste nag mo phyag na rdo rje lcags kyu bsnams pa'o/ /lho na ni rdo rje zhags pa ma ste ser mo rdo rje'i zhags pa phyag na bsnams pa'o/ /nub na ni rdo rje lcags thag ma ste dmar mo rdo rje'i lcags thag bsnams pa'o/ /byang na ni rdo rje dril</text></item>
<item><p>213a.6</p><section></section><text>bu ma ste dkar mo rdo rje dril bu phyag na bsnams pa'o/ /de dag rnams ni sgo bzhir nyi ma la blta bar bya ste/ nyi ma'i gzi brjid dang ldan pa/ skra ser po gyen du 'bar ba/ /g.yon bskum pa'i zhabs kyis gnas pa/ sbrul gyis brgyan cing bzhin rnam par bsgyur ba stag</text></item>
<item><p>213a.7</p><section></section><text>gi pags pa'i sham thabs bsnams pa/ phyag g.yon pa rnams kyis ut+pal bsnams pa yin no/ /de nas ye shes sems dpa' dang lhan cig tu byas la/ rang gi snying ga'i pad+ma la gnas pa'i rang gi sa bon shin tu phra ba mi g.yo ba'i yid kyis bsgoms la sngags</text></item>
<item><p>213b.1</p><section></section><text>bzlas par bya ba'o/ /oM tA re tut+tA re tu re d+ha na m+me da da swA hA/ de las langs pa'i dus su ni/ oM a kA ro mu khaM zhes bya ba la sogs pa'i sngags dang ut+pala'i phyag rgyas gtor ma btang la/ smon lam yang btab ste/ lha'i 'khor lo rang gi sa bon gyi nang du bsdus nas/ rang nyid</text></item>
<item><p>213b.2</p><section></section><text>kyi lha'i rnam pa dang ldan pas ji ltar bde bar rgyu bar bya'o/ /nyi ma phyed kyi dus dang phyi dro'i dus kyi thun dag la ni rang gi snying ga'i sa bon las skad cig gis lha'i 'khor lo kun du spros la sngar bzhin du bsgom pa dang bzlas pa la sogs pa bya ba'o/ /phyi dro'i dus dang gung gi dus</text></item>
<item><p>213b.3</p><section></section><text>kyi thun la ni 'di dag khyad par yin te/ me tog la sogs pas ye shes kyi dkyil 'khor legs par mchod la/ oM tA re tut+na re tu re muHzhes bya ba 'dis gshegs su gsol bar bya ba yin no/ /sgol ma nor sbyin ma'i sgrub thabs so /paN+Di ta chen po a b+ha</text></item>
<item><p>213b.4</p><section></section><text>ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ tA rod+b+ha wa ku ru kul+lA sA d+ha naM/ bod skad du/ sgrol ma las 'byung ba'i ku ru kul+lA'i sgrub thabs/ sgrol ma las 'byung ba'i ku ru kul+le la phyag 'tshal</text></item>
<item><p>213b.5</p><section></section><text>lo/ /re zhig thog mar sngags pas yid du 'ong bar 'gyur ba'i gnas 'ga' zhig tu 'jam pa'i stan nang tshangs can la sogs pa la nye bar gnas te/ thang ka la sogs pa la bzhugs pa'i bcom ldan 'das ma bkram la/ phyi rol gyi mchod pa byas nas rang gi snying</text></item>
<item><p>213b.6</p><section></section><text>gar/ dri med zla ba nya ba'i mdog /dbyangs yig dang po legs las 'byung / /sems kyi zla ba legs bsgoms la/ /sa bon de steng dgod par bya/ /dro ba rnams kyi bzhi pa ni/ /me yi yi ge steng na gnas/ /yi ge i dang yang dag ldan/ /nam mkha' gnyis kyis</text></item>
<item><p>213b.7</p><section></section><text>brgyan pa'o/ /de yi 'od zer sna tshogs kyis/ /'jig rten dri ma med byas shing / /mi mjed khams sogs sbyangs byas nas/ /ku ru kul+le'i rir song ste/ /de ni legs par bskul nas kyang / /spyan drangs nas ni mdun du bzhugs/ /sa bon de las mkhas pa</text></item>
<item><p>214a.1</p><section></section><text>yis/ /mchod pa'i sprin tshogs chen po spro/ /me tog bdug pa de bzhin sgron/ /dri dang lha bshos tshogs rnams dang / /'gying bag phreng ba gar dang glu/ /rol mo'i mchod sogs de bzhin du/ /dkon mchog gsum la skyabs su mchi/ /bdag</text></item>
<item><p>214a.2</p><section></section><text>gis sdig kun so sor bshags/ /'gro ba'i dge la rje yi rang / /sangs rgyas byang chub yid kyis gzung / /sngags 'di lan gsum brjod byas la/ /de nas bzod pa mdzod ces kyang / /de yi tshigs su bcad pa'i dbyangs ni 'di yin te/ bdag ni rmongs pa'i yid kyis</text></item>
<item><p>214a.3</p><section></section><text>kyang / /sdig pa cung zad gang bgyis pa/ /lus can gang yin skyob mdzad pa'i/ /lha mo khyod kyis de bzod mdzod/ /sems ni byams la gnas par bya/ /zhing de nas ni yang sems snying rje la nges par bzhag par byas la rab tu dga' ba'i sems kyang legs par bskyed</text></item>
<item><p>214a.4</p><section></section><text>pas gnas par bya ste/ /phyi nas ni btang snyoms su byas pas/ thams cad kyang sems tsam du rnam par gzhag par bya ba'o/ /rang bzhin nga rgyal gzhom don du/ /de nas sems kyang stong par bya/ /stong nyid me yis bsregs pas ni/ /yang srid phung po lnga mi 'byung / /</text></item>
<item><p>214a.5</p><section></section><text>oM stong pa nyid kyi ye shes kyi rdo rje'i rang bzhin gyi bdag nyid ni nga yin no/ /yud tsam stong nyid rnal 'byor bya/ /sems ngal gso bar bya ba dang / /dang po'i smon lam dran byas la/ /yang ni sa bon tsam dran bya/ /gcig tu yongs su myang 'das las/ /bdag gis</text></item>
<item><p>214a.6</p><section></section><text>sems can rab tu bsgral/ /'khor ba'i rgya mtsho brgal dka' las/ /ji ltar de dag bdag gis bsgral/ /snying rjes zin pas 'di rtogs nas/ /spyod med stong pa nyid btang ste/ /chos kyi dbyings kyi rang bzhin gyis/ /sems bskyed pa dang ldan pa la/ /sa bon</text></item>
<item><p>214a.7</p><section></section><text>sangs rgyas byin brlabs kyis/ /de la ut+pal zhes bya 'byung / /ut+pa la ni zla ba'i gzugs/ /dbyangs yig a las legs 'byung ngo / /zla ba der yang 'od zer sbyor ba yis/ /'jig rten khams rnams ma lus pa/ /de yi rnam sbyang bsgom par bya/ /sbyangs</text></item>
<item><p>214b.1</p><section></section><text>nas mkhyen bya 'od zer gyis/ /sangs rgyas bye ba thams cad ni/ /ut+pal de la zhugs par bsgom/ /de las sgrol ma 'byung ba yin/ /sku mdog dmar po phyag bzhi ma/ /pad+ma dmar po'i gdan la bzhugs/ /gos dmar zung bsnams skal ldan ma/ /rna gdub dbu rgyan</text></item>
<item><p>214b.2</p><section></section><text>dmar po can/ /g.yas kyi phyag gnyis mi 'jigs dang / /mda' bsnams pa dang gzhan ma yi/ /g.yon pa'i phyag ni gnyis kyis kyang / /gzhu dang mchog dmar ut+pal bsnams/ /ku ru kul+lA'i ri phug gi /nang bzhugs snang mtha'i cod pan gnas/ /pad+ma dmar</text></item>
<item><p>214b.3</p><section></section><text>po'i gdan 'og na/ /sgra gcan de steng yongs gnas pa/ /'dod pa'i lha ni khyo shug gnyis/ /shin tu rgyal ba bsgom bya ste/ /de la rdo rje skyil krung bzhugs/ /rig pa kun la rnam sbyangs ma/ /rgyan rnams thams cad kyis brgyan pa'i/ /bcom ldan 'das ma</text></item>
<item><p>214b.4</p><section></section><text>yang dag bsgom/ /dam tshig sku ni legs ldan pas/ /ye shes 'khor lo legs par dgug /skad cig snang ba yongs rdzogs pas/ /ye shes 'khor lo mdun du bzhugs/ /dzaHhUM baM hoH/ zhes bya ba 'dis/ spyan drangs</text></item>
<item><p>214b.5</p><section></section><text>dgug gzhug brtan par bya/ dgyes par yang bya ba'o/ /dam tshig gi phyag rgya'i sbyor bas kha'i lam nas gzhug par bya ste/ lag pa gnyis snyim par byas la gung mo gnyis ka yang rtse sprad cing / rtse 'og mthil du srin lag gnyis dgug pa mtheb mo gnyis khong du</text></item>
<item><p>214b.6</p><section></section><text>btang ba'i 'og tu mnan la/ mdzub mo gnyis gung mo gnyis kyi glor sbyar zhing gang gi tshe mthe'u chung gnyis kyang cung zad rtse dgug pa'o/ /'dis ni dam tshig btsing bar bya ba dang / 'dis 'khor lo gzhug par bya ba yang yin no/ /de nas ni sangs rgyas rnams kyi zhes bya</text></item>
<item><p>214b.7</p><section></section><text>ba'i tshigs su bcad pa'i dbyangs brjod pas dbang bskur ba don du gnyer bar bya ste/ byang chub rdo rje sangs rgyas rnams/ /ji ltar byin pa chen po'i che/ /bdag kyang bskyab par bgyid don du/ /mkha' rdor la sogs bdag la stsol/ /de dag cher gyur sbyin mdzad de/ /</text></item>
<item><p>215a.1</p><section></section><text>dbang bskur rgyal po zhes bya ba'o/ /me tog dbang bzhin rgyal po yang / /spyan ma lo sogs lnga bdag gis/ /khams gsum pa yi phyag byas pa'i/ /dbang bskur rdo rje chen po pa/ /sangs rgyas kun gyi gsang gsum gyi/ /gnas las legs</text></item>
<item><p>215a.2</p><section></section><text>byung bdag gis sbyin/ /sangs rgyas dbang bskur pa yin sgrol/ /chos ni gtsug gi nor bur bzhugs/ /ngo mtshar 'od zer dmar 'od kyis/ /'jig rten gsum po gsal bar mdzad/ /dbang bskur rin chen thob pas ni/ /dngos grub thams cad rab grub byed/ /lo phyed brtan</text></item>
<item><p>215a.3</p><section></section><text>pas legs gnas dang / /ji skad bshad mchog sngon du btang / /thun gsum la ni gtor ma btang / /sgom pa'i rim pa sngon 'gro bas/ /sgrol ma'i snying 'o yis ni 'dir/ /sngags ni mnyam par bzhags pas bzlas/ /oM ku ru kul+le hrIHswA hA/ de dag gi sngon du 'gro ba yi ge</text></item>
<item><p>215a.4</p><section></section><text>'bum bzlas pa las yang dag par brtsam par bya ba'o/ /cha shas kyis ni shes rab 'phel/ /cha gzhan gyis ni dbang du byed/ /cha ni gsum pa nyid kyis kyang / /mi yi dug ni 'byin par byed/ /de ni 'jig rten kun gyi mchod par byed 'gyur zhing / /bud med rgyags pa dag gis dregs</text></item>
<item><p>215a.5</p><section></section><text>ldan rnams kyang ste/ /ji ltar 'dod bzhin sngags 'dzin byed pa'i rje bo yis/ /bshad la goms pa'i sbyor bas lha mi mdzes rnams kyang / /sgrin pos rim gyis goms byas te/ /dngos grub phran tshegs bsgrub byas la/ /dngos grub chen po bsgrub par bya/ /thams cad du 'dir</text></item>
<item><p>215a.6</p><section></section><text>the tshom spang / /sgrol ma las byung ba'i ku ru kul+le'i sgrub thabs rtog pa las gsungs pa rdzogs so// //paN+Di ta chen po a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+lA sA d+ha naM/ bod skad du/ </text></item>
<item><p>215a.7</p><section></section><text>ku ru kul+le'i sgrub thabs/ sgrol ma las nges par 'byung ba'i ku ru kul+le la phyag 'tshal lo/ /gang zhig dran pa tsam gyis kyang / /lhar bcas lha min mi rnams kyang / /rtag tu ci bgyi bar 'gyur ba'i/ /sgrol ma de la bdag phyag 'tshal/ /dang por re zhig sngags pas bud med</text></item>
<item><p>215b.1</p><section></section><text>kyi 'gro ba ba'i 'drul 'jug la sogs pa dang bral zhing yid kyis rjes su mthun pa'i gnas 'ga' zhig tu bde ba'i stan la gnas la/ rang gi snying gar dbyangs yig dang po yongs su gyur pa las zla ba'i dkyil 'khor gyi steng du 'od zer dang bcas pa'i sa bon gyi yi ge hrIHrnam</text></item>
<item><p>215b.2</p><section></section><text>par spros ba'i 'od zer dmar po'i tshogs rnams kyis 'jig rten kun du snang bar byed pa sngon du 'gro bas/ ku ru kul+le'i ril gnas pa'i ku ru kul+le'i bcom ldan 'das ma legs par bskul zhing spyan drangs pa mdun gyi nam mkha'i yul phyogs su legs par bsams la/ </text></item>
<item><p>215b.3</p><section></section><text>snying ga'i sa bon gyi 'od zer des par sprul ba'i rnam pa sna tshogs pa'i me tog dang bdug pa la sogs pa'i mchod pa rnams kyis mchod par bya ba'o/ /de'i rjes la phyag 'tshal ba dang / sdig pa bshags pa dang / bsod nams la rjes su yi rang ba dang / yongs su bsngo</text></item>
<item><p>215b.4</p><section></section><text>ba dang / gsum la skyabs su 'gro don no/ /byang chub tu sems bskyed pa rnams sngon du 'gro bas/ bdag ni dkon mchog gsum la skyabs/ /bdag sdig thams cad so sor bshags/ /skye dgu'i bsod nams la rjes rang / /sangs rgyas byang chub yid kyis gzung // </text></item>
<item><p>215b.5</p><section></section><text>zhes bya ba 'di lan gsum du gdon no/ /de nas tshangs pa'i gnas bzhi bsgom pa sngon du 'gro bas chos thams cad stong pa nyid du rnam par bsgoms la/ de byin gyis rlob pa'i sngags brjod par bya ste/ oM stong pa nyid kyi ye shes kyi rdo rje'i rang bzhin gyi bdag nyid ni nga yin</text></item>
<item><p>215b.6</p><section></section><text>no/ /de'i rjes la 'jig rten thams cad sdug bsngal bar snying rjes dmigs la/ rang gi sems nyid sa bon gyi gzugs su rnam par blta bar bya'o/ /de yongs su gyur pa las ut+pal dmar po'i steng du dbyangs yig dang po yongs su gyur ba las zla ba gnas</text></item>
<item><p>215b.7</p><section></section><text>pa'i sa bon gyi 'od zer gyis sngar bzhin du 'jig rten kun du snang bar byas shing / de bzhin gshegs pa bye ba mtha' yas pa rnams yang dag par bskul nas spyan drangs la nang du gzhug par bya'o/ /ut+pal la sogs pa rnams yongs su gyur pa las sku mdog dmar po</text></item>
<item><p>216a.1</p><section></section><text>stong shag shin tu dmar ba 'od zer dmar pos khor yug tu gyur pa rna gdub dang dbu rgyan dmar po dang ldan pa/ phyag bzhi la g.yas pas mi 'jigs pa rab tu sbyin pa/ gnyis pas yang dag bkang pa'i mda'/ g.yon pas rin po che'i gzhu</text></item>
<item><p>216a.2</p><section></section><text>bsnams pa/ gnyis pas ut+pal dmar po bsnams pa/ de bzhin gshegs pa snang ba mtha' yas dbu rgyan la ste/ ku ru kul+le'i ri'i phug na bzhugs shing skra can gyi mgo la gnas pa'i chung ma dang bcas pa'i 'dod pa'i lha'i steng na pad+ma dang zla ba dmar po'i gdan la bzhugs</text></item>
<item><p>216a.3</p><section></section><text>pa'o/ /sgeg pa'i nyams kyis 'gyur mdog cing thog ma'i lang tsho dang ldan pa'i ku ru kul+le bsgom par bya ba'o/ /de ltar dam tshig sems dpa' rdzogs par byas la/ skad cig gis ye shes pa mdun du legs par spyan drang zhing legs par mchod do/ dam tshig gi phyag rgyas</text></item>
<item><p>216a.4</p><section></section><text>kha'i lam nas nang du gzhug par bya ba'o/ /de la dam tshig gi phyag rgya ni 'di yin te/ thal mo kha sbyar la gung mo gnyis rtse sprad nas bslang ba'i nang du srin lag gnyis bcug la/ gung mo dag gi rgyab tu mdzub mo gnyis legs par bya zhing mthe bong gnyis nang du bkug pa ni</text></item>
<item><p>216a.5</p><section></section><text>de'i rnam pa yin pas na ut+pala'i phyag rgya'o/ /de'i rjes la ni/ byang chub rdo rje sangs rgyas rnams/ /ji ltar byin pa chen po'i che/ /bdag kyang bskyab par bgyi don du/ /bdag la mkha' rdor la sogs stsol/ /zhes bya ba ni don du gnyer ba'o/ /khams gsum pa yis phyag byas</text></item>
<item><p>216a.6</p><section></section><text>pa'i/ /dbang bskur rdo rje chen po ni/ /bdag gis sbyin byas ngas rgyas kun/ /gsang gsum gnas las legs byung yin/ /zhes bya ba 'di brjod nas sangs rgyas kyi bkas spyan mal sogs pa rnams kyis dbang bskur sbyin par byed par bsgom par pa ste/ dbu rgyan la</text></item>
<item><p>216a.7</p><section></section><text>snang ba mtha' yas rnam par gnas pa yin no/ /de ltar bsgom pa byas la bzlas pa bya ste/ myur ba ma yin bul bar ma yin mi gsal ba ma yin yan lag dang bral bar ma yin pa dang / yan lag ma yin pa'i rtog pa yang spangs la/ oM ku ru kul+lA hrIHswA hA/ de ltar</text></item>
<item><p>216b.1</p><section></section><text>thun tshod gsum du rim pa bzhin du sku khur dang sha khar la sogs pa'i gtor ma btang ba sngon du btang bas gus pa dang bcas shing rgyun mi 'chad par bsam pa brtan pos zla ba drug tu bsgom par bya ste/ grub pa'i rtags 'byung bar 'gyur ro/ /de nas ni zla ba dang po la nad dang nye bar</text></item>
<item><p>216b.2</p><section></section><text>'tsho bzhi bar 'gyur ro/ /zla ba gnyis pa la ni zas bsod par gyur ba 'byung bar 'gyur ro/ /gsum pa la ni gos sna tshogs rnyed par 'gyur ro/ bzhi pa la ni tam+bu la rnam pa sna tshogs pa rgyun mi 'chad par rnyed do/ /lnga pa la ni ngo mtshar che ba'i gzugs la sogs pa'i yon tan dang</text></item>
<item><p>216b.3</p><section></section><text>ldan pa'i bud med 'du bar 'gyur ro/ /zla ba drug pa la ni lha dang klu dang gnod sbyin dang dri za dang mi 'am ci la sogs pa'i bu mo legs par 'du bar 'gyur ro/ /bcom ldan 'das ma bsgom pa la ni phal cher bud med rnams rnyed kyi nye bar 'byung bar 'gyur ro/ /des bdud kyi las</text></item>
<item><p>216b.4</p><section></section><text>de dag rnams yongs su spangs la bcom ldan 'das ma bsgom par bya ste/ rmi lam mam dngos su yang rung ste/ gsal bar bka' bsgo bar 'gyur ro/ /ral gri dang mig rtsi dang rkang pa'i phyug pa dang mi snang bar 'gyur ba dang / bcud kyis len dang mkha' spyod dang zhing</text></item>
<item><p>216b.5</p><section></section><text>skyong dang sa 'og grub pa las sogs pa'i dngos grub rnams bsgrub par bya'o/ /gal te bka' bsgo ba med par gyur na de'i tshe sngar bshad pa'i phyag rgya bcings la mchod pa dang gtor ma btang ba la sogs pa sngon du 'gro bas zla ba drug pa gzhan gyi zla ba la mtshan rangs pa bzlas par</text></item>
<item><p>216b.6</p><section></section><text>bya ba'o/ /de nas ni 'bar bar 'gyur zhing dngos grub kyang 'byung ste/ phyag rgya des tshangs pa dang / dbang po dang / nye dbang dang / drag po dang / sred med kyi bul sogs pa rnams yang dag par drangs shing legs par 'dus nas ci bgyi nyid du bsnyen te/ sgrub pa pa mngon</text></item>
<item><p>216b.7</p><section></section><text>par 'dod pa rnams phun sum tshogs par byed do/ /deng nas bzung nas skye ba dang / rga dang / 'chi ba dang bral bar gyur ba grub nas 'jig rten gyi khams gzhan du phyin cing de bzhin gshegs pa rnams mthong bar 'gyur ba dang sa dang gzungs la sogs pa nas thob par 'gyur ro/ /</text></item>
<item><p>217a.1</p><section></section><text>sgo lam las 'byung ba'i ku ru kul+le'i tshig lhug pa'i sgrub thabs rdzogs so// //paN+Dita chen po ab+ha ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ u pa de sha /bod skad du/ gdams</text></item>
<item><p>217a.2</p><section></section><text>ngag /swa las ku ru kul+ler bsgom/ /gzhan las nges 'byung mtsho skyes la/ /bsgrub bya nang du chud byas shing / /'dod pas mos par bsgom par bya/ /pad+ma cung zad dmar bsnams pa'i/ /ye shes sems dpa' de spyir bsam/ /gzugs lhung 'di ni nyin bdun du/ /thun</text></item>
<item><p>217a.3</p><section></section><text>tshod gsum du bsgom par bya/ /ku ru kul+les dpang du bya ba'i gdams ngag ab+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ u pa de shan+ta raH/ bod skad du/ gdams ngag gi khyad par/ hrIHyig myos pa'i 'dab ma nye ba'i bcud</text></item>
<item><p>217a.4</p><section></section><text>rnams 'dzag par gyur pa'i lce dag dang yang ni/ /de nyid blo gros skyed bar byed pa la ni snying gi dbus nyid du ni bya ba yin/ /de nyid mthong dug zil gnon dug 'joms byed pa chos kyi yi ger rang nyid 'bab pa ste/ /sgrol ma'i snying po 'di ni khams gsum rnam par rgyal byed shes bya snying rje'i</text></item>
<item><p>217a.5</p><section></section><text>zhing rnams kyis/ /gdams ngag gi khyad par ab+ha ya las tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+la sA d+ha naM/ bod skad du/ ku ru kul+le'i sgrub thabs/ ku ru kul+le la phyag 'tshal lo/ /dang por sngags pas gdong ba'i phyi byad</text></item>
<item><p>217a.6</p><section></section><text>la sogs pa byas te/ bde ba'i stan la gnas pas yi ge a las byung ba'i rang gi snying ga'i zla ba la yi ge hrIHshin tu dmar ba'i 'od zer gyi lha mo ku ru kul+le yang dag par spyan drangs shing / snying ga'i sa bon las kun nas byung ba'i mchod pa'i khyad par gyis legs par mchod la phyag</text></item>
<item><p>217a.7</p><section></section><text>'tshal ba dang / sdig pa bshags pa dang / bsod nams rjes su yi rang ba dang / bsngo ba dang / gsum la skyabs su 'gro ba dang / byang chub tu sems bskyed pa dang / gnas bzhi bsgom par bya ba rnams kyang byas te/ stong pa nyid kyang rnam par bsgom zhing sngags kyis</text></item>
<item><p>217b.1</p><section></section><text>kyang byin gyis brlabs la/ snying ga'i sa bon las nges par grub pa'i ut+pal dmar po las skyes pa'i zla ba'i dkyil 'khor la sa bon de nyid bsgom par bya ba'o/ /de dag thams cad yongs su gyur pa las bcom ldan 'das ma ste/ sku mdog dmar mo pad+ma dang zla ba dmar po'i</text></item>
<item><p>217b.2</p><section></section><text>gdan la na bza' dmar po dang dbu rgyan dang ldan pa/ phyag bzhi g.yas pas mi 'jigs pa rab tu sbyin pa/ gzhan gyis ni legs par bkang ba'i mda'o/ /g.yon pa'i gcig gis ni rin po che'i gzhu bsnams pa/ gzhan gyis ni ut+pal dmar po bsnams pa dbu rgyan</text></item>
<item><p>217b.3</p><section></section><text>la snang ba mtha' yas ku ru kul+le'i khong na bzhugs par gyur pa'i sgeg pa'i nyams dang ldan zhing mchog tu 'bar bar gyur pa'i gzhon nu lang tshol bab pa'i ku ru kul+le ji srid du skyo bar ma gyur pa de srid du bsgom par bya ba'o/ /skyo bar ni sngags bzlas par bya ba'o/ /de la</text></item>
<item><p>217b.4</p><section></section><text>sngags ni 'di yin te/ oM ku ru kul+le hrIHswA hA/ bsgrub bya dbang du bya bar 'dod pas ni shing mya ngan med dmar po'i rtsa bar le brgyan rtsis dkyil 'khor gru gsum pa byas la/ de la me tog dmar pos lha mo yang dag par mchod cing / bdag nyid kyang gos dmar pos</text></item>
<item><p>217b.5</p><section></section><text>bsgrub bya skra grol ba gcer bur gyur cing / myos pa rdog pas mnan te/ snying ut+pal dmar po'i mdas 'bigs bzhin pas sngags bzlas par bya ba'o/ /de la sngags ni 'di yin te/ oM ku ru kul+le hrIHche ge mo bdag gi dbang du gyis swA hA zhes bya ba'o/ /ku ru kul+le'i</text></item>
<item><p>217b.6</p><section></section><text>sgrub thabs so/ /a b+ha ya las tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+lA sA d+ha naM/ bod skad du/ ku ru kul+la'i sgrub thabs/ ku ru kul+le la phyag 'tshal lo/ /dang por sngags pas bde ba'i stan la nye bar gnas</text></item>
<item><p>217b.7</p><section></section><text>la/ snying ga'i sa bon gyi 'od zer gyis mdun du bcom ldan 'das ma sangs rgyas dang byang chub sems dpa' rnams kyang spyan drangs te legs par mchod la skyabs su 'gro ba la sogs pa rnams bya ba'o/ /de nas stong pa nyid du mos par byas te/ sngags kyis kyang byin</text></item>
<item><p>218a.1</p><section></section><text>gyis brlabs la/ yi ge aM las yang dag par byung ba'i zla ba'i dkyil 'khor la yi ge ta~M 'od zer gyi phreng ba dang ldan par rnam par bsams te/ de dag yongs su gyur pa las bcom ldan 'das ma ku ru kul+ler ba blta bar bya ba ni pad+ma dang nyi ma dmar po'i</text></item>
<item><p>218a.2</p><section></section><text>gdan la rdo rje'i skyil mo krung gis bzhugs pa/ phyag drug ma/ g.yas pa dang g.yon pa'i phyag dang po gnyis ni khams gsum rnam par rgyal ba'i phyag rgya mdzad pa/ g.yas dang g.yon pa'i phyag gnyis pa dag gis ni lcags kyu dang / ut+pal dmar po bsams</text></item>
<item><p>218a.3</p><section></section><text>pa'o/ /phyag lhag ma gnyis kyis ni mda' gzhu rna ba'i drung du 'gengs par mdzad pa/ na bza' dmar po bsnams pa/ dbu rgyan la de bzhin gshegs pa lnga ste/ bsgrub bya'i snying ga'i ut+pal dmar po'i lte ba'i zla ba'i dkyil 'khor la yi ge tA~M dmar po rnam par bsgoms</text></item>
<item><p>218a.4</p><section></section><text>la/ rlung gi dkyil 'khor la bskyon zhing snying lcags kyus phug la bkug ste/ de'i snying la nye bar zhugs la ut+pal dmar po'i mda' mde'us bsgrub bya yang dang yang du phug cing sngags bzlas par bya ba'o/ /de la sngags ni 'di yin te/ oM ku ru kul+le hrIHche ge mo</text></item>
<item><p>218a.5</p><section></section><text>bdag gi dbang du sgrubs hoHswA hA/ de nas rnam par myos shing dbang du gyur pas rkang pa gnyis la nges par gtugs par byed pa de bltas la bskur bar bya ste/ de ltar gyis ni brgya byin yang dbang du 'du bar 'gyur ro/ /'di ni ku ru kul+le'i sgrub thabs so/ /a b+ha ya las</text></item>
<item><p>218a.6</p><section></section><text>dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+lA sA d+ha naM/ bod skad du/ ku ru kul+le'i sgrub thabs/ ku ru kul+le la phyag 'tshal lo/ /sngar bzhin du stong pa nyid kyi mthar thug par rnam par bsgoms la/ yi ger yongs</text></item>
<item><p>218a.7</p><section></section><text>su gyur pa las nyi ma la yi ge hrIHlas spro ba dang bsdu ba'i tshogs rnams kyang bsgom zhing / skad cig gis de yongs su gyur pa las bcom ldan 'das ma ku ru kul+le ste/ phyag brgyad ma/ sku mdog dmar mo pad+ma dmar po 'dab ma brgyad pa dang nyi ma la rdo rje skyil krung gis</text></item>
<item><p>218b.1</p><section></section><text>bzhugs shing / gzhal yas khang gi nang na gnas pa/ phyag dang po gnyis kyis khams gsum rnam par rgyal ba'i phyag rgya mdzad pa/ g.yas pa'i phyag lhag ma rnams kyis ni lcags kyu dang / rna ba'i drung du bkang ba'i mda' dang / mchog sbyin pa'i phyag rgya mdzad pa/ </text></item>
<item><p>218b.2</p><section></section><text>g.yon pa'i phyag lhag ma rnams kyis ni zhags pa dang gzhu dang ut+pal bsnams pa'o/ /rgyan thams cad dang ldan pa bsgom par bya ba'o/ /shar gyi 'dab ma la rab tu dang ba'i sgrol ma'o/ /lho'i 'dab ma la grub pa'i sgrol ma'o/ /nub kyi 'dab ma la rgyal ba'i sgrol ma'o/ /</text></item>
<item><p>218b.3</p><section></section><text>byang gi 'dab ma la rna ba'i sgrol ma'o/ /dbang ldan gyi 'dab ma la tsun+d+ra'o/ /me'i 'dab ma la gzhan gyis mi thub pa'o/ /bden bral gyi 'dab ma la mar me rab tu gsal bar snang ba'o/ /rlung gi 'dab ma la sgrol ma dkar mo bsgom par bya ba'o/ /de dag thams cad kyang</text></item>
<item><p>218b.4</p><section></section><text>kha dog dmar mo de bzhin gshegs pa lnga dbu rgyan du gyur pa/ rdo rje skyil mo krung gis bzhugs pa/ g.yas pa'i phyag dag gis mchog sbyin pa'i phyag rgya dang / rna ba'i bar du bkang ba'i mda' bsnams pa/ g.yon pa'i phyag gis ut+pal dang gzhu bsnams pa/ shar</text></item>
<item><p>218b.5</p><section></section><text>gyi sgor ni rdo rje 'jigs byed ma ste gsus pa 'jol ba zhal rnam par bsgyur ba mdog dmar ba mi bskyod pa dbu rgyan la bzhugs pa/ g.yas pa'i phyag gnyis kyis sdigs mdzub dang lcags kyu bsnams pa/ g.yon pa'i phyag gnyis kyis rdo rje'i dril bu dang zhags pa</text></item>
<item><p>218b.6</p><section></section><text>bsnams pa'o/ /lho sgor ni gzhan gyis mi thub ma ste kha dog ser mo dbu rgyan la rin chen 'byung ldan bzhugs pa/ phyag g.yas pa gnyis kyis ni dbyug pa dang lcags kyu bsnams pa/ g.yon pa'i phyag gnyis kyis ni dril bu dang zhags pa bsnams pa'o/ /nub</text></item>
<item><p>218b.7</p><section></section><text>sgor ni ral gcig ma ste kha dog nag mo skra ni gyen la gsus pa 'phyang ba/ tshems kyis ma mchu kun nas bsdams pa/ dbu rgyan la snang ba mtha' yas bzhugs pa/ g.yas kyi phyag gnyis na rdo rje dang lcags kyu bsnams pa/ g.yon gyi phyag gnyis na dril bu dang</text></item>
<item><p>219a.1</p><section></section><text>zhags pa bsnams pa'o/ /byang gi sgor ni rdo rje dri za ma ste ser ljang ma don yod grub pa dbu rgyan la bzhugs pa/ zhal rnam par bsgyur pa/ gsus pa 'jol ba/ phyag g.yas pa gnyis kyis ni kha T+wAM ga dang lcags kyu bsnams pa/ g.yon pa'i</text></item>
<item><p>219a.2</p><section></section><text>phyag gnyis kyis ni dril bu dang zhags pa bsnams pa bsam par bya ste/ bzhi po de dag rnams ni g.yon bskum pa'i zhabs kyis bzhugs pa'o/ /de la khams gsum rnam par rgyal ba'i phyag rgya ni 'di yin te/ lag pa gnyis kyi rgyab gnyis sprad la srin lag</text></item>
<item><p>219a.3</p><section></section><text>gnyis mdud pa byas shing mthe'u chung gnyis dang gung mo gnyis kyis kun nas dkris te/ mdzub mo gnyis lcags kyu'i rnam pa ltar byas pa 'gying ba dang ldan pas dpral ba'i phyogs su gzung bar bya ba'o/ /bsgoms pas dub na sngags bzlas par bya ste/ oM ku ru</text></item>
<item><p>219a.4</p><section></section><text>kul+le hrIHswA hA/ khri bzlas pas skye bo thams cad dbang du 'gyur ro/ /khri phrag gis ni bka' blon pa'o/ /ut+pal dang mar dang sbrang rtsis byugs pa'i shing a shwad+tha dang yam shing rnams kyis sbyin sreg byas na 'dod pa'i go 'phang thob par 'gyur ro/ /dpal 'bras kyi shing gi me</text></item>
<item><p>219a.5</p><section></section><text>legs par sbar la mar dang sbrang rtsis byugs pa'i dpal 'bras 'jug sbyin sreg byas pas ni rgyal po'i blon po dbang du 'gyur ro/ /ut+pal stong sbyin sreg byas shing lha mo'i mdun du mar gyi mar me stong phul bas ni rgyal po thams cad dbang du 'gyur ro/ /ku ru kul+le'i sgrub thabs</text></item>
<item><p>219a.6</p><section></section><text>rdzogs so// //'di ni in+d+ra b+hU ti ba'i zhal snga nas mdzad pa yin no/ /a b+ha ya las tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+lA sA d+ha naM/ bod skad du/ ku ru kul+le'i sgrub thabs/ de nas sngags pa skyes pa dang bud med dag</text></item>
<item><p>219a.7</p><section></section><text>dbang du bya bar 'dod pas dkar po'i tshes gcig nas brtsams te nyi ma re re zhing thun gsum du khri phrag re bzlas par bya ste/ bcom ldan 'das ma la dmigs shing smad g.yogs dmar po bcings te/ lus la yang legs par gon pa'o/ /de la rim pa ni 'di yin te/ rang gi snying</text></item>
<item><p>219b.1</p><section></section><text>gar nyi ma la gnas pa'i yi ge hrIHdmar pos bskyed pa'i pad+ma dmar po 'dab ma brgyad pa rtsa ba skye gnas kyi bar du zug pa rnam par bsams la/ de'i 'dab ma brgyad la ni A I U r-I l-I ai au AHbya ba dbyangs yig 'di brgyad yongs su gyur pa las bung ba brgyad de/ dga' zhing</text></item>
<item><p>219b.2</p><section></section><text>rgyas la khro bar gyur pa kha dog dmar ba rim gyis gnas pa rnams rang gi sna bug gi rlung gis bskul nas rang gi sna bug g.yon pa nas phyung ste/ bsgrub bya'i sna bug gi bu ga g.yas pa nas rab tu zhugs te rtsa ba nas rnam par nyams par byad par bltas la/ a i u r-i l-i e</text></item>
<item><p>219b.3</p><section></section><text>o aM bya ba'i dbyangs yig thung ngu na brgyad po 'di yongs su gyur pa las de dag bsgoms la rna ba'i drung du bkang ba'i ut+pal dmar po'i mda' gzhu'i tshogs kyis bsgrub bya'i ze'u 'bru phug nas de dag yongs su smin pa las mdas drangs nas de'i sna bug g.yon pa'i bu ga nas</text></item>
<item><p>219b.4</p><section></section><text>nges par 'ongs pas rnal 'byor pa'i sna bug g.yas pa nas de rang gi snying la rab tu zhugs pa rnam par bsam mo/ /phyi nas ni ut+pala'i yu bas mgrin pa bcings shing skye gnas kyang lcags kyus phug pas lhang kyog bskyod nas 'od zer 'bar bas mchog tu dbang du</text></item>
<item><p>219b.5</p><section></section><text>byas shing de la zhon la dga' ba dang ldan pas sngags bzlas par bya ba'o/ /oM ku ru kul+le hrIHche ge mo bdag gi dbang du gyis swA hA/ nyi ma bdun na 'grub par 'gyur ba yin no/ /bung ba'i rnal 'byor gyi ku ru kul+le'i sgrub thabs so/ /a b+ha ya las dge</text></item>
<item><p>219b.6</p><section></section><text>slong tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+lA swA d+ha naM/ bod skad du/ ku ru kul+le'i sgrub thabs/ oM ku ru kul+le la phyag 'tshal lo/ /dang po bde ba'i stan la nye bar gnas la/ ku ru kul+lA'i gzugs su byas te/ </text></item>
<item><p>219b.7</p><section></section><text>sems can ma lus dbang du byas pa brtsam par bya ba'o/ /rang gi snying gar nyi ma'i dkyil 'khor ro/ /de'i steng du yi ge tA~M dmar po'o/ /de las 'od zer lnga kun nas spros la de bzhin gshegs pa rnams legs par mchod cing / dkon mchog gsum la</text></item>
<item><p>220a.1</p><section></section><text>bdag skyabs mchi/ /zhes bya ba la sogs pas sdig pa bshags pa la sogs pa rnams kyang byas la/ stong pa nyid kyang rnam par bsgoms shing / phyi nas ni ut+pal dmar po'o/ /de'i steng du nyi ma'i dkyil 'khor ro/ /de'i steng du yi ge tA~M dmar</text></item>
<item><p>220a.2</p><section></section><text>po'o/ /de dag rnams thams cad kyang yongs su gyur pa las ni rje btsun ma ku ru kul+le sku mdog dmar mo/ phyag bzhi ma/ g.yas kyi phyag na ni mda' dang mi 'jigs pa'i phyag rgya'o/ /g.yon gyis ni gzhu dang ut+pal 'dzin pa/ rdo rje skyil mo krung gis gnas pa/ </text></item>
<item><p>220a.3</p><section></section><text>stong du bsnams pa'i shag chung dang ldan par bdag nyid bsgom par bya ba'o/ /'og tu ni 'dod pa'i lha bza' shug bcas par bsam par bya'o/ phyi nas ni bsgom pa dang ldan pas gsang sngags bzlas par bya ba'o/ /oM ku ru kul+le hrIHswA hA/ ku ru lul+le'i sgrub thabs so/ /a</text></item>
<item><p>220a.4</p><section></section><text>b+ha ya la tshul khrims rgyal mtshan gyis bsgyur ba'o//[ ]@##/ /rgya gar skad du/ ku ru kul+lA sA d+ha naM/ bod skad du/ ku ru kul+le'i sgrub thabs/ rang gi snying ga'i zla ba'i dkyil 'khor gyi yi ge hrIHlas byung ba'i ut+pal dmar po'i dbus na yi ge hrIHgnas par</text></item>
<item><p>220a.5</p><section></section><text>bsgom par bya ba'o/ /de dag yongs su gyur pa las 'phags ma ku ru kul+le ste/ sku mdog dmar po pad+ma dang zla ba dmar po'i gdan can/ 'od zer dmar po khor yug tu 'khyil ba/ kha dog dmar po rnam pa sna tshogs pa'i stod g.yogs dang smad g.yogs bsnams pa/ </text></item>
<item><p>220a.6</p><section></section><text>dbu rgyan snang ba mtha' yas te/ phyag bzhi ma/ rtsa ba'i phyag gnyis kyis ut+pal dmar po'i mda' mde'u dang rna ba'i mthar thug par 'then pas rnam par mdzes pa'i me tog gi gzhu bsnams pa'o/ /g.yon pas sdong bu dang bcas shing kha bye ba'i ut+pal dmar po bsnams</text></item>
<item><p>220a.7</p><section></section><text>pa'o/ /g.yas pas ni mchog sbyin pa'o/ /cher 'jo zhing sgeg pa'i nyams kyis 'gyur ldog dang ldan par dmigs la ye shes sems dpa' dang gcig tu byas te/ rang gi lus kyi 'od zer spros pa'i lcags kyus drangs pa'i lha dang / lha ma yin dang bya khyung dang / mi</text></item>
<item><p>220b.1</p><section></section><text>'am ci dang / lto 'phye chen po dang / gnod sbyin dang / skyes pa dang bud med kyi tshogs brgya phrag dang / stong phrag la sogs pa rnams lus rab tu 'dud par byed cing / shin tu gus pa dang ldan pas mchog tu dbang du gyur pas phyogs bcu rnams su legs par lta blta bar bya zhing / </text></item>
<item><p>220b.2</p><section></section><text>oM ku ru kul+le hrIHswA hA/ bya ba'i sngags 'di bzlas par bya ste/ 'bum phrag nas brtsams nas ji srid mthar thug pa med pas bcom ldan 'das ma mngon du bya ba'o/ /de nas 'ga' zhig dbang du byed par 'dod pas bzlas pa 'bum phrag byas shing ji skad du bshad pa'i rnal 'byor</text></item>
<item><p>220b.3</p><section></section><text>la gnas te/ gus pas rab tu 'dud par byed pa'i lha dang lha ma yin la sogs pa'i dbus su gnas pa'i bdag nyid kyi lus kyi 'od zer gyis drangs pa'i bsgrub bya mdun du legs par bzhag la/ rang gi snying gar ut+pal dmar po 'dab ma bcu drug pa de'i snying la yang rnam par</text></item>
<item><p>220b.4</p><section></section><text>bsams te/ 'phags pa rdo rje lus med las bshad pa'i rim pa ltar bung ba dang lcags kyu bsgoms pas de'i ming gi yi ge rang gi snying ga'i sngags kyis dang por kun nas mnan nas/ de bzhin du mdas snying phug cing chags pa chen po mos par gyur pa dang / gzhus rkang pa</text></item>
<item><p>220b.5</p><section></section><text>gnyis dang ut+pala'i zhags pas kyang ske ba bcings shing kun nas drangs pas rang gi rkang pa gnyis kyi drung du bsgyel bar bya'o/ /gal te skyes pa yin na ni lcags kyus snying phug par bya ba'o/ /ji ste bud med yin na ni chos 'byung nas so/ /oM ku ru kul+le che ge mo 'am che ge mo yang</text></item>
<item><p>220b.6</p><section></section><text>rung ste kun nas khug cig hrIHswA hA zhes bya ba'i sngags bzlas par bya'o/ /bsgrub bya kun nas drangs la yang sngags nyid kyis dbang du gyis shig ces bar du bcug pas bzlas par bya'o/ /brgya bzlas pas ni tha mal pa'i skyes pa dang / bud med kyi tshogs dang / rgyal po dang / </text></item>
<item><p>220b.7</p><section></section><text>blon po yang dbang du 'gyur ro/ /khris ni skye dgu'i 'jig rten pa rnams so/ /'bum gyis ni rgyal po'o/ /'bum phrag bdun gyis ni lha dang lha ma yin gyi bu mo rnams kyang ngo / bye bas ni bya khyung dang rab brtan la sogs pa'i lha'i dud 'gro rnams dang / tha mal pa'i dud 'gro</text></item>
<item><p>221a.1</p><section></section><text>rnams kyang ngo / /dus ring por gus pa dang bcas shing rgyun mi chad pas mtha' yas par bzlas pas ni sa gsum ka yang dbang du byed par 'gyur ba yin no/ /ku ru kul+le'i sgrub thabs so/ /a b+ha ya'i zhal snga nas tshul khrims rgyal mtshan</text></item>
<item><p>221a.2</p><section></section><text>gyis bsgyur ba'o//[ ]@##/ /rgya gar skad du/ ku ru kul+le swA d+ha naM/ bod skad du/ ku ru kul+le'i sgrub thabs/ thog mar re zhig sgom pa pos dri lngas dang po nyid du sa phyogs kyi nye 'khor legs par byugs la/ sdom brtson sems rangs shing mnyam par</text></item>
<item><p>221a.3</p><section></section><text>gzhag pas stan 'jam po la nye bar gnas te/ de'i rjes la snying gar yi ge ra yongs su gyur pa las nyi ma'i dkyil 'khor 'bar ba'i phreng ba'i 'od zer gyi dra bas bskor ba'o/ /de'i lte ba la yi ge hrIHdmar po rnam par bsam par bya'o/ /de nas yi ge hrIHlas kun nas 'phros</text></item>
<item><p>221a.4</p><section></section><text>pa'i 'od kyi dra bas phyogs bcu kun na gnas pa'i sems can gyi khams snang bar byas shing / dpal dang ldan pa ku ru kul+le'i skur yang bkod nas phyir 'ongs par gyur te/ de nyid la rab tu zhugs par gyur pa'i 'od zer 'bar bar rnam par bsgom par bya ba'o/ /de'i phyi nas</text></item>
<item><p>221a.5</p><section></section><text>ni mdun gyi nam mkha' la lo brgyad pa gnyis kyi tshad du gyur pa dbu skra kham ser gyen du 'bar ba/ dbu la thod pa lngas brgyan pa/ ro la bzhugs pa/ mgo bo'i phreng ba'i do shal du mdzad pa/ skyil krung phyed pa'i gar stabs kyis bzhugs pa/ zhal gyi mche ba cung zad</text></item>
<item><p>221a.6</p><section></section><text>rnam par gtsigs pa/ ljags 'dril bar mdzad pa/ 'khor lo dang rna rgyan dang mgul rgyan dang dpung rgyan dang rked rgyan dang rkang rgyan du bya ba rnams kyis brgyan pa/ stag gi pags pa'i sham thabs bsnams pa/ dmar la zlum pa g.yon du 'dzugs par mdzad</text></item>
<item><p>221a.7</p><section></section><text>pa'i spyan gsum g.yo ba/ snang ba mtha' yas kyi dbu brgyan pa/ phyag bzhi ma/ ut+pal dmar po'i mda' mde'u ma rna ba'i bar du khengs par bkang pa'i me tog dmar po'i gzhu bsnams pa/ phyag lhag ma gnyis kyis ni me tog dmar po las byas pa'i lcags</text></item>
<item><p>221b.1</p><section></section><text>kyu dang ut+pal dmar po bsnams par bsam par bya ba'o/ /'di nyid mchod pa'i don du rang gi snying ga'i nyi ma'i dkyil 'khor la gnas pa'i yi ge hrIHlas nges par byung ba'i nye bar mkho ba'i mchod pa me tog dang / bdug pa dang / mar me dang / dri dang / lha bshos</text></item>
<item><p>221b.2</p><section></section><text>la sogs pas mchod par bya ba'o/ /mchod pa dang / rnal 'byor pa mchog tu snying rje dang ldan pas gus pas btud la lus la sogs pas phyag btsal bar bya ba'o/ /de nas ni gang bdag gis bgyis pa dang / bgyid du stsal ba dang / bgyid pa la rjes su</text></item>
<item><p>221b.3</p><section></section><text>yi rang ba'i sdig pa de dag bcom ldan 'das ma'i mdun du mngon sum du bshags par bgyi'o/ /de'i rjes la 'khor ba'i rgya mtshor lhung bar gyur pa'i sems can gyi khams rnams legs par sgrol ba'i ngo bor gyur pa'i byang chub kyi sems spel bar bya ba'o/ /de</text></item>
<item><p>221b.4</p><section></section><text>nas tshangs pa'i gnas bzhi bsgom par bya ba'o/ /de'i rjes thogs la stong pa nyid bsgom par bya ba'o/ /de la ni sems tsam du byin gyis brlabs la gnas par bya ba yin la/ sngags 'di yin te/ oM stong pa nyid kyi ye shes kyi rdo rje'i rang bzhin gyi bdag nyid</text></item>
<item><p>221b.5</p><section></section><text>ni nga yin no zhes bya ba ni sems byin gyis brlab pa'o/ /de'i rjes la nam mkha'i dbyings su yi ger yongs su gyur pa las nyi ma'i dkyil 'khor 'bar ba'i phreng bas 'khrigs par rnam par bsams la/ de'i steng du yi ge hUM mthing nag yongs su gyur</text></item>
<item><p>221b.6</p><section></section><text>pa'i sna tshogs rdo rje las rdo rje sa gzhi dang ra ba dang rdo rje'i gur bcing ba rnam par bsgom par bya ste/ 'di ni srung ba'i 'khor lo'o/ /de'i dbus su e'i rnam par byas pa'i lha rdzas kyi chos 'byung ye shes kyi kha dog dkar ba rnam par bsgom mo/ /de'i dbus</text></item>
<item><p>221b.7</p><section></section><text>su yi ge hrIHdmar po las byung ba'i pad+ma dmar po 'dab ma brgyad pa'o/ /de'i lte ba'i steng du yi ge ra yongs su gyur pa las nyi ma'o/ /de'i steng du ra'o/ /yang de'i steng du mtshan sum cu rtsa gnyis kyi bdag nyid du gyur pa'i zla ba rgyas pa dkar po'o/ /de'i</text></item>
<item><p>222a.1</p><section></section><text>steng du nyi ma'i dkyil 'khor te/ kha dog dmar po dpe byad bzang po brgyad cu'i ngo bo'o/ /de dag gi dbus su yi ge hrIHdmar po yongs su gyur pa las ut+pal dmar po'i mda' rang nyid kyi sems la zhugs par rnam par bsgom mo/ /phyi nas</text></item>
<item><p>222a.2</p><section></section><text>nyi zla dang mda' gcig tu gyur pa las/ sngar bzhin du bdag nyid ku ru kul+le'i skur bsgom par bya ba'o/ rnam par bsgoms nas kyang rang gi snying gar yi ge ra las nyi ma'i dkyil 'khor ro/ /de'i mthil du phyis yang yi ge hrIHbsgom par bya ba'o/ /de las byung ba'i</text></item>
<item><p>222a.3</p><section></section><text>'od zer gyis bskul la mgon po dpag med spyan drangs la gsang ba cig shos kyi mchod pas legs par mchod par bya ba dang / /dbang yang gsol ba gdab par bya ba'o/ /de la gsol ba 'debs pa ni 'di yin te/ snang mtha' mgon gyis bdag dbang bskur</text></item>
<item><p>222a.4</p><section></section><text>du gsol/ /bya ba'o/ /de nas mgon po dpag med kyis bdud rtsi lngas gang ba'i bum pa rang nyid kyi snying gnas spro bar bya ba dang / gzhan dag kyang bsgom par byas la/ de nas bdud rtsi lngas yongs su gang bar gyur pa'i bum pa de dag gis mngon par bkru bar</text></item>
<item><p>222a.5</p><section></section><text>bya ba'o/ /khrus byas par gyur nas kyang bum pa rnams rang gi snying gar legs par gzhug par bya ba'o/ /de la rab tu bcug la rnal 'byor pas mgo la mgon po dpag med bsgom par bya ba'o/ /'di thun tshod gsum du rnam par bsgom par bya zhing sngags</text></item>
<item><p>222a.6</p><section></section><text>bzlas par bya ba'o/ /de la sngags ni/ oM ku ru kul+le hrIHswA hA/ tsan+dan dmar pos khyad par du bzlas par bya ba'o/ /oM AHhUM zhes bya bas kha byin gyis brlab pa dang lus so/ /de nas sngags pas skyes pa dang bud med dag dbang du bya bar 'dod na dkar po'i</text></item>
<item><p>222a.7</p><section></section><text>tshes gcig nas brtsams te smad g.yogs dmar po bcings shing lus kyi dkyil 'khor la yang gon la bcom ldan 'das ma'i sku la kun nas dmigs pas thun gsum du khri phrag re nyi ma re re zhing ngo / /de'i rjes la rang gi snying ga'i nyi ma la gnas pa'i yi ge hrIHdmar po</text></item>
<item><p>222b.1</p><section></section><text>yongs su gyur pa las pad+ma dmar po 'dab ma brgyad pa/ yu ba skye gnas kyi bar du rnam par zug pa rnam par bsgom par bya ba'o/ /de'i 'dab ma rnams la ni mtha' ma mtha' ma'i dbyangs yig yongs su rdzogs pa las shin tu dga' zhing rgyas la 'phro ba'i bung ba</text></item>
<item><p>222b.2</p><section></section><text>dmar po brgyad do/ /snga phyi rim pa'i go rims nges pas rang gi sna bug gi rlung gis bskyod nas 'phur te/ g.yas pa las cig shos kyi sna bug gi bu ga nas byung bas/ bsgrub bya'i sna bug gi bu ga g.yas par rab tu zhugs pas pad+ma rtsa ba dang bcas pa rnam par</text></item>
<item><p>222b.3</p><section></section><text>'jib par byed do/ /dang po'i dbyangs brgyad brgyad po rnams kyis ni 'dab ma la dmar po cung zad ldan pa rnam par 'jib par byed pa 'di dag tu rnal 'byor pas blta bar bya ba'o/ /phyi nas ni ut+pal dmar po'i mda' gzhu rna ba'i bar du bkang ba mig chad par gtad</text></item>
<item><p>222b.4</p><section></section><text>pa'i sngags pas ze'u 'bru rab tu dbug par bya ba'o/ /de nas bung ba de dag rang gi dam tshig gis bskul bas dbyangs yig re re khyer te sna bug gi bu ga g.yon pa nas byung nas rnal 'byor ba'i sna bug gi bu ga g.yas pa nas legs par bya ba 'dis ni rang gi snying la rang dang</text></item>
<item><p>222b.5</p><section></section><text>gzhan gyi shes pa gcig gi ngo bor bya ba'o/ /phyi nas ni ut+palas mgul pa bcings shing / skye gnas lcags kyus zug rngu bskyed de/ mda'i dra ba'i rnam par bsam pas dbang du bya ba'o/ /zo chun gyi 'khor lo la bskyon pas bsgrub bya bkug la/ sngags</text></item>
<item><p>222b.6</p><section></section><text>kyi gzugs kyis sgrub pa pos gdams ngag dang bcas pa legs par rtogs par byas pas rtag tu dga' bas sngags bzlas par bya ba'o/ /oM ku ru kul+le hrIHche ge mo bdag gi dbang du gyis swA hA/ snying ma lus par bsreg pa ni mtshan mo bya ba'o/ /de nas</text></item>
<item><p>222b.7</p><section></section><text>de myos par gyur pa dag gi sngags kyis bskul nas 'ong bar 'gyur te/ skra zhig cing gos med pa gang gis kyang ma gnyer zhing gzhan su'i yang dbang ma yin par ro/ /de thob nas yi dam gyi lha'i sbyor bas sangs rgyas kyi dkyil 'khor mchod par bya ba'o/ /dngos</text></item>
<item><p>223a.1</p><section></section><text>grub rgya chen po 'ga' zhig gis kyang rnam par 'joms par mi nus so/ /oMD+ya na nas des par byung ba'i ku ru kul+le'i sgrub thabs so/ /mkhas pa chen po byang chub sems dpa' ma la ba dA na shrI dz+nyA na'i zhal snga nas/ dge slong tshul khrims rgyal mtshan gyis bsgyur</text></item>
<item><p>223a.2</p><section></section><text>ba'o//[ ]@##/ /rgya gar skad du/ pradz+nyA pA ra mi tA swA d+ha naM/ bod skad du/ shes rab kyi pha rol tu phyin ma'i sgrub thabs/ sngar bshad pa'i cho ga'i rim pas yi ge a las byung ba'i zla ba la yi ge hrIHser pos bskyed pa'i sna tshogs pad+ma la yi ge haHser po yi ge a</text></item>
<item><p>223a.3</p><section></section><text>la sogs pa dbyangs yig bcu drug gis yongs su bskor ba/ phyi rol du ka la sogs pa brjod pa'i yi ge sum cu rtsa gnyis kyis yongs su bskor bar bya ba'o/ /de nas 'gying bag ma dang / phreng ba ma dang / gar ma dang / glu dbyangs ma dang / me tog ma dang / bdug</text></item>
<item><p>223a.4</p><section></section><text>pa ma dang / mar me ma dang / dri ma zhes bya ba dang / rnal 'byor ma brgyad do/ /de dag rnams thams cad yongs su gyur pa las ye shes kyi zla ba'i dkyil 'khor yin te 'od zer rab tu 'bar ba dang ldan pa'o/ /de'i steng du ni pad+ma'o/ /de'i steng du ni shes rab kyi pha rol tu phyin pa'i po ti'o/ /</text></item>
<item><p>223a.5</p><section></section><text>de'i steng du ni zla ba'i dkyil 'khor gnyis pa'o/ /de'i steng du ni po ti gnyis pa'o/ /de dag rnams thams cad kyang yongs su gyur pa las ni bcom ldan 'das ma shes rab kyi pha rol tu phyin ma yin te/ sku mdog ser mo/ zhal gcig phyag gnyis ma/ de bzhin gshegs pa lnga dbu rgyan la bzhugs pa/ </text></item>
<item><p>223a.6</p><section></section><text>chos 'chad kyi phyag rgya dang ldan pa/ 'dab ma kha dog sna tshogs pa'i pad+ma dang zla ba'i gdan la bzhugs pa/ rgyan thams cad dang na bza' dang ldan ma/ g.yas pa dang g.yon pa'i glo gnyis na ut+pal la bzhugs pa'i shes rab kyi pha rol tu phyin pa'i glegs bam bsnams pa'o/ /sngags ni/ </text></item>
<item><p>223a.7</p><section></section><text>oM AHhrIHhUM swA hA/ yi ge hUM ser po dpral bar ro/ /yi ge AHdkar po mgul par ro/ /yi ge d+hIHser po snying gar ro/ /yi ge hUM nag po lte bar yin te/ bzlas pa'i dus su yi ge bzhi pa'o/ /rjes su bsam par bya ba'o bya ba yin no/ /gser gyi mdog gi shes rab kyi pha rol tu phyin</text></item>
<item><p>223b.1</p><section></section><text>ma'i sgrub thabs rdzogs so// //paN+Di ta chen po a b+ha ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ pradz+nyA pA ra mi tA swA d+ha naM/ bod skad du/ shes rab kyi pha rol tu phyin pa'i sgrub thabs/ sngar bshad pa'i rim pas stong pa nyid bsgoms pa'i rjes thogs la/ pad+ma dmar</text></item>
<item><p>223b.2</p><section></section><text>po'i zla ba la gnas pa'i yi ge d+hIHser po yongs su gyur pa las shes rab kyi pha rol tu phyin ma ser mo ste/ ral pa dang dbu rgyan gyi mtha' na mi bskyod pa bzhugs pa/ chos bshad pa'i phyag rgya mdzad pa/ po ti dang ldan pa'i ut+pal sngon po g.yon pa'i zur na bsnams pa/ stod g.yogs dang stod shag bsnams pa/ lha rdzas kyi na</text></item>
<item><p>223b.3</p><section></section><text>bza' dang rgyan mnga' ba zhes bya ba de lta bur bsgoms la/ oM d+hIHshru ti smr-i ti bi dza ye swA hA zhes bya ba'i sngags bzlas par bya ba'o/ /mdor bsdus pa'i shes rab kyi pha rol tu phyin pa'i sgrub thabs so/ /mA la ba zhes bya ba d+ha byang chub sems dpa'i zhal snga nas dge slong tshul khrims rgyal mtshan gyis bsgyur ba'o// </text></item>
<item><p>223b.4</p><section></section><text>@##/ /rgya gar skad du/ pradz+nyA pa ra mi tA sA d+ha naM/ bod skad du/ shes rab kyi pha rol tu phyin ma'i sgrub thabs/ 'phags ma shes rab kyi pha rol tu phyin pa la phyag 'tshal lo/ /de nas gang zhig bsgoms tsam gyis/ rgol ba thams cad tshar gcod par/ /shes rab pha rol phyin 'byung ba/ /de phyir bdag gis rab bshad bya/ /zhal gcig</text></item>
<item><p>223b.5</p><section></section><text>phyag ni gnyis ma ste/ /kha dog dkar mo yid 'ong ma/ /dbu skra phyed phyed 'khyil ba dang / /pad dkar la ni legs bzhugs pa'ang / /rdo rje skyil mo krung gis bzhugs/ /pad+ma g.yas pa'i phyag na dang / /shes rab pha rol phyin ma'i g.yon/ /kha dog dmar mo rnam par bsgom/ /rgyan rnams thams cad yongs rdzogs nas/ /</text></item>
<item><p>223b.6</p><section></section><text>lte ba'i dkyil 'khor du bsgom bya/ /aM yig ye shes las legs byang / /mchog tu mtha' yas dga' byed ma'o/ /dam tshig sems dpa' rdzogs byas la/ /ye shes sems dpa' bsgom par bya/ /zla drug sbyor ba goms pa yis/ /shes rab pha rol phyin mar 'gyur/ /zhag bdun na ni rab sbyor bas/ /bstan bcos kun</text></item>
<item><p>223b.7</p><section></section><text>la 'jigs med 'gyur/ /'bum phrag bzlas pa'i sbyor ba yis/ /nyin re tshigs bcad brgyad brgya byed/ /rab tu brtson pa dag gis kyang / /gzhung ni brgya yang 'dzin par byed/ /'di la sngags kyi tshig tu gyur pa rnams ni/ oM pi tsu pi cu pra dz+nyA bar+d+ha ni dz+wa la dz+wa la me d+ha bar+d+ha ni d+hi ri d+hi ri bud+hi bar+d+ha ni swA hA sngags 'dis ma stsal ba'i sbrang rtsi la</text></item>
<item><p>224a.1</p><section></section><text>lan bdun mngon par bsngags nas ji srid zla ba drug gi bar du sbu gus 'thungs pas shes rab chen por 'gyur ro/ /oM pi swA hA sngags 'di la yang mi bskyod pas rgyas gdab par bya ba yin no/ /shes rab kyi pha rol tu phyin pa'i sgrub thabs so/ /paN+Di ta chen po ma la ba zhes bya ba d+ha byang chub sems dpa'i zhal snga nas dge</text></item>
<item><p>224a.2</p><section></section><text>slong tshul khrims rgyal mtshan gyis bsgyur ba'o//[ ]@##/ /rgya gar skad du/ pradz+nyA pA ra mi tA sA d+ha naM/ bod skad du/ shes rab kyi pha rol tu phyin ma'i sgrub thabs/ sngar bshad pa'i cho gas rang gi snying gar pad+ma dkar po 'dab ma dang ldan pa'i zla ba'i dkyil 'khor la yi ge praM dkar po rnam par bkod de/ /de nyid las sngar</text></item>
<item><p>224a.3</p><section></section><text>bzhin du thams cad tshul bzhin du byas nas yi ge praM dang pad+ma yongs su gyur pa las bcom ldan 'das ma zhal gcig phyag gnyis ma sku mdog dkar mo ste/ lung dang rtogs pa'i bdag nyid kyis rin po che'i dbu rgyan gyis brgyan pa/ shes rab kyi pha rol tu phyin pa'i po tis mtshan pa'i pad+ma can gnyis g.yas pa dang g.yon</text></item>
<item><p>224a.4</p><section></section><text>pa'i zur gyi bar snang la langs la legs par bsnams pa phyag gnyis kyis chos bshad pa'i phyag rgya bcings shing / pad+ma dkar po dang zla ba la rdo rje skyil mo krung gis bzhugs pa/ gzhon shing lang tsho la bab pa dregs pa dang ldan pa/ na bza' dang rgyan rnam par bkra ba rnams kyis brgyan pa/ so sor snang ba tsam du rab tu spro</text></item>
<item><p>224a.5</p><section></section><text>bar byed pa'i 'od zer gyi tshogs rnam pa sna tshogs kyis nam mkha' kun nas 'gengs par byed pa mar me'i phreng ba dang 'dra ba thogs pa med pa'i shes rab kyi pha rol tu phyin ma du ma spro ba dang bsdu ba'i sbyor bas thams cad rang bzhin gcig tu lhag par mos pas kyang ji srid du shes rab kyi pha rol tu phyin ma mngon sum</text></item>
<item><p>224a.6</p><section></section><text>du byas pa de srid du bsgom par bya ba'o/ /de nas yang gang gi tshe rgod par gyur na de'i tshe sna'i rtse mo la pad+ma dkar po sran ma tsa na ka'i tshad tsam bris pa dang 'dra ba rnam par bsgoms la/ de la gnas pa'i shes rab kyi pha rol tu phyin ma shin tu phra mor gyur pa sngar bshad pa'i gzugs rtse gcig gis yid kyi dus</text></item>
<item><p>224a.7</p><section></section><text>yongs su chad pa med par yang dang yang du bsgom par bya ba'o/ /de nas bskyed pa'i phyogs kyi sngags ni oM praM swA hA/ rdzogs pa'i phyogs kyi sngags ni yod pa yin te/ don dam pa'i rim pa'i shes rab kyi pha rol tu phyin ma'i rnal 'byor gyi gdams ngag thob par gyur pa/ dge 'dun gyi bu zhes pa/ rigs ming yang</text></item>
<item><p>224b.1</p><section></section><text>ste brtson pa yis/ /sgrub thabs gsal por bris pa ni/ /sems can thams cad don phyir yin/ /shes rab kyi pha rol tu phyin pa'i sgrub thabs so/ /a b+ha ya'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ sar swa ti swA d+ha naM/ bod skad du/ dbyangs can ma'i sgrub thabs/ dbyangs</text></item>
<item><p>224b.2</p><section></section><text>can ma la phyag 'tshal lo/ /sngon du brjod pa'i rim pa dag gis ji srid du stong pa nyid mngon du byas shing byin gyis kyang brlabs la/ pad+ma dkar po khru bdun gyi tshad do/ /de'i steng du zla ba'i dkyil 'khor ro/ /de'i dbus su yi ge hrIHdkar po ste/ des pad+ma dkar po rang gi sa bon gyi snying po can du bsgom par bya'o/ /de las kyang</text></item>
<item><p>224b.3</p><section></section><text>bcom ldan 'das ma dbyangs can ma chen mo rjes su bsam par bya ba'o/ /ston ka'i zla ba'i rnam pa ltar snang ba pad+ma dkar po'i steng na zla ba'i dkyil 'khor la bzhugs pa/ phyag g.yas pa mchog sbyin par mdzad cing / g.yon pas pad+ma dkar po yu ba dang ldan pa bsnams pa/ bzhin 'dzum pa dang ldan zhing / mchog tu</text></item>
<item><p>224b.4</p><section></section><text>thugs rje'i rang bzhin can/ /tsan+dan dang me tog dang na bza' dkar po dang ldan pa/ mu tig gi do shal gyis thugs ka nas mdzes par gyur pa/ rin po che sna tshogs kyi rgyan dang ldan pa/ lo bcu gnyis mi'i tshad du gyur pa/ rked pa'i skabs dga' bar gyur pa/ yangs la mdzes pa'i brang lcong zhing phyal ba/ 'od zer gyi bkod pa</text></item>
<item><p>224b.5</p><section></section><text>mtha' yas pa spro bar mdzad pas 'jig rten gsum kun du snang bar mdzad pa/ de nas de'i mdun du ni bcom ldan 'das shes rab ma'o/ /g.yas su ni yid gzhungs ma'o/ /rgyab tu ni blo gros ma'o/ /g.yon du ni dran pa ma'o/ /de dag rnams ni rang gi gtso mo dang kha dog la sogs pa mtshungs pa dang / mngon du blta bas</text></item>
<item><p>224b.6</p><section></section><text>gnas par bsam par bya ba'o/ /de nas rang gi lte ba'i yul phyogs su zla ba'i dkyil 'khor la yi ge oM dkar po bsgom par bya ba'o/ /de las lhag ma ma lus pa'i ngag gi rang bzhin gyi phreng ba nges par 'phros par gyur pas rgyun mi 'chad par rab tu 'byung bar bsam par bya zhing sngags bgrang bar bya ba'o/ /de la</text></item>
<item><p>224b.7</p><section></section><text>sngags ni 'di yin te/ oM hrIHma hA ma yAM ge ma hA sa ra swa t+ye na maHde ltar yang bsnyen gnas la gnas par gyur pa dang / ngag mi smra bar gnas pa dang / rtag par rgyun mi 'chad par lha'i nga rgyal gyis lhag par gnas pa dang / sngags rgyun du zlos pa dang / las gzhan la mi sems pas ni dbyangs can</text></item>
<item><p>225a.1</p><section></section><text>ma'i gsung 'thob pa'o/ /zla ba gsum na tshangs pa yang 'grub par 'gyur ro/ /zla ba drug na dbyangs can ma dang mnyam par 'gyur ba yin no/ /de nas sman bshad par bya ste/ ra 'o 'jigs med tsha gsum pa tha dang / /shu dag si gu rgyam tsha rnams bsnyams la/ lan bdun mngon par bsngags te</text></item>
<item><p>225a.2</p><section></section><text>mar sar dang / /'thungs pas dbyangs can ma nyid 'grub pa yin/ /ra'o bzhi 'gyur dag tu bya ba yin/ /mar ni bskol ba srang gcig dag yin te/ /sman rnams srang re tsam du byas pas ni/ /dal gyis 'jam por ming ni blo gros bzang / /zla ba tsam du rab tu sbyar byas pas/ /ngag gi dbang ni bla na med pa 'thob/ /zla ba drug tu</text></item>
<item><p>225a.3</p><section></section><text>nye bar sbyar byas pas/ /dngos su ngag gi dbang phyug nyid du 'gyur/ /mnyam med khu byug skad ni nges sgrogs pa'i/ /snyan pa'i dbyangs ni skye bar 'gyur ba yin/ /dngos rnams sna tshogs pa yi nus ldan phyir/ /'di la the tshom za bar bya ba min/ /zhes bya ba ni dbyangs can ma chen mo'i sgrub thabs so/ /mkhas pa</text></item>
<item><p>225a.4</p><section></section><text>a b+ha ya las dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ badzra sA ra swa ti sA d+ha naM/ bod skad du/ rdo rje dbyangs can ma'i sgrub thabs/ sngar bshad pa'i cho ga'i tshul gyis snying gar pad+ma dmar po dang / zla ba la yi ge ngoHdmar po'i sa bon yongs su gyur pa las</text></item>
<item><p>225a.5</p><section></section><text>pad+ma dmar po 'dab ma brgyad pa rang gi sa bon gyi snying por gyur pa'o/ /de yongs su gyur pa las bcom ldan 'das dbyangs can ma ste/ zhal gsum phyag drug ma/ sku mdog thams cad dmar ba/ spyan gsum ma sngon po dang dkar po ni g.yas pa dang g.yon pa'i zhal lo/ /pad+ma dang ral gri dang gri gug g.yas pa'i phyag</text></item>
<item><p>225a.6</p><section></section><text>na bsnams pa'o/ /thod pa dang rin po che dang 'khor lo ni g.yon pa'i phyag na bsnams pa'o/ /g.yas bskum pas gnas pa/ gzhon nu ma gsar zhing lang tsho dang ldan pa rgyan sna tshogs pa dang ldan pa/ mtshan ma dang sa bon gyis thugs ka nas byin gyis brlabs pa/ gzhan gyi don mdzad pa la brtson par gyur par bdag nyid</text></item>
<item><p>225a.7</p><section></section><text>rnam par bsgom par bya ba'o/ /oM bi tsu pi tsu pradz+nyA bar+d+ha ni dz+wa la dz+wa la me d+ha bar+d+ha ni d+hi ri d+hi ri bu d+hi bar+d+ha ni swA hA/ zhes bya ba'i sngags 'di bzlas par bya ba'o/ /rdo rje dbyangs can ma'i sgrub thabs so/ /ma la ba zhes bya ba d+ha'i zhal snga nas dge slong tshul khrims rgyal mtshan gyis bsgyur ba'o//[ ]@##/ /rgya gar skad du/ </text></item>
<item><p>225b.1</p><section></section><text>sa ra swa twi swa d+ha naM/ bod skad du/ dbyangs can ma'i sgrub thabs/ rdzogs sangs rgyas rnams gsung mnga'i 'od zer spro mdzad ngag ni mtshar ba'i ro dbyangs dang ldan pas/ /myang ba rnams la phan mdzad rgal dka' mi zad gti mug mun pa nye bar 'joms mdzad ma/ /yon tan rang bzhin rdo rje dbyangs can ma khyod la 'dud 'dir de'i</text></item>
<item><p>225b.2</p><section></section><text>yan lag mnyes byed pa/ /blo gros rtogs dka'i dbang du byas nas 'gro la phan phyir bde bar gshegs lugs bshad par bya/ /dang po nyid du gdong sogs dag par byas la rab tu snga bar brtse ldan bzod pa can/ /byams pa mgu bas rangs pa'i dga' ba dang ldan gang yin sngags pas gtsang ma'i gos dang ni/ /</text></item>
<item><p>225b.3</p><section></section><text>gnas kyang yid 'phrog par ni nyin yang rung ste rang gi snying gar pad+ma blta bar bya/ /der ni dri med a las nges par byung ba'i zla ba legs par bsgom bya de la yang / /doHyig 'od zer gyis ni dgang bar bya dang phyogs mtha' kun du khyab bya de las ni/ /mdun du sangs rgyas tshogs rnams blta bya me tog la</text></item>
<item><p>225b.4</p><section></section><text>sogs mchod la 'di dag bsgom par bya/ /de nas phyag 'tshal yang ni 'di yis sdig pa so sor bshags bya de bzhin bsod nams la/ /rjes su yi rang gsum la skyabs 'gro yang dag par ni brjod par bya ba'o sngags rig pas/ /zhes sogs bsngo byas par ni legs byas yang dag bdag nyid kyang</text></item>
<item><p>225b.5</p><section></section><text>ste rtog pa'i dra ba ni/ /thams cad de yis stong par dmigs bya de nas sna tshogs 'di dag ma lus bsgom bya ba/ /gcig dang du bral dang ldan tshig ni brjod bya dag pa dam pa'i ye shes kyis rig bya/ /oM stong pa nyid kyi ye shes kyi rdo rje'i rang bzhin gyi bdag nyid ni nga yin no/ /stong nyid las</text></item>
<item><p>225b.6</p><section></section><text>ni nges byung pad+ma zla ba dag la nyer gnas doHyig dmar po'o/ /yang ni sna tshogs 'od zer tshogs kyis shin tu mdzes gyur de las pad+ma 'dab brgyad pa/ /de las dmar mo 'od zer cher 'bar bcom ldan 'das ma dam pa'i rgyan rnams kyis brgyan ma/ /g.yas bskum pa yi zhabs kyis</text></item>
<item><p>225b.7</p><section></section><text>gnas shing zhal gsum ma ste phyag drug dag gis brgyan pa mo/ /zhal g.yas mthing nag dang ni pad+ma ral gri gri gug rnams ni bsnams pas phyag rgyas shing / /g.yon zhal dkar po dang ni de bzhin thod bcas rin chen dam pa dang ni 'khor lo bsnams/ /snying gi pad+ma la gnas zla ba'i dbus su</text></item>
<item><p>226a.1</p><section></section><text>nyer gnas der yang doHni 'bar gyur pas/ /sna tshogs pa yi gti mug nye bar bcom par byas shing spros pa yis ni 'jig rten dag byas te/ /nye bar bsdus la rang snying zla ba sa bon la ni bzhag par blta bya yang ni spro/ /de nyid 'dir ni yud tsam yud tsam nyi ma re rer bsgom bya rtag tu</text></item>
<item><p>226a.2</p><section></section><text>de lta ba'i/ /bsgoms byas skyon 'di yis 'dir ni sa bon tshogs pa legs par btang la 'di yi sngags/ /phreng ba brgyud pa mar me'i rnam pa'i rim pas snying por gyur pa'i sngags 'di 'dra ba bzlas/ /oM pi tsu pi tsu pradz+nyA bar+d+ha ni dz+wa la dz+wa la me d+ha bar+d+ha ni d+hi ri d+hi ri bud+hi bar+d+ha ni swA hA/ lha mo'i sku ni yid la</text></item>
<item><p>226a.3</p><section></section><text>brtag bya rab tu dga' bas thun tshod rnams ni thams cad la/ /sngags ni legs bzla bde gshegs lugs kyis sems can don phyir 'di dag yongs su bsngo ba dang / /dgos pa sgrub pa'i dbang gis bsam gtan la ni rtse gcig gnas par bya ba'o ji srid du/ /'bum phrag dag na ma rdzogs</text></item>
<item><p>226a.4</p><section></section><text>pas te rdzogs par gyur pa dang ni las kyi rim pa yin/ /mi mthun phyogs kyi rnam pa thams cad nye bar bcom pa'i bsam gtan byas pa nyid na de/ /dkar po'i tshes gcig nas ni ji srid zla tshes gnas par gyur par rang gi yid dang ni/ /de srid nub re bzhin du legs par sbyar ba nyid bya ji srid</text></item>
<item><p>226a.5</p><section></section><text>zla ba nya yi bar/ /mtshan mo de nyid la yang 'di ni grub thob rgyal bar dka' dang snyan dngags pa nyid 'gyur/ /bcom ldan 'das ma dpal ldan rdo rje dbyangs can ma de yang dag mnyes byed gang yin pa/ /dpal ldan nag po'i rgyal pos dpal ldan gshin rje gshed kyi rgyud nas nye bar bton</text></item>
<item><p>226a.6</p><section></section><text>byas nas/ /sems can rnams ni don phyir mdzes bkod las byung bsod nams bdag gis thog mar thog gyur pa/ /des ni 'gro rnams nag po dang ni cha 'dra bzlog par dka' ba'i grub thob snyan dngags shog /dpal 'dzin gyis byas sgrub thabs 'di/ /gal te sangs rgyas rnal 'byor pa/ /dpal</text></item>
<item><p>226a.7</p><section></section><text>ldan rdo rje dbyangs can gyi/ /'jo byed nang gi khyad par yin/ /'phags ma rdo rje dbyangs can ma'i sgrub thabs so// //paN+Di ta chen po dA dang a b+ha ya dang a ma ra la sogs pa las dge slong tshul khrims rgyal mtshan gyis bsgyur ba'o// //</text></item>
</text>