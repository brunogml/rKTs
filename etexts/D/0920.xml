<list>
<item><p>1a1</p><section>phal chen</section><text>@#/ /phal po che ka pa bzhugs so/ /</text></item>
<item><p>1b1</p><section>phal chen</section><text>@##/ /rgya gar skad du/ bud+d+ha a ba tang sa ka nA ma ma hA bai pu l+yaM sU tra/ bod skad du/ sangs rgyas phal po che zhes bya ba shin tu rgyas pa chen po'i mdo/ 'di</text></item>
<item><p>1b2</p><section>phal chen</section><text>skad bdag gis thos pa'i dus gcig na/ bcom ldan 'das thog ma mngon par sangs rgyas pa/ sangs rgyas kyi chos thams cad shin tu rnam par sangs rgyas pa'i thugs mnga' ba/</text></item>
<item><p>1b3</p><section>phal chen</section><text>dus gsum mnyam pa nyid du thugs su chud pa'i ye shes kyi sku mnga' ba/ 'jig rten gyi khams thams cad du skus shin tu khyab pa/ sangs rgyas kyi zhing thams cad du dbyangs kyi yan</text></item>
<item><p>1b4</p><section>phal chen</section><text>lag dang gsung gi nga ro shin tu bsgrags pa/ mkha' dang nam mkha' lta bu'i mtshan nyid mnyam pa nyid du rab tu snang ba'i spyod yul can nam mkha' ltar 'gro ba thams cad kun khyab pa'i snying po</text></item>
<item><p>1b5</p><section>phal chen</section><text>byang chub thams cad la bzhugs pa'i sku byang chub sems dpa' rgya mtsho thams cad kyi nang na rnam par snang ba/ 'jig rten gyi khams thams cad du nyi ma'i dkyil 'khor ltar shar ba/ sangs</text></item>
<item><p>2a1</p><section>phal chen</section><text>rgyas kyi zhing thams cad du yongs su skye ba bstan pa/ rab tu spros pa dus gsum gyi bsod nams rgya chen po rgya mtsho lta bus spyod yul yongs su dag pa/ 'od kyi dkyil 'khor dang / 'od zer kha dog mtha' yas pa mnga' ba/</text></item>
<item><p>2a2</p><section>phal chen</section><text>chos kyi dbyings thams cad rgyas par 'gengs pa'i chos kyi sprin thams cad kyis rnam par 'phrul pa/ 'jig rten gyi khams thams cad du bsgribs pa med pa/ skra'i rtse mo thams cad du mtha' dang dbus med par rnam par 'phrul pa byin gyis</text></item>
<item><p>2a3</p><section>phal chen</section><text>rlob pa'i mthu mnga' ba/ 'gro ba thams cad yongs su smin par bya ba dang / gdul ba la mngon du gyur par yongs su ston pa/ 'khor gyi dkyil 'khor thams cad du/ 'phos pa med par gshegs pa/ yongs su ston</text></item>
<item><p>2a4</p><section>phal chen</section><text>pas khyab par mdzad pa/ dngos po pa'i dbyings kyi mtshan nyid thams cad thugs su chud pa/ 'od zer gyi sgo thams cad du dus gsum rnam par sprul pa'i byin gyi rlabs yongs su ston pa/ sangs rgyas kyi zhing thams cad du bskal pa rgya mtsho</text></item>
<item><p>2a5</p><section>phal chen</section><text>bsam gyis mi khyab par byin gyi rlabs shin tu bsgrubs pa/ yul ma ga ta'i chos kyi dgon pa snying po byang chub rdo rje rin po che thams cad ltar gzhom du mi chom par sra ba'i sa phyogs nor bu rin po che thams cad kyi tog gis sa gzhi brgyan pa nor bu'i rgyal po dri</text></item>
<item><p>2a6</p><section>phal chen</section><text>ma par 'bar bas rab tu bsgrubs pa/ rin po che mang po thams cad kyis rnam pa sna tshogs su brgyan pa/ yon tan rgya mtsho mtha' yas pa'i rgyan rnam pa sna tshogs yang dag par bstan pa/ nor bu'i rgyal po 'od zer dang / sgra dbyangs kyi rgyal mtshan</text></item>
<item><p>2b1</p><section>phal chen</section><text>thams cad kyis rab tu bsgrubs pa/ spos dang / me tog dang / rin po che'i phreng ba dang / dra ba mang po thams cad rnam par bres pa rin po che'i kha dog zad shes pa'i char rab tu 'bab pa'i rnam par 'phrul pa yang dag par ston pa'i nor bu'i rgyal pos shin tu bsgrubs pa/ me tog</text></item>
<item><p>2b2</p><section>phal chen</section><text>sna tshogs chu bo'i klung lta bus yongs su bstan pas brgyan pa/ rin po che'i shing 'od zer gyi kha dog sdug po dang ldan pa'i yal gas brgyan pa/ rgyan thams cad du snang ba shin du 'bar ba'i byin gyi rlabs kyis rnam par sprul pa/ yang dag par bstan pa'i sa'i snying po/ rin</text></item>
<item><p>2b3</p><section>phal chen</section><text>po che'i 'bru thams cad 'byung bas phyogs kun du sbyangs shing brgyan pa'i snying po byang chub la byang chub chen po'i shing nor bu rin po che rdo rje'i rgyan sna tshogs kyi 'brus/ bsgrubs pa'i sdong po dang ldan pa bai DUr+ya dang / nor bu thams cad kyi rigs 'byung ba'i snying po dang ldan pa'i lhun can</text></item>
<item><p>2b4</p><section>phal chen</section><text>yongs su yon tan mang po mtha' yas pa'i nor bu rin po che mang po'i 'brus shin tu brgyan cing rab tu 'phel ba'i yal ga can rin po che thams cad kyi lo ma shin tu 'od gsal bas phyogs kyi sprin du gyur pa/ yal ga thams cad kyi rtse mo las me tog dang / 'bras bu'i dra ba yon tan</text></item>
<item><p>2b5</p><section>phal chen</section><text>rnam pa sna tshogs can rab tu spyangs pa/ rin po che'i 'bras bu'i sna tshogs shin tu 'bar ba'i snying pos/ shing gi rgyan me tog thams cad shin tu rgyas shing rnam par gsal ba/ phyogs bcur 'od kyi dkyil 'khor rin po che rgya che zhing mang ba'i 'od zer lta bur rnam par snang ba</text></item>
<item><p>2b6</p><section>phal chen</section><text>nor bu'i yon tan zad mi shes pa'i char chen po rnam par sprul pas yongs su bstan pa/ nor bu'i sgo thams cad nas byang chub sems dpa'i sprin 'byung ba shin tu bstan pa/ sangs rgyas kyi rnam par 'phrul pa dang / byin gyi rlabs kyis zad mi shes pa'i dbyangs 'byung ba'i</text></item>
<item><p>2b7</p><section>phal chen</section><text>drung na/ de bzhin gshegs pa'i gzhal khang phyogs thams cad du mngon par snang ba/ rab tu 'phel ba/ rin po che'i rgyal po sna tshogs yon tan mtha' yas pa'i ka ba bkye ba/ lhun rin po che'i me tog rnam pa sna tshogs thams cad kyi rgyan gyis brgyan pa/ rgyan mtha' yas</text></item>
<item><p>3a1</p><section>phal chen</section><text>pas shin tu klubs pa'i 'od zer snang bas sprin ltar khebs pa/ pho brang gi mtshams thams cad nas 'od kyi rgyal mtshan rab tu bkye ba/ byang chub sems dpa'i 'khor gyi dkyil 'khor rgya mtsho mtha' yas pa/ rjes su 'dod pa'i snying po can bsam</text></item>
<item><p>3a2</p><section>phal chen</section><text>gyis khyab pa/ gsung rgya chen po'i dbyangs dang / sangs rgyas kyi 'od nor bu'i rgyal po lta bu'i dra bas thams cad yog pa/ sangs rgyas kyi byin gyi rlabs kyis rnam par sprul pa'i 'phrul pa/ dmigs pa thams cad du byung ba/ sems can thams cad kyi khyim gyi</text></item>
<item><p>3a3</p><section>phal chen</section><text>gzugs brnyan rab tu ston pa/ sems skad cig gis sangs rgyas kyi byin gyi rlabs thams cad chos kyi dbyings 'byam klas par 'phro ba'i snying po can seng ge'i khri chen po sangs rgyas kyi gdan du gyur pa/ rin po che thams cad dang / yid du 'ong ba'i spos sna tshogs kyi snying po</text></item>
<item><p>3a4</p><section>phal chen</section><text>can pad+mo'i dra ba 'od zer mtha' yas pa 'byung bas brten pa/ rin po che dri ma pa'i 'khor lo'i 'od kun tu brdal ba/ me tog gi phreng ba bzang zhing yid du 'ong ba kha dog mtha' yas pas kun nas klubs pa/ nor bu'i 'bru sna tshogs kyi shing gi yal ga las 'od shin du bkye ba/ rta</text></item>
<item><p>3a5</p><section>phal chen</section><text>babs dang / khri khri 'phang dang / skar khung khang pa brtsegs pa/ rnam pa sna tshogs mtha' yas legs par brgyan pa nor bu'i rgyal po 'od zer 'bar ba'i snying po'i sprin thams cad du 'phros pa'i rgyan can/ byang chub sems dpa' rgya mtsho rgya chen po'i gtsug gi rin po ches bzung zhing 'od</text></item>
<item><p>3a6</p><section>phal chen</section><text>zer rnam par snang ba/ phyogs bcu'i mtshams thams cad du/ sangs rgyas kyi sprul pa'i 'od kyi snying po'i nor bu'i rgyal pos shin tu brgyan pa/ sangs rgyas kyi yul gyi sgra dbyangs rgya chen pos chos kyi dbyings khyab pa'i byin gyi rlabs dang ldan pa la</text></item>
<item><p>3a7</p><section>phal chen</section><text>bzhugs shing / byang chub sems dpa' sems dpa' chen po sngon bcom ldan 'das de bzhin gshegs pa rnam par snang mdzad dang / byang chub sems dpa'i spyod pa thabs gcig tu spyod spyod pa'i dge ba'i rtsa ba can/ sangs rgyas kyi zhing bcu'i rdul shin du phra ba snyed dang thabs gcig ste/</text></item>
<item><p>3b1</p><section>phal chen</section><text>'di ltar byang chub sems dpa' sems dpa' chen po kun tu bzang po dang / byang chub sems dpa' sems dpa' chen po dge ba dri ma pa'i gzi brjid kyi 'od yid du 'ong ba dang / byang chub sems dpa' sems dpa' chen po yon tan 'od mchog kun du sgron ma dang / byang chub sems dpa'</text></item>
<item><p>3b2</p><section>phal chen</section><text>sems dpa' chen po kun tu 'bar ba seng ge'i rgyal mtshan dang / byang chub sems dpa' sems dpa' chen po dpal gyi 'od zer kun tu 'od 'phro dang / byang chub sems dpa' sems dpa' chen po yon tan rgya mtsho kun tu dbyangs rgyal mtshan dang / byang chub sems dpa' sems dpa' chen</text></item>
<item><p>3b3</p><section>phal chen</section><text>po de bzhin gshegs pa'i spyod yul ye shes kun tu snang ba'i 'od dang / byang chub sems dpa' sems dpa' chen po gtsug na rin chen kun tu rgyal mtshan dang / byang chub sems dpa' sems dpa' chen po rgyal ba'i gsung kun tu 'jam dbyangs dang / byang chub sems dpa' sems</text></item>
<item><p>3b4</p><section>phal chen</section><text>dpa' chen po bsod nams zad dri kun tu gzi brjid dang / byang chub sems dpa' sems dpa' chen po mtshan gyi 'od zer kun tu snang ba dang / byang chub sems dpa' sems dpa' chen po 'od zer rgya mtsho 'od chen dpal gyi zla ba dang / byang chub sems dpa' sems dpa' chen po</text></item>
<item><p>3b5</p><section>phal chen</section><text>sprin gyi nga ro rgya mtsho dri 'od kyi snying po dang / byang chub sems dpa' sems dpa' chen po yon tan rin chen 'byung ba ye shes dpal gyi gtsug phud dang / byang chub sems dpa' sems dpa' chen po rgya chen 'od 'bar blo gros dbang phyug dang / byang chub sems dpa' sems dpa' chen po</text></item>
<item><p>3b6</p><section>phal chen</section><text>pad+mo rnam par gnon pa 'od zer gtsug phud dang / byang chub sems dpa' sems dpa' chen po kun tu ye shes sprin gyi nyi ma'i rgyal mtshan snang ba dang / byang chub sems dpa' sems dpa' chen po mthu stobs brtson 'grus rdo rje yangs pa'i snying po dang / byang chub sems dpa' sems</text></item>
<item><p>3b7</p><section>phal chen</section><text>dpa' chen po spos kyi 'od 'phro shin tu 'bar ba'i 'od kyi rgyal mtshan dang / byang chub sems dpa' sems dpa' chen po rnam par snang mdzad yon tan yangs pa'i rgyal mtshan dang / byang chub sems dpa' sems dpa' chen po bsod nams yangs pa shin tu 'phags pa'i 'od mchog</text></item>
<item><p>4a1</p><section>phal chen</section><text>yon tan 'byung ba'i blo gros dang / de dag la pa sangs rgyas kyi zhing bcu'i rdul shin tu phra ba snyed kyi/ byang chub sems dpa' sems dpa' chen po kun kyang / de bzhin gshegs pa rnam par snang mdzad dang / dge ba'i rtsa ba rgya mtsho gcig gis</text></item>
<item><p>4a2</p><section>phal chen</section><text>byung ba pha rol tu phyin pa thams cad kyi 'khor yongs su rgyas pas snang bar gyur pa/ ye shes kyi mig yongs su dag pa/ dus gsum gyi dbyings thams cad du snang bas gsal bar gyur pa/ ting nge 'dzin gyi 'khor thams cad yongs su dag pas snang bar gyur pa/ tha dad pa yang</text></item>
<item><p>4a3</p><section>phal chen</section><text>dag par shes pa/ rgya mtsho yangs shing zad mi shes pa dang / sangs rgyas kyi yon tan dang mthus snang bar byas pa/ 'gro ba thams cad yongs su smin par bya ba dang / gdul bar brtsam pa'i ye shes mnyam pa nyid kyis snang bar byas pa/ chos kyi dbyings kyi snying po gcig tu</text></item>
<item><p>4a4</p><section>phal chen</section><text>tha dad pa'i ye shes kyi snang bar gyur pa/ sangs rgyas kyi rnam par thar pa zab mo'i yul yangs pa la ye shes kyi spyod yul gyis snang bar byas pa/ sa gcig las byung ba yongs su gnon pa'i rjes su 'brang bas shin tu snang bar byas pa/ smon lam gyi rgya mtsho la 'jug</text></item>
<item><p>4a5</p><section>phal chen</section><text>pa phyi ma'i mtha'i byin gyi rlabs kyi ye shes thams cad kyi gnas pas snang bar gyur pa/ de bzhin gshegs pa'i gsang ba rmad du byung ba'i dkyil 'khor yangs pa yongs su shes pas snang bar gyur pa/ sangs rgyas kyi chos thams cad mnyam pa nyid la rjes su brtags</text></item>
<item><p>4a6</p><section>phal chen</section><text>pa'i ye shes kyis shin tu snang bar gyur pa/ de bzhin gshegs pa'i sa kun tu 'od kyi dbyings dang / gnas su rnam par spyod du dbang ba/ ting nge 'dzin rgya mtsho mtha' yas pa'i sgo thams cad du rnam par rgyu bas snang bar gyur pa/ ye shes snang ba thams cad kyi rjes su</text></item>
<item><p>4a7</p><section>phal chen</section><text>song zhing 'gro ba thams cad kyi spyod pa rgya mtsho la shin tu gnas pa/ chos rgya mtsho thams cad kyi gzungs dang / tha dad pa yang dag par shes pa bstan pa dang / yongs su bstan pa la mkhas pa/ sangs rgyas kyi yon tan rgya mtshor gtogs pa thams cad kyis khyab</text></item>
<item><p>4b1</p><section>phal chen</section><text>par byed pa'i lus can smon lam rgya mtsho mngon par bsgrubs pas/ sangs rgyas kyi zhing 'byam klas pa thams cad rgyas par 'gengs pa/ sangs rgyas thams cad mchod pa'i sbyor ba la phyi ma'i mur thug pa'i bskal par dga' ba'i shugs kyi snang ba rab tu thob pa/ de bzhin gshegs pa</text></item>
<item><p>4b2</p><section>phal chen</section><text>thams cad kyi zhabs kyi drung du phyin cing snying po byang chub tu nye bar 'dong ba yang dag par ston pa/ kun tu bzang po'i smon lam rgya mtshos sems can ma lus pa thams cad kyi shes pa yongs su rgyas par 'gengs pa'i lus can rnams dang thabs gcig go /sangs rgyas kyi zhing gi rdul</text></item>
<item><p>4b3</p><section>phal chen</section><text>shin tu phra ba snyed kyi lag na rdo rje dag dang yang thabs gcig ste/ 'di ltar lag na rdo rje mthu chen kha dog bzang po'i 'od dang / lag na rdo rje nyi ma'i shugs kyi rgyal mtshan dang / lag na rdo rje ri rab me tog 'od dang / lag na rdo rje rnam dag sprin gyi dbyangs dang / lag na rdo rje dpa' bo</text></item>
<item><p>4b4</p><section>phal chen</section><text>shin tu mnga' ba dang / lag na rdo rje rdo rje'i 'od yid du 'ong ba dang / lag na rdo rje shing gi sgra dbyangs dang / lag na rdo rje seng ge'i 'od kyi rgyal po dang / lag na rdo rje 'od 'phro stug pa'i dpal gyi mig dang / lag na rdo rje rin chen gtsug phud pad mo'i 'od dang / de dag la pa lag</text></item>
<item><p>4b5</p><section>phal chen</section><text>na rdo rje sangs rgyas kyi zhing gi rdul shin tu phra ba snyed kun kyang / sngon bskal pa mtha' yas par de bzhin gshegs pa mchod par smon pas zham 'bring na 'brang bar gyur pa/ sangs rgyas bsnyen bkur ba'i smon lam gyi pha rol tu phyin pa yongs su rdzogs pa dge ba dang / bsod nams kyi</text></item>
<item><p>4b6</p><section>phal chen</section><text>dkyil 'khor mtha' yas pa yongs su dag pa/ ting nge 'dzin gyi spyod yul yangs pa la rnam par spyod pa/ rdzu 'phrul dang stobs dang / de bzhin gshegs pa'i spyod yul mtha' yas pa khong du chud pa bsam gyis mi khyab pa'i rnam par thar pa'i yul la zhugs pa/ 'khor gyi dkyil</text></item>
<item><p>4b7</p><section>phal chen</section><text>'khor thams cad kyi zil gyis mi non pa'i lus can sems can rnams ji ltar 'dul ba bzhin du lus shin tu ston pa/ sangs rgyas kyi sprul pa'i sku thams cad kyi 'phrul pa rjes su rtogs pa/ sangs rgyas thams cad kyi rnam par spyod pa dang / gnas bsrung ba la shin tu brtson pa rnams</text></item>
<item><p>5a1</p><section>phal chen</section><text>dang thabs gcig go /lus kyi ris su gtogs pa'i lha sangs rgyas kyi zhing gi rdul shin tu phra ba snyed dag dang yang thabs gcig ste/ 'di ltar lha khrel dang / dge ba rgyas pa'i 'od dang / 'od zer phyogs su snang ba dang / sgras 'dul ba rgya mtsho'i dpal dang /</text></item>
<item><p>5a2</p><section>phal chen</section><text>rgyan bzang po me tog gtsug phud dang / spyod yul mtha' yas dpal dang / snang ba'i phreng ba 'dzin pa'i dpal dang / spos dri ma pa'i sprin las char 'bab pa'i 'od dang / srung 'dzin yongs su sdud pa dang / sgo kun nas yongs su gnon pa la mngon du gyur pa'i mig dang khrel dang</text></item>
<item><p>5a3</p><section>phal chen</section><text>dpal mi g.yo ba'i 'od dang / lus kyi ris su gtogs pa'i lha de dag la pa kun kyang / de bzhin gshegs pa bsnyen bkur bar smon lam btab pa dang ldan pa/ sangs rgyas kyi zhing gi rdul shin tu phra ba snyed dang thabs gcig go /rkang gis 'gro ba'i lha sangs rgyas kyi</text></item>
<item><p>5a4</p><section>phal chen</section><text>zhing gi rdul shin tu phra ba snyed dag dang yang thabs gcig ste/ 'di ltar rkang gis 'gro rin chen dpal gyi phyag rgya dang / rkang gis 'gro pad mo snang ba'i 'od zer gyi 'od dang / rkang gis 'gro me tog gtsug phud kyi dpal dri ma pa dang / rkang gis 'gro shin tu mdzes par</text></item>
<item><p>5a5</p><section>phal chen</section><text>gnon pa dang / rkang gis 'gro rin chen dpal gyi rgyal mtshan dang / rkang gis 'gro dga' ba'i dbyangs snyan pa dang / rkang gis 'gro shing tsan dan gyi 'od dang / rkang gis 'gro pad mo yid du 'ong ba'i 'od dang / rkang gis 'gro rdul gyi shugs kyi 'od dang / rkang gis 'gro tog mang po'i</text></item>
<item><p>5a6</p><section>phal chen</section><text>dkyil 'khor dang / de dag la sogs pa rkang gis 'gro ba'i lha/ sangs rgyas kyi zhing rdul shin tu phra ba snyed kun kyang sngon bskal pa mtha' yas par de bzhin gshegs pa'i rjes su 'brang ba sha stag dang thabs gcig go /snying po byang chub kyi lha sangs rgyas kyi zhing rdul shin tu phra ba snyed</text></item>
<item><p>5a7</p><section>phal chen</section><text>dag dang yang thabs gcig ste 'di ltar/ snying po byang chub kyi lha dge ba dri ma pa'i rgyan gyis brgyan pa'i rgyal mtshan dang / snying po byang chub kyi lha ri rab spo'i rin po che'i 'od dang / snying po byang chub kyi lha dbyangs kyi 'brug sgra sgrogs pa'i rgyal mtshan dang / me tog gi char</text></item>
<item><p>5b1</p><section>phal chen</section><text>sna tshogs 'bab pa'i mig dang / 'od 'phro mang po shin tu dri ma pa dang / me tog gi phreng ba 'od kyi gtsug phud dang / rin po che'i rgyan gyi char rab tu 'bebs pa dang / mthu dam pa spos kyi dang / rdo rje sna tshogs kyi sprin dang / pad mo'i shing snang ba'i 'od dang / snying po byang chub</text></item>
<item><p>5b2</p><section>phal chen</section><text>kyi lha dge ba'i lta ba sna tshogs rnam par ston pa'i 'od dang / de dag la pa snying po byang chub kyi lha/ sangs rgyas kyi zhing gi rdul shin tu phra ba snyed kun kyang / sngon sangs rgyas rgya chen mchod pa'i smon lam gyi yang dag par 'byung ba sha stag dang thabs gcig go /nam mkha'i</text></item>
<item><p>5b3</p><section>phal chen</section><text>lha sangs rgyas kyi zhing gi rdul shin tu phra ba snyed dag dang yang thabs gcig ste/ 'di ltar grong khyer gyi lha rin chen rtse mo'i 'od dang / rgyan rnam pa sna tshogs 'byung ba dang / rin chen dri med shin tu dga' ba dang / slos pa'i mya ngan thams cad spong bas rnam par snang ba dang /</text></item>
<item><p>5b4</p><section>phal chen</section><text>sgron ma shin tu rgyas pa'i mig dang / 'od 'phro ba'i dpal mngon par 'bar ba dang / bsod nams kyi shugs snang ba'i 'od dang / lus dri ma pas mnyam pa'i 'od dang / spos kyi rgyal mtshan gtsug phud kyi rgyan dang / grong khyer gyi lha rin chen dpal gyi 'od dang / de</text></item>
<item><p>5b5</p><section>phal chen</section><text>dag la pa nam mkha'i lha/ sangs rgyas kyi zhing gi rdul shin tu phra ba snyed kun kyang / bskal pa bsam gyis mi khyab par de bzhin gshegs pa'i gzhal med khang rab tu brgyan pa la brtson pa sha stag dang thabs gcig go /sa'i lha sangs rgyas kyi zhing rdul shin tu phra ba snyed</text></item>
<item><p>5b6</p><section>phal chen</section><text>dag dang yang thabs gcig ste/ 'di ltar sa'i lha dpal gyi me tog kun nas shin tu rgyas pa dri ma pa dang / bsod nams brtan pa shin tu bsags pa'i 'od dang / shing gi yal ga sna tshogs kyi rgyan dang / sems can rin po ches rgyas pa dang / dus dus su dge ba'i mig</text></item>
<item><p>5b7</p><section>phal chen</section><text>rab tu ston pa dang / gser gyi mig gi dpal dang / spu las spos kyi 'od rnam par 'gyed pa dang / sgra dbyangs yid du 'ong ba sgrog pa dang / me tog gi glong sna tshogs kyi gtsug phud dang / kun nas rdo rje'i rdul gyi rgyan dang sa'i lha khyim dri ma pa'i 'od dang / de dag</text></item>
<item><p>6a1</p><section>phal chen</section><text>la sogs pa sa'i lha sangs rgyas kyi zhing gi rdul shin tu phra ba snyed kun kyang bsod nams kyi dbyings gcig tu de bzhin gshegs pa'i sngon gyi smon lam dang rab tu 'brel ba sha stag dang thabs gcig go /ri'i lha tshad med pa dag dang yang thabs gcig ste/</text></item>
<item><p>6a2</p><section>phal chen</section><text>'di ltar ri'i lha rin po che'i rtse mo me tog shin du rgyas par gnas pa dang / nags tshal sna tshogs kyi me tog shin tu rgyas pa'i gtsug phud dang / kun nas shin tu 'phags pas rnam par snang ba'i rgyal mtshan dang / rdul thams cad dang / mi gnas pas dri ma pa'i gtsug phud dang /</text></item>
<item><p>6a3</p><section>phal chen</section><text>snang bas phyogs su gsal ba'i 'od dang / stobs la thub pa pa'i snang ba'i 'od dang / kun nas gzi brjid dpal gyi dkyil 'khor dang / snang ba'i rdul chu bo'i dkyil 'khor dang kun tu mngon par lta ba'i mig dang / ri'i lha kun nas sra ba rdo rje'i mtshams kyi mig dang /</text></item>
<item><p>6a4</p><section>phal chen</section><text>de dag la sogs pa ri'i lha tshad med pa kun kyang tshul dri ma pa'i mig gi sgo rab tu thob pa sha stag dang thabs gcig go /nags tshal gyi lha bsam gyis mi khyab pa dag dang yang thabs gcig ste/ 'di ltar nags tshal gyi lha yal ga sna tshogs kyi sprin dang / nags tshal</text></item>
<item><p>6a5</p><section>phal chen</section><text>gyi lha 'od kyi phung po sna tshogs kyi mig yid du 'ong ba'i 'od dang / lo ma dri ma pa'i phreng ba'i dpal dang / yan lag rab tu 'phyang ba'i gzi brjid dang / dge ba'i 'od sna tshogs dang sgra skad yid du 'ong ba'i dbyangs dang / kun nas spos mang po ldang ba'i 'od dang / kun nas</text></item>
<item><p>6a6</p><section>phal chen</section><text>dpal gyi 'od rab tu 'byung ba'i dkyil 'khor dang / nags tshal gyi lha me tog dang 'bras bu dang ro'i 'od dang / de dag la sogs pa nags tshal gyi lha bsam gyis mi khyab pa kun kyang dga' ba'i shugs mtha' yas pas gsal bar gyur pa sha stag dang thabs gcig go /sman</text></item>
<item><p>6a7</p><section>phal chen</section><text>gyi lha mtha' yas pa dag dang yang thabs gcig ste/ 'di ltar sman gyi lha phun sum tshogs pa dang / tsan dan gyi nags tshal gyi shugs 'chang ba dang / 'od rdul pa dang / ming kun tu grags pa glang po'i rgyal mtshan dang / spu'i klong kun nas 'od 'byung ba dang / mun pa</text></item>
<item><p>6b1</p><section>phal chen</section><text>rnam par sel cing rnam par spyod pa dang / sgra dbyangs kun tu 'byung ba dang / nyi ma'i 'od 'gro ba'i mchog gi rgyal mtshan dang / phyogs bcur rmongs pa med par lta ba dang / sman gyi lha mdangs bzang po kun tu 'gyed pa'i mig dang / de dag la sogs pa sman gyi lha mtha'</text></item>
<item><p>6b2</p><section>phal chen</section><text>yas pa kun kyang snying rje dri ma pa'i dkyil 'khor gyis rab tu snang bar gyur pa sha stag dang thabs gcig go /lo tog gi lha mtha' yas pa dag dang yang thabs gcig ste/ 'di ltar lo tog gi lha dang 'jam pa'i dpal dang / dus kyi me tog rnam par mdzes pa'i 'od dang /</text></item>
<item><p>6b3</p><section>phal chen</section><text>rtsal dam pa'i stobs dang mdangs kyi ngad mtha' yas pa rab tu 'gyed pa dang / sa kun gyi rtsa ba 'bras bu dang / gtsug phud kha dog sna tshogs dang / yal ga dri ma par grub pa dang / spos sna tshogs shin tu grub pa dang / bzang zhing yid du 'ong bar snang ba dang / lo tog gi</text></item>
<item><p>6b4</p><section>phal chen</section><text>lha kha dog rnam par dag cing 'od dri ma pa dang / de dag la pa lo tog gi lha mtha' yas pa kun kyang dga' ba dang mgu ba dang rangs pa shin tu thob pa sha stag dang thabs gcig go /chu klung gi lha mu pa dag dang yang thabs gcig ste/ 'di ltar chu klung gi lha chu bo</text></item>
<item><p>6b5</p><section>phal chen</section><text>kun dang ldan pa dang / ri dang chu kun la rten pa dang / rdul thams cad dri ma par rnam par dag pa'i mig dang / nga ros khyab par byed pa dang / srog chags kyi rgyud mtha' yas pa skyob pa dang / gdung ba med pa rgya mtsho gdung ba med pa'i 'od dri ma med pa dang / dga' bde kun</text></item>
<item><p>6b6</p><section>phal chen</section><text>nas 'byung ba dang / yon tan gyi shugs yangs pa'i rgyal mtshan dang / 'jig rten thams cad kyi dpal rnam par snang ba dang / chu klung gi lha tshogs chen po rgya mtsho'i dpal gyi 'od dang / de dag la sogs pa chu klung gi lha mu med pa kun kyang 'gro ba thams cad la phan pa'i don</text></item>
<item><p>6b7</p><section>phal chen</section><text>du yid la byed pa la brtson pa sha stag dang thabs gcig go /rgya mtsho'i lha bsam gyis mi khyab pa dag dang yang thabs gcig ste/ 'di ltar rgya mtsho'i lha rin po che'i 'od 'byung ba'i dpal dang / rdo rje kun nas sra zhing choms pa'i rgyal mtshan dang ldan pa dang / rdul dang dri ma</text></item>
<item><p>7a1</p><section>phal chen</section><text>pa'i gnas dang ldan pa dang / kun nas chu dang ri bo dang khyim gyi dkyil 'khor dang / skyabs rin po che gi zla ba'i dpal dang / klu'i dpal pad mo sna tshogs kyi gtsug phud dang / chu lta bur ro mthun par 'dzin pa'i 'od dang / rin po che'i</text></item>
<item><p>7a2</p><section>phal chen</section><text>'od 'phro ba'i me tog gi tshon gyi 'od dang / ri rab sra ba'i rdo rje sna tshogs dang / rgya mtsho'i lha 'brug sgra sgrogs pa rgya mtsho'i shugs kyi dbyangs dang / de dag la sogs pa rgya mtsho'i lha bsam gyis khyab pa kun kyang sangs rgyas kyi yon tan rgya mtsho'i mthar phyin par rgyas par byed pa</text></item>
<item><p>7a3</p><section>phal chen</section><text>sha stag dang thabs gcig go /me'i lha grangs med pa dag dang yang thabs gcig ste/ 'di ltar me'i lha gzi brjid 'bar zhing 'phro ba'i 'od dang / kun tu 'bar zhing 'phro ba'i rgyal mtshan gyi dkyil 'khor dang / 'od rgya chen pos phyogs rgyas par byed pa dang / rgyal mtshan</text></item>
<item><p>7a4</p><section>phal chen</section><text>gyi rdul gyi sgos rgyas par byed pa dang / gzi brjid mi zad pa'i gtsug phud dang / dka' thub sna tshogs kyi mig gi dpal dang / phyogs khyim du gyur pa'i ri rab kyi spo dang / 'od drag shul can gyi dbang phyug dang / mun pa dang rab rib sel cing phyogs rnam par snang</text></item>
<item><p>7a5</p><section>phal chen</section><text>bar byed pa dang / me'i lha 'od 'phro ba'i sprin gyi dbang phyug dang / de dag la sogs pa me'i lha grangs med pa kun kyang sems can thams cad kyi gdung ba sel ba'i snang ba ston pa sha stag dang thabs gcig go /chu'i phung po'i lha tshad med pa dag dang yang thabs gcig ste/ 'di ltar</text></item>
<item><p>7a6</p><section>phal chen</section><text>chu'i phung po'i lha sprin dang na bun kun tu grub pa'i rgyal mtshan dang / sprin sgra'i shugs rgya mtsho'i sprin dang / chu sna tshogs kyi gtsug phud dang / bzang por 'khyil ba grub pa'i dpal dang / kun nas spos dri ma pa'i myu gu'i dpal dang / dba' rlabs kyi sgra bsod nams</text></item>
<item><p>7a7</p><section>phal chen</section><text>stegs kyi 'od dang / tshim par bya ba la dbang byed pa yongs su sgrub pa dang / sa'i rdul snyed kyi sgo nas dbyangs 'byung ba dang / 'od kun tu 'gro zhing rgyas par byed pa dang / chu'i phung po'i lha rgya mtsho'i dbyangs kyi nga ro'i 'od dang / de dag la pa'i chu'i phung po'i lha tshad</text></item>
<item><p>7b1</p><section>phal chen</section><text>med pa kun kyang 'gro ba thams cad la phan pa dang bde ba'i skyabs su brtson pa sha stag dang thabs gcig go /rlung gi phung po'i lha tshad pa dag dang yang thabs gcig ste/ 'di ltar rlung gi phung po'i lha chags pa par 'gro ba'i 'od dang / kun tu rgyas par 'byung</text></item>
<item><p>7b2</p><section>phal chen</section><text>ba'i mthu'i dpal dang / kun tu reg par byed pa'i sprin gyi rgyal mtshan dang / rgyan yid du 'ong zhing bzang ba'i 'od dang / chu drag po'i snying po skems pa dang / sgra chen pos 'gro ba'i dbyangs dang / shing gi rtse mo me tog rab tu 'phyang ba'i gtsug phud dang / thogs pa med</text></item>
<item><p>7b3</p><section>phal chen</section><text>par phyogs kun tu rgyas par 'gro ba dang / rlung gi phung po rnam pa sna tshogs 'byung ba'i sprin gyi dkyil 'khor dang / rlung gi phung po'i lha 'jig rten thams cad kyi mun pa kun nas snang bar byed pa dang / de dag la sogs pa rlung gi phung po'i lha tshad pa kun kyang sems can thams cad</text></item>
<item><p>7b4</p><section>phal chen</section><text>kyi sngon gyi mtha'i nga rgyal rnam par gtor ba la brtson pa sha stag dang thabs gcig go /nam mkha'i lha mu med pa dag dang yang thabs gcig ste/ 'di ltar nam mkha'i lha kun nas snang ba dri ma pa'i 'od dang / mtha' yas shing zag pa kun tu rgyas par byed pa dang /</text></item>
<item><p>7b5</p><section>phal chen</section><text>rlung kun nas 'byung ba'i dpal dang / bsgribs pa thams cad dang mi gnas pa'i dkyil 'khor dang / rgya chen po kun tu gnon pa sna tshogs kyi gtsug phud dang / 'od zer snang ba'i 'od thogs pa pa dang / stobs kyi rgyun thogs pa pa'i dpal dang / phyogs dri ma</text></item>
<item><p>7b6</p><section>phal chen</section><text>par snang ba'i 'od dang / dbyangs shin tu 'phags shing zab pa dang nam mkha'i lha phyogs bcur mngon du ston pa'i 'od dang / de dag la sogs pa nam mkha'i lha mu pa thams cad kyang sems rgya mtsho dri ma cing yongs su dag pa sha stag dang thabs gcig go /</text></item>
<item><p>7b7</p><section>phal chen</section><text>phyogs kyi lha mu pa dag dang yang thabs gcig ste/ 'di ltar phyogs kyi lha phyogs kyi dbyings na rab tu gnas shing kun tu rgyas par 'gengs pa dang / mnyam pa nyid la mngon du lta ba dang / snang ba spyod pa'i rgyan dang / kun tu rgyu zhing rjes su 'brang ba dang / rmongs</text></item>
<item><p>8a1</p><section>phal chen</section><text>pa med pa'i gtsug yongs su 'grub pa dang / nam mkha'i rgyud kun tu spyod pa dang / rnam par spyod pa'i sprin rgya chen po'i rgyal mtshan dang / tha dad pa med pa'i gtsug phud dang / 'jig rten gyi bya ba kun nas spyod pa dang / phyogs kyi lha</text></item>
<item><p>8a2</p><section>phal chen</section><text>phyogs su rnam par lta ba phreng ba'i 'od dang / de dag la sogs pa phyogs kyi lha mu med pa kun kyang / sems can gyi rgyud kyi phyogs snang bar bya ba la brtson pa sha stag dang thabs gcig go /mtshan mo'i lha tshad pa dag dang yang thabs gcig ste/ 'di ltar mtshan mo'i lha</text></item>
<item><p>8a3</p><section>phal chen</section><text>dpal dri ma cing kun nas zab pa'i 'od dang / kun nas skyob pa'i mdangs kyi dpal dang / rab tu dga' ba'i mig gis 'gro ba la rnam par lta ba dang / sgras zhing rgya mtsho dang ldan pa dang / mtshan mo thams cad 'byung ba'i dpal dang / shing thams cad rab tu rgyas par</text></item>
<item><p>8a4</p><section>phal chen</section><text>byed pa'i 'od dang / kun nas skyong zhing srung ba'i dpal dang / dge ba thams cad kyi dga' ba la dbang sgyur ba dang / mdud par 'dzin pa thams cad zhi ba bya bas dbang po rab tu dga' ba dang / mtshan mo'i lha dge ba'i bsod nams 'byung ba'i dpal ston pa dang / de dag</text></item>
<item><p>8a5</p><section>phal chen</section><text>la sogs pa mtshan mo'i lha tshad pa kun kyang / chos kyi dga' ba 'byung ba la mos par gnas pa la brtson pa sha stag dang thabs gcig go /nyin mo'i lha gzhal du med pa dag dang yang thabs gcig ste/ 'di ltar nyin mo'i lha khyim dang / gzhal</text></item>
<item><p>8a6</p><section>phal chen</section><text>med khang gi gzugs shin tu ston pa dang / brtsam pa'i blo gros mtshams sbyor ba'i dkyil 'khor dang / kun nas dga' ba'i dpal gyi rgyan dang / me tog dang spos yid du 'ong ba'i 'od dang / kun nas yid du 'ong ba'i sman ston pa sgrub pa'i dpal dang / dga'</text></item>
<item><p>8a7</p><section>phal chen</section><text>ba'i mig bzang pos tshim par byed pa dang / yul rgya chen po'i phyogs kun nas byung ba'i dpal dang / snying rje rgya chen po'i gzi brjid kyi 'od dang / snang ba rgya chen po'i dge ba'i rtsa ba dang mi 'bral ba'i 'od dang / nyin mo'i lha me tog gi phreng ba kun nas 'phyang ba'i dpal</text></item>
<item><p>8b1</p><section>phal chen</section><text>dang / de dag la sogs pa nyin mo'i lha gzhal du med pa kun kyang mos pa'i chos gzhal du med pa'i rgyan la rab tu brtson pa sha stag dang thabs gcig go /lha ma yin gyi dbang po mtha' yas pa dag dang yang thabs gcig ste/ 'di ltar lha ma yin gyi dbang po sgra gcan dang /</text></item>
<item><p>8b2</p><section>phal chen</section><text>lha ma yin gyi dbang po thag zangs ris dang / lha ma yin gyi dbang po bde ba'i mchog dang / lha ma yin gyi dbang po mtshon ca chen po dang / lha ma yin gyi dbang po stobs can dang / lha ma yin gyi dbang po rnam par snang ba dang / lha ma yin gyi dbang po rdo rje sra ba sna tshogs kyi yan lag</text></item>
<item><p>8b3</p><section>phal chen</section><text>dang / lha ma yin gyi dbang po stobs rgya chen po'i rgyu'i blo gros dang / lha ma yin gyi dbang po dpal gyi be'u rab tu 'byung ba dang / lha ma yin gyi dbang po brtul zhugs bzang po'i dbyangs dang / de dag la sogs pa lha ma yin gyi dbang po kun kyang sgyu dang / nga rgyal dang kun nas nyon</text></item>
<item><p>8b4</p><section>phal chen</section><text>mongs pa rab tu zhi bar bya ba la brtson pa sha stag dang thabs gcig go /nam mkha' lding gi dbang po bsam gyis mi khyab pa dag dang yang thabs gcig ste/ 'di ltar nam mkha' lding gi dbang po mthu stobs chen po'i shugs dang / nam mkha' lding gi dbang po shigs pa'i sems</text></item>
<item><p>8b5</p><section>phal chen</section><text>can rin chen gtsug phud dang / nam mkha' lding gi dbang po shugs dri ma med pa'i dpal dang / nam mkha' lding gi dbang po phyir mi ldog pa'i sems kyi rgyan dang / nam mkha' lding gi dbang po rgya mtsho chen po'i 'od kyi tshul 'chang ba dang / nam mkha' lding gi dbang po chos</text></item>
<item><p>8b6</p><section>phal chen</section><text>brten pa dri ma med pa'i 'od dang / nam mkha' lding gi dbang po cod pan sna tshogs dpal gyi gtsug phud dang / nam mkha' lding gi dbang po bzhin kun tu khyab par ston pa'i shugs dang / nam mkha' lding gi dbang po dge ba rgya mtsho kun nas lta ba dang / nam mkha' lding gi</text></item>
<item><p>8b7</p><section>phal chen</section><text>dbang po klu'i sgra yangs pa kun tu lta ba'i dkyil 'khor dang / de dag la pa nam mkha' lding gi dbang po mtha' yas pa kun kyang sems can thams cad yongs su bsdu ba'i thabs yangs pa rab tu thob pa sha stag dang thabs gcig go /mi 'am ci'i dbang</text></item>
<item><p>9a1</p><section>phal chen</section><text>po du ma dag dang yang thabs gcig ste/ 'di ltar mi 'am ci'i dbang po lha'i blo gros 'od dang / mi 'am ci'i dbang po me tog dpal gyi dkyil 'khor dang / mi 'am ci'i dbang po rgyan rnam pa sna tshogs dang / mi 'am ci'i dbang po nga ro yid du 'ong ba'i</text></item>
<item><p>9a2</p><section>phal chen</section><text>dbyangs dang / mi 'am ci'i dbang po shing rin po che'i yal ga'i 'od dang / mi 'am ci'i dbang po mthong na dga' zhing spro bar byed pa dang / mi 'am ci'i dbang po rgyan gyi dpal gyi 'od dang / mi 'am ci'i dbang po me tog tshon dbang po'i rgyal mtshan dang / mi 'am ci'i dbang po sa'i</text></item>
<item><p>9a3</p><section>phal chen</section><text>gzhi'i dpal dang / mi 'am ci'i dbang po drag shul gyi bdag po dang / de dag la pa mi 'am ci'i dbang po du ma kun kyang chos thams cad la dga' bas rtse ba yang dag par bskyed pa la rab tu brtson pa sha stag dang thabs gcig go /lto 'phye chen po'i dbang po 'phrul po che</text></item>
<item><p>9a4</p><section>phal chen</section><text>sa mtshams med pa dang yang thabs gcig ste/ 'di ltar lto 'phye chen po'i dbang po blo gros bzang po'i gzi brjid dang / lto 'phye chen po'i dbang po gzi brjid kyi dbyangs la rdul pa dang / lto 'phye chen po'i dbang po blo gros sna tshogs mchog gi gtsug phud dang /</text></item>
<item><p>9a5</p><section>phal chen</section><text>lto 'phye chen po'i dbang po mig bzang po'i bdag po dang / lto 'phye chen po'i dbang po sgron ma'i skyabs kyi rgyal po dang / lto 'phye chen po'i dbang po snang ba shugs bzang po'i rgyal mtshan dang / lto 'phye chen po'i dbang po seng ge'i phru gu dang / lto 'phye chen po'i dbang po rgyan sna</text></item>
<item><p>9a6</p><section>phal chen</section><text>tshogs kyi dbyangs dang / lto 'phye chen po'i dbang po ri rab kyi bu dang / lto 'phye chen po'i dbang po 'od yid du 'ong ba 'byung ba dang / de dag la pa lto 'phye chen po'i dbang pos mtshams med pa kun kyang / sems can gyi gti mug gi dra ba chen po bstsal ba la rab tu</text></item>
<item><p>9a7</p><section>phal chen</section><text>brtson pa sha stag dang thabs gcig go /dri za'i bdag po tshad med pa dag dang yang thabs gcig ste/ 'di ltar dri za'i rgyal po gnas srung po dang / dri za'i rgyal po shing mi 'am ci'i 'od dang / dri za'i rgyal po mig gtsang ma dga' ba rab tu skye ba dang / dri za'i rgyal po me</text></item>
<item><p>9b1</p><section>phal chen</section><text>tog dang / shing shin tu rgyas pa'i cod pan dang / dri za'i rgyal po dga' bas spyod pa kun tu sgrog pa dang / dri za'i rgyal po rab tu dga' ba rgyun tu gnas pa'i bzang po dang / dri za'i rgyal po yid du 'ong ba'i dbyangs seng ge'i rgyal mtshan dang / dri za'i rgyal po 'od zer kun tu</text></item>
<item><p>9b2</p><section>phal chen</section><text>'gyed pa'i 'od dang / dri za'i rgyal po rdo rje'i shing gi yal ga'i rgyal mtshan dang / dri za'i rgyal po rgyan thams cad la dga' ba'i rang bzhin gyi tshul ston pa dang / de dag la pa dri za'i rgyal po tshad med pa kun kyang / mos pa dang dga' ba chen po la rab tu brtson pa sha stag</text></item>
<item><p>9b3</p><section>phal chen</section><text>dang thabs gcig go /grul bum gyi bdag po tshad med pa dag dang yang thabs gcig ste/ 'di ltar grul bum gyi dbang po 'phags skyes po dang / grul bum gyi dbang po klu bdag dang / grul bum gyi dbang po legs par spyod pa'i rgyal mtshan dang / grul bum gyi</text></item>
<item><p>9b4</p><section>phal chen</section><text>dbang po phan par spyod par 'phar ba dang / grul bum gyi dbang po 'jigs pa las sgrol sgrol ba dang / grul bum gyi dbang po sa la sna tshogs bzang po dang / grul bum gyi dbang po ri rab legs par byung ba dang / grul bum gyi dbang po sde dpa' ba dang /</text></item>
<item><p>9b5</p><section>phal chen</section><text>grul bum gyi dbang po dge ba'i mig gi 'od zer mtha' yas pa dang / grul bum gyi dbang po lha dang lha ma yin sgo mtha' yas pa'i mig dang / de dag la pa grul bum gyi dbang po tshad pa kun kyang chags pa med pa'i chos snang ba mngon par bsgrub pa la rab tu</text></item>
<item><p>9b6</p><section>phal chen</section><text>brtson pa sha stag dang thabs gcig go /klu'i bdag po mtha' yas pa dag dang yang thabs gcig ste/ 'di ltar klu'i dbang po mig bzang dang / klu'i dbang po rgya mtsho dang / klu'i dbang po sprin sgra sna tshogs kyi rgyal mtshan dang / klu'i dbang po 'od 'phro ba'i sgo</text></item>
<item><p>9b7</p><section>phal chen</section><text>rgya mtsho rab tu snang ba dang / klu'i dbang po kun nas ri'i sprin gyi rgyal mtshan dang / klu'i dbang po 'jog po dang / klu'i dbang po mtha' yas par 'gro ba dang / klu'i dbang po mdzod spu'i gzi brjid dri ma pa'i shugs dang / klu'i dbang po kun tu spyod pa rgya chen po'i dbyangs</text></item>
<item><p>10a1</p><section>phal chen</section><text>dang / klu'i dbang po ma dros pa dang / de dag la sogs pa klu'i dbang po mtha' yas pa kun kyang sems can gyi nyon mongs pas gdung ba'i tsha ba chen po char pa'i sprin gyis shin tu zhi bar bya ba la rab tu brtson pa sha stag dang thabs gcig go /gnod sbyin gyi bdag</text></item>
<item><p>10a2</p><section>phal chen</section><text>po kun tu mtha' yas pa dag dang yang thabs gcig ste/ 'di ltar gnod sbyin gyi dbang po ngal bso po dang / gnod sbyin gyi dbang po dbyangs chen dbang phyug dang / gnod sbyin gyi dbang po sa la shin tu gtum pa'i mtshon cha dang / gnod sbyin gyi dbang po blo gros chen po dang / gnod</text></item>
<item><p>10a3</p><section>phal chen</section><text>sbyin gyi dbang po mig 'od 'phro ba'i bdag po dang / gnod sbyin gyi dbang po mig rdo rje ltar brtan pa dang / gnod sbyin gyi dbang po sde mchog tu dpa' ba dang / gnod sbyin gyi dbang po sde'i rgyan chen pos rab tu gnon pa dang / gnod sbyin gyi dbang pos dge ba'i tshogs dang / gnod sbyin gyi</text></item>
<item><p>10a4</p><section>phal chen</section><text>dbang po ri bo'i stobs rab tu 'joms pa dang / de dag la pa gnod sbyin gyi dbang po kun tu mtha' yas pa kun kyang sems can thams cad la phan pa dang / yongs su bsrung bar rab tu brtson pa sha stag dang thabs gcig go /zla ba'i ris su gtogs pa'i lha du ma dag dang yang</text></item>
<item><p>10a5</p><section>phal chen</section><text>thabs gcig ste/ 'di ltar lha'i bu zla ba dang / lha'i bu 'od kyi me tog rgyal po'i gtsug phud dang / lha'i bu dpal gyi tshogs sna tshogs kyi rgyan gyi 'od dang / lha'i bu 'jig rten dga' ba'i bde ba sna tshogs dang / lha'i bu shing gi dbang po'i gi 'od dang / lha'i bu</text></item>
<item><p>10a6</p><section>phal chen</section><text>'od bzang po ston pa dang / lha'i bu kun nas spyod pa mi sgul ba'i 'od dang / lha'i bu skar ma'i rgyal po'i bdag po dang / lha'i bu blo dri ma pa'i zla ba dang / lha'i bu gzi brjid chen po'i 'od zer mdzes pa dang / de dag la pa lha'i bu zla ba'i ris su gtogs pa du ma kun kyang /</text></item>
<item><p>10a7</p><section>phal chen</section><text>sems can thams cad kyi sems rin po che snang bar bya ba la brtson pa sha stag dang thabs gcig go /nyi ma'i ris su gtogs pa'i lha'i bu mu med pa dag dang yang thabs gcig ste/ 'di ltar lha'i bu nyi ma dang / lha'i bu gzi brjid kyi 'od zer 'bar ba'i mig dang / ri bo'i rgyal mtshan</text></item>
<item><p>10b1</p><section>phal chen</section><text>gyi 'od dang / rin chen dri med rmad du byung ba dang / phyir mi ldog par rab tu gnon pa dang / me tog gi phreng ba'i 'od kyi dpal dang / 'od kyi dpal snang ba'i rgyal mtshan dang rin chen gtsug phud rnam par snang ba dang mig kun tu snang ba dang / sa'i dpal gyi be'u 'dzin pa dang / lha'i bu sgo thams cad du skyom</text></item>
<item><p>10b2</p><section>phal chen</section><text>pa'i dpal gyi 'od dang / de dag la sogs pa lha'i bu nyi ma'i ris su gtogs pa mu med pa kun kyang dge ba'i rtsa ba shin tu sbyangs pa 'gro ba thams cad la phan pa rab tu brtson pa sha stag dang thabs gcig go /sum cu rtsa gsum gyi ris su gtogs pa brgya byin lha'i dbang po la sogs pa tshad med</text></item>
<item><p>10b3</p><section>phal chen</section><text>pa dag dang yang thabs gcig ste/ 'di ltar lha'i dbang po brgya byin dang / lha'i bu sgra kun tu grags pa'i dbang phyug dkyil 'khor dang / byams par lta ba'i gtsug phud dang / rin po che'i 'od kun tu grags pa'i rgyal mtshan dang / dga' bde 'byung ba'i gtsug phud dang / dran</text></item>
<item><p>10b4</p><section>phal chen</section><text>pa yid du 'ong ba dang / ri bo'i sgra'i dpal dang / dran pa dang ldan pa dang / me tog dri ma med cing yid du 'ong ba'i 'od dang / ye shes nyi ma'i mig dang / lha'i bu yang dag par bskul ba'i 'od kyi dbang phyug dang / de dag la sogs pa sum cu rtsa gsum gyi ris su gtogs pa'i lha'i bu tshad</text></item>
<item><p>10b5</p><section>phal chen</section><text>med pa kun kyang chos rgya chen po'i rang bzhin dang / 'gro ba thams cad du skyes shing yang dag par bskul ba la rab tu brtson pa sha stag dang thabs gcig go /rab mtshe ma la sogs pa mtshe ma'i lha'i rgyal po grangs med pa dag dang yang thabs gcig ste/ 'di ltar lha'i rgyal po rab mtshe</text></item>
<item><p>10b6</p><section>phal chen</section><text>ma dang / dga' ba bde ba'i 'od dang / blo gros mi zad pa'i yon tan dpal dang / 'byung ba bzang zhing dge ba dang / sa dang ri bo'i 'od dang / bsam gyis mi khyab pa'i blo gros dang / 'khor lo'i gtsug dang / gzi brjid 'od 'phro ba dang / 'od rnam par snang ba dang / lha'i rgyal po</text></item>
<item><p>10b7</p><section>phal chen</section><text>grags pa'i phyogs su rnam par lta ba dang / de dag la sogs pa mtshe ma'i lha'i rgyal po grangs med pa kun kyang dga' ba dang spro ba rgya chen po mngon par bsgrub pa la rab tu brtson pa sha stag dang thabs gcig go /lha'i rgyal po rab dga' ldan la sogs pa bsam gyis mi khyab pa dag dang</text></item>
<item><p>11a1</p><section>phal chen</section><text>yang thabs gcig ste/ 'di ltar lha'i rgyal po rab dga' ldan dang / dga' ba rgya mtsho'i gtsug phud dang / yon tan mchog gi rgyal mtshan dang / 'od zer zhi ba'i 'od dang / rab tu dga' ba'i mig dang / rin chen 'od zer zla ba dang / rnam par gnon pas rab tu</text></item>
<item><p>11a2</p><section>phal chen</section><text>brtson pa dang / rdo rje'i mdog gi 'od bzang po dang / skar mas rgyan pa'i dpal dang / lha'i bu dga' ba bzang po sna tshogs dang / de dag la sogs pa dga' ldan gyi lha'i rgyal po bsam gyis mi khyab pa kun kyang / sangs rgyas gcig nas gcig tu 'byung ba thams cad rjes su dran par yid la bya</text></item>
<item><p>11a3</p><section>phal chen</section><text>ba la rab tu brtson pa sha stag dang thabs gcig go /'phrul dga'i lha'i rgyal po mu med pa dag dang yang thabs gcig ste/ 'di ltar lha'i rgyal po rab 'phrul dga' dang / sgras zhi ba'i 'od dang / stobs kyi 'phrul pa'i sgra'i 'od dang / dbang chen sna tshogs dang / sprin sgra shin tu</text></item>
<item><p>11a4</p><section>phal chen</section><text>'phags pa dang / snang ba'i spyod pa'i dpal dang / gtsug phud yid du 'ong ba'i 'od dang / dga' ba'i blo gros dang / me tog 'od kyi gtsug phud dang / lha'i rgyal po phyogs shin tu snang ba dang / de dag la sogs pa 'phrul dga'i lha'i rgyal po mu med pa kun kyang rnam par thar pa</text></item>
<item><p>11a5</p><section>phal chen</section><text>rab tu zhi bas sems can thams cad gdul ba la rab tu brtson pa sha stag dang thabs gcig go /lha'i rgyal po dbang sgyur la sogs pa bgrang du med pa dag dang yang thabs gcig ste/ 'di ltar lha'i rgyal po dbang sgyur dang / lha'i rgyal po mig bzang po'i blo gros dang / cod pan sna tshogs</text></item>
<item><p>11a6</p><section>phal chen</section><text>kyi rgyal mtshan dang / brtson pa'i blo gros dang / go 'phang rnam par gnon pa'i sgra dbyangs sna tshogs dang / 'od yid du 'ong ba'i rgyal mtshan dang / spyod yul zhi ba'i sgo dang / 'khor lo'i ri mo bzang po'i rgyal mtshan dang / me tog blo gros seng ge'i dbang phyug dang / lha'i rgyal</text></item>
<item><p>11a7</p><section>phal chen</section><text>po dbang po'i stobs ri mo bzang po'i 'od dang / de dag la sogs pa dbang sgyur gyi lha'i rgyal po bgrang du med pa kun kyang / chos kyi dbang rgya chen po la rab tu brtson pa sha stag dang thabs gcig go /bsam gyis mi khyab pa'i tshangs pa chen po dag dang yang thabs gcig ste/</text></item>
<item><p>11b1</p><section>phal chen</section><text>'di ltar tshangs pa chen po rab tu snang ba dang / blo gros kyi 'od dang / blo gros bzang po'i sems snang ba dang / kun tu dbyangs kyi sprin dang / 'jig rten dbang po'i sgra dang / mig rab tu zhi zhing 'od shin tu zab pa dang / phyogs su snang ba 'gyed pa dang / sprul pa'i sgra dbyangs dang /</text></item>
<item><p>11b2</p><section>phal chen</section><text>mig gi 'od zer mngon par snang ba dang / tshangs pa chen po dbyangs rgya mtsho yid du 'ong ba dang / de dag la sogs pa tshangs pa chen po bsam gyis mi khyab pa kun kyang / sems can thams cad kyi sems snang bar bya ba dang / sim par bya ba la byams pa chen po la gnas pa sha stag</text></item>
<item><p>11b3</p><section>phal chen</section><text>dang thabs gcig go /lha'i bu gya nom snang ba'i ris su gtogs pa tshad med pa dag dang yang thabs gcig ste/ 'di ltar lha'i bu snang bas dga' ba dang / dge ba sna tshogs kyi 'od dang / dbang po'i dbyangs dang / dran pa'i blo dam pa dang / dga' ba sna tshogs rnam par dag</text></item>
<item><p>11b4</p><section>phal chen</section><text>pa'i dbyangs dang / legs par bsam pa'i dbyangs dang / 'od 'gyed pa'i dbyangs rnam par snang ba dang / dbyangs zab mo'i 'od dang / grags pa dri ma med pa'i 'od dang / lha'i bu 'od dri ma med pas shin tu 'phags pa dang / de dag la sogs pa gya nom snang ba'i ris su gtogs</text></item>
<item><p>11b5</p><section>phal chen</section><text>pa'i lha'i bu tshad med pa kun kyang zhi ba dang dga' ba rgya chen po'i rnam par thar pa la gnas pa sha stag dang thabs gcig go /dge rgyas kyi lha'i bu grangs med pa dag dang yang thabs gcig ste/ 'di ltar lha'i bu dge bar grags pa'i blo gros dang mchog tu snang ba dang / rab tu zhi ba'i dpal dang /</text></item>
<item><p>11b6</p><section>phal chen</section><text>dbyangs kyi ri bo dang / dran pa dge ba'i mig dang / dga' ba dam pa rnam par snang ba dang / 'jig rten dbyangs kyi blo gros dang / gzi brjid 'bar ba'i bdag po dang / chos kyi dga' bas 'phrul pa'i sems dang / 'phrul pas shin tu 'phags pa dang / de dag la sogs pa dge</text></item>
<item><p>11b7</p><section>phal chen</section><text>rgyas kyi ris su gtogs pa'i lha'i bu grangs med pa kun kyang sgo yangs pa la gnas pas 'gro bar 'byung zhing rnam par 'dul ba la rab tu brtson pa sha stag dang thabs gcig go /lha'i bu 'bras bu chen po'i ris su gtogs pa tshad pa dag dang yang thabs gcig ste/ 'di ltar lha'i</text></item>
<item><p>12a1</p><section>phal chen</section><text>bu chos kyi dpal gzi brjid dga' ba dang / dri med sna tshogs rgya mtsho dang / shes rab mchog gi 'od dang / ye shes dbang po'i dpal dang / dga' ba zhi ba dang / sgo kun nas shes pa'i dang / dga' ba'i gtsug gi blo gros dang / yon tan blo gros</text></item>
<item><p>12a2</p><section>phal chen</section><text>bzang po'i 'od dang / 'od zhi zhing dri ma med pa dang / lha'i bu snang ba chen po dri ma med pa dang / de dag la sogs pa 'bras bu chen po'i ris su gtogs pa'i lha'i bu tshad med pa kun kyang zhi ba'i chos kyi gzhal med khang la kun nas rab tu gnas pa sha stag dang thabs gcig go /lha'i bu</text></item>
<item><p>12a3</p><section>phal chen</section><text>dbang phyug chen po'i ris su gtogs pa grangs med pa dag dang yang thabs gcig ste/ 'di ltar lha'i bu shin tu 'od 'phro rgya mtsho dang / lha'i bu dbang phyug grags pa rab tu snang ba dang / lha'i bu dge ba'i mig dri ma med pa dang / lha'i bu shes rab chen pos dga' zhing spro ba dang / lha'i</text></item>
<item><p>12a4</p><section>phal chen</section><text>bu 'od mi sgul ba'i dbang phyug dang / lha'i bu mig shin tu mnyam par gzhag pa dang / lha'i bu snang ba shin tu sems pa dang / lha'i bu ye shes chen pos dga' ba dang / lha'i bu sna tshogs kun tu dbyangs kyi rgyal mtshan dang / lha'i bu grags pa rnam par snang ba'i brtul zhugs</text></item>
<item><p>12a5</p><section>phal chen</section><text>bzang po dang / de dag la sogs pa dbang phyug chen po'i ris su gtogs pa'i lha'i bu grangs med pa kun kyang spyod yul mtshan ma med pa'i mnyam pa nyid la rab tu brtson pa sha stag dang thabs gcig ste/ de bzhin gshegs pa'i 'khor gyi dkyil 'khor rgya mtsho de ni sems can gyi</text></item>
<item><p>12a6</p><section>phal chen</section><text>ris thams cad yang dag par gzhol ba'o/ /sems can yon tan mtha' yas pa 'dus pa las yongs su byung ba'o/ /phyogs kyi dbyings kun na shin tu gnas pa'o/ /'khor gyi dkyil 'khor sna tshogs kyi dbyings su rnam par gnas pa'o/ /phan tshun 'dres pa med</text></item>
<item><p>12a7</p><section>phal chen</section><text>cing ji ltar 'ongs pa'i phyogs kyi dbyings la rab tu gnas pa'o/ /de bzhin gshegs pa blta ba la mngon par phyogs pa'o/ /nyon mongs pa'i bag chags dang / sems kyi dri ma thams cad dang bral ba'o/ /bsgribs pa thams cad kyi ri rnam par 'thor ba'o/ /sangs rgyas blta</text></item>
<item><p>12b1</p><section>phal chen</section><text>ba la sgrib pa pas snang bar gyur pa ste/ de ni 'di ltar bcom ldan 'das de bzhin gshegs pa rnam par snang mdzad kyi sngon bskal pa rgya mtsho nas/ byang chub sems dpa'i spyad pa spyod pa'i tshe/ bsdu ba'i dngos po bzhis yongs su bsdus te/ de bzhin gshegs pa de dang de dag</text></item>
<item><p>12b2</p><section>phal chen</section><text>gi drung du bzhud pa'i tshe/ dge ba'i rtsa ba yongs su bzung zhing thabs kyi sgo de dag gis yongs su smin par byas te rnam pa thams cad mkhyen pa nyid kyi lam la bkod cing / dge ba'i rtsa ba tshad med pa rab tu bskyed pas bsod nams chen po'i stobs dang shugs rab tu thob pa dag go /smon</text></item>
<item><p>12b3</p><section>phal chen</section><text>lam gyi tshul rgya mtsho gzhan dang gzhan la rab tu zhugs shing spyod pa'i dkyil 'khor gzhan dang gzhan yongs su dag pas/ yang dag par byung ba 'byung ba'i lam gzhan dang gzhan gyis shin tu 'byung ba'i de bzhin gshegs pa gzhan dang gzhan mthong bas snang bar gyur pa dag ste/ de</text></item>
<item><p>12b4</p><section>phal chen</section><text>dag ni mos pa'i stobs gzhan dang gzhan gyis de bzhin gshegs pa'i yon tan rgya mtsho la 'jug go /sangs rgyas blta ba'i rnam par thar pa'i sgo gzhan dang gzhan gyis rnam par 'phrul lo/ /de ni 'di lta ste lha'i bu dbang phyug chen po'i ris su gtogs pa shin tu 'od 'phro rgya mtsho'i</text></item>
<item><p>12b5</p><section>phal chen</section><text>rnam par thar pa ni chos kyi dbyings dang / nam mkha' ltar zhi ba'i tshul gyi mthu zhes bya'o/ /lha'i bu dbang phyug grags pa rab tu snang ba'i rnam par thar pa ni chos thams cad la dbang ba'i stobs la yang dag par gzhol zhing kun nas rjes su 'gro bas rnam par spyod pa zhes bya'o/ /lha'i bu</text></item>
<item><p>12b6</p><section>phal chen</section><text>dge ba'i mig dri ma med pa'i rnam par thar pa ni/ chos thams cad 'byung ba med pa dang / 'gro ba med pa dang / brjod du med cing sbyar ba med pa zhes bya'o/ /lha'i bu shes rab chen pos dga' zhing spro ba'i rnam par thar pa ni/ chos kyi tshul thams cad la mngon sum du gyur pa'i shes</text></item>
<item><p>12b7</p><section>phal chen</section><text>rab rgya mtshos rnam par dpyod pa la rab tu snang ba zhes bya'o/ /lha'i bu 'od mi sgul ba'i dbang phyug gi rnam par thar pa ni sems can la bsam gtan gyi dga' ba dang bde ba mtha' yas pa la mos pa bstan pa rgya chen po'i tshul yang dag par 'byung ba zhes bya'o/ /lha'i bu mig shin tu mnyam</text></item>
<item><p>13a1</p><section>phal chen</section><text>par gzhag pa'i rnam par thar pa ni/ mi shes pa'i mun nag dang / 'jigs pa rnam par zlog pa'i spyod pa rab tu zhi ba zhes bya'o/ /lha'i bu snang ba shin tu sems dpa'i rnam par thar pa ni/ bsam pa'i yul mtha' yas pa'i las srid pa thams</text></item>
<item><p>13a2</p><section>phal chen</section><text>cad du mi 'byung ba la 'jug pa zhes bya'o/ /lha'i bu ye shes chen pos dga' ba'i rnam par thar pa ni/ chos thams cad kyi phyogs su 'gro zhing yongs su gnon pa dang / brten pa'i phyogs kyi mthu zhes bya'o/ /lha'i bu sna tshogs kun tu dbyangs kyi rgyal mtshan gyi rnam par thar</text></item>
<item><p>13a3</p><section>phal chen</section><text>pa ni/ sangs rgyas kyi yul rab tu zhi ba la 'jug pa/ kun nas khong du chud pa'i gtsug rab tu snang ba zhes bya'o/ /lha'i bu grags pa rnam par snang ba'i brtul zhugs bzang po'i rnam par thar pa ni/ rang gi gzhal med khang dang / blo'i yul nas dmigs pa tshad med pa'i sangs</text></item>
<item><p>13a4</p><section>phal chen</section><text>rgyas kyi yul rgya chen po 'byung ba zhes bya'o/ /de nas dbang phyug chen po'i ris su gtogs pa'i lha shin tu 'od 'phro rgya mtshos sangs rgyas kyi mthus lha'i 'khor gyi dkyil 'khor yod pa thams cad la rnam par bltas te/ de'i tshe tshigs su bcad pa 'di dag smras so/ /mi zad chos</text></item>
<item><p>13a5</p><section>phal chen</section><text>kyi dbyings ni mtha' yas te/ /kun kyang sangs rgyas sku la rab tu gsal/ /de ni gzugs med dngos med rab tu zhi/ /'gro ba'i skyabs su 'byung ba skyes shing byung / /chos kyi sgron ma sangs rgyas shin tu ston/ /chos la mnga' rab mdzad pa 'jig rten byung / /de yi</text></item>
<item><p>13a6</p><section>phal chen</section><text>spyod yul mtha' yas mi zad de/ /dbang phyug grags pa 'di 'dra'i chos la 'jug /bsam gyis mi khyab sangs rgyas snang ba byed/ /de yi mtshan nyid phyogs na pa ste/ /rnam dag lam ni skye bo dag la ston/ /shin tu dri med mig gis 'di 'dra mthong / /'gro ba kun</text></item>
<item><p>13a7</p><section>phal chen</section><text>gyis bsam du mi nus te/ /rgyal ba'i shes rab mtha' yas gang mnga' ba/ /gti mug bsgribs pa'i sems can rnam par sbyong / /de la shes rab chen po rnam par gnas/ /skye dgu kun gyis sangs rgyas bsam mi khyab/ /mthong ba tsam gyis nyon mongs zhi bar 'gyur/</text></item>
<item><p>13b1</p><section>phal chen</section><text>'gro ba'i dga' ba rgya chen rab tu skyed/ /mi sgul dbang phyug lha yis de mthong ngo / /sems can rgya mtsho gti mug mun bsgribs la/ /sangs rgyas chos nyid rab tu zhi ba ston/ /shes rab sgron ma 'gro ba 'di brjod de/ /dge ba'i ni 'di yi tshul la 'jug /sangs rgyas</text></item>
<item><p>13b2</p><section>phal chen</section><text>kun kyang rnam dag sku ston cing / /thams cad phyogs su shin tu 'phags pa'i sku/ /de yang dngos med 'jig rten mi gnas te/ /kun snang sems dpa' 'di ni de ltar blta/ /mtha' yas chags med rgyal ba rnams kyi gsung / /snod du gyur pa'i sems can de dag nyan/ /</text></item>
<item><p>13b3</p><section>phal chen</section><text>sangs rgyas rnams las 'pho bar mi snang ste/ /'di ni shes pas dga' ba'i rnam thar to/ /thams cad phyogs sgo kun nas sangs rgyas te/ /mi yi dbang po rnam thar zhi la bzhugs/ /sangs rgyas 'jig rten snang zhing rnam par mdzes/ /'di ni sna tshogs rgyal mtshan rnam</text></item>
<item><p>13b4</p><section>phal chen</section><text>thar to/ /rgyal ba bskal pa rgya mtsho mtha' yas su/ /'gro ba kun don rnam par byang chub cing / /sna tshogs rnam par 'phrul pas sems can 'dul/ /rnam par snang bas rnam thar 'di mthong ngo / /de la lha'i rgyal po chos kyi dpal gzi brjid dga' ba'i rnam</text></item>
<item><p>13b5</p><section>phal chen</section><text>par thar pa ni/ sems can thams cad kyi dbang po dang the tsom rnam par blta ba'i chos kyi sprin la rab tu gzhol ba zhes bya'o/ /lha'i rgyal po dri med sna tshogs rgya mtsho'i rnam par thar pa ni/ sangs rgyas rjes su dran pa'i rnam pa thams cad yid la byed pa ston pa sbyor ba zhes</text></item>
<item><p>13b6</p><section>phal chen</section><text>bya'o/ /lha'i rgyal po shes rab mchog gi 'od kyi rnam par thar pa ni/ chos kyi rang bzhin mnyam pa nyid la gnas pa lus kyi rgyan ces bya'o/ /lha'i rgyal po ye shes dbang po'i dpal gyi rnam par thar pa ni/ 'jig rten gyi chos thams cad rnam par sgom pa'i sems skad cig</text></item>
<item><p>13b7</p><section>phal chen</section><text>tu bsam gyis mi khyab rgyan rgya mtsho la rab tu gnas pa zhes bya'o/ /lha'i dbang po dga' ba zhi ba'i rnam par thar pa ni/ skra'i sbubs gcig tu sangs rgyas kyi zhing bsam gyis mi khyab pa yod dgu 'dzud pa zhes bya'o/ /lha'i rgyal po sgo kun nas shes pa'i mig gi rnam</text></item>
<item><p>14a1</p><section>phal chen</section><text>par thar pa ni/ chos kyi dbyings la sgo kun nas rnam par blta bas 'jug pa zhes bya'o/ /lha'i rgyal po dga' ba'i gtsug gi blo gros kyi rnam par thar pa ni/ sems can thams cad kyi skye ba dang byed pa bskal pa mtha' yas pa mngon par</text></item>
<item><p>14a2</p><section>phal chen</section><text>'byin pa zhes bya'o/ /lha'i rgyal po yon tan blo gros bzang po'i 'od kyi rnam par thar pa ni/ dmigs pa thams cad 'jig rten gyi dgos pa thams cad chos gzhal du med cing bsam gyis mi khyab pas rnam par dpyod pa zhes bya'o/ /lha'i bu 'od zhi zhing dri ma med</text></item>
<item><p>14a3</p><section>phal chen</section><text>pa'i rnam par thar pa ni/ sems can dang chos dang 'byung ba thams cad kyi sgo la mngon sum du yang dag par spyod pa 'byung ba zhes bya'o/ /lha'i rgyal po snang ba chen po dri ma med pa'i rnam par thar pa ni/ sems can snod du gyur pa thams cad la rnam par</text></item>
<item><p>14a4</p><section>phal chen</section><text>blta zhing sangs rgyas bskyed pa'i chos nyid la 'jug pa zhes bya'o/ /de nas lha'i rgyal po chos dpal rab tu snang ba la mos pas/ sangs rgyas kyi mthus che ba dang / che ba dang / tshad med che ba dang / 'bras bu che ba'i lha'i 'khor gyi dkyil 'khor</text></item>
<item><p>14a5</p><section>phal chen</section><text>yod pa thams cad la rnam par bltas te/ de'i tshe tshigs su bcad pa 'di dag smras so/ /sangs rgyas yul rnams kun kyang bsam mi khyab/ /sems can kun kyang rtog par nus pa min/ /sems can mos dang bsam pa yangs pa ni/ /mi zad</text></item>
<item><p>14a6</p><section>phal chen</section><text>pa dag sangs rgyas skyed pa mdzad/ /sangs rgyas lta bar sems can snod gyur la/ /rgyal ba rnams ni byin gyi brlabs mdzad de/ /de dag rtag tu sangs rgyas mngon sum mthong / /'di ltar sna tshogs rgya mtsho mthong ba yin/ /sangs rgyas chos nyid</text></item>
<item><p>14a7</p><section>phal chen</section><text>gnas pa med pa dag /'gro ba bkang zhing sangs rgyas ston pa mdzad/ /rgyal ba 'byung med gnas pa yod pa min/ /shes rab mchog gi 'od ni 'di sgom mo/ /sems can snyed kyi tshul dang bsam pa yang / /bsam gyis mi khyab gzhan dang gzhan gyi</text></item>
<item><p>14b1</p><section>phal chen</section><text>sgor/ /sangs rgyas rnam par 'phrul bas tshul ston te/ /dbang po dpal gyi rnam thar rgya mtsho'o/ /de bzhin gshegs pa'i rdzu 'phrul rnams dang ni/ /zad 'das pa'i zhing rnams thams cad kyang / /de dag sprul pa'i dkyil 'khor gcig tu ston/ /</text></item>
<item><p>14b2</p><section>phal chen</section><text>chos kyi dkyil 'khor sgo mo gcig la yang / /chos kyi sgo mo mi zad rgya mtsho dag /sangs rgyas chos nyid rab tu nges sgrogs te/ /shes pa'i mig ni 'di yi tshul la 'jug /phyogs bcu dag na zhing dbyings ji snyed pa/ /de dag kun tu sangs rgyas chos ston kyang / /</text></item>
<item><p>14b3</p><section>phal chen</section><text>rgyal ba de ni gar yang 'pho mi mdzad/ /dga' ba'i gtsug gi blo gros spyod yul lo/ /de bzhin gshegs pa'i gzugs brnyan 'dra ba ste/ /mgon po chos kyi gzhal med khang snang ba/ /chos nyid rab tu zhi ba yang dag ston/ /yon tan blo gros bzang pos 'di mthong ngo / /</text></item>
<item><p>14b4</p><section>phal chen</section><text>rang byung rnams kyi spyod yul rnams la ltos/ /sems can kun gyi dbang po'i tshul bzhin du/ /bsam yas 'byung ba'i sgo mos chos char 'bebs/ /'di ni zhi ba'i 'od kyi lha ston to/ /thugs rje rgya chen rab tu bskyed byas shing / /sems can phan phyir mgon po</text></item>
<item><p>14b5</p><section>phal chen</section><text>rnams 'byung ste/ /snod kyi tshul bzhin chos kyi char yang 'bebs/ /snang ba chen po'i blo gros 'di ston to/ /de la lha'i rgyal po dge bar grags pa'i blo gros kyi rnam par thar pa ni/ sems can thams cad rnam par thar pa'i tshogs kyi tshul la rnam par ltar 'dzud</text></item>
<item><p>14b6</p><section>phal chen</section><text>pa zhes bya'o/ /lha'i rgyal po mchog tu snang ba'i rnam par thar pa ni/ lha'i bu rang bzhin rnam par rig pa'i 'od ces bya'o/ /lha'i bu rab tu zhi ba'i dpal gyi rnam par thar pa ni/ thabs kyi tshul dang sgo thams cad kyi sangs rgyas kyi yul yongs su sbyong ba zhes bya'o/ /</text></item>
<item><p>14b7</p><section>phal chen</section><text>lha'i bu dbyangs kyi ri bo'i rnam par thar pa ni/ 'khor ba'i rgya mtsho'i phyi ma'i mtha' thams cad du 'gro ba yongs su sgyur ba zhes bya'o/ /lha'i bu dran pa dge ba'i mig gi rnam par thar pa ni/ de bzhin gshegs pa'i tshul rjes su dran zhing sems can 'dul ba'i byin gyi rlabs shes bya'o//</text></item>
<item><p>15a1</p><section>phal chen</section><text>lha'i bu dga' ba dam pas rnam par snang ba'i rnam par thar pa ni/ gzungs rgya mtsho la sgo kun nas rab tu brten pa rgya mtsho'i rjes su 'gro ba zhes bya'o/ /lha'i bu 'jig rten dbyangs kyi blo gros kyi rnam par thar pa ni/ sangs rgyas skye ba shin tu dkon</text></item>
<item><p>15a2</p><section>phal chen</section><text>pa'i bsam pa bskyed pas mos pa sbyor ba'i snying po zhes bya'o/ /lha'i bu gzi brjid 'bar ba'i bdag po'i rnam par thar pa ni/ sems can thams cad la chos kyi shugs kyis dga' ba bskyed cing sgrol ba zhes bya'o/ /lha'i bu chos kyi dga' bas 'phrul pa'i sems</text></item>
<item><p>15a3</p><section>phal chen</section><text>kyi rnam par thar pa ni/ byang chub sems dpa'i 'dul ba mtha' yas pa thams cad nam mkha' ltar zad mi shes pa'i sgo rab tu 'jug pa zhes bya'o/ /lha'i bu 'phrul pas shin tu 'phags pa'i rnam par thar pa ni/ sems can gyi nyon mongs pa mtha' yas pa'i snying rje</text></item>
<item><p>15a4</p><section>phal chen</section><text>dang / ye shes kyis rgyas par 'gengs pa zhes bya'o/ /de nas lha'i rgyal po dge bar grags pa'i blo gros kyis sangs rgyas kyi mthus/ dge chung dang / tshad med dge ba dang / dge rgyas kyi lha'i 'khor gyi dkyil 'khor yod pa thams cad la rnam par bltas te/ de'i tshe</text></item>
<item><p>15a5</p><section>phal chen</section><text>tshigs su bcad pa 'di dag smras so/ /chags med spyod pa'i chos nyid 'di la ltos/ /mi zad phyogs rnams rab tu rgyas bkang ste/ /bsam gyis mi khyab sangs rgyas yul yang ston/ /rnam thar tshul gyis rgya mtsho zad mi shes/ /bde gshegs</text></item>
<item><p>15a6</p><section>phal chen</section><text>'jig rten kun la gnas te/ /chos dbyings dam pa kun nas 'byung ba med/ /mig yor spyod yul zhing rnams thams cad de/ /tshul 'di mchog tu snang ba'i lha yi'o/ /bskal pa rgya mtshor thabs la gnas pas na/ /sangs rgyas 'jig rten kun nas</text></item>
<item><p>15a7</p><section>phal chen</section><text>rnam par mdzes/ /chos dbyings de bzhin nyid la rab tu gnas/ /de la rab zhi dpal gyi lha 'jug go /sems can gti mug rab rib sgribs pas bsgribs/ /'khor ba'i spyod yul mdongs gyur de dag la/ /rgyal ba dge ba'i lam rnams rab ston te/ /</text></item>
<item><p>15b1</p><section>phal chen</section><text>rnam thar de la dbyangs kyi ri bo 'jug /de bzhin gshegs pa'i bla na med pa'i tshul/ /sems can kun gyis bsam par mi nus te/ /rnam pa thams cad rgyal bas rab tu ston/ /de ni dran pa dge ba'i mig gis mthong / /zhing rnams rgya mtsho rdul dang mnyam pa yi/ /</text></item>
<item><p>15b2</p><section>phal chen</section><text>gzungs kyi sgo rnams mi mgon rtag tu gsung / /sems can thams cad 'dul ba rnam par ston/ /dga' ba rnam par snang bas de mthong ngo / /sangs rgyas skye ba shin tu dkon pa ste/ /bskal pa rgya mtsho dag na bar 'ga' ste/ /de la mos pa'i dkyil 'khor rab tu bskyed/ /</text></item>
<item><p>15b3</p><section>phal chen</section><text>'jig rten dbyangs kyi blo gros de la 'jug /rgyal ba chos mthu rgya che bsam yas dag /sems can kun la rnam par sbyong ba mdzad/ /dngos med chos nyid rgyal ba ston par mdzad/ /gzi brjid 'bar ba'i lhas ni de mthong ngo / /dus gsum bde gshegs phun sum</text></item>
<item><p>15b4</p><section>phal chen</section><text>tshogs pa dag /de dag sems can yul du bsam mi khyab/ /dran nas bdag gi dga' ba rab skyes te/ /de dag chos dga' sems pa rab tu ston/ /'gro ba rnams ni nyon mongs rgya mtsho la/ /gti mug ltas rnyogs 'jigs pa chen por bying / /snying rje bskyed</text></item>
<item><p>15b5</p><section>phal chen</section><text>cing 'gro ba 'grel pa ni/ /'phrul pas 'phags pa spyod yul de la blta/ /'od zer dra ba rgyal ba rtag tu 'gyed/ /'od zer sgo kun rgyal ba mi zad pa/ /sems can dbyings rnams 'dul ba rab tu 'jug /sna tshogs dbyangs kyi lhas ni de mthong ngo // //</text></item>
<item><p>15b6</p><section>phal chen</section><text>sangs rgyas rmad ga cad ces bya ba shin tu rgyas pa chen po'i mdo/ dum bu dang po/ bam po gnyis so/ /de la gya nom snang ba'i lha'i rgyal po snang bas dga' ba'i rnam par thar pa ni/ dga' ba dang bde ba rab tu zhi ba myong bar byed cing / 'gro ba'i sdug</text></item>
<item><p>15b7</p><section>phal chen</section><text>bsngal rab tu gzhil ba la gzhol ba zhes bya'o/ /lha'i bu dge ba sna tshogs kyi rnam par thar pa ni/ sems shin tu yangs pa dang / 'gro ba thams cad kyi rnal 'byor yangs pa rgya mtsho snying rje dang / dga' ba'i snying po zhes bya'o/ /lha'i bu dbang po'i dbyangs kyi rnam par</text></item>
<item><p>16a1</p><section>phal chen</section><text>thar pa ni/ bskal pa mtha' yas pa'i spyod pa dang / sems can thams cad kyi bsod nams kyi mthu sems kyi skad cig gcig gis mngon par sgrub pa zhes bya'o/ /lha'i bu dran pa'i blo dam pa'i rnam par thar pa ni/ 'jig rten 'byung ba dang /</text></item>
<item><p>16a2</p><section>phal chen</section><text>'jig pa dang / gnas pa dang bsod nams sna tshogs nam mkha' lta bu yongs su sbyong ba zhes bya'o/ /lha'i bu dga' ba sna tshogs dbyangs kyi rnam par thar pa ni 'phags pa'i chos thams cad la dga' ba/ mtshungs pa med pa'i shugs rnam par spel bas rab tu tshim par byed pa</text></item>
<item><p>16a3</p><section>phal chen</section><text>zhes bya'o/ /lha'i bu legs par bsam pa'i dbyangs kyi rnam par thar pa ni/ tshul gyis thams cad rnam par dgod cing shin tu bstan pa'i don du yang dag par gnas pa zhes bya'o/ /lha'i bu 'od 'gyed pa'i dbyangs kyi rnam par thar pa ni dga' ldan gyi pho brang nas 'pho ba'i mchod pa</text></item>
<item><p>16a4</p><section>phal chen</section><text>shin tu rgyas pa mngon par sgrub pa zhes bya'o/ /lha'i bu dbyangs zab mo'i 'od kyi rnam par thar pa ni/ rdzu 'phrul la rmongs pa med pa'i shes rab rgya mtsho la rnam par spyod pa zhes bya'o/ /lha'i bu grags pa dri ma med pa'i 'od kyi rnam par thar pa ni/ sangs rgyas kyi</text></item>
<item><p>16a5</p><section>phal chen</section><text>yon tan rgya mtsho yongs su thob cing 'gro ba la ston pa'i sbyor ba zhes bya'o/ /lha'i bu 'od dri ma med pa shin tu 'phags pa'i rnam par thar pa ni/ sngon gyi smon lam gyi byin gyi brlabs kyis dga' ba 'byung ba'i shugs kyi snying po zhes bya'o/ /de nas gya nom snang ba'i lha'i</text></item>
<item><p>16a6</p><section>phal chen</section><text>rgyal po snang bas dga' bas sangs rgyas kyi mthus/ dga' ba dang snang ba dang / 'od chung dang / 'od gsal dang / gya nom pa'i lha'i 'khor gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /</text></item>
<item><p>16a7</p><section>phal chen</section><text>sngon gyi rgyal ba'i spyod pa bdag gis dran/ /rgyal ba'i mtha' yas grags pa ces mchod dang / /ji ltar sngon cad dga' shugs yongs su dag /de ni rgyal ba'i mthu yis bdag gis mthong / /rgyal ba dri med mtshan nyid med pa'i sku/ /'gro ba'i mya</text></item>
<item><p>16b1</p><section>phal chen</section><text>ngan mang po rnam par zlog /byams dang thugs brtse thugs rje'i sa la bzhugs/ /rnam thar 'di tshul sna tshogs 'od 'jug go /sangs rgyas chos nyid 'di ni rgya che ste/ /zhing rnams rgya mtsho mang po ji lta bur/ /ji ltar 'byung dang ji ltar 'jig pa ston/ /rnam</text></item>
<item><p>16b2</p><section>phal chen</section><text>thar 'di ni dbang po'i dbyangs kyi yin/ /rgyal ba'i rdzu 'phrul mnyam med phyogs kun gyi/ /zhing gi dbyings su yangs pa shin tu bstan/ /da ltar byung ba'i rgyal ba'i dge ba dag /dran pa dam pa'i rnam thar tshul 'di'o/ /zhing rnams rgya mtsho mang po'i rdul snyed kyi/ /</text></item>
<item><p>16b3</p><section>phal chen</section><text>bde gshegs de dag dga' ba'i yid kyis mchod/ /de phyir nyan pa rdul med don kyang yod/ /sna tshogs dbyangs kyi rnam thar 'di yin no/ /bskal pa rgya mtsho mang po yangs par yang / /tshul bzhin gyis ni rgyal ba rgya chen gsung / /rgyal ba kun la zad med mtha' yang</text></item>
<item><p>16b4</p><section>phal chen</section><text>yas/ /legs bsam dbyangs kyi rnam thar 'di yin no/ /sangs rgyas rnam 'phrul mtha' yas dbyangs kyi rnams/ /'pho dang rnam par 'tshang rgya tshul yang dag /sems kyi skad cig kun la rab tu ston/ /'od 'gyed dbyangs kyi rnam thar sgo 'di yin/ /</text></item>
<item><p>16b5</p><section>phal chen</section><text>sangs rgyas byin rlabs rgya chen bshad pa yi/ /rdzu 'phrul yul ni bde bar gshegs pa ston/ /dbang po bsam pa kun kyang rnam par sbyong / /dbyangs zab 'od ni 'di la rab tu 'jug /rgyal ba rnams kyi ye shes mtha' yas te/ /mnyam med chags med sangs</text></item>
<item><p>16b6</p><section>phal chen</section><text>rgyas 'jig rten spyod/ /sems can kun la mchog sbyin mngon par gzigs/ /grags pa dri med tshul 'dir rab tu 'jug /rgyal ba sngon cad byang chub spyod mdzad tshe/ /sangs rgyas rgya mtsho yang dag mchod pa rnams/ /de dag kun gyi smon lam rab grub pa/ /</text></item>
<item><p>16b7</p><section>phal chen</section><text>de ni 'od 'phags dga' ba rab tu nyan/ /de la tshangs pa chen po rab tu snang ba'i rnam par thar pa ni/ chos dri ma pa'i spyod yul la gnas shing phyogs bcur thogs pa pa'i dbyangs kyi dkyil 'khor gyis rgyas par 'gengs pa dri ma med pa zhes bya'o/ /tshangs</text></item>
<item><p>17a1</p><section>phal chen</section><text>pa chen po blo gros 'od kyi rnam par thar pa ni/ sems can thams cad bsam gtan dang snyoms par 'jug pa la rab tu gnas pa zhes bya'o/ /tshangs pa chen po blo gros bzang po'i sems snang ba rnam par thar pa ni/ chos kyi snang ba bsam</text></item>
<item><p>17a2</p><section>phal chen</section><text>gyis mi khyab pa thams cad la yang dag par gzhol ba'i 'od ces bya'o/ /tshangs pa chen po kun tu dbyangs kyi sprin gyi rnam par thar pa ni/ sangs rgyas thams cad kyi gsung gi yan lag rgya mtsho'i dkyil 'khor la 'jug cing rtogs pa byed pa zhes bya'o/ /tshangs pa chen</text></item>
<item><p>17a3</p><section>phal chen</section><text>po 'jig rten dbang po'i sgra'i rnam par thar pa ni/ byang chub sems dpa'i spyod pa yang dag par 'byung zhing sems can thams cad bsdu ba dang gdul ba rjes su dran pa'i sbyor ba zhes bya'o/ /tshangs pa chen po mig rab tu zhi zhing 'od shin tu zab pa'i rnam par thar pa ni/ las</text></item>
<item><p>17a4</p><section>phal chen</section><text>kyis rnam par phye ba'i 'jig rten gyi khams 'byung ba'i dbyings shin tu ston pa zhes bya'o/ /tshangs pa chen po phyogs su snang ba 'gyed pa'i rnam par thar pa ni/ rnam pa thams cad du sems can 'dul ba la mngon par phyogs pa zhes bya'o/ /tshangs pa chen po sprul pa'i sgra</text></item>
<item><p>17a5</p><section>phal chen</section><text>dbyangs kyi rnam par thar pa ni/ chos thams cad dge ba'i mtshan nyid kyi sgo dang rab tu zhi ba'i chos la spyod pa'i dkyil 'khor la shin tu gnas pa zhes bya'o/ /tshangs pa chen po mig gi 'od zer mngon par snang ba'i rnam par thar pa ni/ dngos po thams cad la chags pa</text></item>
<item><p>17a6</p><section>phal chen</section><text>med cing mtha' yas pa'i brtsam pa la brtson pa zhes bya'o/ /tshangs pa chen po dbyangs rgya mtsho yid du 'ong ba'i rnam par thar pa ni/ mi zad pa'i chos gzhal du med pa la rjes su dpyad par rtag tu phyogs shing rnam par lta ba dang rnam par shes pa zhes bya'o/ /</text></item>
<item><p>17a7</p><section>phal chen</section><text>de nas tshangs pa'i dbang po chen po yid du 'ong bas sangs rgyas kyi mthus tshangs ris dang tshangs lha nye phan dang / tshangs pa kun 'khor dang / tshangs chen gyi 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /</text></item>
<item><p>17b1</p><section>phal chen</section><text>rgyal ba sku ni zhi la rab tu zhi/ /'jig rten kun tu dri med snang zhing mdzes/ /mtshan nyid med cing gzugs brnyan med pa'i yul/ /sprin dang mnyam par de bzhin gshegs pa snang / /'gro ba kun gyi bsam du mi nus te/ /sangs rgyas sku dang de bzhin bsam</text></item>
<item><p>17b2</p><section>phal chen</section><text>gtan yul/ /thams cad tshul gyi sgo yis bsam du med/ /tshangs pa'i blo gros 'od kyis 'di mthong ngo / /rgya mtsho'i chos rnams zhing gi rdul snyed kyang / /sangs rgyas gsung gcig yang dag bka' stsal te/ /bskal pa rgya mtshor gsungs kyang zad pa</text></item>
<item><p>17b3</p><section>phal chen</section><text>med/ /snang ba sems dpa'i rnam thar 'di yin no/ /sngon gyi rgyal ba'i gsung gi yan lag kyang / /'gro ba snyed de rgyud kun sems can shes/ /rgyal ba de la rtog dang dbyangs mi mnga'/ /tshangs pa kun tu sgra dbyangs 'di la 'jug /de bzhin gshegs pa</text></item>
<item><p>17b4</p><section>phal chen</section><text>dus gsum gshegs pa dag /byang chub spyod pa'i tshul la gang bzhugs pa/ /de dag rgyal ba'i sku la thams cad snang / /rnam thar 'di la 'jig rten dbang po 'jug /sems can kun gyi las dbang gang yin dang / /sna tshogs rgyu yi sgo yis rnam grol ba/ /</text></item>
<item><p>17b5</p><section>phal chen</section><text>'gro ba bkang zhing sangs rgyas yang dag ston/ /zhi ba zab mo'i mig ni 'di la 'jug /rnam pa mtha' yas sgo yis rang byung rnams/ /phyogs rnams ma lus kun tu sems can 'dul/ /sangs rgyas rtog dang rnam rtog mi mnga' ste/ /snang ba 'gyed pa'i</text></item>
<item><p>17b6</p><section>phal chen</section><text>spyod yul 'di yin no/ /rgyal ba'i sku ni mi zad nam mkha' bzhin/ /mtshan nyid mi mnga' phyogs la chags pa med/ /sgyu mar gtogs pa'i chos nyid rab tu ston/ /kun tu 'phrul dga'i spyod yul 'di yin no/ /bde gshegs sku dang ye shes rnam</text></item>
<item><p>17b7</p><section>phal chen</section><text>pa dang / /de bzhin dbyangs kyi dkyil 'khor mtha' med de/ /chags med sems can sangs rgyas mngon du blta/ /'od zer yid 'ong rnam thar 'di la 'jug /chos rje chos kyi gzhal med khang bzhugs shing / /chos kyi sku yi sangs rgyas rab tu snang / /</text></item>
<item><p>18a1</p><section>phal chen</section><text>chos kyi rang bzhin gzhal yas mtshan nyid med/ /rnam thar 'di la rgya mtsho'i 'od 'jug go /de la lha'i rgyal po dbang bsgyur gyi rnam par thar pa ni/ mtha' yas pa'i sems can yongs su smin par bya ba'i sgo yi dbang dang spyod pa'i snying po zhes bya'o/ /</text></item>
<item><p>18a2</p><section>phal chen</section><text>lha'i bu mig bzang po'i blo gros kyi rnam par thar pa ni/ sems can thams cad kyi dga' ba dang bde ba la rnam par lta ba 'phags pa'i spyod yul gyi rjes su 'jug pa zhes bya'o/ /lha'i bu cod pan sna tshogs kyi rgyal mtshan gyi rnam par thar pa ni/ sems can thams</text></item>
<item><p>18a3</p><section>phal chen</section><text>cad kyi 'byung ba sna tshogs don tha dad pa'i dbyings su yang dag gzhol ba zhes bya'o/ /lha'i bu go 'phang rnam par gnon pa'i sgra dbyangs sna tshogs kyi rnam par thar pa ni/ sems can thams cad la byams pa'i sgo rjes su dran zhing rang gi yul la rnam par lta ba zhes bya'o/ /</text></item>
<item><p>18a4</p><section>phal chen</section><text>lha'i bu 'od yid du 'ong ba'i rgyal mtshan gyi rnam par thar pa ni/ nga rgyal gyi rgyal mtshan rab tu bsnyal ba dang / snying rje chen po'i sgo nas rab tu zhi ba 'byung ba zhes bya'o/ /lha'i bu spyod yul zhi ba'i sgo'i rnam par thar pa ni/ 'gro ba thams cad kyi khong khro ba yang dag par 'dul ba</text></item>
<item><p>18a5</p><section>phal chen</section><text>rab tu brjod pa zhes bya'o/ /lha'i bu 'khor lo ri mo bzang po'i rgyal mtshan gyi rnam par thar pa ni/ phyogs bcu'i mtha' yas pa'i sangs rgyas yid la bya ba mu med par khebs par 'gengs pa zhes bya'o/ /lha'i bu me tog blo gros seng ge'i dbang phyug gi rnam par thar</text></item>
<item><p>18a6</p><section>phal chen</section><text>pa ni/ de bzhin gshegs pa'i rnam par 'phrul ba/ rnam pa thams cad rjes su dran pa mngon par 'tshang rgya bas rgyas par byed pa zhes bya'o/ /lha'i bu dbang po'i stobs ri mo bzang po'i 'od sna tshogs kyi rnam par thar pa ni/ 'jig rten gyi dbang po thams cad kyi</text></item>
<item><p>18a7</p><section>phal chen</section><text>chos nyid la yang dag par gzhol ba'i byin rlabs kyi khyad par zhes bya'o/ /de nas lha'i rgyal po dbang byed kyis sangs rgyas kyi mthus/ lha'i bu dbang byed kyi ris su gtogs pa'i 'khor gyi dkyil 'khor thams cad la rnam par bltas nas/ de'i tshe tshigs su bcad pa</text></item>
<item><p>18b1</p><section>phal chen</section><text>'di dag smras so/ /chos dbyings mthar thug bde bar gshegs pa'i sku/ /'gro ba kun na mngon par rab tu snang / /'byam klas thams cad chos kyis sems can 'dul/ /chos kyi mnga' bdag rgyal ba 'gro la ston/ /'jig rten bde ba sna tshogs ma lus pa/ /</text></item>
<item><p>18b2</p><section>phal chen</section><text>ji snyed de nang 'phags pa de mchog yin/ /chos nyid yangs pa rgyal ba'i gnas yin te/ /mig bzang bdag po 'di la rnam par lta/ /'jig rten phyogs rnams bkang zhing sangs rgyas kyis/ /bsam pa'i dbyangs kyi tshul bzhin chos ston pas/ /sems can kun</text></item>
<item><p>18b3</p><section>phal chen</section><text>gyi nem nur dogs pa gcod/ /cod pan sna tshogs rgyal mtshan rnam thar to/ /rgyal ba'i gsung gcig ma lus gsung ba ni/ /bskal pa rgya mtshor yangs pa'i chos sgrog ste/ /'gro ba bkang zhing sangs rgyas gsung brjod pa/ /'di ni brtson pa'i</text></item>
<item><p>18b4</p><section>phal chen</section><text>blo gros rnam thar to/ /'jig rten byams pa 'byam klas rgya chen kun/ /bde gshegs ba spu gcig gi dper mi rung / /rgyal ba'i byams pa mkha' bzhin zad mi shes/ /bshad pa sna tshogs blo gros rnam thar to/ /nga rgyal ri dang mun sprin sgo 'joms shing / /</text></item>
<item><p>18b5</p><section>phal chen</section><text>stobs bcu 'gro ba kun tu khyab byas nas/ /rgyal ba'i thugs rje'i 'od zer rab tu 'gyed/ /rnam thar 'di ni 'od bzang rgyal mtshan gyi'o/ /bde gshegs mthong bas gti mug rab tu 'joms/ /'gro la shes rab dkyil 'khor dge ba ston/ /de dag ngan</text></item>
<item><p>18b6</p><section>phal chen</section><text>'gro'i tshul rnams rnam 'dul te/ /zhi ba spyod yul sgo yi rnam thar to/ /sangs rgyas spu yi khung nas 'od brjod pa/ /sems can kun dang mthun par bde gshegs mtshan/ /de dag bsam pa ji bzhin mtshan kyang thos/ /'khor lo sna tshogs rgyal</text></item>
<item><p>18b7</p><section>phal chen</section><text>mtshan rnam thar yin/ /rgyal ba'i rnam par 'phrul pa tshad med pa/ /de dag thams cad 'khor 'dir phyin snang zhing / /chos dbyings nam mkha' rgyal bas rab rgyas pa/ /me tog seng ge dpal gyi rnam thar to/ /bskal pa rgya mtsho mang po tshad med par/ /zhing</text></item>
<item><p>19a1</p><section>phal chen</section><text>rnams kun tu rgyal ba'i yul brjod kyang / /sangs rgyas gshegs dang bzhud par gyur pa med/ /dbang po dpal thob rnam thar 'di yin no/ /de la lha'i rgyal po rab 'phrul dga'i rnam par thar pa ni/ chos kyi rang bzhin sprul par rnam</text></item>
<item><p>19a2</p><section>phal chen</section><text>par sgom pa'i sbyor ba zhes bya'o/ /lha'i bu sgras zhi ba'i 'od kyi rnam par thar pa ni/ 'jigs pa thams cad rnam par sgom pa'i rang bzhin gyi sbyor ba zhes bya'o/ /lha'i bu stobs kyis 'phrul pa'i sgra'i 'od kyi rnam par thar pa ni/ sems can thams cad kyi gti mug</text></item>
<item><p>19a3</p><section>phal chen</section><text>gis yongs su mi zad cing rmongs pa med pa'i dkyil 'khor ces bya'o/ /lha'i bu dbang chen sna tshogs kyi rnam par thar pa ni/ sangs rgyas thams cad kyi gsung la yang dag par 'jug cing dga' ba tshad med pas rnam par smin pa zhes bya'o/ /lha'i bu dran pa'i 'od kyi</text></item>
<item><p>19a4</p><section>phal chen</section><text>rnam par thar pa ni/ sangs rgyas thams cad kyi mtshan nyid dang / bsod nams kyi tshogs la 'jug pa zad mi shes pa shin tu bstan pa zhes bya'o/ /lha'i bu sprin sgra shin tu 'phags pa'i rnam par thar pa ni/ 'das pa'i bskal pa gcig nas gcig tu brgyud</text></item>
<item><p>19a5</p><section>phal chen</section><text>pa rjes su dran zhing spyod pa'i blo gros zhes bya'o/ /lha'i bu snang ba'i spyod pa'i dpal gyi rnam par thar pa ni/ sems can thams cad kyi shes rab tshad dang bral ba rtogs par byed pa'i ye shes la yang dag par 'jug pa zhes bya'o/ /lha'i bu gtsug phud yid du 'ong</text></item>
<item><p>19a6</p><section>phal chen</section><text>ba'i 'od kyi rnam par thar pa ni/ nam mkha'i dbyings kyi mthar nyi ma'i shugs kyi rgyu bas kun tu 'gro ba zhes bya'o/ /lha'i bu dga' ba'i blo gros kyi rnam par thar pa ni/ brtsam pa thams cad zad mi shes pa la brtson 'grus kyi stobs yang dag par 'byung ba zhes</text></item>
<item><p>19a7</p><section>phal chen</section><text>bya'o/ /lha'i bu me tog 'od kyi gtsug phud kyi rnam par thar pa ni/ sems can thams cad kyi las la lta zhing bde ba dang / sdug bsngal bas kun tu rnam par lta ba zhes bya'o/ /lha'i bu phyogs shin tu snang ba'i rnam par thar pa ni/ sems can gyi tshogs</text></item>
<item><p>19b1</p><section>phal chen</section><text>bsam gyis mi khyab pa'i rnam par sgrub pa sna tshogs kyi dran pas mngon tu sgrub pa zhes bya'o/ /de nas lha'i rgyal po rab 'phrul dga' sangs rgyas kyi mthus 'phrul dga'i 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/</text></item>
<item><p>19b2</p><section>phal chen</section><text>'jig rten las kyi rang bzhin bsam mi khyab/ /thams cad 'gro ba 'dir yang shin tu bstan/ /rgyu dang rang bzhin rgyal ba sems can tshul/ /'jig rten 'di kun las kyis rnam par bris/ /thams cad tshul du rang byung dngos po med/ /phyogs rnams</text></item>
<item><p>19b3</p><section>phal chen</section><text>kun na'ang bzung ba yod pa min/ /chos kyi sku la dngos med de yang bstan/ /sgra zhi 'od kyis rnam thar 'di yang mthong / /rgyal bas bskal pa rgya mtshor spyad pa'i tshe/ /'jig rten gti mug mun pa rnam par zlog /de bas sangs rgyas shin tu dri med snang / /</text></item>
<item><p>19b4</p><section>phal chen</section><text>rnam thar 'di ni stobs kyi 'od kyis shes/ /ji snyed 'jig rten sgra dbyangs zhi ba'i rnams/ /kun kyang sangs rgyas sgra las nye bar 'byung / /phyogs rnams zhing dbyings sna tshogs rnam par sgrog /'di ni sna tshogs dbang gi rnam thar to/ /'gro ba'i bsod nams</text></item>
<item><p>19b5</p><section>phal chen</section><text>mthu rnams kun bkyang / /rgyal ba'i mtshan rab gcig tu mi 'gyur te/ /rgyal ba'i bsod nams nam mkha'i dpe lta bu/ /dran pa'i 'od kyis rnam thar 'di mthong ngo / /dus gsum bskal pa mtha' dang mu med pa/ /spu gcig rtse la rang byung rnams</text></item>
<item><p>19b6</p><section>phal chen</section><text>ston to/ /de dag 'byung 'jig ji lta ba yang ston/ /'di ni 'phags pa'i dbyangs kyis rab tu shes/ /phyogs rnams nam mkha'i mtha' ni rnyed par rung / /rgyal ba'i spu gcig mtha' ni thug pa med/ /de ltar sangs rgyas chags med bsam mi khyab/ /</text></item>
<item><p>19b7</p><section>phal chen</section><text>yid 'ong 'od kyi gtsug gis de mthong ngo / /sngon gyi rgyal bas bskal pa bsam yas par/ /mi skyo'i thugs kyis brtson 'grus rab bskyed de/ /pha rol phyin pa rgya chen rab tu bskang / /de ni dga' dang ldan pa'i rnam thar to/ /'gro ba rnams kyi las kyi rang</text></item>
<item><p>20a1</p><section>phal chen</section><text>bzhin rgyu/ /bsam gyis mi khyab sangs rgyas ma lus gsung / /dri med rnam dag chos nyid de yang ston/ /de la me tog 'od kyi gtsug phud 'jug /rgyal ba'i spu gcig rtse la 'gro ba rnams/ /thams cad snyed kyi gzugs kyi sgo la ltos/ /</text></item>
<item><p>20a2</p><section>phal chen</section><text>'on kyang 'gro zhing 'ong ba de la med/ /rnam thar de ni phyogs su snang bas mthong / /de la lha'i rgyal po rab dga' ldan gyi rnam par thar pa ni/ sangs rgyas thams cad kyi mtshan gyi 'khor lo phun sum tshogs pa mngon par bsgrub pa la 'jug pa zhes bya'o/ /lha'i bu</text></item>
<item><p>20a3</p><section>phal chen</section><text>dga' ba rgya mtsho'i gtsug phud kyi rnam par thar pa ni/ nam mkha'i dbyings dri ma med pa'i 'od ces bya'o/ /lha'i bu yon tan mchog gi rgyal mtshan gyi rnam par thar pa ni/ smon lam rgya mtsho dri ma med pas 'gro ba rab tu zhi ba byed pa la 'jug pa zhes bya'o/ /lha'i bu</text></item>
<item><p>20a4</p><section>phal chen</section><text>'od zer zhi ba'i 'od kyi rnam par thar pa ni/ chos rjes su bsrung ba'i sgo kun tu bstan pas snang ba zhes bya'o/ /lha'i bu rab tu dga' ba'i mig gi rnam par thar pa ni/ kun nas nyon mongs pa'i khams nam mkha'i dbyings ltar dri ma med par yongs su sbyong ba zhes bya'o/ /</text></item>
<item><p>20a5</p><section>phal chen</section><text>lha'i bu rin chen 'od zer zla ba'i rnam par thar pa ni/ 'gro ba rnam par gdul ba zad mi shes pa mngon par bsgrub pa'i snying po zhes bya'o/ /lha'i bu rnam par gnon pas rab tu brtson pa'i rnam par thar pa ni/ sangs rgyas thams cad kyi yul la brtson zhing yang dag par</text></item>
<item><p>20a6</p><section>phal chen</section><text>byang chub mngon par bsgrub pa zhes bya'o/ /lha'i bu rdo rje mdog gi 'od bzang po'i rnam par thar pa ni/ byang chub kyi sems bskyed pa mi shigs par brtan pa'i rgyun thams cad dga' bas yang dag par sdud pa zhes bya'o/ /lha'i bu skar mas brgyan pa'i dpal gyi</text></item>
<item><p>20a7</p><section>phal chen</section><text>rnam par thar pa ni/ sangs rgyas 'byung ba thams cad kyi drung du nye bar 'gro zhing phyogs bcu'i sems can rtsal gyis rnam par gnon pa'i 'dul ba zhes bya'o/ /lha'i bu dga' ba bzang po sna tshogs kyi rnam par thar pa ni/ bsam pa rgya mtsho mtha' dang dbus med pa sems</text></item>
<item><p>20b1</p><section>phal chen</section><text>skad cig gis yongs su bstan pa la mngon par phyogs pa'i snod yang dag par ston pa zhes bya'o/ /de nas lha'i rgyal po rab dga' ldan gyis sangs rgyas kyi mthus dga' ldan gyi ris su gtogs pa'i lha'i bu'i 'khor thams cad la rnam par bltas te/ de'i tshe tshigs su</text></item>
<item><p>20b2</p><section>phal chen</section><text>bcad pa 'di dag smras so/ /chos dbyings dam pa de bzhin gshegs pa ste/ /sems can kun dang mnyam nyid mnyam par 'gyur/ /bsam pa sna tshogs rgyal ba'i chos nyid de/ /dri med bsam gyis mi khyab rab tu 'jug /sangs rgyas sku ni phyogs la thogs</text></item>
<item><p>20b3</p><section>phal chen</section><text>pa med/ /gzung ba med cing chags pa gang yang med/ /'gro ba'i gzugs kyi sgo rnams kun la snang / /rnam thar de la dga' ba'i gtsug phud 'jug /smon lam rgya mtshos ji ltar rnam sbyangs pa'i/ /sngon gyi rgyal ba'i spyod pa rnams la ltos/ /thams cad</text></item>
<item><p>20b4</p><section>phal chen</section><text>chos kyi dkyil 'khor yongs su rgyas/ /de yi tshul la yon tan rgya mtsho 'jug /bde gshegs chos sku bsam gyis mi khyab ste/ /chos kyi dbyings ni mig yor mtshan nyid do/ /thams cad chos kyi 'od zer snang ba gtong / /zhi ba'i 'od zer snang bas 'di</text></item>
<item><p>20b5</p><section>phal chen</section><text>ltar mthong / /'gro ba nyon mongs las kyi mun pas bsgribs/ /'jigs dogs bag med dregs pa'i yul can la/ /rgyal ba zhi ba'i chos nyid rab tu ston/ /dga' ba bzang po'i mig gis dga' bar mthong / /mgon po 'jig rten thams cad skyabs gyur cing / /</text></item>
<item><p>20b6</p><section>phal chen</section><text>gnas dang mgon du gyur pa rab 'byung ste/ /rgyal ba sems can kun la bde ba ston/ /de yi tshul la rtse mo'i zla ba 'jug /sangs rgyas thams cad spyod yul bsam mi khyab/ /chos dbyings dam pa de bzhin gshegs pa ste/ /thams cad chos dbyings</text></item>
<item><p>20b7</p><section>phal chen</section><text>pha rol phyin pa brnyes/ /de ni brtson pa'i blo gros dga' ba'o/ /phyogs bcu dag na sems can snod gyur cing / /bsod nams rgya mtshos rnam dag spyod yul can/ /sangs rgyas yon tan thos shing byang chub 'jug /rdo rje rdul gyi 'od ni 'di ltar sems/ /zhing</text></item>
<item><p>21a1</p><section>phal chen</section><text>rnams rgya mtsho'i rdul dang mnyam pa yi/ /phyogs bcu'i rgyal sras rtag tu kun 'du zhing / /rgyal ba mchod cing chos nyid nyan par byed/ /brgyan pa'i dpal ni rnam thar 'di la 'jug /'gro ba rgya mtsho'i sems ni bsam mi khyab/ /</text></item>
<item><p>21a2</p><section>phal chen</section><text>gnas med g.yo ba med cing rten pa med/ /thams cad skad cig gcig la rgyal bas mkhyen/ /dga' ba sna tshogs dga' bar 'di mthong ngo / /de la lha'i rgyal po rab mtshe ma'i rnam par thar pa ni/ sems can thams cad kyi mya ngan bsal ba dge ba'i sgo yang</text></item>
<item><p>21a3</p><section>phal chen</section><text>dag par 'byung ba zhes bya'o/ /lha'i bu dga' ba bde ba'i 'od kyi rnam par thar pa ni/ dmigs pa thams cad khyab par byed pa'i yul zhes bya'o/ /lha'i bu blo gros mi zad pa'i yon tan dpal gyi rnam par thar pa ni/ nad thams cad rnam par sel cing phan par snying</text></item>
<item><p>21a4</p><section>phal chen</section><text>rje ba'i dkyil 'khor ces bya'o/ /lha'i bu 'phrul pa bzang zhing dge ba'i rnam par thar pa ni/ bud med thams cad 'dul ba'i bsam pa rjes su rtogs pa'i tshul la 'jug pa zhes bya'o/ /lha'i bu sa dang ri bo'i 'od kyi rnam par thar pa ni/ chos thams cad gzung ba la</text></item>
<item><p>21a5</p><section>phal chen</section><text>rmongs pa med pa'i gzungs kyi sgo bde bar snang ba zhes bya'o/ /lha'i bu bsam gyis mi khyab pa'i blo gros kyi rnam par thar pa ni/ dmigs pa'i yul thams cad las kyi rang bzhin bsam gyis mi khyab pa'i tshul la 'jug pa zhes bya'o/ /lha'i bu 'khor lo'i gtsug</text></item>
<item><p>21a6</p><section>phal chen</section><text>gi rnam par thar pa ni/ chos kyi 'khor lo'i shugs kyis sems can yongs su smin par bya ba bgrang ba'i tshul la 'jug pa zhes bya'o/ /lha'i bu gzi brjid 'od 'phro'i rnam par thar pa ni/ khams thams cad kyi mthar 'gro bas mig shin tu yangs pa'i dkyil</text></item>
<item><p>21a7</p><section>phal chen</section><text>'khor gyis kun tu blta ba zhes bya'o/ /lha'i bu 'od rnam par snang ba'i rnam par thar pa ni/ las kyi dmigs pa dang 'grogs pa'i bdud kyi las thams cad zlog pa zhes bya'o/ /lha'i bu grags pa'i phyogs su rnam par lta ba'i rnam par thar pa ni/ lha'i gnas</text></item>
<item><p>21b1</p><section>phal chen</section><text>thams cad kyi 'khor du dgos pa myong bar bya ba la sems rab tu dang ba zhes bya'o/ /de nas lha'i rgyal po rab mtshe mas sangs rgyas kyi mthus rab mtshe ma'i dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /bskal pa rgya mtsho</text></item>
<item><p>21b2</p><section>phal chen</section><text>yangs pa rgya chen du/ /'gro ba'i nyon mongs rgya mtsho yongs sbyangs pa'i/ /dri med lam ni ye shes dkyil 'khor rnams/ /yang dag brnyes pa'i sgron mas rab tu bstan/ /rgyal ba'i sku ni mtha' yas rgya che ste/ /phyogs bcur mu mtha' rnyed par yongs mi rung / /</text></item>
<item><p>21b3</p><section>phal chen</section><text>tshul rnams kun gyis sangs rgyas tshad med de/ /de la dga' ba bde ba'i 'od 'jug go /nad dang rga ba 'chi ba mya ngan gyis/ /'jig rten gtses shing rab tu gdung ba rnams/ /de dag kun la thugs rje'i dkyil 'khor can/ /sangs rgyas blo gros zad pa med pas</text></item>
<item><p>21b4</p><section>phal chen</section><text>mthong / /ye shes sgyu ma sangs rgyas thugs su chud/ /dus gsum kun la chags pa mi mnga' ste/ /'gro ba thams cad spyod pa rab tu mkhyen/ /'di ni 'phrul pa dge ba'i spyod yul lo/ /sangs rgyas dbus dang mtha' med gzugs rnams dang / /</text></item>
<item><p>21b5</p><section>phal chen</section><text>tha dad yang dag shes pa rgya mtsho gsung / /chos kyi 'khor lo yang dag rab tu bskor/ /'di ni sa yi ri 'od rnam thar to/ /sangs rgyas chos kyi rang bzhin rgya chen ston/ /chos rnams thugs su chud pas rnam par dag /thams cad chos kyi yul ni bsam</text></item>
<item><p>21b6</p><section>phal chen</section><text>yas te/ /blo gros bsam yas tshul las 'di yin no/ /sems can thams cad sdug bsngal zhi byed pa'i/ /bsam gyis mi khyab tshul gyi 'khor lo bskor/ /byang chub spyod pa rgya chen rnams kyang ston/ /'khor lo lta ba 'di yi sa la 'jug /rgyal</text></item>
<item><p>21b7</p><section>phal chen</section><text>ba'i sku ni sems can grangs bzhin du/ /sprul pas 'jig rten yongs su khyab mdzad de/ /'gro ba kun la mngon par kun na gnas/ /gzi brjid 'od 'phro'i spyod yul 'di yin no/ /sangs rgyas mthong ba tsam gyis 'gro ba yi/ /las kyi sgrib pa thams cad</text></item>
<item><p>22a1</p><section>phal chen</section><text>bzlog par 'gyur/ /bdud kyi las rnams kun kyang de bzhin spong / /rnam snang 'od kyi spyod yul 'di yin no/ /rgya mtsho'i 'khor rnams thams cad kun tu yang / /rgyal ba bzhugs pas mngon par rab tu mdzes/ /chos</text></item>
<item><p>22a2</p><section>phal chen</section><text>kyi sprin chen char yang rab 'bebs te/ /grags pa kun tu grags pa'i rnam thar to/ /de la lha'i dbang po brgya byin gyi rnam par thar pa ni/ dus gsum du gshegs pa'i de bzhin gshegs pa skye ba 'byung ba dang / rnam par 'jig pa rgya chen po rjes su dran pa</text></item>
<item><p>22a3</p><section>phal chen</section><text>yid la bya ba dga' ba chen po'i shugs shes bya'o/ /lha'i bu sgra kun tu grags pa'i dbang phyug dkyil 'khor gyi rnam par thar pa ni/ sems can thams cad kyi gzugs de bzhin gshegs pa'i gzugs kyi sku'i yon tan tu yongs su spyod pa'i shugs kyi snying po zhes</text></item>
<item><p>22a4</p><section>phal chen</section><text>bya'o/ /lha'i bu byams par lta ba'i gtsug phud kyi rnam par thar pa ni/ byams pa'i sprin gyis kun tu khebs par byed pa'i byin gyi rlabs kyis khyab par byed pa zhes bya'o/ /lha'i bu rin po che'i 'od kun tu grags pa'i rgyal mtshan gyi rnam par thar pa ni/ 'jig</text></item>
<item><p>22a5</p><section>phal chen</section><text>rten thams cad kyi yon tan dang / mthu dang sems can gyi rnam pa sangs rgyas rjes su dran pa'i sgo kun nas 'jug pa zhes bya'o/ /lha'i bu dga' bde 'byung ba'i gtsug phud kyi rnam par thar pa ni/ sems can thams cad gzhal med khang rnam par blta ba'i bsod</text></item>
<item><p>22a6</p><section>phal chen</section><text>nams yang dag par 'byung ba'i byin gyis rlabs shes bya'o/ /lha'i bu dran pa yid du 'ong ba'i rnam par thar pa ni/ sangs rgyas skye ba 'byung ba dang sems can yongs su smin par bya ba rjes su dran pa rnam par sgom pa zhes bya'o/ /lha'i bu ri bo'i sgra'i dpal gyi</text></item>
<item><p>22a7</p><section>phal chen</section><text>rnam par thar pa ni/ 'jig rten 'jig pa dang / 'du ba dang bskal pa'i me yongs su 'pho ba'i ye shes kyi rgyan ces bya'o/ /lha'i bu dran pa dang ldan pa'i rnam par thar pa ni/ ma 'ongs pa'i byang chub sems dpa'i spyod pa 'byung ba sems can gdul ba'i rgyu dran pa'i rim</text></item>
<item><p>22b1</p><section>phal chen</section><text>pa zhes bya'o/ /lha'i bu me tog dri ma med cing yid du 'ong ba'i 'od kyi rnam par thar pa ni/ lha'i bu dga' ba thams cad la rtse ba rjes su dran pa'i rim pa zhes bya'o/ /lha'i bu ye shes nyi ma'i mig gi rnam par thar pa ni/ lha'i bu thams cad skye bar rab tu brjod pa'i dge ba</text></item>
<item><p>22b2</p><section>phal chen</section><text>la rmongs pa med pa zhes bya'o/ /lha'i bu yang dag par bskul ba'i 'od kyi dbang phyug gi rnam par thar pa ni/ lha'i 'khor thams cad yang dag par bskul zhing phan tshun dogs pa'i the tsom rnam par gdon mi za bar gcod pa zhes bya'o/ /de nas lha'i dbang po brgya byin gyis</text></item>
<item><p>22b3</p><section>phal chen</section><text>sangs rgyas kyi mthus sum cu rtsa gsum pa'i ris kyi lha'i 'khor gyi dkyil 'khor thams cad la rnam par bltas nas/ de'i tshe tshigs su bcad pa 'di dag smras so/ /dus gsum bde bar gshegs pa thams cad dang / /de dag spyod yul rgya chen de dag dang / /de</text></item>
<item><p>22b4</p><section>phal chen</section><text>dag zhing 'byung 'jig pa ji bzhin dran/ /rgyal ba'i mthu yis de dag dri med snang / /sangs rgyas sku mang phyogs su rgyas byas shing / /mnyam med gzugs kun 'gro la phan pa'i phyir/ /rgyal ba kun nas lham me lhang nge ste/ /grags pa'i dkyil 'khor 'od</text></item>
<item><p>22b5</p><section>phal chen</section><text>kyis 'di mthong ngo / /byams pa rgya mtsho'i tshul ni rgya che zhing / /shin tu yangs pas 'gro ba kun bkang nas/ /sngon bsgoms sems can mtha' yas khams kyang btul/ /dri med mig gi gtsug phud 'di mthong ngo / /bde gshegs yon tan rgya mtsho de</text></item>
<item><p>22b6</p><section>phal chen</section><text>dran pas/ /bdag gi dga' ba yang dag 'byung skyes te/ /sangs rgyas 'jig rten kun na mnyam med mchog /'di ni grags rgyal dri med rnam thar to/ /las dge rgya mtshos 'gro ba kun bkang zhing / /dri med ma lus rgyal bas bstan pa mdzad/ /de las</text></item>
<item><p>22b7</p><section>phal chen</section><text>bsod nams yangs pa kun byung ste/ /dga' bde gtsug phud tshul ni 'di yin no/ /sangs rgyas skye ba yangs pas phyogs bkang zhing / /bde gshegs 'gro ba rgyas pas mngon tu 'gyur/ /de dag rgya chen sems can 'dul la ltos/ /de yi tshul la dran pa'i rgyan</text></item>
<item><p>23a1</p><section>phal chen</section><text>'jug go /bde gshegs ye shes sku mnga' spyan yangs pa/ /'byam klas zhing rnams thams cad kun bzhugs pa/ /'byam klas zhing gi rdul la kun kyang bstan/ /rnam thar 'di la sprin gyi dbyangs 'jug go /rgyal ba'i sras kyi</text></item>
<item><p>23a2</p><section>phal chen</section><text>byang chub spyod pa dag /ji bzhin yangs pa spu yi rtse mo la/ /rgyal bas de dag tshad med phun sum bstan/ /dran pa'i blo gros 'di yi tshul mthong ngo / /'gro ba 'di na rtse dga' gang bde ba/ /de dag thams cad rgyal ba'i mthu yis byung / /bsod nams</text></item>
<item><p>23a3</p><section>phal chen</section><text>mnyam med rgyal ba byung la ltos/ /'di ni me tog sna tshogs dri med kyi'o/ /sems gcig rgyud la rgyal ba'i yon tan gyi/ /bde gshegs shin tu rgya chen sus dran pa/ /de la ngan song kun gyi 'jigs pa med/ /ye shes nyi ma'i mig gi rnam thar to/ /</text></item>
<item><p>23a4</p><section>phal chen</section><text>rgyal ba'i rdzu 'phrul chos nyid rgya che zhing / /bsam pa'i las rnams thams cad kun nas gnas/ /de dag the tsom nem nur thams cad sel/ /rnam thar 'di ni brjod dbang blo gros kyi'o/ /de la lha'i bu zla ba'i rnam par thar pa ni/ 'gro ba thams</text></item>
<item><p>23a5</p><section>phal chen</section><text>cad bsdu zhing rnam par gdul ba'i snang bas chos kyi dbyings kun nas dri ma med pa'i dkyil 'khor ces bya'o/ /lha'i bu 'od kyi me tog rgyal po'i gtsug phud kyi rnam par thar pa ni/ sems can thams cad kyi yul rnam par lta ba dang / mtha' yas pa'i chos</text></item>
<item><p>23a6</p><section>phal chen</section><text>'byam klas pa la yang dag par 'jug pa zhes bya'o/ /lha'i bu dpal gyi tshogs sna tshogs kyi rgyan gyi rnam par thar pa ni/ 'gro ba thams cad kyi sems rgya mtsho yongs su bzlog cing phan tshun gyi yul dang dmigs pa la yang dag par spyod pa zhes bya'o/ /lha'i bu</text></item>
<item><p>23a7</p><section>phal chen</section><text>'jig rten pa'i bde ba sna tshogs kyi rnam par thar pa ni/ sems can thams cad bde ba bsam gyis mi khyab pa dang / dga' ba dang rangs pa rgya chen po skyed pa zhes bya'o/ /lha'i bu shing gi dbang po'i mig gi 'od kyi rnam par thar pa ni/ lo tog thams cad kyi myu gu</text></item>
<item><p>23b1</p><section>phal chen</section><text>dang sa bon srung ba dang / dus yongs su bsgyur ba yang dag par ston pa zhes bya'o/ /lha'i bu 'od bzang po ston pa'i rnam par thar pa ni/ 'gro ba thams cad bde ba dang sdug bsngal gyi tshor ba myong ba la byams pa dang / snying rje'i sgos yongs su skyob pa zhes bya'o/ /</text></item>
<item><p>23b2</p><section>phal chen</section><text>lha'i bu kun nas spyod pa mi sgul ba'i 'od kyi rnam par thar pa ni/ zla ba dri ma med pa 'dzin cing spyod pas phyogs yongs su 'dus pa zhes bya'o/ /lha'i bu skar ma'i rgyal po'i bdag po'i rnam par thar pa ni/ chos thams cad sgyu ma lta bu nam mkha'i rang bzhin ltar dngos po</text></item>
<item><p>23b3</p><section>phal chen</section><text>med pa mtshan nyid med pa zhes bya'o/ /lha'i bu blo dri ma med pa'i zla ba'i rnam par thar pa ni/ sems can thams cad kyi skye ba kun kyang las kyi rang bzhin du yang dag par 'jug pa zhes bya'o/ /lha'i bu gzi brjid chen po'i 'od zer mdzes pa'i rnam par thar pa ni/ lha'i</text></item>
<item><p>23b4</p><section>phal chen</section><text>dgos pa thams cad la the tsom yang dag par gcod pa brjod pa la 'jug pa zhes bya'o/ /de nas lha'i bu zla bas sangs rgyas kyi mthus zla ba'i gzhal med khang du gtogs pa'i lha'i 'khor gyi dkyil 'khor thams cad la rnam par bltas nas/ de'i tshe tshigs su bcad pa 'di dag</text></item>
<item><p>23b5</p><section>phal chen</section><text>smras so/ /'gro ba thams cad kun tu 'od bkye zhing / /phyogs bcu'i zhing rnams kun tu sangs rgyas snang / /mun pa chen pos rmongs pa'i 'jig rten du/ /bsam yas rgya chen chos kyi snang ba 'gyed/ /sangs rgyas yul ni mi zad mtha' yas te/ /'gro</text></item>
<item><p>23b6</p><section>phal chen</section><text>ba 'dir ni mtshungs med bskal par 'jug /rang byung de dag sems can kun la mngon/ /rgyal ba de ltar snang ba'i gtsug gis mthong / /rgyal ba'i ye shes rgya chen de la ltos/ /sems kyi rgya mtsho tshad med skad cig la/ /chos kyi 'khor los thams cad tshim</text></item>
<item><p>23b7</p><section>phal chen</section><text>par mdzad/ /chu bo dpal gyi rnam thar 'di yin no/ /'phags pa'i bde ba med pa'i 'jig rten rnams/ /mtha' yas sdug bsngal nyam ngas rmongs pa la/ /rgyal ba chos nyid rnam par dag pa ston/ /dga' bde sems dpas rnam thar 'di mthong ngo / /rgyal</text></item>
<item><p>24a1</p><section>phal chen</section><text>ba'i thugs rje rnam dag ngo mtshar che/ /srid pa'i rgyud du 'gro la phan phyir 'khod/ /dge ba rnam par mi 'jig ston mdzad de/ /shing gi mig gi 'od kyis 'di mthong ngo / /rgyal ba'i chos kyis 'od rnams rab bkye ba/ /'jig rten las kyi</text></item>
<item><p>24a2</p><section>phal chen</section><text>rang bzhin rnam par 'byed/ /dge dang mi dge'i las rnams 'jig pa / /'od bzang mthong ba rnam thar 'di la 'jug /'jig rten kun tu rang byung sa lta bu/ /sems can thams cad bsod nams gzhis bzung zhing / /chos kyi phyogs rnams mya ngan med pa</text></item>
<item><p>24a3</p><section>phal chen</section><text>ston/ /spyod pa mi sgul tshul ni 'di yin no/ /chos dbyings thug pa med par rgyal bas khyab/ /'gro dang mnyam par bsam yas sku bkye ste/ /chos kyi tshul ni sems can kun la ston/ /de yi tshul la gzi brjid bdag po 'jug /nam mkha'i dngos ltar</text></item>
<item><p>24a4</p><section>phal chen</section><text>dngos med 'gro ba na/ /gzugs brnyan mnyam pa'i sangs rgyas rnams snang ba/ /'gro ba kun la phan pa'i don tu byung / /dge ba'i dpal gyis rnam thar 'di mthong ngo / /sangs rgyas sku yi spu rtse kun nas kyang / /'gro ba kun la chos sprin ma lus gsung / /</text></item>
<item><p>24a5</p><section>phal chen</section><text>thos nas dga' ba rgya chen rab tu bskyed/ rnam thar 'di la dag pa'i sems 'jug go /de la lha'i bu nyi ma'i rnam par thar pa ni/ sems can gyi dgos pa thams cad la phyi ma'i mthar thug pa'i bskal pa dri ma pa'i snang bas phyogs bcu rgyas par byed pa'i rgyan</text></item>
<item><p>24a6</p><section>phal chen</section><text>ces bya'o/ /lha'i bu gzi brjid kyi 'od zer 'bar ba'i mig gi rnam par thar pa ni/ sems can kun la dbang bsgyur ba/ rjes su bsnyags pa'i yongs su sbyangs pas/ shin tu 'phags pa zhes bya'o/ /lha'i bu ri bo'i rgyal mtshan gyi 'od kyi rnam par thar pa ni/</text></item>
<item><p>24a7</p><section>phal chen</section><text>sems can thams cad la dbang bsgyur ba'i yon tan mtha' yas pa yongs su sbyong bas shin tu 'phags pa zhes bya'o/ /lha'i bu rin chen dri med rmad du byung ba'i rnam par thar pa ni/ brtul zhugs dang dka' thub thams cad la bde bar 'jug pa zhes bya'o/ /lha'i bu</text></item>
<item><p>24b1</p><section>phal chen</section><text>phyir mi ldog par rab tu gnon pa'i rnam par thar pa ni/ nyi ma'i 'od chags pa med pas kun tu rgyas par byed cing 'gro ba thams cad kyi mdangs yang dag par 'byung ba zhes bya'o/ /lha'i bu me tog phreng ba'i 'od kyi dpal gyi rnam par thar pa ni/ nyi ma'i 'od dri ma med pas</text></item>
<item><p>24b2</p><section>phal chen</section><text>sems can gyi dgos pa la snang ba rgya chen po dang dga' ba'i shugs dang mos pa rgya mtsho yang dag par 'byung ba zhes bya'o/ /lha'i bu 'od kyi dpal snang ba'i rgyal mtshan gyi rnam par thar pa ni/ 'jig rten thams cad kyi 'od rnam pa sna tshogs bsod nams kyi tshogs/</text></item>
<item><p>24b3</p><section>phal chen</section><text>rnam pa tha dad pas yang dag par bsgrub pa zhes bya'o/ /lha'i bu rin chen gtsug phud rnam par snang ba'i rnam par thar pa ni/ rgya mtsho'i dbyings su rin po che sna tshogs thams cad 'grems shing yul du ma'i gzugs yang dag par ston pa zhes bya'o/ /lha'i</text></item>
<item><p>24b4</p><section>phal chen</section><text>bu mig kun tu snang ba'i rnam par thar pa ni/ 'gro ba thams cad kyi mig gi dbang po yongs su sbyong zhing rnam par lta ba'i chos kyi dbyings kyi snying po zhes bya'o/ /lha'i bu dpal gyi be'u 'dzin pa'i rnam par thar pa ni/ chu'i rgyud thams cad yongs su sbyong zhing rnam</text></item>
<item><p>24b5</p><section>phal chen</section><text>par 'jig pa med pa 'byung ba zhes bya'o/ /lha'i bu sgo thams cad skyom pa'i dpal gyi 'od kyi rnam par thar pa ni/ nyi ma'i gzhal med khang gis phyogs su 'jug pa dang / sems can thams cad kyi dgos pa la snang ba yongs su skyob pa zhes bya'o/ /de nas lha'i</text></item>
<item><p>24b6</p><section>phal chen</section><text>bu nyi mas sangs rgyas kyi mthus nyi ma'i ris su gtogs pa'i lha'i bu'i 'khor du gtogs pa'i dkyil 'khor thams cad la rnam par bltas nas/ de'i tshe tshigs su bcad pa 'di dag smras so/ /bde gshegs ye shes shin tu yangs pa'i 'od/ /phyogs rnams</text></item>
<item><p>24b7</p><section>phal chen</section><text>kun tu thams cad zhing bkang zhing / /'gro ba thams cad sangs rgyas mngon bstan te/ /thabs kyi sgo nas sems can rnam par 'dul/ /rgyal ba'i yon tan rgya mtsho rnams yangs pa/ /bsam pa thams cad yongs su bkang bstan zhing / /'gro ba 'dir ni shes</text></item>
<item><p>25a1</p><section>phal chen</section><text>rab mnyam med brjod/ /gzi brjid 'od kyis rnam thar 'di mthong ngo / /rgyal ba sangs rgyas kun tu rab 'phags pa/ /phyogs rnams rgyas par kun nas mdzes shing snang / /rgyal ba'i sku ni mi mnyam dpag tu med/ /ri rab 'od mchog</text></item>
<item><p>25a2</p><section>phal chen</section><text>rnam thar 'di yin no/ /mtha' yas srid par bskal pa rgya mtshor yang / /rgyal bas 'gro don brtul zhugs spyad pas na/ /de phyir sangs rgyas 'od ni nam mkha' bzhin/ /zla ba'i dpal gyis rgyal ba'i sku mthong ngo / /rgyal ba'i gsung mchog chags med</text></item>
<item><p>25a3</p><section>phal chen</section><text>rnam grol bas/ /phyogs dang zhing rnams thams cad ma lus rgyan/ /'gro bar chos kyi ro rnams bsags pa'i rgyu/ /'di dag brtson 'grus bzang pos rab tu shes/ /'od kyi dra ba bsam yas btang bas na/ /phyogs rnams kun tu sems can</text></item>
<item><p>25a4</p><section>phal chen</section><text>rnam par spyod/ /mos pa rgya chen yangs pa rab tu bskyed/ /phreng ba snang ba'i dpal gyi rnam thar to/ /'gro ba dag na ji snyed 'od yod pa/ /de dag rgyal ba'i spu gcig dper mi rung / /sangs rgyas 'od rnams de ltar bsam mi khyab/ /'di ni snang ba'i</text></item>
<item><p>25a5</p><section>phal chen</section><text>'od kyi rnam thar to/ /rgyal ba kun gyi chos nyid 'di 'dra ste/ /thams cad phyogs su byang chub shing dbang drung / /lam ngan song la lam rnams mngon du ston/ /gtsug phud sna tshogs rnam par snang bas mthong / /'gro ba gti mug mun par nub gyur pa/ /</text></item>
<item><p>25a6</p><section>phal chen</section><text>sdug bsngal can la rgyal ba mig skyes shing / /de dag ye shes sgron mas rab tu bstan/ /rnam thar 'di ni mig bzang snang bas mthong / /thams cad tshul gyis rnam thar rang byung ba/ /gang du gang tshe mchod pa gzigs pa na/ /thar pa'i 'bras bu rim</text></item>
<item><p>25a7</p><section>phal chen</section><text>gyis rab tu ston/ /'di ni snang ba'i dpal gyi tshul dang sa/ /chos rnams gcig gi sgo nas mtha' yas pa'i/ /bskal pa stong du mi mgon rab tu snang / /chos kyi don yangs phyogs rnams kun tu ston/ /'di ni kun tu dpal gyi rnam thar to/ /de la dri</text></item>
<item><p>25b1</p><section>phal chen</section><text>za'i rgyal po gnas srung po'i rnam par thar pa ni/ kun tu rtse ba'i thabs thams cad kyis sems can sdud pa'i spyod pa zhes bya'o/ /dri za'i dbang po shing mi 'am ci'i 'od kyi rnam par thar pa ni/ chags pa thams cad kyi yon tan rnam par brgyan pas kun tu snang ba zhes bya'o/ /</text></item>
<item><p>25b2</p><section>phal chen</section><text>dri za'i dbang po mig gtsang ma dga' ba rab tu skye ba'i rnam par thar pa ni/ 'gro ba thams cad kyi mya ngan rnam par zlog pas dga' ba'i snying po zhes bya'o/ /dri za'i dbang po me tog dang shing shin tu rgyas pa'i cod pan gyi rnam par thar pa ni/ 'gro ba'i lta ba dang nyon mongs pa thams</text></item>
<item><p>25b3</p><section>phal chen</section><text>cad rnam par 'jil ba zhes bya'o/ /dri za'i dbang po dga' bas spyod pa kun tu sgrog pa'i rnam par thar pa ni/ sems can thams cad dbugs dbyung ba la kha na ma tho ba med pa'i sprin gyi 'od ces bya'o/ /dri za'i dbang po rab tu dga' ba rgyun du gnas pa'i mig bzang po'i rnam</text></item>
<item><p>25b4</p><section>phal chen</section><text>par thar pa ni/ dga' ba thams cad rab tu gnas pa yangs pa la mos pa'i snying po zhes bya'o/ /dri za'i dbang po yid du 'ong ba'i dbyangs seng ge'i rgyal mtshan gyi rnam par thar pa ni/ rin po che dgram pas phyogs thams cad khyab pa zhes bya'o/ /dri za'i dbang po</text></item>
<item><p>25b5</p><section>phal chen</section><text>'od zer kun tu 'gyed pa'i 'od kyi rnam par thar pa ni/ dge ba'i lus thams cad yang dag par bstan pas dga' ba shin tu rgyas pa'i 'od ces bya'o/ /dri za'i dbang po rdo rje shing gi yal ga'i rgyal mtshan gyi rnam par thar pa ni/ shing thams cad kyi mdangs 'byung bas</text></item>
<item><p>25b6</p><section>phal chen</section><text>rab tu dga' ba'i mig kun tu snang ba zhes bya'o/ /dri za'i dbang po rgyan thams cad la dga' ba'i rang bzhin gyi tshul ston pa'i rnam par thar pa ni/ sangs rgyas kyi yul thams cad rnam par dpyod cing sems can gyi sgo rab tu brjod pa zhes bya'o/ /de nas dri za'i</text></item>
<item><p>25b7</p><section>phal chen</section><text>dbang po gnas srung pos sangs rgyas kyi mthus dri za'i 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /sangs rgyas spyod yul mtha' yas sgo can yang / /'gro ba kun gyis 'jug par nus pa min/ /bde gshegs</text></item>
<item><p>26a1</p><section>phal chen</section><text>nam mkha'i rang bzhin dri ma med/ /rgyal ba 'gro ba kun tu lam yang ston/ /rgyal ba'i yon tan rgya mtsho tshad med de/ /ba spu khung bu kun na'ang shin tu yang / /'gro ba kun la phan dang bde don mdzad/ /yid 'ong shing gi 'od ni</text></item>
<item><p>26a2</p><section>phal chen</section><text>'di ston to/ /'gro ba'i don ni rgya mtsho yangs mang dang / /sdug bsngal ma lus rgyal bas zlog pa mdzad/ /thabs dang thugs rje rnam pa sna tshogs mnga'/ /dge ba'i mig ni rnam thar 'di ston to/ /phyogs rnams rgya mtsho mtha' yas zhing gi rnams/ /</text></item>
<item><p>26a3</p><section>phal chen</section><text>kun tu rgyal ba'i 'od rab snang bar 'char/ /sems can lta ba'i dri ma rnam par sbyong / /me tog shing gi gtsug phud cod pan tshul/ /sngon cad rgyal ba rgya mtsho rab mang bar/ /byams pa'i tshul yang yongs su bsgoms pas na/ /rgyal ba 'gro ba kun gyi dbugs kyang 'byin/ /</text></item>
<item><p>26a4</p><section>phal chen</section><text>kun tu sgra dbyangs 'di yi tshul la 'jug /rgyal ba mthong bas dga' ba kun dge dang / /'gro ba 'dir ni mi zad bde ba 'byung / /thar pa'i 'bras bu rgyu rnams rim gyis ston/ /mu tig cod pan rnam thar 'di ston to/ /sgrib dang rab rib gti mug stug por ni/ /</text></item>
<item><p>26a5</p><section>phal chen</section><text>sems can 'khor tshe rtag tu shin tu rmongs/ /de la rgyal ba chos nyid yangs pa ston/ /seng ge'i rgyal mtshan 'di la rab tu 'jug /'gro ba kun dang mnyam pa mtha' yas kyang / /bde gshegs gzugs rnams rab tu yangs pa ston/ /'gro bar thabs rnams</text></item>
<item><p>26a6</p><section>phal chen</section><text>sna tshogs sgo nas snang / /de ltar dbyangs snyan bde bar gshegs pa mthong / /thams cad mkhyen pa'i tshul gyis phyogs mtha' yas/ /sems can dag la rgyas par rgyal bas bstan/ /byang chub spyod mchog 'jug pa'i tshul yin te/ /rdo rje shing gi</text></item>
<item><p>26a7</p><section>phal chen</section><text>rgyal mtshan rnam par sems/ /skad cig gcig gis bskal pa brgya mang ba/ /sangs rgyas ston kyang 'pho ba yod med de/ /sems can rnams kyi bde ba thams cad skyed/ /dga' ba mthong ba'i rnam thar tshul 'di yin/ /de la grul bum gyi dbang po'aphags</text></item>
<item><p>26b1</p><section>phal chen</section><text>skyes po'i rnam par thar pa ni/ mdud par 'dzin pa byung ba thams cad rab tu zhi bar byed pa'i 'od ces bya'o/ /grul bum gyi dbang po klu bdag gi rnam par thar pa ni/ sgo mtha' yas par spyod pa rgya mtsho la spyod pa zhes bya'o/ /grul bum gyi dbang po legs par spyad pa'i rgyal</text></item>
<item><p>26b2</p><section>phal chen</section><text>mtshan gyi rnam par thar pa ni/ rgyud thams cad du 'jig rten gyi bsam pa rgya mtsho snyed kyi sgo zhes bya'o/ /grul bum gyi dbang po phan par spyod par 'phar ba'i rnam par thar pa ni/ snang ba dri ma med pa'i bya ba la kun nas spyod par gnas pa zhes bya'o/ /grul bum gyi dbang</text></item>
<item><p>26b3</p><section>phal chen</section><text>po 'jigs pa las bsgral ba'i rnam par thar pa ni/ 'gro ba thams cad gdon pa'i lam 'jigs pa med pa'i rgyan ces bya'o/ /grum bum gyi dbang po rtsal sna tshogs bzang po'i rnam par thar pa ni/ 'gro ba mtha' yas pa'i sred pa rgya mtshos yongs su gdung ba zhi bar byed pa</text></item>
<item><p>26b4</p><section>phal chen</section><text>zhes bya'o/ /grul bum gyi dbang po ri rab legs par byung ba'i rnam par thar pa ni/ 'gro ba rgyud thams cad du snang ba'i sprin yang dag par 'byung ba zhes bya'o/ /grul bum gyi dbang po sde dpa'i rnam par thar pa ni/ kun nas snang bas sgrib pa'i ri yang dag par 'jom pa</text></item>
<item><p>26b5</p><section>phal chen</section><text>zhes bya'o/ /grul bum gyi dbang po dge ba'i mig gi 'od zer mtha' yas pa'i rnam par thar pa ni/ snying rje chen po phyir mi ldog pa'i snying po 'byung ba zhes bya'o/ /grul bum gyi dbang po lha dang lha ma yin sgo mtha' yas pa'i mig gi rnam par thar pa ni/ rgyud kun tu lus</text></item>
<item><p>26b6</p><section>phal chen</section><text>yang dag par ston par 'gro ba'i yul zhes bya'o/ /de nas grul bum gyi dbang po 'phags skyes pos sangs rgyas kyi mthus/ grul bum gyi 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /'jig rten</text></item>
<item><p>26b7</p><section>phal chen</section><text>mgon po bzod pa'i stobs dang ldan/ /'gro la phan don bskal pa bsam yas spyod/ /nga rgyal dregs myos spangs pas 'jig rten khams/ /kun na rgyal ba'i sku gsal rab tu mdzes/ /sngon cad rgyal bas spyod pa rgya mtsho dag /spyad de thabs mang tshogs pas</text></item>
<item><p>27a1</p><section>phal chen</section><text>phan bskyed nas/ /phyogs bcur mtha' yas sems can smin par mdzad/ /rnam par thar pa 'di ni klu bdag gi'o/ /sangs rgyas ye shes yangs pa 'gro ba'i mgon/ /de ni sems can bsam pa kun kyang gsal/ /sna tshogs 'phrul</text></item>
<item><p>27a2</p><section>phal chen</section><text>sgos sems can rnam par 'dul/ /rgyal ba mthong bas sna tshogs rgyal mtshan dga'/ /sangs rgyas rdzu 'phrul yul dag gzugs brnyan 'dra/ /'jig rten kun na phyi mtha'i bskal par gnas/ /chos kyi 'khor lo mkha' 'dra yang dag dngos/ /</text></item>
<item><p>27a3</p><section>phal chen</section><text>de ni phan spyod rgyu bas mthong ba yin/ /mi bzad rab rib bsgribs pa'i 'jig rten du/ /rgyal ba'i 'od bstan rnam thar lam dge ston/ /mgon dang skyabs gyur sdug bsngal thams cad spong / /'jigs las sgrol bas rnam thar 'di mthong ngo / /sred</text></item>
<item><p>27a4</p><section>phal chen</section><text>pa rgya mtshos gdungs 'gro sdug bsngal ba/ /rgyal ba'i ye shes 'od kyis ma lus zhi/ /sbyangs shing rgyal ba sangs rgyas chos nyid ston/ /sna tshogs khyim ni rnam thar 'di la 'jug /'gro ba 'byam klas kun na sangs rgyas sku/ /thabs sgo tshogs</text></item>
<item><p>27a5</p><section>phal chen</section><text>pas sems can 'dul ba snang / /chos sprin char 'bebs gsung gi 'brug sgra sgrog /rnam thar 'di ni ri rab blo gros kyi'o/ /sangs rgyas 'od ni dri med 'gro kun tu/ /don yod 'gro ba'i sgrib kun kun nas sol/ /sangs rgyas yon tan snang mdzad sgra</text></item>
<item><p>27a6</p><section>phal chen</section><text>yang 'byin/ /rnam thar mtha' yas tshul 'di dpa' sdes mthong / /bskal pa snga tshe thugs rje'i sgo mang ba/ /'gro kun phan bde'i don tu rgyal bas bsgoms/ /'byam klas sna tshogs thabs kyis sdug bsngal bsal/ /de ni mtha' yas dge ba'i zer gyis mthong / /</text></item>
<item><p>27a7</p><section>phal chen</section><text>rgyal ba'i sku ni mtha' yas kun tu rgyu/ /'jig rten kun tu'ang byon dang bzhud mi mnga'/ /kun nas rang byung rnam par 'phrul pa snang / /de ni lha dbang mtha' yas sgo yis mthong / /de la klu'i dbang po mig mi bzang gi rnam par thar pa ni/ klu'i 'gro ba'i rgyud thams</text></item>
<item><p>27b1</p><section>phal chen</section><text>cad kyi 'bar ba zhi bar byas pas yongs su skyob pa zhes bya'o/ /klu'i rgyal po rgya mtsho'i rnam par thar pa ni/ sems skad cig gis bsam gyis mi khyab pa'i sems can dang klu rab tu zhi bar bya ba'i lus dang / kha dog rab tu ston pa zhes bya'o/ /klu'i rgyal po</text></item>
<item><p>27b2</p><section>phal chen</section><text>sprin sgra sna tshogs kyi rgyal mtshan gyi rnam par thar pa ni/ srid pa'i rgyud thams cad du ming gi 'khor lo rgya mtsho mtha' yas pa dge ba'i nga ror sgrog pa zhes bya'o/ /klu'i rgyal po 'od 'phro ba'i sgo rgya mtshos rab tu snang ba'i rnam par thar pa ni/ 'jig rten gyi khams rab tu</text></item>
<item><p>27b3</p><section>phal chen</section><text>bkod cing rnam par dbye ba dang / sangs rgyas kyi zhing mtha' yas pa la dmigs pa yang dag par ston pa'i sbyor ba zhes bya'o/ /klu'i rgyal po kun nas ri'i sprin gyi rgyal mtshan gyi rnam par thar pa ni/ 'gro ba thams cad la bsod nams rgya mtsho yang dag par bstan pa'i dga'</text></item>
<item><p>27b4</p><section>phal chen</section><text>ba'i shugs shin tu yangs pa zhes bya'o/ /klu'i rgyal po 'jog po'i rnam par thar pa ni/ 'jigs pa'i sgra skad thams cad yongs su skem pa'i skyabs dri ma med pa zhes bya'o/ /klu'i rgyal po mtha' yas par 'gro ba'i rnam par thar pa ni/ gzugs kyi sprin rgya chen</text></item>
<item><p>27b5</p><section>phal chen</section><text>po shin tu ston cing bskal par byin gyi rlob pa'i brtson 'grus shes bya'o/ /klu'i rgyal po mdzod spu'i gzi brjid dri ma med pa'i shugs kyi rnam par thar pa ni/ sems can thams cad la dga' ba'i shugs yangs pa dang yang dag par mos pa rgya mtsho shin tu 'byung ba zhes bya'o/ /</text></item>
<item><p>27b6</p><section>phal chen</section><text>klu'i rgyal po kun tu spyod pa rgya chen po'i dbyangs kyi rnam par thar pa ni/ sgra thams cad 'byung ba la yang dag par gzhol zhing yid du 'ong bas thogs pa med par kun tu rgyas par byed pa zhes bya'o/ /klu'i rgyal po ma dros pa'i rnam par thar pa ni/ 'gro ba thams cad kyi sdug</text></item>
<item><p>27b7</p><section>phal chen</section><text>bsngal rgya mtsho la snying rje'i sgo kun nas sprin gyis 'gengs shing rab tu zhi ba dang / yongs su dag par byed pa zhes bya'o/ /de nas klu'i rgyal po chen po mig mi bzang gis sangs rgyas kyi mthus/ klu'i 'khor gyi dkyil 'khor thams cad la rnam par bltas nas/ de'i tshe tshigs</text></item>
<item><p>28a1</p><section>phal chen</section><text>su bcad pa 'di dag smras so/ /rgyal ba kun gyi chos nyid de dag ltos/ /drang srong chen po 'gro ba kun gyi skyabs/ /mi bzad klu yi rgyud du lhung ba rnams/ /byams pa'i stobs kyis rim gyis 'don pa mdzad/ /'gro ba kun snyed gzugs</text></item>
<item><p>28a2</p><section>phal chen</section><text>kyi sgo rnams kyang / /rgyal bas spu gcig rtse la mngon par bstan/ /thams cad rdul la 'phrul gyis mngon par 'phrul/ /rgyal ba'i rnam thar rgya mtsho'i klu yis mthong / /rgyal ba de yi rdzu 'phrul mtha' yas te/ /sangs rgyas mtshan kyang 'gro snyed rgya mtsho'o/ /</text></item>
<item><p>28a3</p><section>phal chen</section><text>de dag sems can bsam pa ji bzhin nyan/ /sprin sgra'i rgyal mtshan de 'dra'i rnam thar ldan/ /khro ba rgya mtshor 'gro ba 'di dag kun/ /bsgribs shing g.yogs pa'ang khro ba'i rgya mtshor te/ /de la rang byung byams dang thugs rjes 'dzin/ /'di ni 'od 'phro sgo</text></item>
<item><p>28a4</p><section>phal chen</section><text>yi klu yis mthong / /'gro ba kun gyi bsod nams mthu yi rnams/ /sangs rgyas spu gcig rtse la mngon par ston/ /bsod nams 'jug pa rgya mtsho kun kyang bstan/ /'di ni ri bo sprin gyi klu yis mthong / /'jigs pa ches mnar sems can sdug bsngal ba/ /</text></item>
<item><p>28a5</p><section>phal chen</section><text>rgyal ba'i 'od chen shin tu yangs pas bskyabs/ /spu yi sgo nas yid 'ong sgra yang 'byung / /rnam thar 'di ni 'jog po klu yis mthong / /dus gsum gshegs pa rgyal ba thams cad kyi/ /sku ni sangs rgyas nyid kyi sku la bstan/ /de bzhin bskal pa brgyud</text></item>
<item><p>28a6</p><section>phal chen</section><text>pa'i zhing mang yang / /mtha' yas goms pa'i klu yis de mthong ngo / /rgyal bas spu gcig rdzu 'phrul mtha' yas bkang / /zhing mang mtha' yas kun kyang der zhugs te/ /de na bzhugs par rgyal ba 'khor gyis mthong / /rnam thar de ni 'od 'bar klu yi'o/ /</text></item>
<item><p>28a7</p><section>phal chen</section><text>ji snyed rgyal ba rgya mtsho mchod byas pa'i/ /sngon gyi rgyal ba'i chos nyid rab mthong zhing / /de la dga' ba rgya mtsho rnam par bskyed/ /shugs lam klu ni 'di la rab tu 'jug /rang byung gsung gi yan lag thams cad kyi/ /'gro ba thams cad chos</text></item>
<item><p>28b1</p><section>phal chen</section><text>kyis ngoms par mdzad/ /rgyal ba'i gsung ni zhi zhing dga' 'gyur ba/ /de ni kun tu spyod pa'i klus thos so/ /srid pa kun tu sdug bsngal gzir mthong nas/ /nyon mongs las kyis 'khor zhing mgon med pa/ /sangs rgyas thugs rje chen pos rab tu 'grol/ /</text></item>
<item><p>28b2</p><section>phal chen</section><text>rnam thar 'di ni ma dros klus mthong ngo / /de la rgyal po chen po ngal bsos po'i rnam par thar pa ni/ dga' ba'i sgo rnam par blta ba'i yul gyi rgyud kyis phan par sbyor ba zhes bya'o/ /gnod sbyin gyi dbang po dbyangs chen dbang phyug gi rnam par thar pa ni/ sgo thams cad</text></item>
<item><p>28b3</p><section>phal chen</section><text>la dbang byed pas rnam par lta zhing / sems can la phan par sbyor bas yongs su skyob pa zhes bya'o/ /gnod sbyin gyi dbang po sa la shin tu gtum pa'i mtshon cha'i rnam par thar pa ni/ gtum pa dang drag shul gyi rgyun las bsrung ba kun nas mang po 'byung ba zhes bya'o/ /</text></item>
<item><p>28b4</p><section>phal chen</section><text>gnod sbyin gyi dbang po blo gros chen po'i rnam par thar pa ni/ 'phags pa'i yon tan gyi dkyil 'khor thams cad kyi rjes su mthong ba la rnam par blta bas dga' ba dang mos par spyod pa zhes bya'o/ /gnod sbyin gyi dbang po mig 'od 'phro ba'i bdag po'i rnam par thar pa ni/</text></item>
<item><p>28b5</p><section>phal chen</section><text>sems can thams cad la shes rab dang ye shes dang / snying rje rnam par lta ba zhes bya'o/ /gnod sbyin gyi dbang po mig rdo rje ltar brtan pa'i rnam par thar pa ni/ 'gro ba thams cad la phan pa dang bde ba sna tshogs su sbyor ba dang / bsrung ba mngon par bsgrub pa zhes</text></item>
<item><p>28b6</p><section>phal chen</section><text>bya'o/ /gnod sbyin gyi dbang po sde mchog tu dpa' ba'i rnam par thar pa ni/ chos thams cad kyi don gyi dbyings la yang dag par 'jug pa'i mthu zhes bya'o/ /gnod sbyin gyi dbang po sde'i rgyan chen pos rab tu gnon pa'i rnam par thar pa ni/ 'gro ba thams cad lam</text></item>
<item><p>28b7</p><section>phal chen</section><text>la dgod par gti mug med pas bsrung ba phun sum tshogs pa zhes bya'o/ /gnod sbyin gyi dbang po dge ba'i tshogs kyi rnam par thar pa ni/ sems can thams cad kyi bsod nams kyi dkyil 'khor rnam par spel bas kun tu dga' ba myong ba zhes bya'o/ /gnod sbyin gyi</text></item>
<item><p>29a1</p><section>phal chen</section><text>dbang po ri bo'i stobs rab tu 'joms pa'i rnam par thar pa ni/ sangs rgyas kyi stobs yang dag par 'byung ba rjes su ye shes kyi 'od ces bya'o/ /de nas rgyal po chen po ngal bsos pos sangs rgyas kyi mthus/ gnod sbyin gyi 'khor gyi dkyil 'khor</text></item>
<item><p>29a2</p><section>phal chen</section><text>thams cad la rnam par bltas te/ de'i tshe tshigs su bcad pa 'di dag smras so/ /lha dbang sems can ma rung gang dag gis/ /bskal pa brgya mang sangs rgyas mi mthong zhing / /srid pa dag na 'khor zhing sdug bsngal ba/ /de dag yongs su dgrol bar</text></item>
<item><p>29a3</p><section>phal chen</section><text>sangs rgyas byung / /sangs rgyas sems can phan dang bskyab pa'i phyir/ /'gro ba kun la mngon par kun na bzhugs/ /nyam nga 'gro ba'i 'khor lo dag nas 'don/ /'di la dbyangs kyi dbang phyug gnod sbyin 'jug /mi bzad las kyis bsgribs pa'i sems</text></item>
<item><p>29a4</p><section>phal chen</section><text>can la/ /rgyal bas zhi ba'i tshul rnams shin tu bstan/ /'gro ba rnams la chos kyi sgron ma 'dzin/ /rnam thar 'di ni gtum pa'i mtshon chas mthong / /rang 'byung bskal pa rgya mtshor spyod pa'i tshe/ /rgyal ba'i yon tan phyogs bcu kun tu grags/ /</text></item>
<item><p>29a5</p><section>phal chen</section><text>de bas rgyal ba'i grags pa kun tu grags/ /'di ni blo chen gnod sbyin bdag pos mthong / /rgyal ba'i shes rab mkha' 'dra mtha' yas te/ /sangs rgyas chos sku bsam gyis mi khyab po/ /de bas thams cad phyogs su rnam par mdzes/ /</text></item>
<item><p>29a6</p><section>phal chen</section><text>'od 'phro mig gi bdag po'i rnam thar to/ /mi yi dbang po 'gro ba thams cad du/ /yid 'ong dbyangs sgrog sdug bsngal zhi bar mdzad/ /phan don skyabs mdzad chos rnams shin tu bstan/ /tshul 'dir rdo rje'i mig legs rab tu 'jug /don dbyings</text></item>
<item><p>29a7</p><section>phal chen</section><text>rgya chen ji snyed de dag kun/ /rgya mtsho'i mdo tshul 'gro ba'i grangs snyed rnams/ /mi yi dbang po dbyings gcig sgo nas bstan/ /'di ni blo gros dpa' bo'i rnam thar to/ /'gro ba lam ngan gnas pa thams cad la/ /sangs rgyas bsam gyis mi khyab lam</text></item>
<item><p>29b1</p><section>phal chen</section><text>ston te/ /snod du gyur pa'i 'gro ba kun na bzhugs/ /'di la slob pa sde yi rgyan yin no/ /'gro ba'i bsod nams rgyu ba ji snyed pa/ /rgyal ba'i 'od la thams cad rab tu snang / /sangs rgyas ye shes rgya mtsho bsam mi khyab/ /rnam thar 'di ni gnod sbyin nor bdag</text></item>
<item><p>29b2</p><section>phal chen</section><text>mthong / /rgyal ba'i stobs rnams gang du yongs dag ste/ /bde gshegs stobs rnams yongs su rdzogs pa yi/ /sngon gyi bskal pa bsam gyis mi khyab dran/ /'di ni ri bo stobs 'joms rnam thar to/ /de la mi 'am ci'i dbang po lha'i blo gros 'od kyi rnam</text></item>
<item><p>29b3</p><section>phal chen</section><text>par thar pa ni/ bya ba thams cad la yang dag par rdzogs par 'jug pa dga' ba 'byung ba zhes bya'o/ /mi 'am ci'i dbang po me tog dpal gyi dkyil 'khor gyi rnam par thar pa ni/ dga' ba thams cad kyi bde ba myong ba las bla na med pa'i chos kyi dga' ba 'byung ba zhes</text></item>
<item><p>29b4</p><section>phal chen</section><text>bya'o/ /mi 'am ci'i dbang po rgyan rnam pa sna tshogs kyi rnam par thar pa ni/ yon tan thams cad kyis yang dag par ngoms pas mos pa rgya chen po sbyong ba'i snying po zhes bya'o/ /mi 'am ci'i dbang po nga ro yid du 'ong ba'i dbyangs kyi rnam par thar pa ni/ sgra snyan cing</text></item>
<item><p>29b5</p><section>phal chen</section><text>yid du 'ong ba la thogs pa med pas kun tu sgrub pa zhes bya'o/ /mi 'am ci'i dbang po shing rin po che'i yal ga'i 'od kyi rnam par thar pa ni/ snying rje'i rgyud la 'gro ba dgong cing sems can thams cad yang dag par bskul ba la dmigs pa zhes bya'o/ /mi 'am ci'i dbang po</text></item>
<item><p>29b6</p><section>phal chen</section><text>mthong na dga' zhing spro bar byed pa'i rnam par thar pa ni/ gzugs kyi lus dge ba thams cad mngon par bsgrub pa zhes bya'o/ /mi 'am ci'i dbang po rgyan gyi dpal gyi 'od kyi rnam par thar pa ni/ khyu mchog gi mthu phyung ba'i rgyan thams cad kyis mdangs rab tu skyed</text></item>
<item><p>29b7</p><section>phal chen</section><text>pa'i rang bzhin gyis dga' ba'i 'od ces bya'o/ /mi 'am ci'i dbang po me tog tshon bzang po'i rgyal mtshan gyi rnam par thar pa ni/ 'gro ba thams cad kyi las kyi rigs la rnam par lta zhing yang dag par sgrub pa'i 'od ces bya'o/ /mi 'am ci'i dbang po sa gzhi'i dpal gyi</text></item>
<item><p>30a1</p><section>phal chen</section><text>rnam par thar pa ni/ 'gro ba thams cad rtsal gyis mngon par sgrub pa la rab tu brtson pa zhes bya'o/ /mi 'am ci'i dbang po drag shul gyi bdag po'i rnam par thar pa ni/ mi 'am ci'i 'khor thams cad kyi sems la rnam par blta zhing 'dren pa'i 'od</text></item>
<item><p>30a2</p><section>phal chen</section><text>ces bya'o/ /de nas mi 'am ci'i dbang po lha'i blo gros 'od kyis sangs rgyas kyi mthus/ mi 'am ci'i 'khor thams cad la rnam par bltas te/ de'i tshe tshigs su bcad pa 'di dag smras so/ /ji snyed 'gro ba dag na bde 'byung ba/ /de dag thams cad rgyal ba mthong</text></item>
<item><p>30a3</p><section>phal chen</section><text>bas 'byung / /mgon po de ni skyabs dang mgon yin te/ /sems can thams cad gnas yin phan mdzad pa'o/ /sems can kun gyi mi zad bde ba'i rnams/ /ji snyed 'byung ba rab tu yod pa kun/ /de dag kun la 'dren pa don yod do/ /de ni dpal</text></item>
<item><p>30a4</p><section>phal chen</section><text>gyi dkyil 'khor mi cis mthong / /sangs rgyas yon tan rgya mtsho mi zad pa/ /de yi mtha' ni 'gro bas mi rnyed de/ /phyogs rnams kun tu rnam par mdzes shing 'bar/ /sna tshogs rgyan gyi rnam thar 'di 'dra'o/ /sems can kun gyi yid du</text></item>
<item><p>30a5</p><section>phal chen</section><text>'ong ba yi/ /sgra dbyangs sangs rgyas yang dag rnam sgrog cing / /mya ngan med pa'i chos nyid ston pa ni/ /sgra snyan yid du 'ong ba mi cis thos/ /sngon cad de bzhin gshegs pas spyad pa yi/ /rgyal ba'i rnam par 'phrul pa bdag gis mthong / /rgya chen</text></item>
<item><p>30a6</p><section>phal chen</section><text>thugs rjes rnam par shin tu sbyangs/ /shing gi 'od kyi mi 'am ci yis mthong / /de bzhin gshegs pa mthong zhing thos pa ni/ /'gro ba rnams la bskal pa bye bar dkon/ /sangs rgyas mtshan gyis kun nas shin tu brgyan/ /dga' bde mos par byed</text></item>
<item><p>30a7</p><section>phal chen</section><text>pas 'di mthong don/ /bde bar gshegs pa'i ye shes 'byung ba ni/ /sems can kun kyi bsam pa gzhal mdzad de/ /thams cad mkhyen pa nyid kyi lam yang ston/ /'di ni rgyan dbang mi 'am ci yis mthong / /'byam klas las ni bsam gyis</text></item>
<item><p>30b1</p><section>phal chen</section><text>mi khyab ste/ /de phyir sems can bde dang sdug bsngal kun/ /bde bar gshegs pas thams cad rab tu bstan/ /me tog rgyal mtshan 'di ni mi cis mthong / /sangs rgyas gshegs thabs rnam par 'phrul pa yang / /sems can kun gyis shes par mi</text></item>
<item><p>30b2</p><section>phal chen</section><text>nus te/ /sa rnams thams cad gcig tu 'dus par 'gyur/ /de ltar sa yi 'od kyi mi cis mthong / /'khor du rgyal ba rnam par 'phrul mdzad cing / /rgyal ba'i spyod yul thams cad ston mdzad de/ /'od zer 'khor gyis bskul ba'ang de bzhin mdzad/ /</text></item>
<item><p>30b3</p><section>phal chen</section><text>'di ni drag shul bdag po'i spyod yul lo// //sangs rgyas rmad ga cad ces bya ba shin tu rgyas pa chen po'i mdo/ bam po gsum mo/ /de la lto 'phye chen po'i dbang po blo gros bzang po'i gzi brjid kyi rnam par thar pa ni/ rdzu 'phrul gyi</text></item>
<item><p>30b4</p><section>phal chen</section><text>dbyings thams cad rab tu gnon pa'i yon tan gyi rgyan ces bya'o/ /lto 'phye chen po'i dbang po gzi brjid kyi dbyangs la rdul med pa'i rnam par thar pa ni/ sems can thams cad kyi nyon mongs pa rnam par byang bas tshim par byed cing / yongs su sbyong ba 'byung</text></item>
<item><p>30b5</p><section>phal chen</section><text>ba'i rgyan ces bya'o/ /lto 'phye chen po'i dbang po blo gros sna tshogs mchog gi gtsug phud kyi rnam par thar pa ni/ sems can thams cad kyi rnam par dpyod pa dge ba la kun nas yang dag par gzhol bas mos par byed ces bya'o/ /lto 'phye chen po'i dbang po mig</text></item>
<item><p>30b6</p><section>phal chen</section><text>bzang po'i bdag po'i rnam par thar pa ni/ chags pa'i bsod nams phun sum tshogs pa thams cad mnyam pa nyid kyi mtshan nyid du rnam par sgom pa zhes bya'o/ /lto 'phye chen po'i dbang po'i sgron ma'i skyabs kyi rgyal po'i rnam par thar pa ni/ sems can</text></item>
<item><p>30b7</p><section>phal chen</section><text>thams cad kyi mun pa rnam par ldog cing lam gyi phyogs yang dag par ston pa zhes bya'o/ /lto 'phye chen po'i dbang po snang ba shugs bzang po'i rgyal mtshan gyi rnam par thar pa ni/ de bzhin gshegs pa thams cad kyi bstan pa dang / 'phags pa'i yon tan</text></item>
<item><p>31a1</p><section>phal chen</section><text>la 'jug pas dga' ba 'byung ba zhes bya'o/ /lto 'phye chen po'i dbang po seng ge'i phru gu'i rnam par thar pa ni/ stobs dang brtson pa kha na ma tho ba med pas sems can skyob pa'i bdag po zhes bya'o/ /lto 'phye chen po'i dbang po rgyan sna tshogs</text></item>
<item><p>31a2</p><section>phal chen</section><text>kyi dbyangs kyi rnam par thar pa ni/ 'gro ba thams cad kyi bde ba dang dga' ba mtha' yas pa rjes su dran pa zhes bya'o/ /lto 'phye chen po'i dbang po ri rab kyi bu'i rnam par thar pa ni/ sgrib pa thams cad rab tu rtogs pa mi skul bas pha rol tu 'gro zhing dga' ba</text></item>
<item><p>31a3</p><section>phal chen</section><text>kun nas 'byung ba zhes bya'o/ /lto 'phye chen po'i dbang po 'od yid du 'ong ba 'byung ba'i rnam par thar pa ni/ sems can gyi rgyud mnyam pa dang mi mnyam pa la mnyam pa nyid kyi lam gyi phyogs ston pa zhes bya'o/ /de nas lto 'phye chen po'i dbang po blo gros bzang</text></item>
<item><p>31a4</p><section>phal chen</section><text>po'i gzi brjid kyis sangs rgyas kyi mthus/ lto 'phye chen po'i 'khor gyi dkyil 'khor thams cad la rnam par bltas nas/ de'i tshe tshigs su bcad pa 'di dag smras so/ /sangs rgyas chos nyid rgya chen yangs la ltos/ /sems can kun gyi mdangs dang</text></item>
<item><p>31a5</p><section>phal chen</section><text>bde ba 'byung / /nad med 'chi med lam yang shin tu ston/ /sdug bsngal thams cad rab zhi gnas kyang med/ /rgyal ba'i rdzu 'phrul chos nyid de yang ltos/ /phyogs rnams kun tu mngon par rab tu 'phags/ /'jig rten kun tu thub pa mngon par</text></item>
<item><p>31a6</p><section>phal chen</section><text>mdzes/ /lto 'phye chen po 'od mdzes 'di la 'jug /nyon mongs las kyi sgrib pas stug bsgribs shing / /srid pa'i rgya mtsho gting ring nub pa yi/ /sems can rnams la zhi ba'i spyod yul ston/ /gzi brjid rdul med dbyangs kyis 'di mthong ngo / /</text></item>
<item><p>31a7</p><section>phal chen</section><text>sangs rgyas ye shes mnyam med bsam mi khyab/ /'gro ba'i bsam pa ma lus thugs su chud/ /de dag kun la rnam dag chos nyid ston/ /lto 'phye chen po'i sna tshogs gtsug phud 'jug /bsam gyis mi khyab bsod nams rgya mtsho'i dbyings//</text></item>
<item><p>31b1</p><section>phal chen</section><text>mtha' yas yang dag 'byung ba rgyal bas gzigs/ /de bzhin gshegs pa 'jig rten bsod nams zhing / /mig bzang bdag po lto 'phye chen pos mthong / /sems can kun gyi sdug bsngal 'jigs pa rnams/ /ji snyed de dag rgyal bas kun</text></item>
<item><p>31b2</p><section>phal chen</section><text>nas skyabs/ /rgyal ba chos dbyings nam mkha' lta bu ste/ /de ni sgron ma skyabs kyi spyod yul lo/ /sangs rgyas ba spu re re'i yon tan yang / /'jig rten kun gyis shes par mi nus te/ /mgon po rnams ni mi zad nam mkha' bzhin/ /'di</text></item>
<item><p>31b3</p><section>phal chen</section><text>ni shugs kyi rgyal mtshan rnam par mthong / /thams cad chos dang stobs kyi mthar phyin pas/ /sangs rgyas ri bo lta bur bskyod mi nus/ /de yi chos nyid rgyal ba rab tu mdzes/ /seng ge'i phrug pa dpal ni 'di la 'jug /rgyal ba rnams kyis</text></item>
<item><p>31b4</p><section>phal chen</section><text>rnam thar la dga' ba/ /bskal pa snga tshe rgya che spel bas na/ /de phyir 'gro ba kun bltas yid du 'ong / /sna tshogs sgra dbyangs rnam thar 'di la 'jug /rgyal ba'i pha rol phyin pa rgya mtsho rnams/ /yongs bskang chos dbyings sku dang spyod yul med/ /</text></item>
<item><p>31b5</p><section>phal chen</section><text>'jig rten thams cad skyabs gyur sgron ma ste/ /ri rab bu ni tshul bzang 'di la 'jug /de la nam mkha' lding gi dbang po mthu stobs chen po'i shugs kyi rnam par thar pa ni/ thogs pa med pa'i mig la sgrib pa med pas sems can gyi khams rnam par lta ba zhes</text></item>
<item><p>31b6</p><section>phal chen</section><text>bya'o/ /nam mkha' lding gi dbang po mi shigs pa'i sems rin chen gtsug phud kyi rnam par thar pa ni/ phyogs bcu'i sems can yongs su smin par bya bas/ chos kyi dbyings la rab tu gnas pa zhes bya'o/ /nam mkha' lding gi dbang po shugs dri ma med</text></item>
<item><p>31b7</p><section>phal chen</section><text>pa'i dpal gyi rnam par thar pa ni/ sgo kun nas brtson 'grus kyi pha rol tu phyin pa rab tu 'byung ba zhes bya'o/ /nam mkha' lding gi dbang po phyir mi ldog pa'i sems kyi rgyan gyi rnam par thar pa ni/ de bzhin gshegs pa'i shugs kyi mthus 'jug pa'i 'od ces bya'o/ /</text></item>
<item><p>32a1</p><section>phal chen</section><text>nam mkha' lding gi dbang po chos brtan pa dri ma med pa'i 'od kyi rnam par thar pa ni/ sems can mtha' yas pa yongs su smin par bya ba'i ye shes rab tu phye ba zhes bya'o/ /nam mkha' lding gi dbang po cod pan sna tshogs kyi dpal gyi gtsug phud kyi</text></item>
<item><p>32a2</p><section>phal chen</section><text>rnam par thar pa ni/ sangs rgyas kyi grong khyer rab tu brgyan pa yang dag par ston pa zhes bya'o/ /nam mkha' lding gi dbang po gzhi kun tu khyab par ston pa'i shugs kyi rnam par thar pa ni/ stobs kun nas yang dag par bsgrub pas thub pa med pa'i rgyan ces bya'o/ /</text></item>
<item><p>32a3</p><section>phal chen</section><text>nam mkha' lding gi dbang po dge ba rgya mtsho kun nas lta ba'i rnam par thar pa ni/ sems can gyi ris thams cad rnam par bsgom pa'i tshul mngon par bsgrub pa zhes bya'o/ /nam mkha' lding gi dbang po klu'i sgra yangs pa kun tu lta ba'i dkyil 'khor gyi rnam par thar</text></item>
<item><p>32a4</p><section>phal chen</section><text>pa ni/ sems can mtha' yas skye ba dang / 'chi 'pho ba shes pa'i ye shes la yang dag par 'jug pa zhes bya'o/ /de nas nam mkha' lding gi dbang po mthu stobs chen po'i shugs kyis sangs rgyas kyi mthus 'dab ma bzang po'i 'khor gyi dkyil 'khor thams cad la rnam</text></item>
<item><p>32a5</p><section>phal chen</section><text>par bltas nas/ de'i tshe tshigs su bcad pa 'di dag smras so/ /phyogs bcu'i zhing rnams ma lus dbyings bkang zhing / /'jig rten mgon po rgya chen spyan gyis gzigs/ /sems can 'dul ba de la tshad kyang med/ /rang byung rnam thar rgya chen</text></item>
<item><p>32a6</p><section>phal chen</section><text>shin tu yangs/ /'jig rten mgon gyi 'phrul stobs chags pa med/ /phyogs bcu'i snying po byang chub kun na bzhugs/ /rgyal ba'i mdo sde sprin rnams thams cad kyang / /rin chen sna tshogs gtsug phud mkha' lding nyan/ /sngon gyi bde bar</text></item>
<item><p>32a7</p><section>phal chen</section><text>gshegs pa'i spyod pa rnams/ /pha rol phyin pa rgya chen byang ba mthong / /sangs rgyas kun la mchod pa yang dag byed/ /'dab ma bzang po shugs bzang de brjod do/ /skad cig sems la byang chub spyod mtha' yas/ /thams cad rgyal ba'i spu rtse kun na snang / /</text></item>
<item><p>32b1</p><section>phal chen</section><text>rgyal ba'i spyod yul tshad med ci 'dra ba/ /de ni rgyan bzang nam mkha' lding gis mthong / /rgyal ba'i spyod yul yangs pa bsam mi khyab/ /'gro ba kun gyis bsam par sla ba min/ /ye shes yon tan rgya mtsho 'jig rten mgon/ /rnam thar 'di ni mkha' lding 'gro</text></item>
<item><p>32b2</p><section>phal chen</section><text>'dzin gyi/ /de bzhin gshegs pa'i ye shes mtha' yas 'od/ /'gro ba gti mug dra ba ma lus sel/ /rgyal ba 'jig rten thams cad kun gyi mgon/ /de 'dra chos bstan 'dzin pa 'dab bzang ston/ /chos kyi grong khyer mi zad thams cad nas/ /</text></item>
<item><p>32b3</p><section>phal chen</section><text>sangs rgyas rgya chen 'jig rten kun tu ston/ /mtha' yas chos kyi sgo mo du ma nas/ /'dab bzang sna tshogs gtsug phud 'di la 'jug /thams cad stobs la rang byung rab tu zhugs/ /rgyal ba kun dang sku gcig chos kyi sku/ /de bzhin nyid dngos rnam par</text></item>
<item><p>32b4</p><section>phal chen</section><text>rtog mi mnga'/ /kun tu rgyu ba'i 'dab bzang 'di brjod do/ /rgyal ba'i 'od zer 'jig rten kun bkye ba/ /sna tshogs thabs kyis sems can khams kyang 'dul/ /srid pa snga tshe bsdus pa rnam par spyod/ /rnam thar 'di ni mig bzang dam pa'o/ /dri med rgya</text></item>
<item><p>32b5</p><section>phal chen</section><text>mtsho'i las la gnas pa yis/ /zhing gi dbyings rnams ma lus sangs rgyas gzigs/ /de dag kun tu rgyal ba chos char 'bebs/ /rgya mtsho rgyu ba'i mkha' lding 'di ltar lta/ /de la lha ma yin gyi dbang po sgra gcan gyi rnam par thar pa ni/ dbang po</text></item>
<item><p>32b6</p><section>phal chen</section><text>chen pos shin tu 'phags shing zil gyis mi non pa zhes bya'o/ /lha ma yin gyi dbang po thags zangs ris kyi rnam par thar pa ni/ sgo kun nas byin gyis rlobs pa rnam par gzhog pa rab tu 'byung ba zhes bya'o/ /lha ma yin gyi dbang po bde ba'i mchog gi rnam par</text></item>
<item><p>32b7</p><section>phal chen</section><text>thar pa ni/ 'gro ba thams cad kyi sdug bsngal zhi bar byed pa rdul med pa zhes bya'o/ /lha ma yin gyi dbang po mtshon cha chen po'i rnam par thar pa ni/ brtul zhugs dang dka' thub thams cad la gnas pa'i rgyan ces bya'o/ /lha ma yin gyi dbang po stobs can</text></item>
<item><p>33a1</p><section>phal chen</section><text>gyi rnam par thar pa ni/ phyogs bcu rab tu bskul ba'i yul mtha' yas pa zhes bya'o/ /lha ma yin gyi dbang po rnam par snang ba'i rnam par thar pa ni/ 'jig rten thams cad rab tu dgod pa'i sbyor ba rnam pa sna tshogs shes bya'o/ /</text></item>
<item><p>33a2</p><section>phal chen</section><text>lha ma yin gyi dbang po rdo rje sra ba sna tshogs kyi yan lag gi rnam par thar pa ni/ dge ba'i rtsa ba chags pa thams cad kyis mi shigs pa'i dkyil 'khor yongs su sbyang ba la yang dag par 'jug pa zhes bya'o/ /lha ma yin gyi dbang po stobs rgya chen po'i rgyu'i blo</text></item>
<item><p>33a3</p><section>phal chen</section><text>gros kyi rnam par thar pa ni/ snying rje chen po mngon du bya ba'i stobs la gti mug med pa zhes bya'o/ /lha ma yin gyi dbang po dpal gyi be'u 'byung ba'i rnam par thar pa ni/ dge ba'i rtsa ba thams cad kyi dkyil 'khor rnam par sbyong zhing sangs rgyas mnyes par byed pa zhes</text></item>
<item><p>33a4</p><section>phal chen</section><text>bya'o/ /lha ma yin gyi dbang po brtul zhugs bzang po'i dbyangs kyi rnam par thar pa ni/ 'gro ba thams cad kyi 'khor lo yang dag par 'jug cing gti mug med pa la yang dag par 'jug pa zhes bya'o/ /de nas lha ma yin gyi dbang po sgra gcan gyis sangs</text></item>
<item><p>33a5</p><section>phal chen</section><text>rgyas kyi mthus/ lha ma yin gyi 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /phyogs rnams rgya che de dag thams cad du/ /rgyal ba'i zil gyis 'byam klas 'khor kyang gnon/ /nam mkha'i</text></item>
<item><p>33a6</p><section>phal chen</section><text>mtshan nyid kun tu 'od 'phro ste/ /thams cad sgo nas 'gro bar mngon par mdzes/ /skad cig sems kyis bskal pa brgya mang gi /sangs rgyas yul rnams ma lus thams cad ston/ /'dul ba kun la 'od rnams rab tu 'gyed/ /rnam thar de ni</text></item>
<item><p>33a7</p><section>phal chen</section><text>thags zangs ris kyis mthong / /sangs rgyas spyod yul gzhal med bdag gis mthong / /sna tshogs sgo nas sems can don kyang mdzad/ /sdug bsngal thams cad bde gshegs zhir mdzad de/ /rnam thar 'di la bde ba'i mchog 'jug go /'gro</text></item>
<item><p>33b1</p><section>phal chen</section><text>ba'i don du brtul zhugs dka' thub rnams/ /dge ba rgyal bas bskal pa brgyar spyad de/ /de phyir rgyal ba'i ye shes kun tu sgo/ /dra ba bzang po sangs rgyas 'di ltar brjod/ /zhing dbyings thams cad rgyal ba g.yo bar mdzad/ /'jigs pa mi ston skrag</text></item>
<item><p>33b2</p><section>phal chen</section><text>pa yod pa min/ /bde gshegs rdzu 'phrul chags med gzhal du med/ /lha min dbang po stobs can de ltar ston/ /sangs rgyas skye ba bde bar 'byung ba rnams/ /'gro ba kun gyi sdug bsngal zhi bar mdzad/ /thams cad mkhyen gyi ye shes</text></item>
<item><p>33b3</p><section>phal chen</section><text>phyogs kyang ston/ /rnam par snang ba 'di ni rab tu brjod/ /'gro ba'i bsod nams rgya chen dge ba dag/ /rgyal ba'i mthu yis de dag byung ba ste/ /thar pa'i phyogs kyi lam yang rgyal ba ston/ /chos dpal</text></item>
<item><p>33b4</p><section>phal chen</section><text>'di mthong 'di la rab tu 'jug /bde gshegs thugs rje sku ni mnyam pa med/ /chags med spyod pa thams cad kun tu snang / /'gro ba thams cad mig yor mtshan nyid de/ /rgyu yi blo gros sangs rgyas yon tan brjod/ /sangs rgyas yul ni ngo</text></item>
<item><p>33b5</p><section>phal chen</section><text>mtshar mnyam pa / /sangs rgyas rdzu 'phrul chos kyi dbyings kyi klong / /byang chub shing drung kun na rab tu bzhugs/ /dpal gyi be'u lha min bdag pos mthong / /'gro ba kun gyi 'khor lo dbyings dag tu/ /sngan cad bde gshegs spyod pa</text></item>
<item><p>33b6</p><section>phal chen</section><text>spyod pa'i tshe/ /'gro ba'i sdug bsngal ma lus rab tu bkrol/ /de ltar lha min sgra dbyangs rab tu brjod/ /de la nyin mo'i lha khyim dang gzhal med khang gi gzugs shin tu ston pa'i rnam par thar pa ni/ 'gro ba thams cad kyi rgyud la yang dag par</text></item>
<item><p>33b7</p><section>phal chen</section><text>'jug pa zhes bya'o/ /nyin mo'i lha brtsam pa'i blo gros mtshams sbyor ba'i dkyil 'khor gyi rnam par thar pa ni sems can gyi don thams cad yongs su rgyas par byas pas shin tu tshim par bya ba la rnam par dpyod pa zhes bya'o/ /nyin mo'i lha kun nas dga' ba'i dpal</text></item>
<item><p>34a1</p><section>phal chen</section><text>gyi rgyan gyi rnam par thar pa ni/ dga' ba dang mgu ba mtha' yas pa'i chos kyi snang ba zhes bya'o/ /nyin mo'i lha me tog dang spos yid du 'ong ba'i rnam par thar pa ni/ sems can mtha' yas pa'i mos pa yang dag par rgyas pa la rnam</text></item>
<item><p>34a2</p><section>phal chen</section><text>par lta ba zhes bya'o/ /nyin mo'i lha kun nas yid du 'ong ba'i sman ston pa sgrub pa'i dpal gyi rnam par thar pa ni/ kun tu 'od kyi stobs yang dag par bsgrub pa rnam par ston pa'i rgyan ces bya'o/ /nyin mo'i lha lhag pa'i mig bzang pos tshim par byed pa'i rnam par</text></item>
<item><p>34a3</p><section>phal chen</section><text>thar pa ni/ 'gro ba thams cad kyi bde ba dang / sdug bsngal chos kyi dga' bas snang bar byed pa zhes bya'o/ /nyin mo'i lha tshul rgya chen po'i phyogs kun nas byung ba'i dpal gyi rnam par thar pa ni/ chos kyi dbyings kyi phyogs tha mi dad pa'i snying po zhes bya'o/ /</text></item>
<item><p>34a4</p><section>phal chen</section><text>nyin mo'i lha snying rje rgya chen po'i gzi brjid kyi 'od kyi rnam par thar pa ni/ sems can thams cad la bde ba yang dag par ston cing skyob pa'i stobs la shin tu brtson pa zhes bya'o/ /nyin mo'i lha snang ba rgya chen po'i dge ba'i rtsa ba dang mi 'bral ba'i 'od kyi rnam</text></item>
<item><p>34a5</p><section>phal chen</section><text>par thar pa ni/ mnyam pa nyid kyis dga' ba'i yon tan kun nas rab tu 'byung ba zhes bya'o/ /nyin mo'i lha me tog gi phreng ba kun nas 'phyang ba'i dpal gyi rnam par thar pa ni/ 'gro bas mthong na don yod pa'i grags pa'i dkyil 'khor ces bya'o/ /de nas</text></item>
<item><p>34a6</p><section>phal chen</section><text>nyin mo'i lha khyim dang gzhal med khang gi gzugs shin tu ston pas sangs rgyas kyi mthus nyin mo'i lha'i 'khor gyi dkyil 'khor thams cad la bltas nas/ de'i tshe tshigs su bcad pa 'di dag smras so/ /sems can kun gyi spyod pa rgyal bas mkhyen/ /rgyal</text></item>
<item><p>34a7</p><section>phal chen</section><text>ba dus gsum mnyam pa nyid la bzhugs/ /rgyal ba'i ye shes mi zad nam mkha' bzhin/ /rgyal ba'i 'od kyis phyogs rgyas shin tu snang / /'gro ba kun gyi bsam pa thugs su chud/ /don gyi tshig rnams gzhan dang gzhan dag kyang / /rnam phye rgya</text></item>
<item><p>34b1</p><section>phal chen</section><text>chen tshig gis rgyal ba gsung / /phun sum tshogs pa'i blo gros lha yis mthong / /rgyal ba'i 'od kyis sems can kun dga' ste/ /rgyal ba mthong thos don tu 'gyur ba yin/ /go 'phang dam pa rgya chen zhi ba ston/ /dpal gyi 'od ni de yis rab tu dga'/ /</text></item>
<item><p>34b2</p><section>phal chen</section><text>sangs rgyas mthong ba 'gro ba rgya chen gyi/ /dga' ba tshad med dge chos kun kyang 'byung / /chos sprin gzhal med rgyal ba char 'bebs te/ /de la me tog rgyan pa'i lha dga' bo/ /chos kyi dkyil 'khor stobs la 'jug pa rnams/ /sems can bsdu ba'i sgo la</text></item>
<item><p>34b3</p><section>phal chen</section><text>rnam dpyod cing / /rab yangs spyad pa spyod tshe rgyal bas sbyangs/ /'di ni yid 'ong 'byung ba'i lhas mthong ngo / /rgyal ba mthong zhing thos pa don med min/ /dga' dang bde ba spro ba yangs pa skyed/ /'byam klas thabs rnams kun gyis sems can 'dul/ /</text></item>
<item><p>34b4</p><section>phal chen</section><text>des ni mig bzang de'i dga' skyed byed/ /chos dbyings 'byam klas phyogs su rab tu 'jug /'gro bar stobs bcus ma lus bstan mdzad de/ /bde gshegs dngos yod ma yin dngos med min/ /'phags pa'i dpal gyi nyin mo'i lha yis mthong / /</text></item>
<item><p>34b5</p><section>phal chen</section><text>sems can mi bde thibs por nub pa rnams/ /gzigs nas rgyal ba 'jig rten mchod pa mdzad/ /sdug bsngal rgyu rnams thams cad rgyal bas bstsal/ /'di la snying rje gzi brjid lha 'jug go/ /'gro ba 'di dag nyon mongs las bsgribs par/ /dga'</text></item>
<item><p>34b6</p><section>phal chen</section><text>ba 'byung ba'i bde ba rgyal ba gsung / /chos kyi dga' ba rab kyis sdug bsngal 'jig /bsod nams shugs ni rnam thar 'di la 'jug /mkha' 'dra rgyal ba'i bsod nams dkyil 'khor rnams/ /'jig rten dge bas gtso bo mchog byung ste/ /chos</text></item>
<item><p>34b7</p><section>phal chen</section><text>rnams kun la bde gshegs 'khrul mi mnga'/ /me tog phreng gi rnam thar 'di yin no/ /de la mtshan mo'i lha dpal dri ma med cing kun nas zab pa'i 'od kyi rnam par thar pa ni/ bsam gtan rab tu zhi ba'i bde ba kun nas rnam par gnon pa zhes bya'o/ /mtshan mo'i</text></item>
<item><p>35a1</p><section>phal chen</section><text>lha kun nas skyob pa'i mdangs kyi dpal gyi rnam par thar pa ni/ snang ba 'jig rten thams cad la mngon tu lta zhing 'gro ba 'dul ba ston pa zhes bya'o/ /mtshan mo'i lha rab tu dga' ba'i mig gis 'gro ba la rnam par lta ba'i rnam par thar pa ni/ kun</text></item>
<item><p>35a2</p><section>phal chen</section><text>nas dga' ba rgya chen po dri ma med pa'i mtshan nyid zhes bya'o/ /mtshan mo'i lha sgras zhi ba rgya mtsho dang ldan pa'i rnam par thar pa ni/ dga' ba yangs pa 'byung ba'i sems kyi mtshan nyid kyi rgyan ces bya'o/ /mtshan mo'i lha mtshan mo thams cad 'byung ba'i dpal gyi rnam</text></item>
<item><p>35a3</p><section>phal chen</section><text>par thar pa ni/ yid du 'ong ba'i sgra zab mos rnam par 'phrul pa la 'jug pa zhes bya'o/ /mtshan mo'i lha shing thams cad rab tu rgyas par byed pa'i 'od kyi rnam par thar pa ni/ dga' ba dang smon lam dang mos pa rgya chen po'i 'od ces bya'o/ /mtshan mo'i lha</text></item>
<item><p>35a4</p><section>phal chen</section><text>kun nas skyong zhing srung ba'i dpal gyi rnam par thar pa ni/ sems can thams cad yongs su smin par bya ba'i dge ba'i rtsa ba yang dag par brjod pa zhes bya'o/ /mtshan mo'i lha dge ba'i thams cad kyi dga' bar rtse ba la dbang sgyur ba'i rnam par thar pa ni/ byams</text></item>
<item><p>35a5</p><section>phal chen</section><text>pa mtha' yas pa 'gro ba yongs su skyob pa zhes bya'o/ /mtshan mo'i lha mdud par 'dzin pa thams cad zhi bar bya bas dbang po rab tu dga' ba'i rnam par thar pa ni/ snying rje'i sgo nas char 'bebs pa'i rgyan ces bya'o/ /mtshan mo'i lha dge ba'i bsod</text></item>
<item><p>35a6</p><section>phal chen</section><text>nams 'byung ba'i dpal ston pa'i rnam par thar pa ni/ 'gro ba thams cad kyi bsam pa yongs su tshim par bya bas kun tu rgyas par 'gengs pa zhes bya'o/ /de nas mtshan mo'i lha dpal dri ma med cing kun nas zab pa'i 'od kyis/ sangs rgyas kyi byin</text></item>
<item><p>35a7</p><section>phal chen</section><text>gyi rlabs kyis mtshan mo'i lha'i 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /sangs rgyas spyod yul shin tu yangs la ltos/ /stong pa zhi ba nam mkha'i mtshan nyid de/ /dga' ba rgya mtsho</text></item>
<item><p>35b1</p><section>phal chen</section><text>rnam par sbyang byas shing / /rgyal ba dri med phyogs su rnam par mdzes/ /thub pa 'jig rten kun blta dga' ba ste/ /bskal pa rgya mtsho dag na bar 'ga' snang / /thugs rje kun tu rgyas byas mgon po byung / /'gro ba lta ba lha yis 'di mthong ngo / /'dren pa</text></item>
<item><p>35b2</p><section>phal chen</section><text>'gro ba'i skyabs su gyur pa ste/ /'gro ba dag na mngon tu kun na snang / /lam gyi rgyud rnams thams cad rnam par sbyong / /skyob pa'i mdangs kyi dpal ni 'di la sems/ /dga' ba rgya mtsho bsam gyis mi khyab pa/ /rab tu yangs pa sngan cad bsgoms pas</text></item>
<item><p>35b3</p><section>phal chen</section><text>na/ /de phyir rgyal ba 'jig rten lta na mdzes/ /zhing dbyangs mtshan mo'i lhas ni 'di mthong ngo / /sangs rgyas spyod yul bsam gyis mi khyab ste/ /phyogs rnams bkang zhing zhi ba'i 'brug sgra sgrog /sems can bsam pa rgya chen rnam par sbyong / /mtshan</text></item>
<item><p>35b4</p><section>phal chen</section><text>mo 'byung ba'i dpal ni 'di la dga'/ /de bzhin gshegs pa'i 'gro ba'i bsod nams skyed/ /bsod nams dkyil 'khor rnam par yangs pa ston/ /dri med zhi ba'i sa yang ston mdzad de/ /'di la rgyas pa'i 'od ni rab tu 'jug /sangs rgyas 'phrul gyis</text></item>
<item><p>35b5</p><section>phal chen</section><text>phyogs rnams rab bkang ste/ /sems can thams cad rnam par 'dul ba ston/ /thams cad gzugs su sangs rgyas 'jig rten snang / /mtshan mo'i lha ni dpal gyis 'di mthong ngo / /'dren pas sems kyi skad cig kun na snang / /byams pa rgya mtsho'i</text></item>
<item><p>35b6</p><section>phal chen</section><text>tshul rnams rnam sbyangs te/ /'jig rten thams cad ma lus rgyas par mdzad/ /bsod nams rtse ba mtshan mo'i lhas mthong ngo / /sems can gti mug thibs pos 'khrugs pa dang / /gtum sems 'khon 'dzin dam pos bsgribs gzigs shing / /</text></item>
<item><p>35b7</p><section>phal chen</section><text>thugs rje bskyed nas rgyal ba 'byung bar gyur/ /'khon 'dzin zhi ba mtshan mo'i lha dga' 'o/ /sems can kun gyi bsam pa rdzogs byas shing / /mgon po sngan cad spyod pa spyad pas na/ /de phyir rgyal ba yon tan mtshan rgyas so/ /bsod nams blta ba'i bdag</text></item>
<item><p>36a1</p><section>phal chen</section><text>po'i spyod yul yin/ /de la phyogs kyi lha phyogs kyi dbyings na rab tu gnas shing kun tu rgyas par 'gengs pa'i rnam par thar pa ni/ kun tu skyob pas 'gro ba'i rgyan byed pa zhes bya'o/ /phyogs kyi lha mnyam pa nyid la mngon du lta ba'i rnam par thar pa ni/ dgos pa</text></item>
<item><p>36a2</p><section>phal chen</section><text>thams cad dang rdzu 'phrul gyi tshogs kyi 'od ces bya'o/ /phyogs kyi lha snang ba spyod pa'i rgyan gyi rnam par thar pa ni/ chags pa'i mun pa thams cad rnam par sel ba'i snang bas dga' ba dang bde ba 'byung ba zhes bya'o/ /phyogs kyi lha kun tu rgyu zhing rjes su 'brang ba'i rnam par thar pa ni/ thams cad</text></item>
<item><p>36a3</p><section>phal chen</section><text>kyi rjes su song ba'i sangs rgyas kyi yon tan rjes su dran pa don yod pa ston pa zhes bya'o/ /phyogs kyi lha rmongs pa byed pa'i gtsug yongs su 'grub pa'i rnam par thar pa ni/ 'gro ba thams cad ming gi phyogs kyi 'khor lo la rnam par lta ba'i 'od ces bya'o/ /phyogs kyi lha nam mkha'i rgyud kun tu spyod pa'i</text></item>
<item><p>36a4</p><section>phal chen</section><text>rnam par thar pa ni/ sgra dbyangs yid du 'ong ba thams cad myong bar byed pas dga' ba rnam par sgom pa zhes bya'o/ /phyogs kyi lha rnam par dpyod pa'i sprin rgya chen po'i rgyal mtshan gyi rnam par thar pa ni/ klu'i sprin 'byung ba dga' ba sbyor ba zhes bya'o/ /phyogs kyi lha mig tha dad pa med pa'i gtsug</text></item>
<item><p>36a5</p><section>phal chen</section><text>phud kyi rnam par thar pa ni/ 'gro ba thams cad kyi las tha dad pa med pa la yang dag par lta ba'i bdag po'i rgyan ces bya'o/ /phyogs kyi lha 'jig rten gyi bya ba kun nas spyod pa'i rnam par thar pa ni/ skye ba sna tshogs dang las rnam pa tha dad pa la rnam par lta ba zhes bya'o/ /phyogs kyi lha</text></item>
<item><p>36a6</p><section>phal chen</section><text>phyogs su rnam par lta ba 'phreng ba'i 'od kyi rnam par thar pa ni/ sems can thams cad kyi dgos pa'i pha rol tu phyin par bya bas rab tu dga' ba brtson pa 'byung ba zhes bya'o/ /de nas phyogs kyi lha phyogs kyi dbyings na rab tu gnas shing kun tu rgyas par 'gengs pas/ sangs</text></item>
<item><p>36a7</p><section>phal chen</section><text>rgyas kyi mthus phyogs kyi lha'i 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /'gro ba thams cad yongs su smin bya'i phyir/ /sangs rgyas rang byung 'jig rten spyod pa byung / /thams cad mkhyen par yongs</text></item>
<item><p>36b1</p><section>phal chen</section><text>su smin bya'i phyir/ /chos kyi phyogs la rab tu 'jug pa ston/ /rdzu 'phrul stobs ni 'gro ba kun dang mnyam/ /rnam pa du ma sems can bsam pa ston/ /rgyal ba mthong bas 'gro ba'i sdug bsngal 'grol/ /kun tu mngon par lta ba'i spyod yul lo/ /sems can</text></item>
<item><p>36b2</p><section>phal chen</section><text>rgya mtsho mun pas bsgribs pa la/ /sangs rgyas chos kyi sgron ma snang ba ston/ /rnam par snang ba'i sangs rgyas 'od kyang mthong / /snang ba spyod pa rnam thar 'di la dga'/ /chos kyi 'khor lo thams cad kun tu bskor/ /sems can nyon mongs zhi mdzad thogs</text></item>
<item><p>36b3</p><section>phal chen</section><text>pa med/ /dbyangs kyi yan lag thams cad yongs su rgyas/ /kun nas 'khyil pa'i dpal gyis rab tu thos/ /'gro ba'i ming gi 'khor lo ji snyed pa/ /sangs rgyas mtshan gyis de dag thams cad 'thon/ /sems can rnams kyi gti mug rnam par</text></item>
<item><p>36b4</p><section>phal chen</section><text>zlog /'di ni gti mug rnam dag spyod yul lo/ /sangs rgyas mngon sum sems can gang 'gro ba/ /de dag thams cad sangs rgyas gsung snyan ni/ /dga' ba rgya chen shin tu yangs pa thob/ /'di ni nam mkha' rgyud kyi rnam thar to/ /skad cig sems</text></item>
<item><p>36b5</p><section>phal chen</section><text>rgyud kun la tshad med pa'i/ /chos kyi sprin char rgyal ba 'bebs pa mdzad/ /'gro ba'i nyon mongs thams cad rab tu 'jil/ /'di la sprin gyi rgyal mtshan lha 'jug go /sems can kun gyi rgya mtsho'i las rnams kun/ /sangs rgyas rnam pa gzhan min</text></item>
<item><p>36b6</p><section>phal chen</section><text>yang dag ston/ /sems can nyon mongs las la rab tu dgrol/ /'jig rten bya ba spyod bdag spyod yul lo/ /sangs rgyas sngan cad spyad pa spyod pa'i tshe/ /sems can don du thugs rje rab bskyed de/ /pha rol phyin pa thams cad rgyas par bkang / /</text></item>
<item><p>36b7</p><section>phal chen</section><text>sna tshogs phreng ba'i 'od ni 'di la dga'/ /phyogs rnams sems can rgyal bas snang mdzad pas/ /bsam pa rgya mtsho rnam pa sna tshogs kyis/ /de dag mtha' yas phyogs kyi chos 'jug go /mig gtsug phud tshul 'dir rab tu 'jug /de la</text></item>
<item><p>37a1</p><section>phal chen</section><text>nam mkha'i lha kun nas snang ba dri ma med pa'i 'od kyi rnam par thar pa ni/ 'gro ba rgya mtsho mtha' yas pa'i bsam pa la rnam par lta ba zhes bya'o/ /nam mkha'i lha mtha' yas shing zab pa kun tu rgyas par byed pa'i rnam par thar pa ni/</text></item>
<item><p>37a2</p><section>phal chen</section><text>chos kyi dbyings rgya chen po dang / sangs rgyas kyi ye shes zab mo la yang dag par 'jug pa zhes bya'o/ /nam mkha'i lha rlung kun nas 'byung ba'i dpal gyi rnam par thar pa ni/ yul mtha' yas pa rnam par bsgom pa'i mtshan nyid kyi lus zhes bya'o/ /nam</text></item>
<item><p>37a3</p><section>phal chen</section><text>mkha'i lha bsgribs pa thams cad dang mi gnas pa'i dkyil 'khor gyi rnam par thar pa ni/ sems can thams cad kyi las dang nyon mongs pa'i sgrib pa yongs su sbyangs pa'i rgyan ces bya'o/ /nam mkha'i lha rgya chen po kun tu gnon pa sna tshogs kyi gtsug</text></item>
<item><p>37a4</p><section>phal chen</section><text>phud kyi rnam par thar pa ni/ 'gro ba rgya mtsho chen po la rnam par lta zhing rnam par spyod pa zhes bya'o/ /nam mkha'i lha 'od zer snang ba'i 'od thogs pa med pa'i rnam par thar pa ni/ 'gro ba log par ltung ba thams cad snying rje'i 'od kyis skyob pa zhes bya'o/ /nam</text></item>
<item><p>37a5</p><section>phal chen</section><text>mkha'i lha stobs kyi rgyun thogs pa med pa'i dpal gyi rnam par thar pa ni/ bsod nams thams cad kyi stobs dang / dga' ba bsdu ba la yang dag par gzhol ba zhes bya'o/ /nam mkha'i lha phyogs dri ma med par snang ba'i 'od kyi rnam par thar pa ni/ sems</text></item>
<item><p>37a6</p><section>phal chen</section><text>can thams cad dri ma pa'i sems kyis sgrib pa rnam par zlog par gnas pa'i dbang po zhes bya'o/ /nam mkha'i lha dbyangs shin tu 'phags shing zab pa'i rnam par thar pa ni/ ye shes kyi dkyil 'khor gyi 'od rab tu 'phags pas phyogs kun tu rnam</text></item>
<item><p>37a7</p><section>phal chen</section><text>par lta ba zhes bya'o/ /nam mkha'i lha phyogs bcur mngon tu ston pa'i 'od kyi rnam par thar pa ni/ sgo thams cad nas phyogs thams cad du 'pho ba med pa'i dkyil 'khor ces bya'o/ /de nas nam mkha'i lha kun nas snang ba dri ma med pa'i 'od kyis sangs rgyas</text></item>
<item><p>37b1</p><section>phal chen</section><text>kyi mthus nam mkha'i lha'i 'khor gyi dkyil 'khor thams cad la rnam par bltas nas/ de'i tshe tshigs su bcad pa 'di dag smras so/ /rgyal ba'i spyan ni rgya chen yangs pa yis/ /sems can rgya mtsho ma lus kun gzigs te/ /'gro ba kun la mngon</text></item>
<item><p>37b2</p><section>phal chen</section><text>par rab tu bzhugs/ /sangs rgyas dri med nam mkha' rab tu 'dra/ /sangs rgyas sku yi rgya chen 'od kyi rnams/ /phyogs bcu'i 'gro ba khyab cing rnam par mdzes/ /thams cad phyogs su mngon par rab tu gnas/ /kun tu rgyas pa'i 'od</text></item>
<item><p>37b3</p><section>phal chen</section><text>kyis 'di mthong ngo / /rgyal ba nam mkha'i mtshan nyid 'byung ba med/ /'di la gzung ba snang ba gang yang med/ /thob pa med cing rang bzhin med pa ste/ /rlung gi 'od kyis rnam thar 'di mthong ngo / /bskal pa rgya mtsho brgya phrag mang por yang / /</text></item>
<item><p>37b4</p><section>phal chen</section><text>sangs rgyas sems can sgrib pa sel bar mdzad/ /lam yangs rnam par thar pa rab tu ston/ /'di ni dpa' bo dkyil 'khor 'od kyi'o/ /sngan cad sangs rgyas byang chub spyod pa'i rnams/ /'gro ba kun la phan dang bde don du/ /ji ltar byung ba de dag</text></item>
<item><p>37b5</p><section>phal chen</section><text>bdag gis mthong / /'di ni sna tshogs gtsug phud spyod yul lo/ /'khor ba rgya mtsho kun tu rgyu ba yi/ /sems can log par ltung zhing 'khor ba la/ /sangs rgyas 'od ni sdug bsngal zhi ba'i rgyu/ /snang ba'i 'od kyis rnam thar 'di mthong ngo / /</text></item>
<item><p>37b6</p><section>phal chen</section><text>bsod nams dge ba thams cad snying po ste/ /chags med stobs dang ye shes rgya chen mkhyen/ /'gro ba thams cad bsod nams zhing gyur pa/ /sangs rgyas de ltar chags med stobs sems so/ /mun pa stug po spyod yul rnam rgyu ba'i/ /sems</text></item>
<item><p>37b7</p><section>phal chen</section><text>can bsgribs pas rab tu slong ba la/ /de bzhin gshegs pa snang ba rab 'gyed de/ /dri med phyogs snang lhas ni de mthong ngo / /sangs rgyas ye shes shin tu 'phags pa yi/ /mtha' dang dbus yang dmigs pas mi rung ste/ /zhing kun 'gro la</text></item>
<item><p>38a1</p><section>phal chen</section><text>mngon par 'od kyang snang / /zab mo'i 'od kyis de ltar sangs rgyas mthong / /phyogs rnams rgya mtsho kun na spyod pa yis/ /sems can thams cad yongs su dgrol ba'i phyir/ /sangs rgyas smon lam rgya chen shin tu yangs/ /</text></item>
<item><p>38a2</p><section>phal chen</section><text>mngon par lta bas rnam thar 'di mthong ngo / /de la rlung gi phung po'i lha chags pa med par 'gro ba'i 'od kyi rnam par thar pa ni/ 'jig rten gyi bya ba thams cad sangs rgyas kyi chos su yang dag par 'jug pa zhes bya'o/ /rlung gi lha kun tu rgyas par 'byung ba'i mthu'i</text></item>
<item><p>38a3</p><section>phal chen</section><text>dpal gyi rnam par thar pa ni/ sangs rgyas mchod pa'i yul mtha' yas pa rgya chen po mngon par sgrub pa ston pa zhes bya'o/ /rlung gi lha kun tu reg par byed pa'i sprin gyi rgyal mtshan gyi rnam par thar pa ni/ sems can thams cad kyi nad rab tu zhi bar byed pa</text></item>
<item><p>38a4</p><section>phal chen</section><text>zhes bya'o/ /rlung gi lha rgyan yid du 'ong zhing bzang ba'i 'od kyi rnam par thar pa ni/ 'gro ba thams cad kyi bsgribs pa'i ri 'joms pa'i dge ba'i rtsa ba rab tu 'byung ba zhes bya'o/ /rlung gi lha chu drag po'i snying po skems pa'i rnam par thar pa ni/ bdud kyi 'khor lo</text></item>
<item><p>38a5</p><section>phal chen</section><text>sgo kun nas 'joms pa zhes bya'o/ /rlung gi lha sgra chen pos 'gro ba'i dbyangs kyi rnam par thar pa ni/ sems can mtha' yas pa'i 'jigs pa rnam par zlog cing zhi bar byed pa zhes bya'o/ /rlung gi lha shing gi rtse mo'i me tog rab tu 'phyang ba'i gtsug phud kyi rnam</text></item>
<item><p>38a6</p><section>phal chen</section><text>par thar pa ni/ chos thams cad kyi tshul tha dad pa med par yang dag par shes pa rgya mtsho la 'jug pa zhes bya'o/ /rlung gi lha thogs pa med par phyogs kun tu rgyas par 'gro ba'i rnam par thar pa ni/ 'gro ba thams cad mnyam par dgod pa'i tshul gyis 'dul</text></item>
<item><p>38a7</p><section>phal chen</section><text>ba'i snying po zhes bya'o/ /rlung gi lha rlung gi phung po rnam pa sna tshogs 'byung ba'i sprin gyi dkyil 'khor gyi rnam par thar pa ni/ bsam gtan gyi sgo rab tu zhi ba'i shugs kyi gti mug rab tu zhi bar byed pa zhes bya'o/ /rlung gi lha 'jig rten thams cad kyi mun pa kun</text></item>
<item><p>38b1</p><section>phal chen</section><text>nas snang bar byed pa'i rnam par thar pa ni/ sems can thams cad kyi spyod pa'i rjes su snyegs pas thogs pa med pa'i rgyan ces bya'o/ /de nas rlung gi lha chags pa med par 'gro ba'i 'od kyis sangs rgyas kyi mthus/ rlung gi lha'i 'khor gyi dkyil 'khor thams</text></item>
<item><p>38b2</p><section>phal chen</section><text>cad la rnam par bltas te/ de'i tshe tshigs su bcad pa 'di dag smras so/ /rgyal ba kun gyi chos nyid zab mo 'dzin pa ste/ /chags med thams cad tshul gyis de la 'jug /'gro ba kun la sangs rgyas mngon tu bzhugs/ /de ni mtshan med gzugs brnyan</text></item>
<item><p>38b3</p><section>phal chen</section><text>yod pa min/ /sangs rgyas thams cad mthu la rnam par ltos/ /byang chub spyad pa mtha' yas spyod pa'i tshe/ /skad cig gcig la sangs rgyas mchod cing bstod/ /de la rgyas byed 'od kyi lha 'jug go /sangs rgyas bsam gyis mi khyab 'gro ba'i mgon/ /</text></item>
<item><p>38b4</p><section>phal chen</section><text>tshul rnams kun gyi sbyor ba chud za med/ /sdug bsngal kun las sems can ma lus skyob/ /rgyal mtshan reg pas rnam thar 'di mthong ngo / /'gebs dang sgrib pa shin tu stug po yi/ /mi bdes bsgribs shing bsod nams med pa yi/ /sems can</text></item>
<item><p>38b5</p><section>phal chen</section><text>sdug bsngal kun las dkrol bar 'gyur/ /rgyan gyis brgyan pa'i lhas ni 'di mthong ngo / /rgyal ba'i rdzu 'phrul rnam par 'phrul la ltos/ /rnam pa kun gyis bdud rnams shin tu 'joms/ /tshul gyis 'dul ba de la rab tu sgrogs/ /gzi brjid drag po'i</text></item>
<item><p>38b6</p><section>phal chen</section><text>mthus ni 'di mthong ngo / /rgyal ba'i ba spu'i sgo rnams thams cad nas/ /'gro ba kun 'gengs sgra yi dbyangs 'byung ba/ /de dag sdug bsngal 'jigs pa thams cad med/ /'di ni sgra sgrogs lha yis rab tu shes/ /'gro ba kun mnyam rgya mtsho'i zhing</text></item>
<item><p>38b7</p><section>phal chen</section><text>rnams su/ /tha dad yang dag mkhyen pas bde bar gshegs/ /mtha' yas bskal par rang byung yang dag ston/ /shing gi gtsug phud 'byung ba de la 'jug /rgyal ba'i ye shes thabs rnams kun sgo nas/ /kun tu chags shing thogs pa med pa ste/</text></item>
<item><p>39a1</p><section>phal chen</section><text>spyod yul gzhan yang kun tu mtha' yas med/ /'di ni chags med 'gro ba'i rnam thar to/ /rgyal ba'i spyod yul mtha' yas dag la ltos/ /rab zhi sku mnga' mtshan med sangs rgyas te/ /thabs sgo kun nas 'od kyang rab tu</text></item>
<item><p>39a2</p><section>phal chen</section><text>snang / /phung po sna tshogs bdag po'i rnam thar to/ /mi mngon bskal pa mtha' yas spyod pa'i tshe/ /de 'dra'i chos kyis 'gro kun tshim mdzad pas/ /thams cad stobs la sangs rgyas rab tu bzhugs/ /'jig rten stobs 'dzin lha yis 'di mthong ngo / /</text></item>
<item><p>39a3</p><section>phal chen</section><text>de la me'i lha gzi brjid 'bar zhing 'phro ba'i 'od kyi rnam par thar pa ni/ sems can thams cad kyi nyon mongs pa'i dba' rlabs thams cad dang mun pa thams cad dang mi gnas pa zhes bya'o/ /me'i lha kun tu 'bar zhing 'phro ba'i rgyal mtshan gyi dkyil 'khor gyi rnam par</text></item>
<item><p>39a4</p><section>phal chen</section><text>thar pa ni/ sems can thams cad kyi nyon mongs pa'i dba' rlabs dang rab tu gdung ba rnam par zlog pa zhes bya'o/ /me'i lha 'od rgya chen pos phyogs rgyas par byed pa'i rnam par thar pa ni/ bsod nams kyi stobs mi sgul ba dang / snying rje ba dang /</text></item>
<item><p>39a5</p><section>phal chen</section><text>byams pa'i snying po zhes bya'o/ /me'i lha rgyal mtshan gyi rdul gyi sgos rgyas par byed pa'i rnam par thar pa ni/ nyon mongs pa'i rdul gyis g.yogs pa rnam par sel ba zhes bya'o/ /me'i lha gzi brjid mi zad pa'i gtsug phud kyi rnam par thar pa ni/ nam mkha'</text></item>
<item><p>39a6</p><section>phal chen</section><text>mtha' yas pa snang bas gsal bar byed pa'i 'od ces bya'o/ /me'i lha dka' thub sna tshogs kyi mig dpal gyi rnam par thar pa ni/ dge ba dang / bsod nams sna tshogs rnam par snang ba'i 'od rab tu zhi ba zhes bya'o/ /me'i lha phyogs khyim du gyur pa'i ri rab</text></item>
<item><p>39a7</p><section>phal chen</section><text>kyi spo'i rnam par thar pa ni/ 'jig rten gyi rgyud thams cad me ltar 'bar ba'i sems can sdug bsngal rab tu zhi bar byed pa zhes bya'o/ /me'i lha 'od drag shul gyi dbang phyug gi rnam par thar pa ni/ 'jig rten thams cad la dbang sgyur ba'i brtsam pas rab tu gnon</text></item>
<item><p>39b1</p><section>phal chen</section><text>pa zhes bya'o/ /me'i lha mun pa dang rab rib sel cing phyogs rnam par snang ba'i rnam par thar pa ni/ chags par lta ba'i gti mug thams cad rnam par spong ba'i 'od snang ba zhes bya'o/ /me'i lha 'od 'phro ba'i sprin gyi dbang phyug gi rnam par thar pa ni chags pa thams cad la</text></item>
<item><p>39b2</p><section>phal chen</section><text>mi gnas pa'i stobs 'byung ba yang dag par bsgrub pa'i nga ro zhes bya'o/ /de nas me'i lha gzi brjid 'bar zhing 'phro ba'i 'od kyis sangs rgyas kyi mthus/ me'i lha'i 'khor gyi dkyil 'khor thams cad la rnam par bltas nas/ de'i tshe tshigs su bcad pa 'di dag smras so/ /</text></item>
<item><p>39b3</p><section>phal chen</section><text>rgyal ba'i brtson 'grus stobs la rnam par ltos/ /bskal pa bye ba rgya chen bsam yas par/ /'gro ba'i don du phan pa rab brtsams te/ /sems can kun gyi mun pa rnam par bsal/ /nyon mongs dba' rlabs ldan pa'i 'gro ba rnams/ /lta la gnas shing</text></item>
<item><p>39b4</p><section>phal chen</section><text>gti mug bsgribs pa yi/ /nyon mongs me ni mgon pos zhi bar mdzad/ /de la rgyal mtshan dkyil 'khor rab tu dga'/ /rgyal ba'i spyod yul rgya chen bdag gis mthong / /phyi ma'i mtha' yi bskal pa rgya mtshor yang / /rgyal ba'i byin gyis rlab rnams</text></item>
<item><p>39b5</p><section>phal chen</section><text>rab tu 'jug /mthong nas snang ba'i 'od ni rab tu dga'/ /rgyal ba'i bsod nams mi zad nam mkha' bzhin/ /de yi mtha' ni kun tu mi rnyed de/ /rgyal ba'i thugs rjes bskyod du yongs mi nus/ /'di la dpal gyi sprin sgrar rab tu 'jug /bskal pa</text></item>
<item><p>39b6</p><section>phal chen</section><text>bye bar spyad pa spyod pa'i tshe/ /chos tshul gang rnams bstan pa de dag gis/ /mtha' ni nam yang rnyed par sla ba min/ /rnam thar 'di ni gzi brjid gtsug phud kyi'o/ /phyogs bcu'i 'khor rnams shin tu yang dag par/ /sangs rgyas mgon po thams</text></item>
<item><p>39b7</p><section>phal chen</section><text>cad mngon du lta/ /'gro ba kun la thub pa rnam par mdzes/ /'di la dka' thub 'od 'phro dpal 'jug go /'gro ba kun na thub pa rab tu 'phags/ /khang khyim thams cad dag na bzhugs par snang / /rnam par yangs pa'i chos kyi char yang 'bebs/ /'di ni</text></item>
<item><p>40a1</p><section>phal chen</section><text>phyogs snang byed pa'i spyod yul lo/ /rgyal ba nyid kyi chos rnams zab pa ste/ /thams cad chos kyi 'gro bar rang byung zhing / /ngo bo nyid kyi chos nyid ston pa mdzad/ /de la drag shul 'od ni rab tu dga'/ /lta ba'i mun nag gti mug sgrib</text></item>
<item><p>40a2</p><section>phal chen</section><text>pa yi/ /'jig rten bag med 'khrugs pa thams cad la/ /rgyal bas chos ni rab tu bstan mdzad de/ /de la rnam par snang ba'i lha dga' 'o/ /rgyal ba'i smon lam sngan cad byung ba'i rnams/ /ci 'dra bsam gyis khyab par mi rung ste/ /stobs dang pha rol</text></item>
<item><p>40a3</p><section>phal chen</section><text>phyin pas rnam par sbyang / /'od 'phro sprin ni 'di la 'di ltar 'jug /de la chu'i lha sprin dang na bun kun tu grub pa'i rgyal mtshan gyi rnam par thar pa ni/ sems can thams cad la byams pa'i tshul la yang dag par 'jug pa zhes bya'o/ /chu'i lha sprin sgra'i</text></item>
<item><p>40a4</p><section>phal chen</section><text>shugs rgya mtsho'i sprin gyi rnam par thar pa ni/ chos kyi sprin mtha' yas pa 'byung ba'i rgyan ces bya'o/ /chu'i lha chu sna tshogs kyi gtsug phud kyi rnam par thar pa ni/ 'gro ba snod du gyur pa thams cad la rnam par lta zhing / sdud pa'i sbyor ba zhes bya'o/ /chu'i</text></item>
<item><p>40a5</p><section>phal chen</section><text>lha bzang por khyil ba grub pa'i dpal gyi rnam par thar pa ni/ sangs rgyas kyi yul zab mo'i 'od kyi char pa'i byin gyi rlab shes bya'o/ /chu'i lha kun nas spos dri ma med pa'i myu gu'i dpal gyi rnam par thar pa ni/ sangs rgyas kyi 'od dri ma med pa rnam par lta ba</text></item>
<item><p>40a6</p><section>phal chen</section><text>la yang dag par 'jug pa'i byin gyi rlab shes bya'o/ /chu'i lha dba' rlabs kyi sgra bsod nams stegs kyi 'od kyi rnam par thar pa ni/ chos kyi dbyings mtshan nyid med cing dri ma med pa zhes bya'o/ /chu'i lha tshim par bya ba la dbang byed pa yongs su</text></item>
<item><p>40a7</p><section>phal chen</section><text>sgrub pa'i rnam par thar pa ni/ snying rje rgya mtsho mi zad pa'i sgor 'jug pa zhes bya'o/ /chu'i lha sa'i rdul snyed kyi sgo nas dbyangs 'byung ba'i rnam par thar pa ni/ sangs rgyas dang byang chub sems dpa'i 'khor gyi dkyil 'khor du dga' ba'i shugs 'byung ba'i</text></item>
<item><p>40b1</p><section>phal chen</section><text>snying po zhes bya'o/ /chu'i lha 'od kun tu 'gro zhing rgyas par byed pa'i rnam par thar pa ni/ bsod nams chags pa med pa shin tu rgyas par rab tu snang bar byed pa'i dkyil 'khor ces bya'o/ /chu'i lha rgya mtsho'i dbyings kyi nga ro'i 'od kyi rnam par thar pa ni/ 'gro ba</text></item>
<item><p>40b2</p><section>phal chen</section><text>thams cad 'dul ba'i sbyor ba nam mkha' lta bus 'dul bar sbyor ba zhes bya'o/ /de nas chu'i lha sprin dang na bun kun tu grub pa'i rgyal mtshan gyis sangs rgyas kyi mthus/ chu'i lha'i 'khor gyi dkyil 'khor thams cad la rnam par bltas nas/ de'i tshe tshigs su bcad</text></item>
<item><p>40b3</p><section>phal chen</section><text>pa 'di dag smras so/ /rgyal ba'i mtshan rnams re re thams cad kyang / /sangs rgyas zhing gi rdul dang mnyam pa yi/ /byams pa mngon du gyur pas byung ba bzang / /sems can kun gyis bltas shing mi ngoms so/ /'gro ba kun tu rgyal ba rnams drung du/ /</text></item>
<item><p>40b4</p><section>phal chen</section><text>skyo ba med par spyad cing rnam sbyangs te/ /rnam pa sna tshogs chos kyi sgo yang ston/ /rgya mtsho shugs ni 'di yi tshul la 'jug /rgyal ba rnams ni 'pho bar mi snang ste/ /phyogs rnams bcu nas byon par snang ba med/ /snod kyi tshul bzhin sems can rnams</text></item>
<item><p>40b5</p><section>phal chen</section><text>kyang lta/ /chu yi gtsug phud dkyil 'khor de la lta/ /de bzhin gshegs pa'i yul ni gzhal du med/ /sems can kun gyis bsam par mi nus te/ /phyogs rnams kun tu khyab par sgra sgrog go/ /'di ni snyan pa'i gtsug phud yul yin no/ /sangs</text></item>
<item><p>40b6</p><section>phal chen</section><text>rgyas 'od ni mi zad gnas pa ste/ /bsam gyis mi khyab chos kyi dbyings kyis kyang / /sems can thams cad 'dul ba rab tu ston/ /spos kyi phung po sna tshogs lha yis mthong / /de bzhin gshegs pa nam mkha' mnyam pa ste/ /phyogs rnams kun</text></item>
<item><p>40b7</p><section>phal chen</section><text>tu dri med mtshan nyid med/ /phyogs rnams kun na'ang bzhugs par rab tu snang / /dba' rlabs sgra'i bsod nams 'od kyis mthong / /snying rje'i sgo ni rgya mtsho lta bu ste/ /sems can kun dang mnyam par sngon bshad do/ /sprin dang 'dra bar 'gro bar mngon</text></item>
<item><p>41a1</p><section>phal chen</section><text>sum mo/ /de ltar de nas dga' ba 'byung bas mthong / /phyogs bcu'i zhing rnams ci snyed gang yod pa/ de dag kun na sangs rgyas gdan bzhugs snang / /shin tu rgyas pa'i byang chub mngon sangs rgyas/ /dga' ba rdul med dbyangs</text></item>
<item><p>41a2</p><section>phal chen</section><text>kyis de mthong ngo / /sangs rgyas spyod yul chags pa med pa ste/ /shin tu rgya che phyogs rnams kun tu gnas/ /rnam par 'phrul pa rgyal ba ston mdzad de/ /de la 'phro ba'i 'od kyi lha 'jug go /sbyor ba'i spyod pa rnams la mtha' med de/ /'gro ba kun dbyings</text></item>
<item><p>41a3</p><section>phal chen</section><text>thub pa med par 'jug /rgyal ba'i byin gyi rlabs ni 'di 'dra ste/ /nga ros 'gengs pa rnam thar 'di la 'jug /de la rgya mtsho'i lha rin po che'i 'od 'byung ba'i dpal gyi rnam par thar pa ni/ 'gro ba thams cad dang mnyam pa'i bsod nams rgya mtsho rin po che 'byung ba'i rgyan</text></item>
<item><p>41a4</p><section>phal chen</section><text>ces bya'o/ /rgya mtsho'i lha rdo rje kun nas sra zhing mi choms pa'i rgyal mtshan dang ldan pa'i rnam par thar pa ni/ dge ba'i rtsa ba thams cad bsrung ba'i sbyor ba zhes bya'o/ /rgya mtsho'i lha rdul dang dri ma med pa'i gnas dang ldan pa'i rnam par thar pa ni/ sems can thams</text></item>
<item><p>41a5</p><section>phal chen</section><text>cad kyi nyon mongs pa rgya mtsho mang po rnam par sel ba zhes bya'o/ /rgya mtsho'i lha kun nas chu dang ri bo dang khyim gyi dkyil 'khor gyi rnam par thar pa ni/ 'gro ba thams cad kyi ngan song dang ngan 'gro'i lam rnam par zlog pa zhes bya'o/ /rgya mtsho'i lha skyabs rin po che mig gi zla ba'i</text></item>
<item><p>41a6</p><section>phal chen</section><text>dpal gyi rnam par thar pa ni/ shugs chen pos gti mug rnam par sel ba zhes bya'o/ /rgya mtsho'i lha klu'i dpal pad mo sna tshogs kyi gtsug phud kyi rnam par thar pa ni/ rgyud thams cad kyi sdug bsngal rab tu zhi bar byed cing bde ba 'byung bar byed pa zhes bya'o/ /rgya</text></item>
<item><p>41a7</p><section>phal chen</section><text>mtsho'i lha chu lta bur ro mthun par 'dzin pa'i 'od kyi rnam par thar pa ni/ sems can thams cad kyi lta ba dang / rmongs pa'i rang bzhin dri ma med pa zhes bya'o/ /rgya mtsho'i lha rin po che 'od 'phro ba'i me tog gi tshon gyi 'od kyi rnam par thar pa ni/ rin po che'i rigs thams</text></item>
<item><p>41b1</p><section>phal chen</section><text>cad 'byung zhing / byang chub kyi sems rab tu skye ba zhes bya'o/ /rgya mtsho'i lha ri rab sra ba'i rdo rje sna tshogs kyi rnam par thar pa ni/ sems rgya mtsho mi sgul ba'i bsod nams la rnam par lta ba zhes bya'o/ /rgya mtsho'i lha 'brug sgra sgrog pa rgya mtsho'i shugs kyi dbyangs kyi rnam</text></item>
<item><p>41b2</p><section>phal chen</section><text>par thar pa ni/ ting nge 'dzin gyi dkyil 'khor thams cad chos kyi dbyings su yang dag par 'jug pa'i rgyal mtshan ces bya'o/ /de nas rgya mtsho'i lha rin po che'i 'od 'byung ba'i dpal gyis sangs rgyas kyi mthus/ rgya mtsho'i lha'i 'khor gyi dkyil 'khor thams cad la</text></item>
<item><p>41b3</p><section>phal chen</section><text>rnam par bltas nas/ de'i tshe tshigs su bcad pa 'di dag smras so/ /bskal pa rgya mtsho bsam gyis mi khyab par/ /sangs rgyas rgya mtsho rgya chen mang mchod cing / /'gro ba dag la bsod nams mtsho spel bas/ /de phyir rgyal ba lha me lha nge'o/ /'gro</text></item>
<item><p>41b4</p><section>phal chen</section><text>ba kun tu rgyal ba mngon par mdzes/ /sems can kun gyi dbang po bsam rgyud du/ /chos kyi rgya mtsho rgya chen ston pa mdzad/ /rdo rje sems dpa' sra ba'i dpa' dga' 'o/ /'gro ba kun tu 'jig rten mgon po ni/ /chos kyi sprin las char chen yangs pa</text></item>
<item><p>41b5</p><section>phal chen</section><text>'bebs/ /sdug bsngal rgya mtsho zhi mdzad zad mi shes/ /rdul dang dri med 'di'i tshul la 'jug /sems can thams cad mnyam med nyon mongs bsgribs/ /lam rgyud rgya mtsho'i sdug bsngal nang na 'khor/ /de dag la ni rgyal ba'i yul ston te/ /dpal</text></item>
<item><p>41b6</p><section>phal chen</section><text>bcu'i lha ni 'di la rab tu dga'/ /bskal pa rgya mtsho mang po bsam yas su/ /rgyal bas spyod pa mi zad rnams spyad de/ /'gro ba'i gti mug dkyil 'khor rnam par zlog /rin chen zla ba'i dpal ni 'di la 'jug /'khor ba'i rgya mtsho sdug bsngal chen po</text></item>
<item><p>41b7</p><section>phal chen</section><text>na/ /sems can 'khor zhing mi bde kun gzigs nas/ /rgyal bas bla na med pa'i lam yang bstan/ /klu dpal pad+mo gtsug phud 'di la dga'/ /sangs rgyas spyod yul bsam gyis mi khyab ltos/ /chos kyi dbyings dang nam mkha'i mtshan nyid de/ /</text></item>
<item><p>42a1</p><section>phal chen</section><text>'gro ba'i gti mug dra ba rnam par sbyong / /de skad chu 'dzin shugs ni smra zhing brjod/ /sangs rgyas dri med bsam gyis mi khyab spyad/ /'jig rten kun gyi yul du rnam par mdzes/ /spyod pa'i dkyil 'khor 'gro ba kun la ston/ /sna</text></item>
<item><p>42a2</p><section>phal chen</section><text>tshogs dpal gyi me tog spyod yul lo/ /bdud kyi dkyil 'khor mi zad rgya che ba'ang / /'byam klas thugs kyi skad cig gcig gis brtul/ /rgyal ba bsam gyis mi khyab mi g.yo ste/ /rdo rje rdul 'dzin tshul ni 'di yin no/ /chos kyi dbyings ni 'byam</text></item>
<item><p>42a3</p><section>phal chen</section><text>klas kun bkang zhing / /phyogs bcu rnams su rgyal ba'i gsung yang grag /sangs rgyas spyod yul ting nge 'dzin las skyes/ /'di ltar 'di la sprin 'byung rab tu 'jug /de la chu klung gi lha chu bo kun dang ldan pa'i rnam par thar pa ni/ chos kyi chu bo mtha'</text></item>
<item><p>42a4</p><section>phal chen</section><text>med pas rgyas par 'gengs pa zhes bya'o/ /chu klung gi lha ri dang chu kun la rten pa'i rnam par thar pa ni/ nyon mongs pa thams cad spang ba la yang dag par 'jug pa zhes bya'o/ /chu klung gi lha rdul thams cad dri ma med par rnam par dag pa'i mig gi rnam par</text></item>
<item><p>42a5</p><section>phal chen</section><text>thar pa ni/ sems can thams cad kyi nyon mongs pa'i rdul dang 'grogs pa'i snying rje'i tshul gyis kun tu rgyas par 'gengs pa zhes bya'o/ /chu klung gi lha nga ros khyab par byed pa'i rnam par thar pa ni/ sems can thams cad kyi sgra yid du mi 'ong ba zlog cing phan pa</text></item>
<item><p>42a6</p><section>phal chen</section><text>skyed pa zhes bya'o/ /chu klung gi lha srog chags kyi rgyud mtha' yas pa skyob pa'i rnam par thar pa ni/ sems can thams cad la 'tshe ba med pa'i byams pa 'byung ba zhes bya'o/ /chu klung gi lha gdung ba med pa rgya mtsho gdung ba med pa'i 'od dri ma med pa'i rnam</text></item>
<item><p>42a7</p><section>phal chen</section><text>par thar pa ni/ dge ba'i rtsa ba thams cad gdung bar mi nus pa'i sgo kun nas ston pa zhes bya'o/ /chu klung gi lha dga' bde kun nas 'byung ba'i rnam par thar pa ni/ sems can thams cad kyi 'jungs pa sel cing gtong ba phun sum tshogs pa yongs su spyod pa</text></item>
<item><p>42b1</p><section>phal chen</section><text>zhes bya'o/ /chu klung gi lha yon tan gyi shugs yangs pa'i rgyal mtshan gyi rnam par thar pa ni/ thams cad tshim par byed pa'i bsod nams kyi zhing rab tu 'byung ba zhes bya'o/ /chu klung gi lha 'jig rten thams cad kyi dpal gyi rnam par thar pa ni/ sems can</text></item>
<item><p>42b2</p><section>phal chen</section><text>thams cad kyi nyon mongs pa rnam par byang bar byed cing / 'khon du 'dzin pa dam po dang / khro ba'i shugs dang bar byed pa zhes bya'o/ /chu klung gi lha tshogs chen po rgya mtsho dpal gyi 'od kyi rnam par thar pa ni/ 'gro ba thams cad bde ba phun sum tshogs pa myong</text></item>
<item><p>42b3</p><section>phal chen</section><text>bar byed cing thar pa rgya mtsho la 'dzud pa zhes bya'o/ /de nas chu klung gi lha chu bo kun dang ldan pas sangs rgyas kyi mthus/ chu klung gi lha'i 'khor gyi dkyil 'khor yod pa thams cad la rnam par bltas te/ de'i tshe tshigs su bcad pa 'di dag smras so/ /</text></item>
<item><p>42b4</p><section>phal chen</section><text>chos rnams rgya mtsho mtha' yas spyod pa dag /sngan cad rgyal bas sems can don du sbyangs/ /'jig rten bkang zhing nyon mongs gdungs pa'i rnams/ /sprin chen char bzhin rab tu zhi bar mdzad/ /bskal pa brjod du med par rgyal bas sngon/ /</text></item>
<item><p>42b5</p><section>phal chen</section><text>smon lam 'od kyis sems can dbyings shes shing / /'gro ba yongs smin dbang po chos kyang mkhyen/ /'khyil pa zhes bya chu klung lha dga' 'o/ /'gro dang mnyam pa'i snying rje'i tshul bsgoms shing / /mgon po sems can nyon mongs dri ma sbyong / /</text></item>
<item><p>42b6</p><section>phal chen</section><text>yongs smin sems can rgyal ba mngon du lta/ /de la dri med mig gi lha yang mos/ /de bzhin gshegs pa'i dbyangs snyan rgya chen ni/ /kun tu bsgrags pas 'gro ba'i sdug bsngal zhi/ /sangs rgyas dbyangs snyan thos nas dga' mgu yid/ /rnam</text></item>
<item><p>42b7</p><section>phal chen</section><text>thar 'di ni sgra dbyangs sgrog pas thos/ /bskal pa rgya mtshor 'gro la phan don du/ /sngan cad byang chub spyod pa spyad mthong na/ /de phyir de ni phyogs bkang 'jig rten mdzes/ /lam rgyud skyob pa rjes su dran zhing dga'/ /rgyal ba sngan cad spyad pa spyod</text></item>
<item><p>43a1</p><section>phal chen</section><text>pa'i tshe/ /sna tshogs sgo nas sems can smin par mdzad/ /de dag bsod nams rgya mtshos sdug bsngal 'jil/ /zhi byed chu klung lha ni des dga' 'o/ /sbyin pa'i sgo mo tshad med mi zad mang / /'gro ba 'dod pa kun la yongs btang zhing / /</text></item>
<item><p>43a2</p><section>phal chen</section><text>rgyal bas 'gro ba'i 'jungs pa yongs su bstsal/ /kun nas dga' dpal rnam thar 'di mthong ngo / /thabs tshul rgya mtsho thams cad bsgoms pas na/ /yon tan mang po brgya phrag mang pos byung / /rgyal bas 'gro ba thams cad tshim mdzad de/ /rgya chen sgra</text></item>
<item><p>43a3</p><section>phal chen</section><text>dbyangs shugs ldan lha yang dga'/ /sgrib pa'i klong dang 'gro ba'i nyon mongs dri/ /'gro ba rnams la byams pa bskyed sbyangs pas/ /mkha' mnyam 'od kyis sangs rgyas rnam par mdzes/ /rnam par mdzes pa'i chu klung lha dga' 'o/ /sangs rgyas rang byung</text></item>
<item><p>43a4</p><section>phal chen</section><text>yon tan rgya mtsho ste/ /bsod nams zhing ni 'dus byas sdug bsngal 'dor/ /byang chub lam la rim gyis yongs smin mdzad/ /rgya mtsho'i tshogs dpal rnam thar 'di yin no/ /de la lo tog gi lha dang 'jam pa'i dpal gyi rnam par thar pa ni/ ro dang mdangs thams</text></item>
<item><p>43a5</p><section>phal chen</section><text>cad skyed cing / /sems can thams cad sangs rgyas kyi gzugs kyi sku rab tu thob pa zhes bya'o/ /lo tog gi lha dus kyi me tog rnam par mdzes pa'i 'od kyi rnam par thar pa ni/ 'gro ba thams cad nye bar 'tsho bas dga' ba chen po'i shugs kyi tshim pa skyed pa</text></item>
<item><p>43a6</p><section>phal chen</section><text>zhes bya'o/ /lo tog gi lha rtsal dam pa'i stobs kyi rnam par thar pa ni/ chos thams cad kyi dbyings yongs su rgyas pas shin tu dag pa'i spyod yul zhes bya'o/ /lo tog gi lha mdangs kyi ngad mtha' yas pa rab tu 'gyed pa'i rnam par thar pa ni/ snying</text></item>
<item><p>43a7</p><section>phal chen</section><text>rje mtha' yas pa'i sgo nas/ sangs rgyas kyi rnam par 'phrul pa rab tu 'gyed cing rjes su dran pa zhes bya'o/ /lo tog gi lha kun gyi rtsa ba 'bras bu'i rnam par thar pa ni/ sangs rgyas thams cad mngon du lta zhing / sangs rgyas rnams la yon tan yang dag par</text></item>
<item><p>43b1</p><section>phal chen</section><text>bskyed pa ston pa zhes bya'o/ /lo tog gi lha gtsug phud kha dog sna tshogs kyi rnam par thar pa ni/ 'gro ba thams cad kyi mos pa'i me tog yongs su sbyong ba zhes bya'o/ /lo tog gi lha yal ga dri ma med par grub pa'i rnam par thar pa ni/ sems can la phan pa'i byams</text></item>
<item><p>43b2</p><section>phal chen</section><text>pa dang / bsod nams rgya mtsho rgya chen po rnam par 'phel bar byed pa zhes bya'o/ /lo tog gi lha spos sna tshogs shin tu grub pa'i rnam par thar pa ni/ chos thams cad la spyod pa kun tu gnon pas rtsom pa zhes bya'o/ /lo tog gi lha bzang zhing yid du 'ong bar snang ba'i rnam par</text></item>
<item><p>43b3</p><section>phal chen</section><text>thar pa ni/ 'gro ba thams cad kyi zhum pa dang / yid du mi 'ong ba rnam par zlog cing / chos kyi dbyings thams cad yongs su dag par byed pa zhes bya'o/ /lo tog gi lha kha dog rnam par dag cing / 'od dri ma med pa'i rnam par thar pa ni/ 'gro ba thams cad kyi dge ba'i rtsa ba</text></item>
<item><p>43b4</p><section>phal chen</section><text>la rnam par lta zhing chos kyis 'khor gyi dbang po tshim par byed pa zhes bya'o/ /de nas lo tog gi lha dang 'jam pa'i dpal gyis sangs rgyas kyi mthus lo tog gi lha'i 'khor gyi dkyil 'khor thams cad la rnam par bltas te/ de'i tshe tshigs su bcad pa 'di dag smras so/ /</text></item>
<item><p>43b5</p><section>phal chen</section><text>rang byung ye shes sgron ma skyes pa ni/ /'gro ba kun gyi skyabs dang mgon gyur te/ /ma lus 'gro ba'i bde ba yang dag skyed/ /bsod nams rgya mtsho sangs rgyas bla na med/ /sangs rgyas mnyan na don yod yon tan sprin/ /'gro ba kun gyi sdug bsngal zhi bar</text></item>
<item><p>43b6</p><section>phal chen</section><text>mdzad/ /chos rgya chen po mi zad rab tu bskyed/ /dus kyi dkyil 'khor lha ni 'di la 'jug /bde gshegs stobs ni ma lus yongs su rgyas/ /'gro ba dag ni chos kyi legs pas mdzes/ /'gro ba kun 'dul kun tu rnam par snang / /stobs dang</text></item>
<item><p>43b7</p><section>phal chen</section><text>gzugs kyi mthu yis de mthong ngo / /sems kyi skad cig kun la 'gro mnyam pa'i/ /thugs rjes rgya mtsho sngan cad rnam sbyangs pas/ /de phyir rdzu 'phrul rnams ni mtha' yas so/ /de ni mdangs mthong lha yis rab tu mthong / /thabs rnams kun gyi sgo rnams</text></item>
<item><p>44a1</p><section>phal chen</section><text>don yod par/ /sangs rgyas 'jig rten kun tu khyab gyur cing / /'gro ba kun gyi nyon mongs dag par mdzad/ /'di ni thams cad sgo mo'i rnam thar to/ /'gro ba 'di na mos yangs gang yod pa/ /de dag thams cad rgyal ba'i mthus</text></item>
<item><p>44a2</p><section>phal chen</section><text>byung ste/ /de bzhin gshegs pa'i ye shes rgya mtsho'o/ /nags tshal rgyan gyis gtsug phud de la 'jug /'jig rten rnams la byams pa che bskyed de/ /sems can rnams la phan phyir rang byung skyes/ /lam rab dge ba zhi ba rab tu ston/ /zhi ba sna</text></item>
<item><p>44a3</p><section>phal chen</section><text>tshogs dpal gyi rnam thar to/ /phyogs su sems can yongs su smin byed pa'i/ /bde gshegs spyod pa ji ltar rnam dag pa/ /byang chub shing las de dag sgra yang 'byung / /spos zhim dpal gyi lha yis de thos so/ /rgyal ba'i 'jig rten yid du 'ong</text></item>
<item><p>44a4</p><section>phal chen</section><text>ba spong / /dge ba ma lus rnams kyang rab tu skyed/ /'gro ba kun gyi dbang po rnam par sbyong / /dge bar snang ba'i lha yis de mthong ngo / /'gro ba kun na sangs rgyas shin tu 'phags/ /skye bo kun gyi bsam pa de mkhyen te/ /sna tshogs sgo nas 'gro ba</text></item>
<item><p>44a5</p><section>phal chen</section><text>yongs smin mdzad/ /rnam dag kha dog 'od kyi rnam thar to/ /de la sman gyi lha phun sum tshogs pa'i rnam par thar pa ni/ bsam pa kun nas rnam par lta ba'i gnon pas 'gro ba rab tu gnon pa zhes bya'o/ /sman gyi lha tsan dan gyi nags tshal gyi shugs</text></item>
<item><p>44a6</p><section>phal chen</section><text>'chang ba'i rnam par thar pa ni/ blta ba don yod pas sems can 'dren pa'i 'od ces bya'o/ /sman gyi lha 'od rdul med pa'i rnam par thar pa ni/ sems can thams cad nyon mongs pa rab tu zhi bas rdul dang bral ba'i sbyor ba zhes bya'o/ /sman gyi lha ming kun tu</text></item>
<item><p>44a7</p><section>phal chen</section><text>grags pa'i glang po'i rgyal mtshan gyi rnam par thar pa ni/ ming bsgrags pas dge ba'i rtsa ba rgya mtsho yang dag par 'phel ba zhes bya'o/ /sman gyi lha spu'i glong kun nas 'od byung ba'i rnam par thar pa ni/ nad thams cad la snying rje'i dkyil 'khor gyi shugs</text></item>
<item><p>44b1</p><section>phal chen</section><text>kyi rgyal mtshan zhes bya'o/ /sman gyi lha mun pa rnam par sel cing rnam par sbyong ba'i rnam par thar pa ni/ 'gro ba mdongs pa lta bu thams cad kyi/ ye shes kyi mig rnam par dag par byed pa zhes bya'o/ /sman gyi lha sgra dbyangs kun tu 'byung ba'i rnam</text></item>
<item><p>44b2</p><section>phal chen</section><text>par thar pa ni/ sangs rgyas kyi chos rab tu bsgrags pas/ don gyi dbyings 'byung ba zhes bya'o/ /sman gyi lha nyi ma'i 'od 'gro ba'i mchog gi rgyal mtshan gyi rnam par thar pa ni/ 'gro ba thams cad la dge ba'i bshes su ston cing dge ba'i rtsa bas yang dag par</text></item>
<item><p>44b3</p><section>phal chen</section><text>bskul ba zhes bya'o/ /sman gyi lha phyogs bcur rmongs pa med pa'i rnam par thar pa ni/ mos pa'i tshul gyis rnam par dag pa'i snying rje'i snying po zhes bya'o/ /sman gyi lha mdangs bzang po kun tu 'gyed pa'i mig gi rnam par thar pa ni/ sems can thams cad kyi</text></item>
<item><p>44b4</p><section>phal chen</section><text>nad rab tu zhi bar byed cing / sangs rgyas rjes su dran par sbyor ba zhes bya'o/ /de nas sman gyi lha phun sum tshogs pas sangs rgyas kyi mthus/ sman gyi lha'i 'khor gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di</text></item>
<item><p>44b5</p><section>phal chen</section><text>dag smras so/ /sangs rgyas ye shes bsam gyis mi khyab ltos/ /'gro ba kun gyi bsam pa rab tu mkhyen/ /thabs kyi rnam pa sna tshogs sgo dag nas/ /sdug bsngal kun las sems can rab tu 'grol/ /sangs rgyas chos nyid de ltar bsam</text></item>
<item><p>44b6</p><section>phal chen</section><text>mi khyab/ /de yi mthu ni thams cad don kyang yod/ /skye dgu rnams kyi sdug bsngal zhi bar mdzad/ /tsan dan shugs dang ldan pa'i rnam thar to/ /sngan cad rgyal ba'i chos nyid dag la ltos/ /bskal pa rgya mtsho mtha' med spyod pa na/ /srid pa kun</text></item>
<item><p>44b7</p><section>phal chen</section><text>la chags pa gang yang med/ /de la rdul med 'od kyi lha 'jug go /rgyal ba bskal pa stong phrag brgya dag tu/ /mthong zhing mtshan nyid de bzhin shin tu dkon/ /tshul rnams kun tu rang byung don yod de/ /de la rgyal mtshan mchog ni de ltar 'jug /rgyal</text></item>
<item><p>45a1</p><section>phal chen</section><text>ba'i spu yi sgo rnams kun nas kyang / /nad las rab tu grol ba'i 'od bkye bas/ /'jig rten nyon mongs ma lus zhi bar mdzad/ /spu mdangs rgyun gyi rnam thar 'di yin no/ /sdug bsngal las dang nyon mongs sna tshogs pas/ /</text></item>
<item><p>45a2</p><section>phal chen</section><text>'gro ba mdongs shing rab tu rmongs gyur rnams/ /sangs rgyas ye shes 'od kyis rnam par spyod/ /de ni mun dang bral ba'i lhas mthong ngo / /rgyal ba'i gsung gcig las ni mtha' yas pa'i/ /chos kyi sgo mo thams cad kun kyang 'byung / /de ni sems</text></item>
<item><p>45a3</p><section>phal chen</section><text>can ma lus kun kyang shes/ /'di ni sgra dang ldan pa'i rnam thar to/ /rgyal ba'i ye shes bsam gyis mi khyab ltos/ /srid par sems can yongs su smin byas pa/ /de la 'gro kun mi mgon mngon du snang / /nyi 'od zhi ba'i lha yis de mthong</text></item>
<item><p>45a4</p><section>phal chen</section><text>ngo / /sangs rgyas thugs rje'i tshul ni rgya mtsho ste/ /'gro ba kun la phan don de skyes so/ /'gro ba kun la lam rnams shin tu ston/ /de ni phyogs su snang ba'i lhas shes so/ /sangs rgyas 'gro dbang rnams kyi 'od yangs pa/ /phyogs rnams</text></item>
<item><p>45a5</p><section>phal chen</section><text>thams cad ma lus kun tu gang / /sangs rgyas rjes su dran pa'i gzi brjid bskyed/ /mdangs kyi 'od du ldan pa'i rnam thar to// //sangs rgyas rmad ga cad ces bya ba shin tu rgyas pa chen po'i mdo/ bam po bzhi pa/ de la</text></item>
<item><p>45a6</p><section>phal chen</section><text>nags tshal gyi lha yal ga sna tshogs kyi sprin gyi rnam par thar pa ni/ ye shes rgya mtsho yangs shing mtha' yas pa'i snying po zhes bya'o/ /nags tshal gyi lha 'od kyi phung po sna tshogs kyi mig yid du 'ong ba'i 'od kyi rnam par thar pa ni dge ba rgya chen po kun nas</text></item>
<item><p>45a7</p><section>phal chen</section><text>spungs pa'i shugs shes bya'o/ /nags tshal gyi lha myu gu yid du 'ong ba'i 'od kyi rnam par thar pa ni/ mos pa sna tshogs kyi myu gu rnam par 'phel ba dang / yongs su dag par byed pa zhes bya'o/ /nags tshal gyi lha lo ma dri ma med pa'i phreng ba'i dpal</text></item>
<item><p>45b1</p><section>phal chen</section><text>gyi rnam par thar pa ni/ yon tan gyi dkyil 'khor thams cad kyi rgyan yongs su sbyong zhing rnam par sgom pa zhes bya'o/ /nags tshal gyi lha yan lag rab tu 'chang ba'i gzi brjid kyi rnam par thar pa ni/ shes rab dri ma med pa'i sgo nas chos kyi dbyings la</text></item>
<item><p>45b2</p><section>phal chen</section><text>dmigs shing / kun nas rnam par dmigs pas rgyas par 'gongs pa zhes bya'o/ /nags tshal gyi lha dge ba'i 'od sna tshogs kyi rnam par thar pa ni/ 'gro ba thams cad kyi spyod pa rgya mtsho la yang dag par 'jug pa'i chos kyi sprin mngon par sgrub pa zhes</text></item>
<item><p>45b3</p><section>phal chen</section><text>bya'o/ /nags tshal gyi lha sgra skad yid du 'ong ba'i dbyangs kyi rnam par thar pa ni/ sems can thams cad kyi yid du mi 'ong ba'i sgra la bzod pa rab tu thob pas chos kyi snang ba dri ma med pa zhes bya'o/ /nags tshal gyi lha kun nas spos mang po ldang ba'i</text></item>
<item><p>45b4</p><section>phal chen</section><text>'od kyi rnam par thar pa ni/ spyod pa rgya chen po'i dkyil 'khor spyod pas yongs su dag par byed cing phyogs kun tu rnam par snang ba zhes bya'o/ /nags tshal gyi lha kun nas dpal gyi 'od rab tu 'byung ba'i dkyil 'khor gyi rnam par thar pa ni/ 'gro ba la</text></item>
<item><p>45b5</p><section>phal chen</section><text>phan pa'i don chos thams cad kyi yon tan gyis rgyas par yang dag par sbyong ba zhes bya'o/ /nags tshal gyi lha me tog dang 'bras bu dang ro'i 'od kyi rnam par thar pa ni/ sangs rgyas skye ba thams cad la dga' bar lta zhing rjes su dran pa'i yon tan gyi rgyan gyi</text></item>
<item><p>45b6</p><section>phal chen</section><text>snying po zhes bya'o/ /de nas nags tshal gyi lha yal ga sna tshogs kyi sprin gyis sangs rgyas kyi mthus nags tshal gyi lha'i 'khor gyi dkyil 'khor thams cad la rnam par bltas nas/ de'i tshe tshigs su bcad pa 'di dag smras so/ /bsod nams stobs</text></item>
<item><p>45b7</p><section>phal chen</section><text>dang ye shes stobs rnams dang / /sngon tshe byang chub spyod pas sangs rgyas byung / /stobs rnams kun gyi rang byung pha rol phyin/ /'gro ba kun na 'phags shing rnam par mdzes/ /'gro ba thams cad snyed kyi thugs rje'i sgo/ /de bzhin gshegs pas sngon tshe</text></item>
<item><p>46a1</p><section>phal chen</section><text>rab tu sbyangs/ /rang byung de bas 'gro ba'i don mdzad do/ /sna tshogs spungs 'od rnam thar 'di la 'jug /sems can kun gyis bde gshegs mthong ma thag /mos pa rgya mtsho rnam par dag par 'gyur/ /rgyal ba kun gyi</text></item>
<item><p>46a2</p><section>phal chen</section><text>lam yang yang dag ston/ /myu gu yid 'ong 'od kyi rnam thar yin/ /rgyal ba kun gyi ba spu'i yon tan 'khor/ /bskal pa rgya mtshor zad par mi nus te/ /'gro ba kun gyis sangs rgyas bsam mi khyab/ /rnam thar 'di ni phreng ba'i dpal gyis mthong / /</text></item>
<item><p>46a3</p><section>phal chen</section><text>sngan cad rgyal bas sangs rgyas gang gi rnams/ /zhing mang rdul snyed mchod pa de dag dran/ /kun tu shes rab dkyil 'khor rnam par sbyangs/ /yal ga 'od kyi brjid kyis 'di mthong ngo / /'gro ba kun gyi spyod pa rgya mtsho dag /skad cig gcig gis</text></item>
<item><p>46a4</p><section>phal chen</section><text>sangs rgyas thugs su chud/ /rgyal ba'i ye shes chags med shin tu yangs/ /sna tshogs 'gyur spungs 'od kyis 'di mthong ngo / /bde gshegs gsung ni zhi ba rab zhir gsung / /dga' ba yangs pa chen po rnam par skyed/ /sems can mos</text></item>
<item><p>46a5</p><section>phal chen</section><text>pa ji bzhin de dag shes/ /'di ni sgra rnams sgrogs pa'i dbyangs kyis thos/ /phyogs bcu'i zhing gi dbyings rnams rgyas byas shing / /sangs rgyas byin rlabs rgya chen rab tu 'byung / /rgyal ba'i sngon gyi spyod pa dag kyang ston/ /kun tu dri zhim 'od</text></item>
<item><p>46a6</p><section>phal chen</section><text>dpal 'di la 'jug /ma rungs sems can yon tan med pa'i rnams/ /myos shing 'khor ba kun tu 'khor ba dag /de dag la ni thams cad mkhyen lam ston/ /'phags pa'i 'od kyi 'khor gyis 'di mthong ngo / /sems can ma rungs sbyor ba spyod pa</text></item>
<item><p>46a7</p><section>phal chen</section><text>rnams/ /bskal pa bye bas sangs rgyas mthong bar 'gyur/ /gzhan ni bde gshegs skad cig gcig gis lta/ /ri'i 'od kyi lha yis 'di mthong ngo / /de la ri'i lha rin po che'i rtse mo'i me tog shin tu rgyas par gnas pa'i rnam par thar pa ni/ bsam gtan</text></item>
<item><p>46b1</p><section>phal chen</section><text>zhi zhing yangs la dben pa'i snang ba la rab tu 'jug pa zhes bya'o/ /ri'i lha nags tshal sna tshogs me tog shin tu rgyas pa'i gtsug phud kyi rnam par thar pa ni/ 'gro ba bsam gyis mi khyab pa'i dge ba'i rtsa ba yongs su smin par byed pa'i byams pa sgom pa'i rgyan ces bya'o/ /</text></item>
<item><p>46b2</p><section>phal chen</section><text>ri'i lha kun nas shin tu 'phags pas rnam par snang ba'i rgyal mtshan gyi rnam par thar pa ni/ sems can thams cad kyi bsam pa rnam par lta ba'i dbang po la 'jug pas mngon par snang ba zhes bya'o/ /ri'i lha rdul thams cad dang mi gnas pas dri ma med pa'i gtsug</text></item>
<item><p>46b3</p><section>phal chen</section><text>phud kyi rnam par thar pa ni/ bskal pa rgya mtsho mtha' yas par mi skyo ba'i brtson 'grus kyis rab tu sbyor ba zhes bya'o/ /ri'i lha snang bas phyogs su gsol ba'i 'od kyi rnam par thar pa ni/ sangs rgyas kyi yon tan mtha' yas pa'i snang ba rnam par bstan pa ston</text></item>
<item><p>46b4</p><section>phal chen</section><text>pa zhes bya'o/ /ri'i lha stobs la thub pa med pa'i snang ba'i 'od kyi rnam par thar pa ni/ sems can yongs su smin par bya ba'i phyir gti mug yongs su sel ba'i 'od ces bya'o/ /ri'i lha kun nas gzi brjid dpal gyi dkyil 'khor gyi rnam par thar pa ni/ chags pa</text></item>
<item><p>46b5</p><section>phal chen</section><text>thams cad dang mnyam pa'i rgyan gyi sdug bsngal yang dag par 'joms pa zhes bya'o/ /ri'i lha snang ba'i rdul chu bo'i dkyil 'khor gyi rnam par thar pa ni/ de bzhin gshegs pa thams cad kyi bstan pa'i yon tan snang ba yang dag par ston pa zhes bya'o/ /ri'i lha kun</text></item>
<item><p>46b6</p><section>phal chen</section><text>tu mngon par lta ba'i mig gi rnam par thar pa ni/ sems can thams cad kyi rmi lam gyi mthar yang dge ba'i rtsa ba rnam par 'phel bar byed pa zhes bya'o/ /ri'i lha kun nas sra ba'i rdo rje'i mtshams kyi mig gi rnam par thar pa ni/ don rgya mtsho rgya chen po mtha' yas pa dang</text></item>
<item><p>46b7</p><section>phal chen</section><text>'grogs pa zhes bya'o/ /de nas ri'i lha rin po che'i rtse mo me tog shin tu rgyas par gnas pas/ sangs rgyas kyi mthus/ ri'i lha'i 'khor gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /rgyal ba'i rnam</text></item>
<item><p>47a1</p><section>phal chen</section><text>'phrul mi zad tshad med ltos/ /sngon tshe spyod rab mtha' yas rgyal bas spyod/ /rnam thar zhing gi rdul snyed sgom mdzad pas/ /'gro ba ma lus dga' ba'i shugs kyang skyed/ /sangs rgyas spu nas dri ma med dpal bkye/ /yan lag mtshan</text></item>
<item><p>47a2</p><section>phal chen</section><text>brgyan 'gro ba kun bkang zhing / /byams tshul mtha' yas 'jig rten kun la ston/ /nags tshal rgyas pa'i gtsug gi rnam thar to/ /sangs rgyas sku ni mtha' yas 'gro bar mngon/ /'jig rten kun tu phyogs bcu bkang zhing 'phags/ /dbang po dang ba'i sems</text></item>
<item><p>47a3</p><section>phal chen</section><text>can rangs shing dga'/ /rnam thar 'di la 'phags pa'i rgyal mtshan 'jug /rang byung mkha' mnyam 'jig rten kun ma chags/ /bskal pa kun spyod brtson 'grus stobs mi skyo/ /sna tshogs mkhas 'gro sbyor ba ma lus 'dul/ /dga' ba dri med gtsug</text></item>
<item><p>47a4</p><section>phal chen</section><text>phud rnam thar to/ /'jig rten kun ni mdongs gyur mun sdug zhugs/ /thugs rjes der bskyed sangs rgyas 'od bkye zhing / /'gro khams yun ring nyal ba sad par mdzad/ /rigs nas dga' 'od lha'i rnam thar to/ /srid pa'i rgya mtshor spyad pa sngon spyod tshe/ /</text></item>
<item><p>47a5</p><section>phal chen</section><text>zhing rdul mnyam pa'i sems can gtso mchod pas/ /de dag dgyes bzhin sems can byang chub bkod/ /zhi ba'i sa 'di stobs 'chang lha 'jug go /las kyi sprin sgrib g.yogs shing bsgribs pa rnams/ /srid par sems can sdug bsngal 'khor gzigs</text></item>
<item><p>47a6</p><section>phal chen</section><text>nas/ /de dag mun pa ye shes 'od kyis bstsal/ /gzi brjid dpal 'od rnam thar 'di sems so/ /rgyal ba'i spu las sangs rgyas yon tan kun/ /phyogs dbyings sems can bsam pa bzhin du grags/ /rdzu 'phrul rnam pa bskal pa kun tu gnas/ /</text></item>
<item><p>47a7</p><section>phal chen</section><text>'od mang rdul gyi chu bo'i lha 'jug go /sems can kun spyad dge ba rgya mtsho kun/ /de la phyogs bkang sangs rgyas mngon par snang / /sna tshogs thabs kyis 'jig rten chos kyang ston/ /tshul mngon mig gi lha yis de thos so/ /chos sgo rgya mtsho mi zad</text></item>
<item><p>47b1</p><section>phal chen</section><text>tshad med pa/ /sangs rgyas gsung gcig sems can kun la gsung / /bskal pa kun brjod 'jig rten mang la ston/ /rdo rje tshul mig 'di yi gnas la 'jug /de la sa'i lha dpal gyi me tog kun nas shin tu rgyas pa dri ma med pa'i rnam par thar pa ni/ skad</text></item>
<item><p>47b2</p><section>phal chen</section><text>cig skad cig cing sems can thams cad la byams pa dang / snying rje'i dkyil 'khor gyis rnam par lta ba zhes bya'o/ /sa'i lha bsod nams brten pa shin tu bsags pa'i 'od kyi rnam par thar pa ni/ sems can thams cad kyi bsod nams kyi stobs dang shugs</text></item>
<item><p>47b3</p><section>phal chen</section><text>kyi rgyan ces bya'o/ /sa'i lha sems can rin po ches rgyas pa'i rnam par thar pa ni/ ting nge 'dzin sna tshogs bsgoms pa rnam par 'byed pa dri ma med pa zhes bya'o/ /sa'i lha dus dus su dge ba'i mig rab tu ston pa'i rnam par thar pa ni/ sems can thams cad dga'</text></item>
<item><p>47b4</p><section>phal chen</section><text>zhing bde ba dang rtse ba'i sbyor ba zhes bya'o/ /sa'i lha gser gyi mig gi dpal gyi rnam par thar pa ni/ lus thams cad yongs su dag par byed pa'i tshul ston pa zhes bya'o/ /sa'i lha spu las spos kyi 'od rnam par 'gyed pa'i rnam par thar pa ni/ sangs rgyas thams</text></item>
<item><p>47b5</p><section>phal chen</section><text>cad kyi yon tan rgya mtsho thams cad rnam par sgom pa brjod pa zhes bya'o/ /sa'i lha sgra dbyangs yid du 'ong ba sgrog pa'i rnam par thar pa ni/ 'gro ba thams cad smra ba'i sgra rgya mtsho byin gyis rlob pa zhes bya'o/ /sa'i lha me tog gi klong sna tshogs kyi gtsug phud kyi</text></item>
<item><p>47b6</p><section>phal chen</section><text>rnam par thar pa ni/ sangs rgyas kyi zhing phun sum tshogs pa'i rang bzhin dri ma med pa zhes bya'o/ /sa'i lha kun nas rdo rje'i rdul gyi rgyud kyi rnam par thar pa ni/ sangs rgyas kyi chos thams cad kyi 'khor lo byin gyi rlabs kun nas rgyu zhing 'byung ba zhes bya'o/ /sa'i lha</text></item>
<item><p>47b7</p><section>phal chen</section><text>khyim dri ma med pa'i 'od kyi rnam par thar pa ni/ sangs rgyas kyi zhing thams cad kyi tshul la yang dag par 'jug pa'i chos kyi rgyan bsgom pa 'byung ba zhes bya'o/ /de nas sa'i lha dpal gyi me tog kun nas shin tu rgyas pa dri ma med pas/ sangs rgyas kyi mthus sa'i lha'i 'khor</text></item>
<item><p>48a1</p><section>phal chen</section><text>gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /sngan cad skad cig skad cig bde gshegs kyis/ /brjod du med pa'i snying rje'i sgo rnams dang / /byams pa'i sgo</text></item>
<item><p>48a2</p><section>phal chen</section><text>yang mi zad bsgoms pas na/ /de tshe sangs rgyas sku ni mi shigs sra/ /dus gsum gtogs pa'i sems can bsod nams dang / /ji snyed byang chub sems dpa'i bsod nams dag /rgyal ba'i spu gcig de snyed bsod nams 'od/ /bsod nams de mthong</text></item>
<item><p>48a3</p><section>phal chen</section><text>rab tu dga' bar 'gyur/ /'byung ba med cing byon pa gang yang med/ /ting 'dzin zhi ba rgya mtsho rab tu zhugs/ /sems can rgyan gyi sa 'di rab tu ston/ /'di ni sna tshogs shing gi ze ba'i sa yin no/ /sngan cad thub pas spyod pa spyad pa dang / /'gro ba'i</text></item>
<item><p>48a4</p><section>phal chen</section><text>sgrib pa rnam par zlog pa ni/ /rin chen bkram pa'i 'od kyi sa yin te/ /rnam thar de la dga' bar lha lta'o/ /de bzhin gshegs pa'i sa ni mtha' yas te/ /'jig rten kun tu skad cig gcig la ston/ /dus tshod yang dag ston pa'i sa yi lha/ /dga' bar</text></item>
<item><p>48a5</p><section>phal chen</section><text>sangs rgyas yul la rnam par lta/ /sangs rgyas gsung ni mtha' yas bsam mi khyab/ /sems can kun bsgrags nyon mongs zhi bar mdzad/ /gser 'od mig gi dpal ni rab dga' ba/ /sangs rgyas yon tan mtha' yas mnga' ba ste/ /sangs</text></item>
<item><p>48a6</p><section>phal chen</section><text>rgyas sprul pas rnam par kun gzugs su/ /phyogs kun chos kyi dbyings su rgyas par mdzad/ /spu las dri zhim 'od kyi sa yi lha/ /sangs rgyas sems can 'dul ba de la lta/ /phyogs rnams yid 'ong dbyangs kyis gang byas shing / /'gro ba 'di ni</text></item>
<item><p>48a7</p><section>phal chen</section><text>phyi mtha'i bskal par brjod/ /yid du 'ong ba'i sgra dbyangs sa'i lha/ /rab tu dga' bar sangs rgyas dbyangs la nyan/ /rgyal ba'i spu las sems can mnyam pa yi/ /spos kyi 'od bkye 'jig rten kun bkang zhing / /sems can ma lus yongs su smin mdzad</text></item>
<item><p>48b1</p><section>phal chen</section><text>cing / /me tog gtsug phud 'phyang bas yang dag mthong / /de bzhin gshegs sku rdo rje lta bu ste/ /mtshams su mi phyed sra ba'i ri bo 'dra/ /'gro ba kun gyis sangs rgyas bskyod mi nus/ /rdo rje rdul gyi lha ni des dga' 'o/ /de la grong khyer gyi lha rin chen</text></item>
<item><p>48b2</p><section>phal chen</section><text>rtse mo'i 'od kyi rnam par thar pa ni/ sems can la phan pa yang dag par sbyar ba 'byung ba zhes bya'o/ /grong khyer gyi lha rgyan rnam pa sna tshogs 'byung ba'i rnam par thar pa ni/ 'gro ba'i dbang po yongs su smin par byed pa'i 'dul ba 'byung ba zhes bya'o/ /grong khyer gyi</text></item>
<item><p>48b3</p><section>phal chen</section><text>lha rin chen dri med shin tu dga' ba'i rnam par thar pa ni/ sems can thams cad bsod nams dang dga' ba myong bar byed pa zhes bya'o/ /grong khyer gyi lha slos pa'i mya ngan thams cad spong bas rnam par snang ba'i rnam par thar pa ni/ skyob pa dang mi 'jigs pa dang /</text></item>
<item><p>48b4</p><section>phal chen</section><text>snying rje chen po zhes bya'o/ /grong khyer gyi lha sgron ma shin tu rgyas pa'i mig gi rnam par thar pa ni/ shes rab kyi kun tu rnam par 'byed pa zhes bya'o/ /grong khyer gyi lha 'od 'phro ba'i dpal mngon par 'bar ba'i rnam par thar pa ni/ thabs kyi sgo kun nas ston</text></item>
<item><p>48b5</p><section>phal chen</section><text>pa'i mthu zhes bya'o/ /grong khyer gyi lha bsod nams kyi shugs snang ba'i 'od kyi rnam par thar pa ni/ 'gro ba kun gyi bsod nams 'byung ba'i snang ba zhes bya'o/ /grong khyer gyi lha lus dri ma med pas mnyam pa'i 'od kyi rnam par thar pa ni/ sems can</text></item>
<item><p>48b6</p><section>phal chen</section><text>rmongs pa thams cad la rmi lam rnam par ston pa'i 'od ces bya'o/ /grong khyer gyi lha spos kyi rgyal mtshan gtsug phud kyi rgyan gyi rnam par thar pa ni/ nyon mongs pa dang mi dge ba'i dri ma rnam par sel cing thams cad mkhyen pa nyid kyi dri yang dag par bskyed pa</text></item>
<item><p>48b7</p><section>phal chen</section><text>zhes bya'o/ /grong khyer gyi lha rin chen dpal gyi 'od kyi rnam par thar pa ni/ 'gro ba thams cad kyi sgrib pa'i ri rnam par 'joms pa'i 'od ces bya'o/ /de nas grong khyer gyi lha rin po che'i rtse mo'i 'od kyis sangs rgyas kyi mthus/ grong khyer gyi lha'i 'khor gyi</text></item>
<item><p>49a1</p><section>phal chen</section><text>dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /mgon po'i chos nyid bsam gyis mi khyab ste/ /snang ba brnyes shing phyogs su rnam par mdzes/ /sems can mtha' yas</text></item>
<item><p>49a2</p><section>phal chen</section><text>yongs su smin mdzad pa'i/ /sangs rgyas 'gro ba kun la mngon du snang / /sems can thams cad dbang po sna tshogs te/ /de dag ma lus rgyal bas 'gro bar mkhyen/ /rnam thar 'di n-i rab tu thob pa'i phyir/ /sna tshogs 'od 'byung lha yang rab tu dga'/ /rgyal</text></item>
<item><p>49a3</p><section>phal chen</section><text>bas bskal pa mtha' yas yang dag spyad/ /sngan cad rgyal bas chos kyang yang dag bzung / /dga' ba'i yid kyis rtag tu de dag blangs/ /rnam thar 'di ni dga' ba'i 'od kyis mthong / /'gro ba 'dir ni thugs rje byams bskyed cing / /de bzhin gshegs</text></item>
<item><p>49a4</p><section>phal chen</section><text>pas sngan cad sems can rnams/ /kun gyi mya ngan mtha' yas rnam par zlog /nyon mongs yongs su sbyang ba 'di la dga'/ /rgyal ba'i shes rab rgya che mtha' yas te/ /tshad med nam mkha' 'dra zhing mtshungs pa yin/ /de bzhin gshegs pa'i shes</text></item>
<item><p>49a5</p><section>phal chen</section><text>rab rnam spyod pas/ /mar me'i me tog 'od kyi lha dga' 'o/ /de bzhin gshegs pas 'gro mnyam sku gzugs rnams/ /'gro ba kun gyi bsam pa rnams la bstan/ /de 'dra'i tshul la rab tu bsgoms pa yis/ /mngon 'od 'phro ba'i lha de rab tu dga'/ /</text></item>
<item><p>49a6</p><section>phal chen</section><text>bsod nams rgya mtsho rgya chen mtha' yas pa/ /sngan cad de bzhin gshegs pas yongs su sbyangs/ /de 'dra'i rnam par thar la rnam lta bas/ /bsod nams dpal gyi 'od de rab tu dga'/ /srid par rab tu rmongs pa'i sems can rnams/ /'khor gyur</text></item>
<item><p>49a7</p><section>phal chen</section><text>rab rib mdongs pa gzigs pas na/ /de dag phan phyir sangs rgyas mngon du byung / /dri med 'od kyis rnam thar 'di thob po/ /de bzhin gshegs pa'i rdzu 'phrul stobs la ltos/ /'gro la sprin 'dra mtha' dang dbus yang med/ /de dag bstan cing 'gro ba</text></item>
<item><p>49b1</p><section>phal chen</section><text>rnam par 'dul/ /spos kyi rgyal mtshan 'od kyis 'di mthong ngo / /sems can rmongs pa mun pas mdongs gyur cing / /rnam pa sna tshogs sgrib pas bsgribs gyur pa/ /sangs rgyas 'od kyis rnam par kun shes 'gyur/ /rtse mo'i 'od kyi lha ni 'di la 'jug /</text></item>
<item><p>49b2</p><section>phal chen</section><text>de la snying po byang chub kyi lha dge ba dri ma med pa'i rgyan gyis brgyan pa'i rgyal mtshan gyi rnam par thar pa ni/ sangs rgyas mang po mchod pa yang dag par 'byung zhing / sngon gyi smon lam gyi rgyan ston pa zhes bya'o/ /snying po byang chub kyi lha ri rab spo'i rin po che'i 'od kyi rnam par</text></item>
<item><p>49b3</p><section>phal chen</section><text>thar pa ni 'gro ba thams cad dang mngon sum du byang chub kyi spyod pa yang dag par sgrub cing 'byung ba zhes bya'o/ /snying po byang chub kyi lha dbyangs kyi 'brug sgra sgrog pa'i rgyal mtshan gyi rnam par thar pa ni/ sems can thams cad kyi bsam pa la sangs rgyas ston cing rmi lam</text></item>
<item><p>49b4</p><section>phal chen</section><text>gyi mthar/ sangs rgyas kyi chos kyi 'brug sgra sgrog pa zhes bya'o/ /snying po byang chub kyi lha me tog gi char sna tshogs 'bab pa'i mig gi rnam par thar pa n-i/ dga' ba thams cad yongs su gtong zhing rin po che'i char 'beb pa'i rgyan ces bya'o/ /snying po byang chub kyi</text></item>
<item><p>49b5</p><section>phal chen</section><text>lha 'od 'phro mang po shin tu dri ma med pa'i rnam par thar pa ni/ 'dul ba'i sems can yongs su smin par byed cing snying po byang chub kyi phun sum tshogs pa sna tshogs ston pa zhes bya'o/ /snying po byang chub kyi lha me tog gi phreng ba 'od kyi gtsug phud kyi rnam par thar pa ni/</text></item>
<item><p>49b6</p><section>phal chen</section><text>sems can thams cad kyi dbang po bzhin du chos kyi tshul zab mo dran pa ston pa 'byung ba zhes bya'o/ /snying po byang chub kyi lha rin po che'i rgyan gyi char rab tu 'bebs pa'i rnam par thar pa ni/ dga' ba yang dag par myong ba mtha' yas pa la yang dag par 'jug pa zhes bya'o/ /</text></item>
<item><p>49b7</p><section>phal chen</section><text>snying po byang chub kyi lha mthu dam pa spos kyi mig gi rnam par thar pa ni/ sangs rgyas kyi yon tan dang legs pa rab tu brjod pa'i byin gyi rlabs zhes bya'o/ /snying po byang chub kyi lha rdo rje sna tshogs kyi sprin gyi rnam par thar pa ni/ snying po byang chub rnam pa mtha' yas</text></item>
<item><p>50a1</p><section>phal chen</section><text>pa yang dag par ston pa'i rgyan ces bya'o/ /snying po byang chub kyi lha pad+mo'i shing snang ba'i 'od kyi rnam par thar pa ni/ byang chub kyi shing yongs su zhi bas phyogs rgyas par byed pa zhes bya'o/ /snying po byang chub kyi lha dge ba'i lta ba sna tshogs rnam par</text></item>
<item><p>50a2</p><section>phal chen</section><text>ston pa'i 'od kyi rnam par thar pa ni/ de bzhin gshegs pa'i stobs sna tshogs yang dag par rgyu ba zhes bya'o/ /de nas snying po byang chub kyi lha dge ba dri ma med pa'i rgyan gyis brgyan pa'i rgyal mtshan gyis sangs rgyas kyi mthus/ snying po byang chub kyi lha'i 'khor gyi dkyil 'khor</text></item>
<item><p>50a3</p><section>phal chen</section><text>yod pa thams cad la rnam par bltas te/ de'i tshe tshigs su bcad pa 'di dag smras so/ /bskal pa mang po mtha' dang dbus med par/ /de bzhin gshegs pas ji ltar sngon spyad dran/ /sangs rgyas thams cad mchod cing bsgrubs pas na/ /de phyir de</text></item>
<item><p>50a4</p><section>phal chen</section><text>yi bsod nams nam mkha'i tshad/ /zhing rnams mtha' yas tshad med 'dra med par/ /mi zad gtong ba'i sgo nas sngon btang bas/ /ri bo'i spo'i 'od kyi lha de ni/ /bde gshegs dran zhing rab tu dga' bar 'gyur/ /bde gshegs sprul pa rnam pa mtha' yas pa/ /</text></item>
<item><p>50a5</p><section>phal chen</section><text>de dag zhing rnams kun tu rab tu rgyu/ /'gro bar sangs rgyas rmi lam bzhin ston cing / /sprin gyi sgra dbyangs lha de rab tu dga'/ /mtha' yas bskal par dka' ba rab spyad de/ /dang ba'i spyan gyis 'gro la phan pa'i phyir/ /rgya mtsho'i spyan yang yongs su sngon btang ste/ /</text></item>
<item><p>50a6</p><section>phal chen</section><text>de la me tog mig gi lha dga' 'o/ /yon tan rin chen 'od 'phro mtha' yas sprin/ /'gro ba kun tu snying po byang chub nas/ /rab tu bkye ba'i sangs rgyas rdzu 'phrul gyis/ /'od 'phro 'gyed pa'i lus kyi lha yang dga'/ /sems can rnams kyi spyod pa rgya mtsho ste/ /</text></item>
<item><p>50a7</p><section>phal chen</section><text>de la rgyal ba chos kyi char yang 'bebs/ /ji ltar mos par nem nur rnam par sel/ /de yis gtsug phud 'phyang ba dga' ba thob/ /rgyan gyi char 'bebs mig bzang lha de ni/ /sems kyi skad cig gcig gis tshad med pa'i/ /chos don dbyings kyi bye brag mtha' yas</text></item>
<item><p>50b1</p><section>phal chen</section><text>pa/ /rgya mtsho tha dad yang dag shes pas 'jug /zhing rnams brjod du med pa thams cad du/ /'gro ba kun la sangs rgyas legs brjod pas/ /de phyir yon tan sangs rgyas zhing kun grags/ /de ni rjes su spos mig lha yang dran/ /mtha' yas shing gi rnam pa sna</text></item>
<item><p>50b2</p><section>phal chen</section><text>tshogs gzugs/ /byang chub shing la kun kyang ma lus bstan/ /rdo rje sna tshogs sprin gyi lha de ni/ /byang chub shing la dga' bar rnam par lta/ /sangs rgyas ye shes snying po byang chub la/ /phyogs rnams kun tu mtha' dang mu med de/ /pad+mo snang zhing gsal ba'i lha</text></item>
<item><p>50b3</p><section>phal chen</section><text>de ni/ /rnam thar rnam yangs 'di la rab dga' 'o/ /sangs rgyas stobs rnams yongs dag bsam mi khyab/ /snying po byang chub 'dir ni kun kyang grag /yang dag bsgrubs pas byung ba de dag ni/ /thams cad sna tshogs snang ba'i 'od nyan to/ /de la rkang gis 'gro</text></item>
<item><p>50b4</p><section>phal chen</section><text>rin chen dpal gyi phyag rgya'i rnam par thar pa ni/ dga' ba yangs pa rin po che'i char gyis kun tu khyab pa zhes bya'o/ /rkang gis 'gro pad+mo snang ba'i 'od zer gyi 'od kyi rnam par thar pa ni/ /sangs rgyas kyi sku 'od zer gyi kha dog pad+mo'i dra ba thams cad du ston pas dga' bar byed</text></item>
<item><p>50b5</p><section>phal chen</section><text>pa zhes bya'o/ /rkang gis 'gro me tog gtsug phud kyi dpal dri ma med pa'i rnam par thar pa ni/ sems kyi skad cig thams cad la de bzhin gshegs pa'i 'khor gyi dkyil 'khor gyi dbyibs dang rgyan 'byung ba zhes bya'o/ /rkang gis 'gro shin tu mdzes par gnon pa'i</text></item>
<item><p>50b6</p><section>phal chen</section><text>rnam par thar pa ni/ gom pa 'dor ba thams cad mtha' yas pa 'dul ba'i rgyan ces bya'o/ /rkang gis 'gro rin chen dpal gyi rgyal mtshan gyi rnam par thar pa ni/ skad cig gcig gis pad+mo'i dra ba sna tshogs sprul pa byed cing rin po che'i char pa dang dbyangs dang snang ba kun</text></item>
<item><p>50b7</p><section>phal chen</section><text>tu 'gyed pa zhes bya'o/ /rkang gis 'gro dga' ba'i dbyangs snyan pa'i rnam par thar pa ni/ dga' ba'i shugs dang nyams bde ba'i rgya mtsho mtha' yas pa 'byung ba zhes bya'o/ /rkang gis 'gro shing tsan dan gyi 'od kyi rnam par thar pa ni/ /'khor gyi dkyil 'khor thams cad du</text></item>
<item><p>51a1</p><section>phal chen</section><text>spos kyi ngad sprin du ldang ba zhes bya'o/ /rkang gis 'gro pad+mo yid du 'ong ba'i 'od kyi rnam par thar pa ni/ pad+mo'i gseb thams cad nas yid du 'ong ba'i chos kyi dbyangs 'byung bas snang ba skyed pa zhes bya'o/ /rkang gis 'gro rdul gyi shugs</text></item>
<item><p>51a2</p><section>phal chen</section><text>kyi 'od kyi rnam par thar pa ni/ lus kyi 'od zer rnam pa sna tshogs thams cad kyi dra bas snang ba byed pa zhes bya'o/ /rkang gis 'gro me tog mang po'i dkyil 'khor gyi rnam par thar pa ni/ sems can thams cad la dge ba'i rtsa ba rgya mtshos yang dag par skul ba 'byung ba</text></item>
<item><p>51a3</p><section>phal chen</section><text>zhes bya'o/ /de nas rkang gis 'gro rin chen dpal gyi phyag rgyas sangs rgyas kyi mthus/ rkang gis 'gro ba'i lha'i 'khor gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /dga' ba rgya mtsho'i tshul gyis</text></item>
<item><p>51a4</p><section>phal chen</section><text>shugs bskyed cing / /bskal pa mtha' yas sngan cad spyod pa mdzad/ /zhing rnams kun rdul shin tu phra mnyam pa'i/ /sangs rgyas rnams kyang dgyes pa'i thugs kyis mchod/ /skad cig sems la pad+mo brjod yangs pa/ /dri zhim sna tshogs mngon par sprul</text></item>
<item><p>51a5</p><section>phal chen</section><text>mdzad nas/ /zhing rnams kun tu rgyal ba gshegs mdzad pa/ /snang ba'i 'od zer lha des rab tu mthong / /'dren pa rnams kyi chos nyid bsam mi khyab/ /'khor rnams kun tu 'byam klas mtha' yas pa'i/ /rnam par 'phrul pa mi zad rab tu ston/ /</text></item>
<item><p>51a6</p><section>phal chen</section><text>me tog gtsug phud lha des de mthong ngo / /phyogs bcu'i zhing gi dbyings rnams ma lus pa/ /thams cad kun tu gshegs shing bzhud pa yis/ /sems can mtha' yas yongs su smin par mdzad/ /shin tu mdzes pas dga' bar de mthong ngo / /sems</text></item>
<item><p>51a7</p><section>phal chen</section><text>can snyed kyi sprul pa kun 'phros pas/ /re re'i sku yis chos kyi dbyings kyang 'gengs/ /rin chen dri med 'od kyang rab tu gtong / /rkang 'gro dpal gyi mtshan gyis 'di mthong ngo / /de bzhin gshegs pa'i spyod yul mtha' yas te/ /'khor du rgyal ba chos kyi char yang</text></item>
<item><p>51b1</p><section>phal chen</section><text>'bebs/ /bde gshegs de yi 'khor na dgar gnas shing / /dga' sgra dbyangs kyi rnam thar de mthong ngo / /sangs rgyas dbyangs ni mkha' dang mnyam pa ste/ /dbyangs kyi yan lag yon tan kun dang ldan/ /'jig rten kun bkang sems can rnam par 'dul</text></item>
<item><p>51b2</p><section>phal chen</section><text>tsan dan shing gi 'od ni de la nyan/ /spu rtse kun nas rgyal ba rnam 'phrul dang / /dus gsum gshegs pa'i rgyal ba'i mtshan rnams kyi/ /sgra bsgrogs thos shing dga' ba skyer 'gyur te/ /de ni rdo rje 'od kyi lhas mthong ngo / /de bzhin gshegs sku bsam gyis</text></item>
<item><p>51b3</p><section>phal chen</section><text>mi khyab ste/ /gom pa gom par yon tan rgya mtsho ston/ /de dag sems can ji ltar mos pas mthong / /rdul gyi 'od kyi lhas ni de mthong ngo / /'jig rten mgon po rnam 'phrul rnam mang gis/ /phyogs bcur sems can yang dag skul ba mdzad/ /me tog</text></item>
<item><p>51b4</p><section>phal chen</section><text>'khor mang rkang pas 'gro ba'i lha/ /mthong zhing dga' ba yangs pa rab tu 'thob/ /de la lus kyi ris su gtogs pa'i lha khrel dang dge bas rgyas pa'i 'od kyi rnam par thar pa ni/ de bzhin gshegs pa rnams kyi sngon gyi smon lam rjes su dran pas rnam par dpyod pa</text></item>
<item><p>51b5</p><section>phal chen</section><text>zhes bya'o/ /lus kyi ris su gtogs pa'i lha 'od zer phyogs su snang ba'i rnam par thar pa ni/ 'jig rten gyi khams mu med par sangs rgyas kyi 'od rnam par ston pa'i rgyan ces bya'o/ /lus kyi ris su gtogs pa'i lha sgras 'dul ba rgya mtsho'i dpal gyi rnam</text></item>
<item><p>51b6</p><section>phal chen</section><text>par thar pa ni sangs rgyas kyi gsung 'dul ba'i sems can thams cad la brjod cing yang dag par skul bas dga' ba 'byung ba zhes bya'o/ /lus kyi ris su gtogs pa'i lha rgyan bzang po'i me tog gtsug phud kyi rnam par thar pa ni/ de bzhin gshegs pa'i sku nam mkha'i</text></item>
<item><p>51b7</p><section>phal chen</section><text>mtshan nyid kyi byin gyi rlabs kun nas rab tu gnas pa 'byung ba zhes bya'o/ /lus kyi ris su gtogs pa'i lha spyod yul mtha' yas dpal gyi rnam par thar pa ni/ sangs rgyas thams cad kyi yul 'gro ba rnams la yang dag par ston pa'i mthu zhes bya'o/ /</text></item>
<item><p>52a1</p><section>phal chen</section><text>lus kyi ris su gtogs pa'i lha snang ba'i phreng ba 'dzin pa'i dpal gyi rnam par thar pa ni/ sems can thams cad gsal ba dang 'dres pa'i mdangs kyis dga' ba zhes bya'o/ /lus kyi ris su gtogs pa'i lha spos dri ma med pa'i sprin</text></item>
<item><p>52a2</p><section>phal chen</section><text>las char 'babs pa'i 'od kyi rnam par thar pa ni/ sems can thams cad kyi nyon mongs pa'i dri ma mngon par sel ba'i sbyor ba zhes bya'o/ /lus kyi ris su gtogs pa'i lha srung 'dzin yongs su sdud pa'i rnam par thar pa ni/ sems can thams cad kyi bdud</text></item>
<item><p>52a3</p><section>phal chen</section><text>kyi las dang rmongs pa rnam par zlog pa zhes bya'o/ /lus kyi ris su gtogs pa'i lha sgo kun nas yongs su gnon pa la mngon du gyur pa'i mig gi rnam par thar pa ni/ 'jig rten gyi dbang po thams cad kyi gnas su rgyal ba rnam par dmigs par mngon du</text></item>
<item><p>52a4</p><section>phal chen</section><text>ston pa'i rgyan ces bya'o/ /lus kyi ris su gtogs pa'i lha khrel dang dpal mi g.yo ba'i 'od kyi rnam par thar pa ni/ sems can thams cad kyi dge ba'i shugs thams cad yang dag par 'dzin cing / yang dag par sbyong ba zhes bya'o/ /de nas lus</text></item>
<item><p>52a5</p><section>phal chen</section><text>kyi ris su gtogs pa'i lha khrel dang dge bas rgyas pa'i 'od kyis sangs rgyas kyi mthus/ lus kyi ris su gtogs pa'i lha'i 'khor gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /ri rab rdul</text></item>
<item><p>52a6</p><section>phal chen</section><text>phran shin tu phra snyed kyi/ /bskal pa de dag pha snga'i bskal pa ni/ /rdul ces bya bar 'od mdzes 'od zer rgyal/ /mchod de smon lam btab pa bdag gis dran/ /sangs rgyas sku las 'od 'phro rab bkye ba/ /de'i 'od zer chos kyi dbyings su rgyu/ /rgyal</text></item>
<item><p>52a7</p><section>phal chen</section><text>ba'i 'od zer dra ba sems can 'dul/ /'od 'phro 'od zer lha yis de mthong ngo / /dbyangs kyi yan lag yon tan kun rgyas pa'i/ /sangs rgyas gsung ni zhing rnams kun tu sgrogs/ /'gro ba ma lus thams cad yang dag bskul/ /dbyangs kyis 'dul</text></item>
<item><p>52b1</p><section>phal chen</section><text>ba de la dga' bas nyan/ /rgyal ba'i sku ni rab tu zhi ba ltos/ /sku gzugs du ma'ang mtshan nyid mi mnga' ste/ /'gro ba kun na'ang bzhugs par rab tu snang / /me tog gtsug gis ji bzhin nyid du mthong / /'dren pa'i chos nyid bsam gyis mi khyab ste/ /sems</text></item>
<item><p>52b2</p><section>phal chen</section><text>can de dag dad pa ci bzhin du/ /la la bzhugs dang bzhengs dang gshegs par mthong / /de yang spyod lam 'byung ba'i lhas mthong ngo / /rgyal ba'i tshems kyi mtshams rnams thams cad nas/ /dri zhim 'od 'phro sgron ma'i sprin bkye bas/ /'gro ba kun gyi nyon</text></item>
<item><p>52b3</p><section>phal chen</section><text>mongs zhi bar 'gyur/ /dri med spos kyi sprin gyis de mthong ngo / /sangs rgyas mgon po 'gro ba'i skyabs su byung / /nyon mongs shin tu sdug bsngal gzir ba rnams/ /mgu bar mdzad cing nyon mongs thams cad bsal/ /snang ba'i phreng ba 'chang bas</text></item>
<item><p>52b4</p><section>phal chen</section><text>'di mthong ngo / /'dren pa bskal pa brgyar yang shin tu dkon/ /rang byung 'jig rten don mdzad skyes pa ni/ /'jig rten kun gyi dbul ba rnam par sel/ /khrel yod dpal gyi 'od snang de skad smra/ /sems can nyon mongs sgrib pas nyon mongs shing / /</text></item>
<item><p>52b5</p><section>phal chen</section><text>bdud kyi las kyis dkrugs te 'phyen pa'i rnams/ /de dag rgyal ba rnam thar lam ston te/ /srung zhing skyong ba'i dpal gyis de mthong ngo / /de bzhin gshegs pa'i rnam par 'phrul pa ltos/ /sangs rgyas sprin gyis chos kyi dbyings mnan cing / /'jig</text></item>
<item><p>52b6</p><section>phal chen</section><text>rten dbang po gnas su sems can 'dul/ /kun sgo'i mig gi dpal gyi spyod yul lo/ /de la lag na rdo rje mthu chen kha dog bzang po'i 'od kyi rnam par thar pa ni/ yon tan mtha' yas pa dang / gzugs kyi sku rnam par dpyod pa yang dag par ston pa zhes bya'o/ /</text></item>
<item><p>52b7</p><section>phal chen</section><text>lag na rdo rje nyi ma'i shugs kyi rgyal mtshan gyi rnam par thar pa ni/ sangs rgyas thams cad kyi ba spu las nyi ma'i dkyil 'khor gyi sprin sna tshogs kyi rgyan 'byung ba zhes bya'o/ /lag na rdo rje ri rab me tog 'od kyi rnam par thar pa ni/ rnam par 'phrul pa rgya chen po bstan pas/</text></item>
<item><p>53a1</p><section>phal chen</section><text>yon tan mtha' yas pa'i lus su 'phrul pa zhes bya'o/ /lag na rdo rje rnam dag sprin gyi dbyangs kyi rnam par thar pa ni/ de bzhin gshegs pa'i dbyangs mtha' yas tshad med pa'i rjes su song ba zhes bya'o/ /lag na rdo rje dbang po shin tu mang ba'i rnam</text></item>
<item><p>53a2</p><section>phal chen</section><text>par thar pa ni/ 'jig rten gyi dbang po thams cad kyi rnam par 'phrul pa ston cing / sangs rgyas kyi byin gyi rlabs kyis yang dag par skul ba zhes bya'o/ /lag na rdo rje rdo rje'i 'od yid du 'ong ba'i rnam par thar pa ni/ sangs rgyas kyi chos kyi dbyings rab tu phye ba thams cad ma lus pa</text></item>
<item><p>53a3</p><section>phal chen</section><text>la yang dag par spyod pa zhes bya'o/ /lag na rdo rje shing gi sgra dbyangs kyi rnam par thar pa ni/ shing gi lha thams cad 'dren pa'i rgyan yid du 'ong bas brgyan pa zhes bya'o/ /lag na rdo rje seng ge'i 'od kyi rgyal po'i rnam par thar pa ni/ de bzhin gshegs pa'i bsod nams</text></item>
<item><p>53a4</p><section>phal chen</section><text>kyi dkyil 'khor yangs pa'i tshogs kyi rjes su 'brang ba'i 'od ces bya'o/ /lag na rdo rje 'od 'phro stug po'i dpal gyi mig gi rnam par thar pa ni/ sems can ma rungs pa'i rgyud la lus 'jigs 'jigs ltar rab tu ston cing kun tu rnam par lta ba zhes bya'o/ /lag na</text></item>
<item><p>53a5</p><section>phal chen</section><text>rdo rje rin chen gtsug phud pad+mo'i 'od kyi rnam par thar pa ni/ byang chub sems dpa'i rgyan thams cad kyis brgyan pa'i gtsug gi nor bu rin po che thams cad kyi char mngon par 'bebs pa zhes bya'o/ /de nas lag na rdo rje mthu chen kha dog bzang po'i 'od kyis sangs rgyas kyi</text></item>
<item><p>53a6</p><section>phal chen</section><text>mthus/ lag na rdo rje'i 'khor gyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /chos rgyal chos kyis mdzes pa yi/ /chos nyid de la rnam par ltos/ /yon tan mtha' yas sku gzugs kyis/ /'jig</text></item>
<item><p>53a7</p><section>phal chen</section><text>rten kun tu rnam par mdzes/ /sangs rgyas ba spu thams cad nas/ /'od zer dra ba bsam khyab/ /nyi ma'i dkyil 'khor 'dra ba ste/ /phyogs bcu kun tu rnam par mdzes/ /sangs rgyas rnam 'phrul de dag gis/ /chos kyi dbyings su khyab byas shing / /'gro ba kun</text></item>
<item><p>53b1</p><section>phal chen</section><text>la mngon sum du/ /mi zad sku ni shin tu ston/ /sangs rgyas gsung gi dkyil 'khor ni/ /zhing rnams kun tu rab tu sgrog /gsung gis sems can thams cad kyi/ /bsam pa thams cad rab tu 'gengs/ /'jig rten dbang po kun gnas na/ /thub pa rab tu bzhugs</text></item>
<item><p>53b2</p><section>phal chen</section><text>par snang / /de dag thams cad 'khor rnams la/ /'dren pa dag gi chos ston mdzad/ /rgya mtsho chos kyi sgo bskul bas/ /gzhan dang gzhan gyi tshul dag gis/ /thams cad chos kyi bye brag don/ /rgyal ba zad med rab tu ston/ /rgya chen mtha' med tshul dag la/ /rgya</text></item>
<item><p>53b3</p><section>phal chen</section><text>mtsho 'khor rnam rab tu 'jug /sangs rgyas 'od zer rab 'dres pas/ /kun gyis 'dren pa mthong bar 'gyur/ /zhing rnams bye ma'i rdul snyed du/ /rdzogs pa'i sangs rgyas kun mchod pas/ /bsod nams rgya chen nam mkha' bzhin/ /kun gyis 'dren pa rab tu</text></item>
<item><p>53b4</p><section>phal chen</section><text>mthong / /sangs rgyas rdzu 'phrul ma 'dres pa/ /thams cad zhing du ston pa mdzad/ /'gro la sangs rgyas mngon sum du/ /byang chub snying por rnam par mdzes/ /'od zer sna tshogs dkyil 'khor gyi/ /'od 'phro sprin ni kun tu snang / /chos dbyings kun tu khyab byas</text></item>
<item><p>53b5</p><section>phal chen</section><text>shing / /sangs rgyas spyod yul rab tu ston/ /de la byang chub sems dpa' kun tu bzang po'i rnam par thar pa ni/ tshul rgya mtsho bsam gyis mi khyab pas/ /de bzhin gshegs pa'i yon tan rgya mtsho la 'jug ste/ 'di ltar sangs rgyas kyi zhing thams cad yongs su</text></item>
<item><p>53b6</p><section>phal chen</section><text>dag par bya ba dang / 'gro ba gdul ba la mthar thug par mngon par sgrub pa zhes bya ba'i rnam par thar pa dang / de bzhin gshegs pa thams cad kyi zhabs kyi drung du phyin pas/ yon tan gyi tshogs thams cad kyi yul zhes bya ba'i rnam par thar pa dang / byang chub sems dpa'</text></item>
<item><p>53b7</p><section>phal chen</section><text>thams cad kyi sa nas sar smon lam rgya mtshos rab tu gnas pa 'byung ba zhes bya ba'i rnam par thar pa dang / sgo thams cad nas chos kyi dbyings su bdag gi lus kyi sprin rdul snyed mtha' yas pas rgyas par 'gengs pa zhes bya ba'i rnam par thar pa dang / zhing thams cad du</text></item>
<item><p>54a1</p><section>phal chen</section><text>rang gi ming bsam gyis mi khyab pa'i 'khor lo sgrog pa'i byin gyi rlabs shes bya ba'i rnam par thar pa dang / rdul shin tu phra ba'i thams cad kyi sbubs su byang chub sems dpa'i yul dang / rnam par 'phrul pa mtha' dang dbus med pa yang dag par</text></item>
<item><p>54a2</p><section>phal chen</section><text>ston pa zhes bya ba'i rnam par thar pa dang / dus gsum gyi bskal pa skad cig gcig tu ston pas 'byung ba dang / 'jig pa rab tu 'byung ba zhes bya ba'i rnam par thar pa dang / byang chub sems dpa' thams cad kyi dbang po rgya mtsho'i yul phan tshun du 'jug pa yang dag par ston</text></item>
<item><p>54a3</p><section>phal chen</section><text>pa zhes bya ba'i rnam par thar pa dang / gang 'di chos kyi dbyings mtha' dang dbus med pa rang gi lus kyi sprul pas rgyas par rnam par 'phrul pa'i byin gyi rlabs shes bya ba'i rnam par thar pa dang / gang 'di byang chub sems dpa'i chos thams cad kyi tshul phan tshun du ston pa</text></item>
<item><p>54a4</p><section>phal chen</section><text>rgya chen pos thams cad mkhyen pa nyid kyi tshul la 'jug pa zhes bya ba'i rnam par thar pa dag go /de nas byang chub sems dpa' kun tu bzang po rnam par thar pa'i tshul rgya mtsho bsam gyis mi khyab pa dag gis/ de bzhin gshegs pa'i yon tan rgya mtsho la 'jug cing sangs</text></item>
<item><p>54a5</p><section>phal chen</section><text>rgyas kyi mthus/ 'khor rgya mtsho yod pa thams cad la rnam par bltas nas/ de'i tshe tshigs su bcad pa 'di dag smras so/ /zhing rnams rgyal bas dri med rnam par sbyangs/ /mkha' yangs rdul bzhin yon tan tshad kyang / /sngon gyi rgyal ba'i sras po dri med</text></item>
<item><p>54a6</p><section>phal chen</section><text>kyis/ /de la bsam yas chos sprin char yang phab/ /ji ltar rgyal ba gdan la bzhugs snang ba/ /de bzhin rdul sbubs ma lus kun nang skye/ /'on kyang bde gshegs gshegs dang 'pho ba med/ /zhing rnams kun tu yul yang rab tu ston/ /sa yi tshul la</text></item>
<item><p>54a7</p><section>phal chen</section><text>'jug pa tshad med de/ /spyod pa thub pas byang chub sems dpa' bstan/ /bsam gyis mi khyab tshul ni kun gsungs pas/ /rgyal sras rnams ni chos kyi dbyings la 'jug /chos dbyings 'jug tshul rnam pa rgya che ste/ /mtha' yas phyogs su mtha' dang dbus</text></item>
<item><p>54b1</p><section>phal chen</section><text>med sgo/ /rdul phran sbubs su rgyal ba 'phrul ba spros/ /'gro ba'i bsam pa kun kyang rab tu mkhyen/ /phyogs rnams thams cad zhing rnams kun tu yang / /'jig rten gtso mtshan 'gro dang mnyam par byung / /thams cad tshul sgor sangs rgyas don yod de/ /'dul</text></item>
<item><p>54b2</p><section>phal chen</section><text>bas sems can thams cad rnam par spyod/ /rdul sbubs kun tu mtha' dang dbus med pa'i/ /rnam 'phrul yangs pa rang byung shin tu ston/ /sngan cad thub pa'i byang chub spyod pa rnams/ /ci bzhin kun kyang snying po byang chub brjod/ /yangs dus bskal pa ji snyed</text></item>
<item><p>54b3</p><section>phal chen</section><text>yod pa'i rnams/ /skad cig skad cig sangs rgyas ma lus ston/ /der ni sems can 'byung zhing 'jig pa'ang bstan/ /'jig rten gtso bo ye shes mtha' yas ltos/ /'byam klas mi zad mtha' yas lo grangs pas/ /rgyal sras thams cad sangs rgyas de lta</text></item>
<item><p>54b4</p><section>phal chen</section><text>ste/ /thams cad sgor yang sangs rgyas mtha' dbus med/ /rgyal sras kun gyis shes par sla ba min/ /sangs rgyas mkha' 'dra rnam par mi rtog ste/ /chos nyid mi gnas chos kyi sprin dag gis/ /sprul pas spyod tshe kun tu rgyas mdzad cing / /shing</text></item>
<item><p>54b5</p><section>phal chen</section><text>mchog kun drung byang chub 'tshang rgya bstan/ /sangs rgyas gsung de rab tu brjod pas na/ /chos gnas thams cad ma lus brjod pa yin/ /'gro ba thams cad re re'i sgo dag nas/ /sangs rgyas chos rnams kun la rab tu 'jug /de la byang chub sems dpa'</text></item>
<item><p>54b6</p><section>phal chen</section><text>dge ba dri ma pa'i gzi brjid kyi 'od yid du 'ong ba'i rnam par thar pa ni/ chos kyi dbyings thams cad du mngon par byang chub sems dpa'i 'khor gyi dkyil 'khor du 'gro ba'i rgyan byed pa zhes bya'o/ /byang chub sems dpa' yon tan 'od mchog kun tu sgron ma'i rnam</text></item>
<item><p>54b7</p><section>phal chen</section><text>par thar pa ni/ sems skad cig gis mngon par rdzogs par byang chub pa'i sgo zad mi shes pa ston cing / chos ston kyi dbyings bsam gyis mi khyab pas yongs su smin pa dang rnam par 'dul bar byed pa'i 'od ces bya'o/ /byang chub sems dpa' kun tu 'bar ba</text></item>
<item><p>55a1</p><section>phal chen</section><text>seng ge'i rgyal mtshan gyi rnam par thar pa ni/ byang chub sems dpa' thams cad kyi bsod nams kyi tshogs dang zhing yang dag par 'byung ba la rnam par lta ba zhes bya'o/ /byang chub sems dpa' dpal gyi 'od zer kun tu 'od 'phro'i rnam</text></item>
<item><p>55a2</p><section>phal chen</section><text>par thar pa ni/ rdzu 'phrul gyi yul gyi rnam par spyod pa don yod pa zhes bya'o/ /byang chub sems dpa' yon tan rgya mtsho kun tu sgra dbyangs rgyal mtshan gyi rnam par thar pa ni/ sangs rgyas kyi zhing gi rgyan thams cad 'khor gyi dkyil 'khor du yang dag par ston pa</text></item>
<item><p>55a3</p><section>phal chen</section><text>zhes bya'o/ /byang chub sems dpa' de bzhin gshegs pa'i spyod yul ye shes kun tu snang ba'i 'od kyi rnam par thar pa ni/ de bzhin gshegs pa'i rjes su kun nas song zhing chos kyi dbyings la rnam par spyod pa'i sprin chen po'i snying po zhes bya'o/ /byang chub</text></item>
<item><p>55a4</p><section>phal chen</section><text>sems dpa' gtsug na rin chen kun tu rgyal mtshan gyi rnam par thar pa ni/ 'gro ba thams cad kyi spyod pa la rab tu zhugs shing byang chub sems dpa'i spyod pa mtha' yas pa shin tu 'byung ba zhes bya'o/ /byang chub sems dpa' rgyal ba'i gsung kun tu 'jam dbyangs</text></item>
<item><p>55a5</p><section>phal chen</section><text>kyi rnam par thar pa ni/ sangs rgyas thams cad bsnyen bkur zhing mchod par nye bar 'gro ba'i snying po zhes bya'o/ /byang chub sems dpa' bsod nams mi zad dri med kun tu gzi brjid kyi rnam par thar pa ni/ rdzu 'phrul dang rnam par 'phrul pa thams cad kyi byin gyi rlabs</text></item>
<item><p>55a6</p><section>phal chen</section><text>rgya chen po 'byung ba zhes bya'o/ /byang chub sems dpa' mtshan gyi 'od zer kun tu snang ba'i rnam par thar pa ni/ de bzhin gshegs pa'i sku med pa las sangs rgyas kyi yul thams cad 'byung ba zhes bya'o/ /de nas byang chub sems dpa' sems dpa' chen po dge ba</text></item>
<item><p>55a7</p><section>phal chen</section><text>dri ma med pa'i gzi brjid kyi 'od yid du 'ong bas sangs rgyas kyi mthus/ byang chub sems dpa'i rnam par thar pa rgya mtsho'i phyogs thams cad la rnam par bltas nas/ de'i tshe tshigs su bcad pa 'di dag smras so/ /ji snyed gang dag phyogs rnams kun</text></item>
<item><p>55b1</p><section>phal chen</section><text>gyi zhing / /rgyal bas de kun skad cig thugs kyis sbyangs/ /'gro ba kun tu zhi ba med pa'i gsung / /sangs rgyas chos kyi 'khor lo rgya chen bskor/ /skad cig thugs kyi chos dbyings kun bkang ste/ /mtha' yas spyod yul dbyings rnams rgyal ba ston/ /</text></item>
<item><p>55b2</p><section>phal chen</section><text>'gro ba kun lam snying po byang chub tu/ /byang chub 'tshang rgya rnam par 'phrul pa mdzad/ /bskal pa brgya phrag stong rnams tshad med du/ /de bzhin gshegs pas sngan cad spyod spyad de/ /nam mkha' 'dra bar byas nas rab bkye zhing / /sangs rgyas zhing 'di sngon tshe rab</text></item>
<item><p>55b3</p><section>phal chen</section><text>tu sbyangs/ /mtha' dang dbus med bskal par la la yis/ /skyo ba med par rgyal ba'i yul bsams kyang / /sangs rgyas rdzu 'phrul stobs la dbus med pa/ /phyi ma'i mtha' yi bskal pa kun tu 'gengs/ /rgyal ba'i rdzu 'phrul yul la rnam par ltos/ /</text></item>
<item><p>55b4</p><section>phal chen</section><text>phyogs bcu'i zhing rgyan de dag rnam dag pa/ /rgyal bas 'dir ni kun kyang rab tu bstan/ /skad cig skad cig sna tshogs gzugs kyang snang / /bskal pa brgya stong tshad med pa dag tu/ /rgyal ba'i ba spu gcig mtha' shes par dka'/ /tshul rnams kun sgor</text></item>
<item><p>55b5</p><section>phal chen</section><text>sangs rgyas chags pa med/ /'gro ba 'di na rgya chen bsam yas mdzes/ /sngon tshe bskal par rgyal bas 'gro kun tu/ /sangs rgyas rgya mtsho rgya chen bsnyen bkur bas/ /de bas 'jig rten gtso la chos dbyings rnams/ /kun nas mchod pa mang po rgya</text></item>
<item><p>55b6</p><section>phal chen</section><text>chen 'byung / /phyogs rnams bkang ste sangs rgyas 'byung ba dag /rdul gyi sbubs su tshad med zhing yang ston/ /de dag yul du mi zad mtha' yas pa'i/ /bskal pa rgya mtshor byin gyis rlob pa mdzad/ /sngon tshe'i bskal par rgyal bas 'gro don spyad/ /thugs</text></item>
<item><p>55b7</p><section>phal chen</section><text>rje'i rgya mtsho tshad med rab skyed cing / /'gro ba rgya mtsho kun nas 'khor ba yi/ /'khor rnams rgya mtsho mtha' yas kun kyang sbyangs/ /sangs rgyas mtshan med sku med rdul dang bral/ /de bzhin nyid gnas chos dbyings snying po ste/ /'gro ba kun na mtha' yas</text></item>
<item><p>56a1</p><section>phal chen</section><text>gzugs su snang / /'gro ba kun gyi sdug bsngal kun zhi mdzad/ /de la byang chub sems dpa' 'od zer rgya mtsho 'od chen dpal gyi zla ba'i rnam par thar pa ni/ pha rol tu phyin pa dang sa'i shugs kyis sems can gyi khams kyi tshul dang / sangs</text></item>
<item><p>56a2</p><section>phal chen</section><text>rgyas kyi zhing rnam par dag pa yang dag par 'byung ba zhes bya'o/ /byang chub sems dpa' sprin gyi nga ro rgya mtsho dri med 'od kyi snying po'i rnam par thar pa ni/ byang chub sems dpa' thams cad kyi sems skad cig la chos kyi dbyings kyi tshul gyis khyim sna tshogs la rnam par</text></item>
<item><p>56a3</p><section>phal chen</section><text>lta ba zhes bya'o/ /byang chub sems dpa' yon tan rin chen 'byung ba ye shes dpal gyi gtsug phud kyi rnam par thar pa ni/ bskal pa bsam gyis mi khyab par 'gro ba rnams la mngon sum du yon tan dri ma med pas yongs su dag pa sgrub pa zhes bya'o/ /byang chub sems</text></item>
<item><p>56a4</p><section>phal chen</section><text>dpa' rgya chen 'od 'bar blo gros dbang phyug gi rnam par thar pa ni/ byang chub sems dpa' thams cad kyi snying po byang chub tu thog ma 'gro ba'i ye shes kyi phyogs yang dag par 'byung ba'i rgyun ces bya'o/ /byang chub sems dpa' pad+mo rnam par gnon pa 'od zer gtsug phud kyi</text></item>
<item><p>56a5</p><section>phal chen</section><text>rnam par thar pa ni/ sangs rgyas kyi chos thams cad tha dad par 'gro ba thams cad kyi dbang po dang / mos pa rgya mtsho'i 'od ces bya'o/ /byang chub sems dpa' kun tu ye shes sprin gyi nyi ma'i rgyal mtshan snang ba'i rnam par thar pa ni/ sangs rgyas kyi ye shes bsgrub</text></item>
<item><p>56a6</p><section>phal chen</section><text>par bskal pa mtha' yas pa dag tu byin gyis rlob cing rnam par spyod pa zhes bya'o/ /byang chub sems dpa' mthu stobs brtson 'grus rdo rje yangs pa'i snying po'i rnam par thar pa ni/ chos thams cad kyi phyag rgya mtha' dang dbus med pa la yang dag par 'jug pa</text></item>
<item><p>56a7</p><section>phal chen</section><text>zhes bya'o/ /byang chub sems dpa' spos kyi 'od 'phro shin tu 'bar ba'i 'od kyi rgyal mtshan gyi rnam par thar pa ni/ sangs rgyas da ltar byung ba thams cad kyi thog ma'i byang chub sems dpa'i spyod pa shes pa'i dkyil 'khor yang dag par sgrub pa zhes bya'o/ /</text></item>
<item><p>56b1</p><section>phal chen</section><text>byang chub sems dpa' rnam par snang mdzad yon tan yangs pa'i rgyal mtshan gyi rnam par thar pa ni/ rnam par snang mdzad kyi smon lam rgya mtsho thams cad kyi dbyings la rab tu gnas pa zhes bya'o/ /byang chub sems dpa' bsod nams yangs pa shin tu 'phags</text></item>
<item><p>56b2</p><section>phal chen</section><text>pa'i 'od mchog yon tan 'byung ba'i blo gros kyi rnam par thar pa ni/ sangs rgyas kyi yul zab mo chos kyi dbyings thams cad la kun nas rab tu gnas pa rnam par spyod pa zhes bya'o/ /de nas byang chub sems dpa' 'od zer rgya mtsho 'od chen dpal gyi zla bas/ sangs</text></item>
<item><p>56b3</p><section>phal chen</section><text>rgyas kyi mthus byang chub sems dpa' rnam par phye ba rgya mtsho mtha' yas pa la rnam par bltas nas/ de'i tshe tshigs su bcad pa 'di dag smras so/ /pha rol phyin pa rgya mtsho bsam yas dang / /sa yi dkyil 'khor rgya chen kun kyang yongs su rgyas/ /tshad</text></item>
<item><p>56b4</p><section>phal chen</section><text>med sems can rnam par 'dul ba'i tshe/ /sangs rgyas zhing yangs rnams kyang rnam par sbyangs/ /phyogs bcu'i sangs rgyas zhing kun rgyas byas te/ /sangs rgyas sems can khams sbyin 'dul mdzad pa/ /skad cig thugs kyis chos kyi 'khor lo dag /</text></item>
<item><p>56b5</p><section>phal chen</section><text>mtha' yas 'gro mnyam bsam pa tshim par ston/ /bskal pa rgya che mi zad mu med par/ /rgyal ba 'gro la mngon sum kun nas bzhugs/ /mgon pos sngan cad ji ltar sbyangs tshul du/ /rgyal bas spyod yul rnam dag rab tu bstan/ /chos rgyal de dag ji ltar</text></item>
<item><p>56b6</p><section>phal chen</section><text>rnam 'phrul pa/ /phyogs rnams rgya mtsho ma lus kun na snang / /snying po byang chub kun na'ang rgyal ba dag /'khor gyis bskor cing chos rnams gsung ba snang / /'gro ba'i bsam pa thams cad tshim mdzad cing / /'jig rten dag na sangs rgyas tshul kun mdzes/ /</text></item>
<item><p>56b7</p><section>phal chen</section><text>dbang po ji bzhin chos kyi char yang 'bebs/ /sangs rgyas chos sku yangs pa rnam par mdzes/ /de bzhin nyid ltar mtshan nyid lus med de/ /rgyal ba dri med 'od gsal chos kyi sku/ /ye shes zhi ba'i sku ni tshad med de/ /phyogs dbyings kun bkang chos kyi char</text></item>
<item><p>57a1</p><section>phal chen</section><text>yang 'bebs/ /chos rje thams cad stobs kyis rnam par dag /bde gshegs ye shes mkha' 'dra mtha' yas te/ /rgya chen 'gro ba mtha' dbus bkang zhing / /rgyal ba stobs la 'jug pa rab tu ston/ /sangs rgyas 'od kyis chos dbyings</text></item>
<item><p>57a2</p><section>phal chen</section><text>kun bkang zhing / /sangs rgyas spyod pa thams cad rdzogs par bstan/ /rgyal bas sngon tshe ji ltar rnam sbyangs pa/ /de bzhin ye shes sa rnams rgyal bas bstan/ /phyogs rnams kun tu rang byung rnam par mdzes/ /smon lam rnam par 'phrul pa ma lus ston/ /</text></item>
<item><p>57a3</p><section>phal chen</section><text>ji ltar sngon tshe rgyal bas yongs sbyangs pa/ rgyal ba'i 'od zer dra ba kun nas sgrog /sangs rgyas yul ni phyogs su zad pa med/ /dbus dang mtha' med gzhal med mtha' yas dbyings/ /chos dbyings kun tu chags med brnyes pa ni/ /sangs rgyas zhing rnams</text></item>
<item><p>57a4</p><section>phal chen</section><text>kun na shin tu mdzes/ /de'i tshe bcom ldan 'das kyi seng ge'i khri dang / pad mo'i ze ba'i dri thams cad dang / nor bu'i rgyal po thams cad kyi ngos dang / 'khor lo'i lte ba thams cad dang / me tog gi ze ba'i dri thams cad dang / stegs bu'i ngos thams cad dang /</text></item>
<item><p>57a5</p><section>phal chen</section><text>rta babs kyi sgo thams cad dang / nor bu'i gzugs kyi ngos thams cad dang / rin po che 'od 'phro ba'i sgo thams cad dang / 'od zer sgron ma'i sgo thams cad dang / seng ge'i khri'i rgyan gyi sgo thams cad nas/ sangs rgyas kyi zhing gi rdul shin tu phra ba snyed kyi byang chub</text></item>
<item><p>57a6</p><section>phal chen</section><text>sems dpa' mang po 'thon par gyur te/ 'di ltar byang chub sems dpa' rgya mtsho'i blo gros rnam par rol pa'i ye shes mngon par shes pa'i rgyal po zhes bya ba dang / byang chub sems dpa' sgra dbyangs kun tu sgrog pa dang / byang chub sems dpa' nor bu rin po che sna</text></item>
<item><p>57a7</p><section>phal chen</section><text>tshogs kyi 'od kyi dkyil 'khor gtsug phud dang / byang chub sems dpa' ye shes chen po nyi mas rab tu gnon pa'i blo gros dang / byang chub sems dpa' yon tan rin po che bsam gyis mi khyab pa ye shes rgya mtsho'i dpal dang / byang chub sems dpa' mig</text></item>
<item><p>57b1</p><section>phal chen</section><text>brgya pa pad+mo'i sna tshogs kyi gtsug phud dang / byang chub sems dpa' nam mkha'i tshul pad+mo sna tshogs kyi gtsug phud dang / byang chub sems dpa' gser gyi 'od 'phro gzi brjid dkyil 'khor gyi 'od dang / byang chub sems dpa' kun tu sgra chos kyi dbyings kyi dbyangs dang / byang chub</text></item>
<item><p>57b2</p><section>phal chen</section><text>sems dpa' sprin yid du 'ong ba dri ma med pa'i zla ba dang / de dag la pa byang chub sems dpa' sangs rgyas kyi zhing gi rdul shin tu phra ba snyed mchod pa'i sprin rnam pa sna tshogs rab tu 'gyed cing / 'di ltar nor bu rin po che'i me tog gi sprin thams cad ni rab tu 'byin/ spos</text></item>
<item><p>57b3</p><section>phal chen</section><text>kyi sprin thams cad ni shin tu 'gyed/ /rin po che'i 'od kyi dkyil 'khor gyi sprin thams cad ni mngon par 'byin/ yul mtha' yas pa'i spos kun tu 'phro ba'i bdug pa'i sprin ni rnam par 'gyed cing / nor bu nyi ma'i snying po 'khor lo'i 'od kyi dkyil 'khor gyi sprin ni rab tu</text></item>
<item><p>57b4</p><section>phal chen</section><text>gtong / sil snyan gyi sgra dbyangs yid du 'ong ba'i sprin ni rab tu sgrog /rin po che 'od 'phro ba kha dog mtha' yas pa'i sgron ma'i sprin gyis ni rab tu snang bar byed/ nor bu sna tshogs kyi shing gi yal ga las me tog gi dog pa ni rnam par spyod/ rin po che'i 'od dri ma med pa</text></item>
<item><p>57b5</p><section>phal chen</section><text>zad mi shes pa'i nor bu'i rgyal po'i char ni rab tu 'bebs/ rgyan mdzes pa thams cad yang dag par ston pa'i nor bu'i rgyal po'i sprin gyi char ni rab tu 'bebs shing / de lta bu dag la pa byang chub sems dpa' re re zhing yang sangs rgyas kyi zhing gi rdul shin tu phra ba snyed kyi</text></item>
<item><p>57b6</p><section>phal chen</section><text>mchod pa'i sprin gyi char rab tu 'bebs par byed cing lhags par gyur te/ bcom ldan 'das la lan brgya stong du mar g.yas phyogs su bskor ba byas te/ 'khor gyi dkyil 'khor rgya mtsho yod pa thams cad du mchod pa'i sprin rgyun mi 'chad pa'i char mngon par phab nas gang</text></item>
<item><p>57b7</p><section>phal chen</section><text>nas 'ongs pa'i phyogs su brten te/ de bzhin gshegs pa la mngon du bltas nas seng ge'i khri rin po che sna tshogs du ma'i pad+mo'i snying po can dag mngon par sprul te/ skyil mo krung bcas te 'khod par gyur to/ /byang chub sems dpa' de dag thams cad kyang spyod yul rgya</text></item>
<item><p>58a1</p><section>phal chen</section><text>mtsho rgya chen po yongs su dag pa rnams so/ /sgo kun nas chos kyi snang ba rab tu thob pa rnams so/ /de bzhin gshegs pa'i spyod yul chags pa med pa'i rjes su 'brang ba rnams so/ /tha dad pa yang dag par shes pa thams cad kyis chos rgya</text></item>
<item><p>58a2</p><section>phal chen</section><text>mtsho la zhugs pa rnams so/ /rnam par thar pa bsam gyis mi khyab pa'i snang ba rab tu thob pa rnams so/ /sgo kun nas de bzhin gshegs pa'i sa'i dbyings rab tu thob pa rnams so/ /gzungs kyi sgo rgya mtsho thams cad kyis chos rgya mtsho rab tu 'dzin pa rnams so/ /</text></item>
<item><p>58a3</p><section>phal chen</section><text>dus gsum mnyam pa nyid kyi ye shes kyi sa la rab tu gnas pa rnams so/ /dga' ba'i shugs rgya chen po rab tu thob pa rnams so/ /bsod nams kyi dkyil 'khor mu med pa yongs su dag pa'i rnams te/ chos kyi dbyings dang nam mkha' la rnam par rgyu zhing</text></item>
<item><p>58a4</p><section>phal chen</section><text>sangs rgyas thams cad mchod pa mngon par bsgrub pa la rab tu brtson pa sha stag go /de nas byang chub sems dpa' rgya mtsho'i blo gros rnam par rol pa'i ye shes mngon par shes pa'i rgyal pos sangs rgyas kyi mthus 'khor gyi dkyil 'khor rgya mtsho thams</text></item>
<item><p>58a5</p><section>phal chen</section><text>cad la rnam par bltas nas/ de'i tshe tshigs su bcad pa 'di dag smras so/ /sangs rgyas rnam par sangs rgyas mnyam nyid mkhyen/ /chags med rnyed pas nam mkha' lta bu ste/ /phyogs rnams zhing kun rab tu snang byas nas/ /'byam klas 'khor</text></item>
<item><p>58a6</p><section>phal chen</section><text>na bzhugs pa rnam par mdzes/ /bde gshegs rang byung mtha' dang dbus med de/ /thams cad phyogs kyi chos dbyings kun rgyas par/ /dbang phyug chen po kun gyis mchod bskor cing / /shing gi rgyal po kun gyi drung na bzhugs/ /de bzhin gshegs</text></item>
<item><p>58a7</p><section>phal chen</section><text>pa'i rdzu 'phrul stobs dag gis/ /skad cig sems la zad med yon tan gzugs/ /rnam thar gzhan dang gzhan dag thob pas mthong / /de bzhin gshegs pa'i yul ni mtha' yas so/ /bskal pa rgya mtshor sngan cad spyod pa'i tshe/ /de bzhin gshegs</text></item>
<item><p>58b1</p><section>phal chen</section><text>pas srid pa rgya mtsho 'dir/ /sna tshogs thabs kyis sems can smin byas pa/ /de dag rgyal ba de yi chos 'dzin to/ /yongs dag dri med 'khor rnams 'khod pa dag /thams cad sangs rgyas lta zhing rnam par gnas/ /pad+mo'i snying po pad+mo gdan bzhugs pa/ /</text></item>
<item><p>58b2</p><section>phal chen</section><text>tshogs kyi nang na rgyal ba mngon par mdzes/ /sangs rgyas gang na bzhugs pa'i seng ge'i khri/ /rin chen nor bu'i rgyal po'i 'od 'phro zhing / /spos 'phro sprin rnams mtha' yas rab tu 'byung / /snying po du ma'i me tog phreng spyangs pa'o/ /rin chen 'od 'phro'i sprin</text></item>
<item><p>58b3</p><section>phal chen</section><text>ni rtag tu 'gyed/ /'od zer sgron ma rgya chen rab tu 'bar/ /rta babs rnam pa sna tshogs rnams kyis brgyan/ /thub pa de bzhugs mngon par rab tu mdzes/ /sgra dbyangs yid du 'ong ba rab tu 'gyed/ /rin chen tshon du sna tshogs pad+mo 'phyang / /nor bu'i rgyal</text></item>
<item><p>58b4</p><section>phal chen</section><text>pos skar khung kun gnas brgyan/ /sangs rgyas de bzhugs rnam par rab tu mdzes/ /zla gam rin chen mang pos yongs su bzung / /rdo rje 'od 'phro snang ba'i snying pos brgyan/ /gtsug na nor bu'i byang chub sems dpas bzung / /sangs rgyas de bzhugs rnam</text></item>
<item><p>58b5</p><section>phal chen</section><text>par shin tu mdzes/ /phyogs bcur sprul pa'i dra ba rab bkye zhing / /de bzhin gshegs pa'i smon lam sgra yang sgrog /gzugs brnyan bzhin du zhing rnams kun na snang / /thub pa de 'dra'i seng ge'i gdan la bzhugs/ /de nas byang chub sems dpa' sgra dbyangs</text></item>
<item><p>58b6</p><section>phal chen</section><text>kun tu sgrog pas/ sangs rgyas kyi mthus 'khor gyi dkyil 'khor du yod pa thams cad la rnam par bltas te/ de'i tshe tshigs su bcad pa 'di dag smras so/ /'di ni bde gshegs sangs rgyas byin rlabs te/ /byang chub spyod pa sngan chad spyad pa dang / /sangs</text></item>
<item><p>58b7</p><section>phal chen</section><text>rgyas mchod pa'i mchod pa du ma dag /rgyal ba'i gdan las de dag thams cad snang / /spos 'od snang ba nor bu'i rgyal po can/ /me tog snying po seng ge'i gdan gyi 'khor/ /rgyan rnams thams cad gzugs brnyan gyur pa dang / /'khor rnams de dag thams</text></item>
<item><p>59a1</p><section>phal chen</section><text>cad kun bkang ste/ /skad cig skad cig rgyan gyi kha dog kun/ /rnam pa du mar sangs rgyas gdan las snang / /sems can ji ltar mos pa de dag kyang / /'khod cing sangs rgyas tshad med gdan la lta/ /rin chen lda ldi pad+mo</text></item>
<item><p>59a2</p><section>phal chen</section><text>mang btags pa/ /phyi zhing byang chub sems dpa' mang po rnams/ /sgra dbyangs yid du 'ong ba rab 'byin cing / /sangs rgyas gdan la bzhugs la stod pa byed/ /sangs rgyas bsod nams tshad med nam mkha' bzhin/ /'di dag rgyan kun de las rab tu byung / /</text></item>
<item><p>59a3</p><section>phal chen</section><text>sa rnams re re'i rgyan rnams gang yod pa/ /'gro ba kun gyis de dag bsam mi nus/ /mi phyed mtshams kyi rdo rje sna tshogs pa/ /'khor yangs rnam dag shin tu mnyam pa ste/ /nor bu'i dra ba sna tshogs kun tu bkram/ /byang chub shing gi sa yi 'khor</text></item>
<item><p>59a4</p><section>phal chen</section><text>kun to/ /sa phyogs gang na rgyal ba'i gdan yod pa/ /kha dog mtha' yas rgya chen sna tshogs te/ /me tog mngon gtor rin chen rnam par bkram/ /gser tshon mdzes pas de ni rab tu brgyan/ /sa yi lha mo de dag rab dga' zhing / /skad cig sems</text></item>
<item><p>59a5</p><section>phal chen</section><text>kyis mi zad sa yang ston/ /kun kyang rgyal ba'i zhal du mngon lta zhing / /kha dog thams cad rgyan gyi sprin gtong ngo / /rin chen sgron ma mang po gsal bar 'bar/ /spos mang dri zhim mang po rtag tu 'byung / /dus dang tshod kyi rnam pa mang ston cing / /lha</text></item>
<item><p>59a6</p><section>phal chen</section><text>rnams kun kyang sangs rgyas mchod pa byed/ /phyogs rnams bcu na zhing rnams ji snyed pa/ /de dag sa rgyan phun sum tshogs yod pa/ /de dag kun kyang sa dkyil 'di na snang / /sangs rgyas byin rlabs mnyam pa med pas byung / /de nas byang chub</text></item>
<item><p>59a7</p><section>phal chen</section><text>sems dpa' nor bu rin po che sna tshogs kyi 'od kyi dkyil 'khor gtsug phud kyis sangs rgyas kyi mthus 'od kyi dkyil 'khor yod pa thams cad la rnam par bltas nas/ de'i tshe tshigs su bcad pa 'di dag smras so/ /sngan cad spyad pa spyod pa'i tshe de dag /</text></item>
<item><p>59b1</p><section>phal chen</section><text>zhing kun phun sum tshogs pa mthong ba rnams/ /snying po byang chub 'khor gyi sa 'di la/ /zad sa dang de dag rab tu snang / /rnam par yangs pa gang na snang ba yi/ /sa la rin chen mdzes kun rnam par bkram/ /rin chen mang pos dkyil 'khor kun tu gtor/ /</text></item>
<item><p>59b2</p><section>phal chen</section><text>sangs rgyas 'od kyi sprin kyang rab tu snang / /sa rnams kun brgyan shing gi dam pa'i drung / /kun nas nor bu'i rgyal pos rgyan byas las/ /bsod nams 'od kyi dbyangs kyi 'brug sgra 'byung / /sangs rgyas rdzu 'phrul tshul yang rab tu brjod/ /rin chen mang po</text></item>
<item><p>59b3</p><section>phal chen</section><text>sgron ma'i char phab cing / /rin chen mdzes par bkod pa rnam par mdzes/ /sgra dbyangs kun gyi 'brug sgra shin tu sgrog /sa yi lha rnams sa yang yang dag ston/ /rin chen 'od 'phro sgron ma rnam par snang / /'od zer sprin ni sa las rab tu 'byung / /nor bu</text></item>
<item><p>59b4</p><section>phal chen</section><text>dra ba sil ma kun nas bkram/ /rin chen sna tshogs rigs kyi yan lag brgyan/ /sa rnams kun nas mdzes pa 'di dag ltos/ /rin chen mang po tshon bzang rgyan du bkye/ /'gro ba dag la chos kyi rgya mtsho sgrog /de dag chos nyid rnam par dag pa mthong / /</text></item>
<item><p>59b5</p><section>phal chen</section><text>ma lus phyogs na sangs rgyas thams cad kyi/ /byang chub shing gi phun sum tshogs pa dag /sa yi dkyil 'khor 'di na kun snang ste/ /de dag chos nyid rnam par dag pa brjod/ /sangs rgyas gdan las chos rnams rgya mtsho yi/ /chos sgo bde bar</text></item>
<item><p>59b6</p><section>phal chen</section><text>gshegs pas gang gsungs pa/ /sems can kun kyi bsam pa ji bzhin du/ /sa 'khor rnams kyang kun nas rab tu 'byung / /dri zhim 'od rnams rtag tu 'byung bas na/ /de dag ji bzhin snod kyi 'gro ba 'gengs/ /srog chags rnams kyi nyon mongs</text></item>
<item><p>59b7</p><section>phal chen</section><text>zhi bar byed/ /sa 'khor de nas de 'dra rab tu sgrog /sangs rgyas rdzu 'phrul phun sum gang dag dang / /dri med sa ni gang gis mdzes gyur pa'i/ /phun sum tshogs pa'i rgyan rnams re re zhing / /bskal pa bye ba dag tu 'ang brjod nus/ /de nas byang chub</text></item>
<item><p>60a1</p><section>phal chen</section><text>sems dpa' ye shes chen po'i nyi mas rab tu gnon pa'i blo gros kyis/ sangs rgyas kyi mthus 'khor gyi dkyil 'khor yod pa thams cad la rnam par bltas te/ de'i tshe tshigs su bcad pa 'di dag smras so// //</text></item>
<item><p>60a2</p><section>phal chen</section><text>sangs rgyas rmad ga cad ces bya ba shin tu rgyas pa chen po'i mdo/ bam po lnga pa/ 'jig rten kun gyi bsam pa tshim mdzad cing / /sangs rgyas chos kyi gzhal med khang na mdzes/ /'byam klas phyogs rnams kun tu mngon sum du/ /sangs rgyas</text></item>
<item><p>60a3</p><section>phal chen</section><text>'gro gtso gzhal med khang na snang / /rin chen kun gyi snying po rab tu brgyan/ /rgyan rnams kun gyis de bzhin mdzes shing 'bar/ /sangs rgyas pho brang 'od ni bsam khyab/ /de na bzhugs shing sangs rgyas rab tu mdzes/ /ka ba'i rgyan ni nor bu sna tshogs te/ /</text></item>
<item><p>60a4</p><section>phal chen</section><text>phyogs rnams kun sgor rta babs sprin kyang bris/ /stegs bu'i phreng ba kun nas rgyan du bkod/ /gser gyi dril bu'i sprin kyang rnam par brgyus/ /me tog bla re rnam pa sna tshogs ltos/ /rin chen shing sdong dar gyi bla re bres/ /nor bu thams cad sgo nas phreng ba</text></item>
<item><p>60a5</p><section>phal chen</section><text>'brul/ /de nas ye shes rgya mtshor rab tu mdzes/ /spos dri rgyal mtshan rin chen dra ba ste/ /'od zer sgron ma'i sprin gyis kun tu g.yogs/ /rgyan rnams sna tshogs kun nas shin tu bres/ /de na sangs rgyas rab tu 'phags pa bzhugs/ /phyogs rnams</text></item>
<item><p>60a6</p><section>phal chen</section><text>kun sgo sprul pa'i sprin gyi rnams/ /dbyangs kyis 'jig rten khyab par grag byed cing / /'byam klas phyogs kyi sems can rnam 'dul ba/ /sangs rgyas pho brang 'di na de dag grag /me tog shing dang rin chen spungs spel ba/ /'phags pa phyogs rnams</text></item>
<item><p>60a7</p><section>phal chen</section><text>kun tu mngon par mdzes/ /de las dus gsum zhing rnams thams cad kyang / /gzugs brnyan gyur par de dag rab tu snang / /phyogs rnams kun tu rin chen mang bkye ba/ /de dag sna tshogs mdzes par rnam par 'bar/ /phyogs rnams kun tu skar khung</text></item>
<item><p>60b1</p><section>phal chen</section><text>mdzes par brgyan/ /rta babs mda' yab sna tshogs mang pos brgyan/ /dri med 'od zer kun nas snang ba yi/ /sangs rgyas pho brang rnam pa bsam yas te/ /gzhal med khang mang thams cad de la snang / /de dag kun na'ang rgyal ba bzhugs shing mdzes/ /phyogs</text></item>
<item><p>60b2</p><section>phal chen</section><text>rnams kun na 'khor rnams ji snyed pa/ /rgyal ba'i pho brang 'dir ni kun bzhugs kyang / /mtha' med dbus mu yang de bzhin du/ /rang byung sangs rgyas pho brang de na bzhugs/ /de nas byang chub sems dpa' yon tan rin po che bsam gyis mi khyab pa ye shes rgya mtsho</text></item>
<item><p>60b3</p><section>phal chen</section><text>dpal gyis/ sangs rgyas kyi mthus/ 'khor gyi dkyil 'khor rgya mtsho yod pa de dag thams cad la rnam par bltas te/ de'i tshe tshigs su bcad pa 'di dag smras so/ /sangs rgyas zhing rdul shin tu phra snyed kyi/ /bsod nams rgya mtsho rnam par rab sbyangs te/ /</text></item>
<item><p>60b4</p><section>phal chen</section><text>sangs rgyas rdzu 'phrul smon lam yang dag byung / /snying po byang chub dri med rnam par mdzes/ /spos zhim thams cad rtsa ba yang dag rgyu/ /yid bzhin nor mchog rgyal pos kun nas brgyan/ /rdo rje phye ma'i nor bu'i rgyal po bris/ /shing sdong rtsa ba rin chen kun</text></item>
<item><p>60b5</p><section>phal chen</section><text>las byas/ /rdo rje phye ma'i nor bu 'khor lo 'byung / /lhun rnams thams cad rin chen rgyan gyis brgyan/ /yal ga stug po sprin ltar kun nas 'khyil/ /snying po byang chub de na rgyal ba mdzes/ /yal ga dog pa kun nas mngon pa ste/ /'khor rnams snum</text></item>
<item><p>60b6</p><section>phal chen</section><text>'jam phyogs rnams kun tu 'phags/ /me tog 'bras bu rgyun rnams kun kyang 'gyed/ /snying po byang chub rgya chen bsam khyab/ /'od rnams bkye ba phyogs su rnam par mdzes/ /dri ma med pa'i 'od 'bar zad mi shes/ /yal ga'i sgo nas sprin kun char</text></item>
<item><p>60b7</p><section>phal chen</section><text>yang 'bebs/ /snying po byang chub smon lam yangs pa byung / /me tog nor dang rin chen mi zad nor/ /mu tig nor bu phyogs rnams kun nas brgyus/ /phye ma nor gyi gnas kyi sprin 'gyed de/ /snying po byang chub phyogs rnams kun tu 'byin/ /bde gshegs</text></item>
<item><p>61a1</p><section>phal chen</section><text>snying po byang chub 'di la ltos/ /pad+mo'i dra ba nor bu dri med mang / /rin chen 'od zer dkyil 'khor kun nas 'phro/ /dril bu'i dra ba sprin gyi sgra dbyangs 'byin/ /phyogs bcu'i shing bzang gzugs rnams gang yod pa/ /'byam klas</text></item>
<item><p>61a2</p><section>phal chen</section><text>zhing gi ma lus thams cad dag /byang chub shing la de dag kun nas snang / /de drung sangs rgyas dri med rnam par mdzes/ /yal ga kun nas rin chen mi zad nor/ /byang chub sems dpa' dag kyang rtag 'byung zhing / /bsod nams rgya chen dkyil 'khor char</text></item>
<item><p>61a3</p><section>phal chen</section><text>phab ste/ /phyogs bcur rgyal ba mchod phyir de dag 'dong / /de bzhin gshegs pa sngan cad cir gyur dang / /byang chub spyod las byung ba 'di dag ltos/ /yal ga kun nas rin chen nor mi zad/ /sangs rgyas yul kun bsam gyis khyab po/ /de nas</text></item>
<item><p>61a4</p><section>phal chen</section><text>byang chub sems dpa' brgya pa pad mo sna tshogs kyi gtsug phud kyis/ /sangs rgyas kyi mthus 'khor rgya mtsho yod pa thams cad la rnam par bltas nas/ de'i tshe tshigs su bcad pa 'di dag smras so/ /dus gsum gshegs pa'i rgyal ba'i rnam 'phrul</text></item>
<item><p>61a5</p><section>phal chen</section><text>ba/ /de dag rin chen sgo nas kun kyang grags/ /de ni mtha' dang dbus yang pa ste/ /snying po byang chub 'di la kun snang ngo / /me tog mang po'i phreng ba sbyangs bkye zhing / /'od zer sprin gyis phyogs rnams kun bkang ste/ /byang chub shing la gnas</text></item>
<item><p>61a6</p><section>phal chen</section><text>pa'i lha yi rnams/ /sangs rgyas blta zhing rtag tu mchod pa byed/ /spos kyi rgyal mtshan nor bu sna tshogs 'bar/ /spos kyi 'od 'phro bdug spos rtag tu 'byung / /'khor gyi rgya mtsho kun la khyab par zhim/ /shing gi rgyal po de phyir phyogs su mdzes/ /</text></item>
<item><p>61a7</p><section>phal chen</section><text>pad+mo 'brul ba stug cing gser mdog 'dra/ /rgyal ba'i sprin sgra rtag par rab tu 'gyed/ /phyogs bcu'i zhing rnams ma lus khyab byas shing / /sems can rnams kyi nyon mongs gdung ba sel/ /rgyal ba'i 'khor ni tshad med rgya che ste/ /phyogs rnams kun</text></item>
<item><p>61b1</p><section>phal chen</section><text>nas snying po byang chub la/ /gzugs brnyan snang zhing dri med 'od mchog 'gyed/ /byang chub shing gi rnam 'phrul 'di dag ltos/ /smon lam sgra dang dbyangs kyi mar me rnams/ /rin chen sna tshogs yal ga kun nas 'bar/ /srid pa rgya mtsho kun na sngan cad</text></item>
<item><p>61b2</p><section>phal chen</section><text>du/ /rgyal ba'i spyod pa ji ltar byung ba ston/ /byang chub lha rnams zhing gi rdul snyed do/ /de dag thams cad snying po byang chub gnas/ /thub pa'i byang chub shing la skad cig cing / /rnam thar gzhan dang gzhan mang de dag ston/ /rang byung spyad pa thams cad spyod</text></item>
<item><p>61b3</p><section>phal chen</section><text>pa'i tshe/ /sngon chad de bzhin gshegs pa gang mchod pa/ /de dag mtshan bcas sngon gyi sbyor bcas pa/ /thams cad rin chen sgo nas rab tu 'byung / /phyogs bcu'i sems can ji snyed snod gyur pa/ /de dag thams cad 'di las sgra 'byung ste/ /de dag</text></item>
<item><p>61b4</p><section>phal chen</section><text>cis 'dul rnam dag ci 'dra ba'ang / /snying po byang chub 'di las kun brjod do/ /byang chub shing rnams mtha' yas phyogs kun na/ /bsam gyis khyab rgyan gyi sprin can dag /mtha' yas sna tshogs rgyan pa thams cad kyang / /sngan cad de bzhin</text></item>
<item><p>61b5</p><section>phal chen</section><text>gshegs pas yongs sbyangs pa'o/ /de nas byang chub sems dpa' gser gyi 'od 'phro gzi brjid dkyil 'khor gyi 'od kyis sangs rgyas kyi mthus/ 'khor gyi dkyil 'khor yod pa thams cad la rnam par bltas nas de'i tshe tshigs su bcad pa 'di dag smras so/ /</text></item>
<item><p>61b6</p><section>phal chen</section><text>srid pa'i rgya mtshor byang chub spyod mdzad tshe/ /mos pa'i dkyil 'khor yongs su smon dag cing / /gnas dang gnas min stobs rnams thugs chud pa'i/ /bde gshegs stobs rnams rnam par dag pa mthong / /bskal pa kun tu rgya mtsho'i las sbyangs te/ /</text></item>
<item><p>61b7</p><section>phal chen</section><text>mnyam nyid chos bsgoms ji ltar bsgrubs pa rnams/ /sangs rgyas 'od las de bzhin phyogs bkang zhing / /las rnams rgya mtsho de bzhin rab tu brjod/ /sna tshogs thabs kyis 'byam klas stobs spyod tshe/ /bskal pa snga mar 'gro ba'i dbang po bzhin/ /</text></item>
<item><p>62a1</p><section>phal chen</section><text>yongs su smin byas de bas 'khor kun kyang / /sems dag sangs rgyas dbang po'i stobs la 'jug /'jig rten kun gyi mos pa sna tshogs dang / /bsam pa ji bzhin sbyor ba rnam spyod pa/ /de dag ji bzhin rgyal ba chos ston te/ /rang byung</text></item>
<item><p>62a2</p><section>phal chen</section><text>mos pa mkhyen pa'i stobs ston to/ /phyogs rnams ma lus zhing rnams rgya mtsho dang / /'byam klas sems can khams dang chos kyi khams/ /nam mkha'i khams rnams mnyam nyid mkhyen mi rtog /rang byung spu rtser khams mkhyen stobs kyang bston/ /bde</text></item>
<item><p>62a3</p><section>phal chen</section><text>gshegs ye shes rgya chen kun tu 'gro/ /skad cig gcig gis dus gsum ma lus 'gengs/ /phyogs dang zhing dang bskal pa 'gro bkang zhing / /sems can kun la stobs 'jug mngon par bstan/ /bsam gtan rnam thar stobs mtha' dbus med pa/ /</text></item>
<item><p>62a4</p><section>phal chen</section><text>ting 'dzin rgya mtsho'i tshul ni 'gro kun snyed/ /thams cad rgyal ba'i sku la bstan pas na/ /sems can bsam pa'i chos kyi nyon mongs sel/ /sangs rgyas ye shes dus gsum sgrib pa med/ /skad cig kun la dus gsum spu rtser bstan/ /zhing dang</text></item>
<item><p>62a5</p><section>phal chen</section><text>sems can sangs rgyas de bzhin chos/ /de ltar rgyal bas rjes su dran stobs bstan/ /thub pa'i spyan ni nam mkha' mnyam pa ste/ /de nas chos dbyings ma lus gsal bar gzigs/ /thams cad tshul gyis chags med gzhal yas khang / /</text></item>
<item><p>62a6</p><section>phal chen</section><text>brnyes pas ye shes spyan ni rnam mang bstan/ /'jig rten kun gyi sbyor mang ji snyed dang / /'gro ba'i bag chags bag nyal ma lus par/ /thabs sgo kun nas nyon mongs zhi mdzad cing / /rgyal ba 'jig rten gang bar kun nas byung / /de nas byang</text></item>
<item><p>62a7</p><section>phal chen</section><text>chub sems dpa' chos kyi dbyings kyi dbyangs kun nas sgrog pas/ sangs rgyas kyi mthus 'khor rgya mtsho yod pa thams cad la rnam par bltas nas/ de'i tshe tshigs su bcad pa 'di dag smras so/ /rgya chen sangs rgyas byin rlabs phyogs kun</text></item>
<item><p>62b1</p><section>phal chen</section><text>tu/ /sangs rgyas ston kyang rtog pa mi mnga' ste/ /pha rol phyin pa rgya chen yongs bkang ba/ /byang chub spyod pa rgya chen de dag snang / /'gro ba rnams la thugs rje che bskyed cing / /sbyin pa'i mthar phyin sngon chad sbyangs pas na/ /de phyir thub pa'i sku ni mtshan gyis</text></item>
<item><p>62b2</p><section>phal chen</section><text>rgyas/ /'gro ba kun gyis blta zhing dga' ba bskyed/ /bskal pa rgya mtsho mang po mtha' yas ston/ /tshul khrims pha rol phyin pa yongs sbyangs pas/ /de phyir bskal pa phyogs su dri med cing / /shin tu 'phags par 'jig rten sdug bsngal sel/ /ma</text></item>
<item><p>62b3</p><section>phal chen</section><text>log mnyam pa nyid la dad bskyed de/ /sngon chad bzod pa'i dkyil 'khor rnam sbyangs pas/ /'gro dang mtshungs mnyam yon tan kun ston to/ /de bas phyogs su 'od rnams shin tu 'phro/ /bskal pa rgya mtsho mang por sngon spyod tshe/ /'gro ba rnams kyi sgrib</text></item>
<item><p>62b4</p><section>phal chen</section><text>pa 'thibs po bsal/ /de phyir phyogs bcu'i 'gro ba kun bkang ste/ /zhing rab drung na rgyal ba mngon par mdzes/ /bsam gtan yan lag rgya mtsho spyod pa'i tshe/ /bskal pa yangs par rgyal ba rab tu spyad/ /de bas 'gro ba'i gzhal med dga' ba bskyed/</text></item>
<item><p>62b5</p><section>phal chen</section><text>nyon mongs dri mas bsgribs pa kun kyang sel/ /sangs rgyas rgya mtsho'i drung du sngon spyad cing / /shes rab mthar phyin rgyal bas sngon bkang ste/ /'gro ba'i gti mug mun pa yongs su bsal/ /de bas rgyal ba kun tu rnam par mdzes/ /'gro ba kun</text></item>
<item><p>62b6</p><section>phal chen</section><text>mnyam thabs sgo thams cad kyis/ /yang dag byung zhing 'gro ba rnam sbyangs pas/ /phyogs rnams kun na kun la mngon par bzhugs/ /phyi ma'i bskal par 'gro ba mngon du lta/ /smon lam pha rol phyin pa rab spyod tshe/ /bskal pa rgya mtsho shin tu</text></item>
<item><p>62b7</p><section>phal chen</section><text>rgya che zhing / /phyi ma'i bskal pa 'gro ba'i sprin mnyam par/ /spyad pas de phyir 'gro ba kun na mdzes/ /rgyal bas chos kun stobs kyi mthar phyin pa/ /bskal pa gzhal yas mang por yongs su sbyangs/ /de phyir rang byung stobs kyi pha rol phyin/ /</text></item>
<item><p>63a1</p><section>phal chen</section><text>phyogs kyi zhing rnams kun na de phyir 'phags/ /thams cad mkhyen nyid nam mkha' mtshungs mnyam pa'i/ /ye shes kun gyi sgo nas sngon sbyangs pas/ /de phyir chags med ye shes pha rol phyin/ /phyogs bcu kun na rgyal ba mngon par</text></item>
<item><p>63a2</p><section>phal chen</section><text>mdzes/ /de nas byang chub sems dpa' sprin yid du 'ong ba dri ma med pa'i zla bas sangs rgyas kyi mthus/ 'khor rgya mtsho yod pa thams cad la rnam par bltas nas/ de'i tshe tshigs su bcad pa 'di dag smras so/ /sangs rgyas rdzu 'phrul yul ni phyogs rnams kyi/ /</text></item>
<item><p>63a3</p><section>phal chen</section><text>'gro ba'i rgyud dbyings nam mkha' mnyam par snang / /sa rnams yangs pa ji ltar sngon bskyed pa/ /de bzhin kun kyang rin chen sgo nas brjod/ /dang po'i sa ni dga' ba'i shugs kyi yul/ /chos dbyings kun gyi bde gshegs rnams mthong zhing / /gzhal med</text></item>
<item><p>63a4</p><section>phal chen</section><text>bskal par dri med yongs gsungs pas/ /chos dbyings yangs la ye shes rab tu byung / /thams cad chos la dri sa gnyis te/ /bskal pa rgya mtsho mang por rnam spyad cing / /rgyal ba tshad med rgya mtsho mchod byas nas/ /'gro ba tshad med dri med sbyangs</text></item>
<item><p>63a5</p><section>phal chen</section><text>pas byung / /bsod nams dkyil 'khor 'od ni sa gsum ste/ /snying po bzod pa'i dkyil 'khor lhag mthong brten/ /gang du de skyes rin chen sgo dag nas/ /chos kyi sprin ni rgya chen rab tu thos/ /'od 'phro rgya mtsho ldan pa gzhal med sa/ /mthu yi 'khor 'od</text></item>
<item><p>63a6</p><section>phal chen</section><text>snying po snying rje ste/ /zhing rnams kun tu sgrib dang mnyam pa'i lus/ /'gro ba'i nyon mongs kun nas rnam sbyangs pa'o/ /dga' rgyal snying po mnyam dbyings mnyam nyid de/ /zhing rnams kun tu 'gro zhing zhi la gzhol/ /sa rnams chos yul kun nas rab tu</text></item>
<item><p>63a7</p><section>phal chen</section><text>skyes/ /de yang rnam dag ji bzhin rgyal bas bstan/ /shes rab rgya mtsho yangs pa'i sprin la spyod/ /'byam klas chos kyi mthar thug rnam pa kun/ /zhing rnams kun la mngon sum nam mkha' 'dra/ /de 'byung byang chub shing chen 'di las grag /chos dbyings</text></item>
<item><p>63b1</p><section>phal chen</section><text>mtha' dang mnyam pa'i lus can te/ /'gro ba kun 'gengs 'gro ba kun snang byed/ /'byam klas thabs kyi sgo nas rnam par dag /ring du song mchog de ni rgyal bas bstan/ /thams cad chos dang smon lam spyod mang dang / /zhing rnams rgya mtsho'i dbyings kyang mnyam</text></item>
<item><p>63b2</p><section>phal chen</section><text>rtogs pas/ /bskal pa kun tu 'gro mchog mi g.yo ste/ /gzhal med sa de'i sprin kyang rab tu sgrog /tshad med yul can stobs kyis rab tu snang / /rdzu 'phrul chos kyis 'gro zhing stobs la 'jug /'di ni rdul med dge ba'i blo gros sa/ /bskal pa rgya</text></item>
<item><p>63b3</p><section>phal chen</section><text>mtshor byang chub shing las brjod/ /chos kyi sprin ni rgya chen sa bcu ste/ /dus rnams kun 'gengs nam mkha'i rang bzhin 'dra/ /sangs rgyas yul gyi sgra dang dbyangs kun tu/ /rgyal ba'i byin gyis 'di las rab tu grag /de nas byang chub sems dpa' rnam</text></item>
<item><p>63b4</p><section>phal chen</section><text>par gnon pa gti mug med pa'i 'od zer gyi rgyal mtshan gyis sangs rgyas kyi mthus phyogs bcur rnam par bltas nas/ de'i tshe tshigs su bcad pa 'di dag smras so/ /rnam pa du mar 'khor rnams gnas pa ni/ /dad pa sna tshogs yongs su dag pa'i sems/ /</text></item>
<item><p>63b5</p><section>phal chen</section><text>rgyan dang yul rnams kun la rab tu zhugs/ /de dag sangs rgyas ye shes 'jug par 'gyur/ /phan tshun smon lam rnam dag spyod yul te/ /dag pa mtha' yas bya ba rab tu byas/ /de bzhin gshegs pa'i rnam 'phrul thams cad kyang / /gzhan dang gzhan</text></item>
<item><p>63b6</p><section>phal chen</section><text>gyi sgo nas rab tu mthong / /bde gshegs chos kyi sku la zhugs pa dag /la las rgyal ba'i chos sku de nyid la/ /kun tu sprin 'dra gzhal du med pa yi/ /mtha' yas chos kyi rang bzhin chos nyid mthong / /la las rgyal ba'i gzugs sku de nyid la/ /</text></item>
<item><p>63b7</p><section>phal chen</section><text>phyogs bcu kun tu rnam par 'phrul mdzad cing / /yon tan mtha' yas 'od sprin rab 'bar ba/ /'gro ba ngang tshul sprin du gyur par mthong / /la la rgyal ba'i ye shes chags med 'jug /dus gsum mnyam nyid mkha' dang 'dra ba'i sku/ /'gro ba kun</text></item>
<item><p>64a1</p><section>phal chen</section><text>gyi bsam pa'i tshul 'byung ba'i/ /sangs rgyas stobs la rab tu 'jug pa mthong / /sangs rgyas gsung ni thogs pa med 'byung ste/ /phyogs kun zhing rnams ma lus rgyas 'gyur zhing / /'gro ba snod bzhin bskul bar byed pa yi/ /de bzhin</text></item>
<item><p>64a2</p><section>phal chen</section><text>gshegs pa'i gsung la la la 'jug /la la sangs rgyas snang ba sna tshogs 'jug /sna tshogs snang bas 'gro ba kun bkang zhing / /rgyal ba'i rdzu 'phrul kun tu snang mdzad pa'i/ /sangs rgyas 'od ni la las der yang mthong / /ba spu'i sgo nas 'od zer rab bkye ba'i/ /</text></item>
<item><p>64a3</p><section>phal chen</section><text>'od zer rgya mtsho'i sprin la la la 'jug /sngan cad rgyal ba'i spyod pa bstan pa la/ /la la dga' zhing rgyal ba shes par byed/ /la las bsod nams sna tshogs mtshan gyi rnams/ /bde gshegs bsod nams 'byung ba ji bzhin mthong / /pha rol phyin pa rgya</text></item>
<item><p>64a4</p><section>phal chen</section><text>mtsho sbyong ba'i tshe/ /ji ltar dag gyur mtshan kyang la las mthong / /sgo rnams kun nas rgyal ba tshad de/ /mtha' dang dbus med chos kyi dbyings bkang zhing / /sangs rgyas byin rlabs kun rab brjod pa kun/ /rnam 'phrul sangs rgyas yul ni la las</text></item>
<item><p>64a5</p><section>phal chen</section><text>mthong / /de nas sangs rgyas kyi byin gyi rlabs kyis/ 'jig rten gyi khams me tog gi rgyan gyis brgyan pa'i gzhi dang snying po rgya mtsho thams cad rnam pa drug tu g.yos so/ /rab tu g.yos so/ /kun tu g.yos so/ /'gul to rab tu 'gul to/ /</text></item>
<item><p>64a6</p><section>phal chen</section><text>kun tu 'gul to/ /ldeg go rab tu ldeg go /kun tu ldeg go /chem chem rab tu chem chem/ kun tu chem chem mo/ /'ur 'ur rab tu 'ur 'ur/ kun tu 'ur 'ur ro/ /shig shig rab tu shig shig /kun tu shig shig go /'jig rten gyi dbang po de dag thams</text></item>
<item><p>64a7</p><section>phal chen</section><text>cad re res kyang mchod pa mngon par bsgrub pa'i sprin bsam gyis mi khyab pa'i char de bzhin gshegs pa'i 'khor gyi dkyil 'khor du mngon par rab tu phab po/ /'di ltar spos kyi me tog sna tshogs kyi sprin gyi char thams cad rab tu phab po/ /rin po che sna tshogs</text></item>
<item><p>64b1</p><section>phal chen</section><text>thams cad kyi sprin dang / rin po che'i 'od 'phro ba'i pad+mo'i dra ba thams cad kyi sprin dang / nor bu rin po che'i 'od kyi dkyil 'khor kha dog mtha' yas pa'i sprin dang / rin po che kha dog sna tshogs dang / mu tig thams cad kyi sprin dang / spos dang tsan+dan dang / rin po che</text></item>
<item><p>64b2</p><section>phal chen</section><text>thams cad kyi sprin dang / rin po che'i gdugs thams cad kyi sprin dang / nor bu'i rgyal po'i sgra dbyangs bzang po yid du 'ong ba'i sprin dang / nor bu'i nyi ma'i 'od zer gyi phreng ba mang po'i sprin dang / rin po che'i 'od zer gyi mdzod thams cad kyi sprin dang / rang rang gi</text></item>
<item><p>64b3</p><section>phal chen</section><text>lus las rgyan thams cad 'phyang ba'i sprin dang / de lta bu dag la pa 'jig rten gyi dbang po re res kyang mchod pa mngon par bsgrub pa'i sprin bsam gyis mi khyab pa'i char de bzhin gshegs pa'i 'khor gyi dkyil 'khor rgya mtsho thams cad du mngon par phab po/ /</text></item>
<item><p>64b4</p><section>phal chen</section><text>ji ltar 'jig rten gyi khams 'dir 'jig rten gyi dbang po rnams rab tu dga' bar gyur pa de bzhin du/ gzhi dang snying po me tog gi rgyan gyis brgyan pa'i 'jig rten gyi khams rgya mtsho'i 'jig rten gyi dbang po rnams re res kyang mchod pa mngon par bsgrub pa'i sprin gyi char</text></item>
<item><p>64b5</p><section>phal chen</section><text>de bzhin gshegs pa'i 'khor gyi dkyil 'khor rgya mtsho dag tu rab tu phab par gyur to/ /'jig rten gyi khams thams cad na yang 'jig rten gyi dbang po rnams mos pa gzhan dang gzhan dang / dmigs pa gzhan dang gzhan dang / /ting nge 'dzin gyi tshul gyi sgo rgya mtsho</text></item>
<item><p>64b6</p><section>phal chen</section><text>gzhan dang gzhan dang / tshogs gzhan dang gzhan dang / yang dag par sgrub pa gzhan dang gzhan dang / dga' ba'i shugs kyis spyod pa gzhan dang gzhan dang / phyogs kyi tshul gzhan dang gzhan dang / chos kyi tshul la 'jug pa gzhan dang gzhan dang / de bzhin</text></item>
<item><p>64b7</p><section>phal chen</section><text>gshegs pa'i yul dang / byin gyi rlabs la 'jug pa gzhan dang gzhan dang / yul dang stobs la 'jug pa gzhan dang gzhan dang / rnam par thar pa'i tshul rgya mtsho'i sgo gzhan dang gzhan gyis/ de bzhin gshegs pa'i snying po byang chub la bzhugs pa la khong</text></item>
<item><p>65a1</p><section>phal chen</section><text>du chud par byed do/ /'di na ji lta ba bzhin phyogs bcu'i chos kyi dbyings rgya mtsho'i nam mkha'i dbyings kyi mtha' klas pa'i 'jig rten gyi khams rgya mtsho thams cad na yang de bzhin no/ /'jig rten gyi dbang po thams cad kyi rgyan gyi tshul</text></item>
<item><p>65a2</p><section>phal chen</section><text>rab tu byung ba zhes bya ba'i ste le'u dang po'o// //de nas byang chub sems dpa' de dag dang / 'jig rten gyi dbang po de dag 'di snyam du sems par gyur te/ sangs rgyas bcom ldan 'das rnams la sangs rgyas kyi sa ni ji lta bu zhig</text></item>
<item><p>65a3</p><section>phal chen</section><text>mnga'/ sangs rgyas bcom ldan 'das rnams la sangs rgyas kyi yul ni ji lta bu zhig mnga'/ sangs rgyas bcom ldan 'das rnams la byin gyi rlabs ni ji lta bu zhig mnga'/ sangs rgyas bcom ldan 'das rnams la sangs rgyas kyi spyod yul ni</text></item>
<item><p>65a4</p><section>phal chen</section><text>ji lta bu zhig mnga'/ sangs rgyas bcom ldan 'das rnams la sangs rgyas kyi stobs ni ji lta bu zhig mnga'/ sangs rgyas bcom ldan 'das rnams la sangs rgyas kyi bsnyengs pa ni ji lta bu zhig mnga'/ sangs rgyas bcom ldan rnams la sangs rgyas kyi</text></item>
<item><p>65a5</p><section>phal chen</section><text>ting nge 'dzin ni ji lta bu zhig mnga'/ sangs rgyas bcom ldan 'das rnams la sangs rgyas kyi rnam par 'phrul pa ni ji lta bu zhig mnga'/ sangs rgyas bcom ldan 'das rnams la sangs rgyas kyi mnga' chen po ni ji lta bu zhig mnga'/ sangs rgyas bcom</text></item>
<item><p>65a6</p><section>phal chen</section><text>ldan 'das rnams la sangs rgyas kyi mi 'phrogs pa ni ji lta bu zhig mnga'/ sangs rgyas bcom ldan 'das rnams la sangs rgyas kyi spyan ni ji lta bu zhig mnga'/ sangs rgyas bcom ldan 'das rnams la sangs rgyas kyi snyan ni ji lta bu zhig mnga'/ /sangs rgyas</text></item>
<item><p>65a7</p><section>phal chen</section><text>bcom ldan 'das rnams la sangs rgyas kyi shangs ni ji lta bu zhig mnga'/ sangs rgyas bcom ldan 'das rnams la sangs rgyas kyi ljags ni ji lta bu zhig mnga'/ sangs rgyas bcom ldan 'das rnams la sangs rgyas kyi sku ni ji lta bu zhig mnga'/ sangs rgyas bcom ldan 'das</text></item>
<item><p>65b1</p><section>phal chen</section><text>rnams la sangs rgyas kyi thugs ni ji lta bu zhig mnga'/ sangs rgyas bcom ldan 'das rnams la sangs rgyas kyi 'od ni ji lta bu zhig mnga'/ sangs rgyas bcom ldan 'das rnams la sangs rgyas kyi 'od zer ni ji lta bu zhig mnga'/ sangs rgyas bcom ldan 'das rnams la sangs rgyas kyi gsung ni ji lta bu</text></item>
<item><p>65b2</p><section>phal chen</section><text>zhig mnga'/ sangs rgyas bcom ldan 'das rnams la sangs rgyas kyi ye shes ni ji lta bu zhig mnga'/ phyogs bcu'i 'jig rten gyi khams rgya mtsho dag tu sangs rgyas bcom ldan 'das thams cad byang chub sems dpa' thams cad la smon lam rgya mtsho thams cad ni ji lta bu zhig tu</text></item>
<item><p>65b3</p><section>phal chen</section><text>yongs su ston/ byang chub sems dpa' thams cad la rab tu 'jug pa rgya mtsho thams cad ni ji lta bu zhig tu yongs su ston/ byang chub sems dpa' thams cad la tshogs rgya mtsho thams cad ni ji lta bu zhig tu yongs su ston/ byang chub sems dpa'</text></item>
<item><p>65b4</p><section>phal chen</section><text>thams cad la theg pa rgya mtsho rnams ni ji lta bu zhig tu yongs su ston/ byang chub sems dpa' thams cad la rab tu gnas pa rgya mtsho thams cad ni ji lta bu zhig tu yongs su ston/ byang chub sems dpa' thams cad la spyod pa rgya mtsho rnams ni ji lta bu</text></item>
<item><p>65b5</p><section>phal chen</section><text>zhig tu yongs su ston/ byang chub sems dpa' thams cad la 'byung ba rgya mtsho rnams ni ji lta bu zhig tu yongs su ston/ byang chub sems dpa' thams cad la mngon par shes pa rgya mtsho rnams ni ji lta bu zhig tu yongs su ston/ byang chub sems dpa'</text></item>
<item><p>65b6</p><section>phal chen</section><text>thams cad la pha rol tu phyin pa rgya mtsho rnams ni ji lta bu zhig tu yongs su ston/ byang chub sems dpa' thams cad la sa rgya mtsho rnams ni ji lta bu zhig tu yongs su ston/ byang chub sems dpa' thams cad la smon lam rgya mtsho rnams ni ji lta bu zhig</text></item>
<item><p>65b7</p><section>phal chen</section><text>tu yongs su ston/ byang chub sems dpa' rnams la ye shes rgya mtsho rnams ni ji lta bu zhig tu yongs su ston/ bcom ldan 'das kyis bdag cag la yang thugs brtse ba nye bar bzung ste/ byang chub sems dpa' rnams kyi bsam pa ji lta ba bzhin du</text></item>
<item><p>66a1</p><section>phal chen</section><text>'jig rten gyi khams rgya mtsho rnams kyang bstan pa mdzad grang / sems can rgya mtsho rnams kyang bstan pa mdzad grang / sangs rgyas rgya mtsho rnams kyang bstan pa mdzad grang / sangs rgyas kyi pha rol tu phyin pa rgya mtsho rnams kyang bstan pa</text></item>
<item><p>66a2</p><section>phal chen</section><text>mdzad grang / sangs rgyas kyi rnam par thar pa rgya mtsho rnams kyang bstan pa mdzad grang / sangs rgyas kyi rnam par 'phrul pa rgya mtsho rnams kyang bstan pa mdzad grang / sangs rgyas kyi sprul pa rgya mtsho rnams kyang bstan pa mdzad grang / sangs rgyas kyi shin tu bstan pa rgya mtsho</text></item>
<item><p>66a3</p><section>phal chen</section><text>rnams kyang bstan pa mdzad grang / sangs rgyas kyi mtshan rgya mtsho rnams kyang bstan pa mdzad grang / sangs rgyas kyi sku tshe'i tshad rgya mtsho rnams kyang bstan pa mdzad grang / de nas byang chub sems dpa' de dag gi byin rlabs kyis/ mchod pa'i dkyil 'khor gyi sprin de</text></item>
<item><p>66a4</p><section>phal chen</section><text>dag las tshigs su bcad pa 'di dag byung ngo / /mtha' yas rgya chen bskal par rab spyad de/ /byang chub shing drung rang byung yang dag skyes/ /phyi mtha'i bskal par 'gro ba'i sprin gyur pa/ /de bzhin gshegs pas sku ni byin gyis brlabs/ /'gro ba ma</text></item>
<item><p>66a5</p><section>phal chen</section><text>lus kun gyi the tsom gcod/ /mos pa'i stobs ni yangs pa rab tu bskyed/ /sems can sdug bsngal mtha' yas zhi bar mdzad/ /sangs rgyas bde la 'gro ba thams cad 'god/ /byang chub sems dpa' mtha' yas zhing rdul snyed/ /de bzhin</text></item>
<item><p>66a6</p><section>phal chen</section><text>gshegs pa blta zhing kun nas gnas/ /de dag bsam pa spyod yul ji bzhin du/ /the tsom bsal bar chos rnams rab bstan gsol/ /rgyal ba kun gyi sa ni ji lta bu/ /de bzhin gshegs pa'i yul gyi rgyud rnams dang / /sangs rgyas byin rlabs</text></item>
<item><p>66a7</p><section>phal chen</section><text>mtha' dang dbus med pa/ /de dag tshul ni rnam dag bstan du gsol/ /de bzhin gshegs pa'i spyod yul ci yis 'jug /rgyal ba'i mkhyen la ji ltar 'jug pa dang / /ye shes rgya chen mthu stobs rnam par sbyangs/ /rgyal sras kun la yang dag</text></item>
<item><p>66b1</p><section>phal chen</section><text>bstan du gsol/ /sangs rgyas ting 'dzin ji ltar mtha' yas dang / /mi snyems chos nyid ji ltar nam sbyangs dang / /rdzu 'phrul mthu yang mtha' dang dbus med pa/ /'gro ba'i bsam pa rnams la bsgrag tu gsol/ /ji ltar chos rgyal pho brang mnga'</text></item>
<item><p>66b2</p><section>phal chen</section><text>mdzad cing / /rgyal ba'i spyod yul ji ltar mi 'phrogs dang / /sangs rgyas chos gzhan rgya chen de dag kyang / /thugs brtse'i slad du yang dag bstan du gsol/ /rgyal ba'i spyan ni ji ltar tshad cing / /snyan dang shangs dang de bzhin ljags dang sku/ /sangs</text></item>
<item><p>66b3</p><section>phal chen</section><text>rgyas thugs kyang ji ltar mtha' yas pa/ /'di dag tshul la 'jug pa bstan du gsol/ /zhing rnams rgya mtsho ji ltar sems can khams/ /chos dbyings tshul rnams rgya mtsho de dag dang / /sangs rgyas rgya mtsho mtha' dang dbus med pa/ /'di dag</text></item>
<item><p>66b4</p><section>phal chen</section><text>rgyal ba'i sras la bstan du gsol/ /pha rol phyin pa rgya mtsho bsam yas dang / /rnam par thar la 'jug tshul rgya mtsho dang / /chos rnams kun gyi tshul rnams rgya mtsho dag /byang chub snying por thams cad bstan du gsol/ /de nas bcom ldan 'das</text></item>
<item><p>66b5</p><section>phal chen</section><text>kyis de'i tshe byang chub sems dpa' de dag gi sems kyi yongs su rnam par rtog pa thugs kyis thugs su chud nas/ zhal gyi sgo tshems kyi mtshams kyi gseb nas 'od zer/ sangs rgyas kyi zhing gi rdul shin tu phra ba snyed rab tu bkye ba 'di lta ste/ rin po che'i ze ba</text></item>
<item><p>66b6</p><section>phal chen</section><text>rnam par snang ba zhes bya ba'i 'od zer dang / 'di lta ste chos kyi dbyings su dbyangs sna tshogs kyis rgyan byed pa zhes bya ba'i 'od zer dang / 'di lta ste 'od shin tu phra ba'i sprin kun nas lding ba zhes bya ba'i 'od zer dang / 'di lta ste phyogs bcu'i sangs rgyas kyi rdzu 'phrul dang</text></item>
<item><p>66b7</p><section>phal chen</section><text>snying po byang chub kyi 'od ces bya ba'i 'od zer dang / 'di lta ste rin po che thams cad 'od 'phro ba'i gdugs kyi sprin ces bya ba'i 'od zer dang / 'di lta ste rnam par snang bas chos kyi dbyings rab tu snang ba'i 'od ces bya ba'i 'od zer dang / 'di lta ste sangs rgyas kyi zhing thams</text></item>
<item><p>67a1</p><section>phal chen</section><text>cad du 'byung zhing 'khyil ba'i rgyan ces bya ba'i 'od zer dang / 'di lta ste rin po che rdo rje dri ma med pa mang po'i rgyal mtshan zhes bya ba'i 'od zer dang / 'di lta ste byang chub sems dpa'i 'khor gyi dkyil 'khor du nye bar 'gro ba'i rgyan ces bya ba'i 'od zer dang /</text></item>
<item><p>67a2</p><section>phal chen</section><text>'di lta ste sangs rgyas thams cad kyi mtshan gyi 'khor lo'i sgra rab tu sgrog pa zhes bya ba'i 'od zer dang / de dag la pa sangs rgyas kyi zhing gi rdul shin tu phra ba snyed kyi 'od zer rab tu bkye ste/ 'od zer de dag re re zhing 'khor gyi 'od zer sangs rgyas kyi zhing gi rdul shin tu</text></item>
<item><p>67a3</p><section>phal chen</section><text>phra ba snyed do/ /'od zer de dag re re zhing yang rin po che thams cad kyi kha dog shin tu ston pa dag ste/ de dag rab tu 'phros nas phyogs bcur sangs rgyas kyi zhing gi rdul shin tu phra ba snyed kyi 'jig rten gyi khams rgya mtsho rab tu snang bar byas te/ byang chub sems dpa'</text></item>
<item><p>67a4</p><section>phal chen</section><text>de dag gis kyang sangs rgyas kyi zhing bcu'i rdul shin tu phra ba snyed kyi 'jig rten gyi khams rgya mtsho nas/ 'od zer gyi sgo de dag thams cad kyi mthus gzhi dang snying po me tog gi rgyan gyis brgyan pa'i 'jig rten gyi khams rgya mtsho dang / byang chub sems dpa'i 'khor</text></item>
<item><p>67a5</p><section>phal chen</section><text>gyi dkyil 'khor thams cad mthong bar gyur to/ /'od zer de dag thams cad kyi sgo nas kyang sangs rgyas kyi byin gyi rlabs kyis tshigs su bcad pa 'di dag byung bar gyur to/ /bskal pa rgya mtsho mtha' yas spyod spyad de/ /phyogs rnams rgya mtshor sangs rgyas</text></item>
<item><p>67a6</p><section>phal chen</section><text>kun kyang mchod/ /sems can rgya mtsho rnam par dag byas nas/ /rnam par snang mdzad byang chub mngon sangs rgyas/ /phyogs rnams kun tu snang zhing mngon par mdzes/ /spu rnams kun nas sprul pa'i sprin kyang 'gyed/ /des ni sems can snod bzhin</text></item>
<item><p>67a7</p><section>phal chen</section><text>bskul byas nas/ /byang chub sbyor ba chags med rnam par dag /srid pa'i rgyud na sngan cad 'khor ba'i tshe/ /rgyal bas sems can yongs su smin mdzad pa/ /de dag skad cig gcig gis rab tu bgrol/ /sangs rgyas rnam 'phrul 'di dag mtha' yas</text></item>
<item><p>67b1</p><section>phal chen</section><text>so/ /rgyan rnams sna tshogs kun tu 'od kyang snang / /byang chub shing ni yal ga rin chen 'phyang / /'od rnams bkye ba kun tu rnam par brgyan/ /byang chub bsam gyis khyab de sangs rgyas/ /phyogs rnams kun tu sgra ni rab tu sgrog /sems can kun</text></item>
<item><p>67b2</p><section>phal chen</section><text>gyi sems bzhin tshim byas te/ /sna tshogs thabs kyi sgo nas rnam par 'dul/ /de las chos nyid zhi sgra rab tu 'byung / /zhing rnams stong gi rdul snyed sngan cad du/ /spyod tshe pha rol phyin kun rgyas par mdzad/ /stobs rnams kun la sangs rgyas rab bzhugs</text></item>
<item><p>67b3</p><section>phal chen</section><text>kyang / /rgyal ba de'i zhal ltar kun kyang deng / /zhing gi rdul snyed phyogs rnams thams cad nas/ /rgyal sras mang po rab tu dga' ste lhags/ /mchod pa sna tshogs char pa rab 'bebs shing / /thams cad 'khod de rgyal ba mngon sum lta/ /gsung</text></item>
<item><p>67b4</p><section>phal chen</section><text>dbyangs gcig las mtha' yas mdo yi rnams/ /rgya mtsho dag kyang sangs rgyas shin tu ston/ /'gro kun yid bzhin chos kyi char 'bebs kyis/ /rkang gnyis gtso bo de la bltar yang 'dong / /dus gsum rgyal ba'i smon lam gang yod pa/ /skad</text></item>
<item><p>67b5</p><section>phal chen</section><text>cig thugs la de dag mngon sum ste/ /rgyal ba byang chub shing drung ston mdzad kyis/ /rgyal ba'i drung du myur du 'dong bar gyis/ /sangs rgyas rnam par snang mdzad ye shes mtsho/ /'od zer kun gyi sgo nas rab tu snang / /chos nyid ji lta ci 'dra de dag</text></item>
<item><p>67b6</p><section>phal chen</section><text>ltos/ /sangs rgyas 'gro kun mngon sum chos ston to/ /de'i tshe 'jig rten gyi khams rgya mtsho de dag nas/ de bzhin gshegs pa'i 'od zer gyis yang dag par bskul ba'i rnams/ byang chub sems dpa' rang rang gi 'khor gyi dkyil 'khor rgya mtsho</text></item>
<item><p>67b7</p><section>phal chen</section><text>dang lhan cig tu 'phags te/ bcom ldan 'das de bzhin gshegs pa rnam par snang mdzad gang na ba der 'ong bar gyur te/ 'di ltar 'jig rten gyi khams rgya mtsho gzhi dang snying po me tog gi rgyan gyis brgyan pa 'di dang 'dab chags su/ shar phyogs logs</text></item>
<item><p>68a1</p><section>phal chen</section><text>na 'jig rten gyi khams rgya mtsho pad+mo'i dpal dri ma par snang ba'i rgyan ces bya ba yod de/ 'jig rten gyi khams bar ma'i rgyud de dag las 'jig rten gyi khams rin po che'i phreng ba rdo rje'i snying po zhes bya ba na/ de bzhin gshegs pa chos kyi</text></item>
<item><p>68a2</p><section>phal chen</section><text>chu bo rnam par sangs rgyas pa/ nam mkha' mtha' yas pa'i rgyal po bzhugs pa'i 'khor gyi dkyil 'khor rgya mtsho nas/ byang chub sems dpa' chos kyi dpal pad+mo rnam par blta ba'i rgyal mtshan zhes bya ba/ byang chub sems dpa' 'jig rten gyi khams rgya mtsho'i</text></item>
<item><p>68a3</p><section>phal chen</section><text>rdul shin tu phra ba snyed dang lhan cig tu 'khor gyi dkyil 'khor rgya mtsho de nas 'phags te/ bcom ldan 'das gang na ba der 'ong bar gyur te/ byang chub sems dpa'i lus kyi sprin bcus nam mkha' kun nas yog par byin gyis rlob cing rin po che'i char gyi 'od zer pad+mo'i sprin</text></item>
<item><p>68a4</p><section>phal chen</section><text>bcus nam mkha' kun nas yog par byin gyis brlab pa dang / rin po che ri bo'i zom gyi sprin bcus nam mkha' kun nas yog par byin gyis brlab pa dang / nyi ma'i 'khor lo'i lus kyi dkyil 'khor gyi sprin bcus nam mkha' kun nas yog par byin gyis brlab pa dang /</text></item>
<item><p>68a5</p><section>phal chen</section><text>rin po che'i me tog gi phreng ba'i sprin bcus nam mkha' kun nas yog par byin gyis brlab pa dang / sil snyan sgra thams cad 'byin pa'i sprin bcus nam mkha' kun nas yog par byin gyis brlab pa dang / phye ma'i shing gi mdzod kyi sprin bcus nam mkha' kun nas</text></item>
<item><p>68a6</p><section>phal chen</section><text>yog par byin gyis brlab pa dang / spos dang bdug spos gzugs thams cad yongs su ston pa'i sprin bcus nam mkha' kun nas yog par byin gyis brlab pa dang / spos thams cad kyi shing gi sprin bcus nam mkha' kun nas yog par byin gyis brlab pa dang /</text></item>
<item><p>68a7</p><section>phal chen</section><text>de dag la pa mchod pa'i sprin 'jig rten gyi khams rgya mtsho'i rdul shin tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na ba der phyin te/ bcom ldan 'das la phyag 'tshal nas shar phyogs su brten te/</text></item>
<item><p>68b1</p><section>phal chen</section><text>me tog snang ba sna tshogs kyi snying po can gyi seng ge'i khri mngon par sprul nas skyil mo krung bcas te 'khod par gyur to/ /de nas yang 'jig rten gyi khams rgya mtsho 'di dang 'dab chags su lho phyogs na/ 'jig rten gyi khams rgya mtsho rin po che thams cad snang bas rnam par brgyan</text></item>
<item><p>68b2</p><section>phal chen</section><text>pa'i snying po zhes bya ba yod de/ 'jig rten gyi khams bar ma'i rgyud de dag las 'jig rten gyi khams 'od mtha' yas pa'i dkyil 'khor gyi rgyan na/ de bzhin gshegs pa kun nas mkhyen pa'i 'od dpal gyi ri bo'i rgyal po bzhugs pa'i 'khor gyi dkyil 'khor rgya mtsho nas</text></item>
<item><p>68b3</p><section>phal chen</section><text>byang chub sems dpa' chos rnam par snang ba'i blo gros shes bya ba byang chub sems dpa'i 'jig rten gyi khams rgya mtsho'i rdul shin tu phra ba snyed dang lhan cig tu 'khor gyi dkyil 'khor de nas 'phags te/ bcom ldan 'das gang na ba der 'ong bar gyur te/ nor bu'i</text></item>
<item><p>68b4</p><section>phal chen</section><text>rgyal po rgyan gyi yul thams cad kyis rnam par gsal bar byas pa'i snying po'i sprin bcus nam mkha' kun nas yog par byin gyis rlob cing / nor bu'i rgyal po kun nas snang ba rin po che'i rgyan gyi sprin bcus nam mkha' kun nas yog par byin gyis brlab pa dang / nor</text></item>
<item><p>68b5</p><section>phal chen</section><text>bu'i rgyal po rin po che 'od 'phro ba rab tu 'bar zhing sangs rgyas kyi mtshan shin tu sgrog pa'i sprin bcus nam mkha' kun nas yog par byin gyis brlab pa dang / nor bu'i rgyal po kun nas sgra 'byin cing sangs rgyas kyi chos thams cad sgrog pa'i sprin bcus nam mkha'</text></item>
<item><p>68b6</p><section>phal chen</section><text>kun nas yog par byin gyis brlab pa dang / nor bu'i rgyal po shing gi yal ga sna tshogs kyi snying po byang chub kyi rgyan byed pa'i sprin bcus nam mkha' kun nas yog par byin gyis brlab pa dang / nor bu'i rgyal po sgo kun nas rin po che'i 'od zer dang / sangs</text></item>
<item><p>68b7</p><section>phal chen</section><text>rgyas kyi sprul pas snang bar byed pa'i sprin bcus nam mkha' kun nas yog par byin gyis brlab pa dang / nor bu'i rgyal po rgyan thams cad dang ma 'dres par 'khor gyi dkyil 'khor du gzugs brnyan ston pa'i sprin bcus nam mkha' kun nas yog par byin gyis</text></item>
<item><p>69a1</p><section>phal chen</section><text>brlab pa dang / nor bu'i rgyal po 'od 'phro ba shin tu sdug pa'i sgron mas sangs rgyas thams cad kyi yul rjes su sgrog pa'i sprin bcus nam mkha' kun nas yog par byin gyis brlab pa dang / nor bu'i rgyal po sangs rgyas kyi zhing bsam gyis</text></item>
<item><p>69a2</p><section>phal chen</section><text>khyab pa dang / de bzhin gshegs pa'i gzhal med khang gi gzugs brnyan yang dag par ston pa'i sprin bcus nam mkha' kun nas yog par byin gyis brlab pa dang / nor bu'i rgyal po rin po che sna tshogs kyi tshon gyis dus gsum gyi sangs rgyas kyi sku'i gzugs brnyan rnam</text></item>
<item><p>69a3</p><section>phal chen</section><text>par snang ba'i sprin bcus nam mkha' kun nas yog par byin gyis brlab pa dang / de dag la pa nor bu'i rgyal po'i sprin 'jig rten gyi khams rgya mtsho'i rdul phra mo snyed kyis nam mkha' kun nas yog par byin gyis brlab pa byed cing / bcom ldan 'das gang na ba der</text></item>
<item><p>69a4</p><section>phal chen</section><text>phyin te/ bcom ldan 'das la phyag 'tshal nas/ lho phyogs su brten nas/ in dra nI la dang / 'dzam bu nA da dang / pad+ma rA ga sna tshogs kyi snying po can gyi seng ge'i khri mngon par sprul nas/ skyil mo krung bcas te 'khod par gyur to/ /de nas yang 'jig rten</text></item>
<item><p>69a5</p><section>phal chen</section><text>gyi khams rgya mtsho 'di dang 'dab chags su nub phyogs na 'jig rten gyi khams rgya mtsho rin po che'i 'od yid du 'ong bar rab tu snang ba zhes bya ba yod de/ 'jig rten gyi khams de dag las 'jig rten gyi khams gos kyi stan yongs su 'byung ba na/ de bzhin gshegs</text></item>
<item><p>69a6</p><section>phal chen</section><text>pa spos mngon du snang ba'i yon tan rin po ches brgyan pa'i 'khor gyi dkyil 'khor rgya mtsho nas/ byang chub sems dpa' spos 'od 'phro ba'i rgyan zla ba'i 'od ces bya ba/ byang chub sems dpa' 'jig rten gyi khams rgya mtsho'i rdul shin tu phra ba snyed dang / lhan</text></item>
<item><p>69a7</p><section>phal chen</section><text>cig tu bcom ldan 'das gang na ba der 'ong bar gyur te/ rin po che dang spos dang me tog sna tshogs thams cad kyi khang pa brtsegs pa'i sprin gyi nam mkha' kun nas yog par byin gyis rlob cing / nor bu'i rgyal po kha dog mtha' yas pas brgyan pa'i khang pa brtsegs</text></item>
<item><p>69b1</p><section>phal chen</section><text>pa'i sprin bcus nam mkha' kun nas yog par byin gyis brlab pa dang / rin po che'i sgron ma dang spos 'od 'phro ba'i khang pa brtsegs pa'i sprin bcus nam mkha' kun nas yog par byin gyis brlab pa dang / mu tig thams cad kyi khang pa brtsegs pa'i sprin bcus nam</text></item>
<item><p>69b2</p><section>phal chen</section><text>mkha' kun nas yog par byin gyis brlab pa dang / rin po che thams cad kyi me tog gi ze ba'i khang pa brtsegs pa'i sprin bcus nam mkha' kun nas yog par byin gyis brlab pa dang / rin po che'i phreng bas yongs su brgyan pa'i khang pa brtsegs pa'i sprin bcus nam mkha'</text></item>
<item><p>69b3</p><section>phal chen</section><text>kun nas yog par byin gyis brlab pa dang / 'od zer gyi snang ba phyogs kun tu 'phro ba'i snying po dang ldan pa'i khang pa brtsegs pa rgyan thams cad 'byung ba'i sprin bcus nam mkha' kun nas yog par byin gyis brlab pa dang / rin po che'i tshon thams cad kyis rab tu</text></item>
<item><p>69b4</p><section>phal chen</section><text>brgyan cing rgyan du ma yang dag par ston pa'i khang pa brtsegs pa'i sprin bcus nam mkha' kun nas yog par byin gyis brlab pa dang / phyogs thams cad rgyan gyis rab tu brgyan par kun nas 'gengs pa'i khang pa brtsegs pa'i sprin bcus nam mkha' kun nas yog</text></item>
<item><p>69b5</p><section>phal chen</section><text>par byin gyis brlab pa dang / sgo kun tu me tog gi rta babs dang dril bu'i dra ba bres pa'i khang pa brtsegs pa'i sprin bcus nam mkha' kun nas yog par byin gyis brlab pa dang / de dag la pa khang pa brtsegs pa'i sprin 'jig rten gyi khams rgya mtsho'i rdul shin</text></item>
<item><p>69b6</p><section>phal chen</section><text>tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na ba der phyin te/ bcom ldan 'das la phyag 'tshal nas/ nub phyogs su brten te/ seng ge'i khri rin po che'i pad+mo chen po lo ma sna tshogs gser las byas pa'i</text></item>
<item><p>69b7</p><section>phal chen</section><text>snying po can mngon par sprul nas skyil mo krung bcas te 'khod par gyur to/ /de nas yang 'jig rten gyi khams rgya mtsho 'di dang 'dab chags su byang phyogs na 'jig rten gyi khams rgya mtsho bai DUr+ya pad+mo'i 'od kyi dkyil 'khor gyi snying po zhes bya ba yod de/ 'jig rten gyi</text></item>
<item><p>70a1</p><section>phal chen</section><text>khams kyi rgyud de dag las 'jig rten gyi khams me tog ut+pa la'i rgyan na de bzhin gshegs pa ye shes kyi dpal kun tu dbyangs kyi rgyal po bzhugs pa'i 'khor gyi dkyil 'khor rgya mtsho nas byang chub sems dpa' seng ge'i 'od zer snang bas</text></item>
<item><p>70a2</p><section>phal chen</section><text>mthu 'byin pa'i blo gros shes bya ba/ byang chub sems dpa' 'jig rten gyi khams rgya mtsho'i rdul shin tu phra ba snyed dang / lhan cig tu 'phags nas bcom ldan 'das gang na ba der 'ong bar gyur te/ spos dang nor bu sna tshogs thams cad kyi shing gi sprin bcus nam</text></item>
<item><p>70a3</p><section>phal chen</section><text>mkha' kun nas yog par byin gyis rlob cing / sgo thams cad nas lo ma'i dog pa'i sprin 'byung ba'i spos kyi shing gi sprin bcus nam mkha' kun nas yog par byin gyis brlab pa dang / shing gi gzugs thams cad las rgyan mtha' yas pa yongs su ston pa'i</text></item>
<item><p>70a4</p><section>phal chen</section><text>shing gi sprin bcus nam mkha' kun nas yog par byin gyis brlab pa dang / me tog thams cad kyi sprin rab tu rin po che'i me tog gi shing gi sprin bcus nam mkha' kun nas yog par byin gyis brlab pa dang / rin po che 'od 'phro ba'i dkyil 'khor thams cad kyis rnam</text></item>
<item><p>70a5</p><section>phal chen</section><text>par snang bar byas pa'i shing gi sprin bcus nam mkha' kun nas yog par byin gyis brlab pa dang / tsan+dan gyi phye ma thams cad dang / byang chub sems dpa'i lus phyed yang dag par ston pa'i shing gi sprin bcus nam mkha' kun nas yog par byin gyis brlab pa</text></item>
<item><p>70a6</p><section>phal chen</section><text>dang / sngon gyi snying po byang chub kyi rgyan bsam gyis mi khyab par rab tu ston pa'i shing gi sprin bcus nam mkha' kun nas yog par byin gyis brlab pa dang / kha dog mtha' yas pa'i gos kyi mdzod kyi nyi mas rnam par snang bar byas pa'i shing gi sprin bcus nam</text></item>
<item><p>70a7</p><section>phal chen</section><text>mkha' kun nas yog par byin gyis brlab pa dang / sgra dbyangs thams cad rab tu sgrog cing yid du 'ong ba'i sgra kun tu gtong ba'i shing gi sprin bcus nam mkha' kun nas yog par byin gyis brlab pa dang / de dag la pa shing gi sprin 'jig rten gyi khams</text></item>
<item><p>70b1</p><section>phal chen</section><text>rgya mtsho'i rdul shin tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na ba der phyin te/ bcom ldan 'das la phyag 'tshal nas/ byang phyogs su brten te/ seng ge'i khri nor bu sgron ma'i pad+mo'i snying po can mngon par sprul nas</text></item>
<item><p>70b2</p><section>phal chen</section><text>skyil mo krung bcas te 'khod par gyur to/ /de nas yang 'jig rten gyi khams rgya mtsho 'di dang 'dab chags su byang dang shar gyi phyogs mtshams na/ 'jig rten gyi khams rgya mtsho 'dzam bu chu klung dang / shel gyi kha dog tshon gyi rgyal mtshan can bya ba yod de/ 'jig rten gyi khams</text></item>
<item><p>70b3</p><section>phal chen</section><text>bar ma'i rgyud de dag las 'jig rten gyi khams rin po che'i rgyan sna tshogs kyi snying po na/ de bzhin gshegs pa chos thams cad la mi 'jigs pa'i sgron ma bzhugs pa'i 'khor gyi dkyil 'khor rgya mtsho nas/ byang chub sems dpa' chos kyi yon tan gyi mdzod mi zad pa'i dpal gyi</text></item>
<item><p>70b4</p><section>phal chen</section><text>gzi brjid mar me zhes bya ba/ byang chub sems dpa' 'jig rten gyi khams rgya mtsho'i rdul shin tu phra ba snyed dang / lhan cig tu 'phags nas bcom ldan 'das gang na ba der 'ong bar gyur te/ seng ge'i khri rin po che'i kha dog mtha' yas pa'i pad+mo'i snying po can gyi sprin bcus nam</text></item>
<item><p>70b5</p><section>phal chen</section><text>mkha' kun nas yog par byin gyis rlob cing / seng ge'i khri nor bu'i rgyal po kun tu mngon pas/ rnam par snang bar byas pa'i snying po can gyi sprin bcus nam mkha' kun nas yog par byin gyis brlab pa dang / seng ge'i khri rgyan mang po thams cad kyis rab tu brgyan pa'i</text></item>
<item><p>70b6</p><section>phal chen</section><text>snying po can gyi sprin bcus nam mkha' kun nas yog par byin gyis brlab pa dang / seng ge'i khri rin po che 'od 'phro ba'i sgron ma sna tshogs kyi phreng ba'i snying po can gyi sprin bcus nam mkha' kun nas yog par byin gyis brlab pa dang / seng ge'i khri phyogs kun nas phreng ba rin po</text></item>
<item><p>70b7</p><section>phal chen</section><text>che'i char 'bebs pa'i snying po can gyi sprin bcus nam mkha' kun nas yog par byin gyis brlab pa dang / seng ge'i khri spos kyi me tog pad+mo'i phreng ba rin po che thams cad kyi snying po can gyi sprin bcus nam mkha' kun nas yog par byin gyis brlab pa dang / seng ge'i khri sangs</text></item>
<item><p>71a1</p><section>phal chen</section><text>rgyas kyi gdan thams cad kyi rgyan yang dag par ston pa'i nor bu'i rgyal po'i snying po can gyi sprin bcus nam mkha' kun nas yog par byin gyis brlab pa dang / seng ge'i khri rgyan dang phreng ba thams cad 'phyang zhing rta babs dang stegs bus rab tu</text></item>
<item><p>71a2</p><section>phal chen</section><text>brgyan pa'i snying po can gyi sprin bcus nam mkha' kun nas yog par byin gyis brlab pa dang / seng ge'i khri shing thams cad kyi yal ga las nor bu rin po che dang phye ma 'byung ba'i snying po can gyi sprin bcus nam mkha' kun nas yog par byin gyis brlab pa dang / seng ge'i khri spos</text></item>
<item><p>71a3</p><section>phal chen</section><text>dang / rin po che'i tshogs sna tshogs kyis kun nas brgyan pa'i nyi mas rnam par snang bar byas pa'i snying po can gyi sprin bcus nam mkha' kun nas yog par byin gyis brlab pa dang / de dag la pa seng ge'i khri'i sprin 'jig rten gyi khams rgya mtsho'i rdul shin tu phra ba snyed kyis</text></item>
<item><p>71a4</p><section>phal chen</section><text>nam mkha' kun nas yog par byin gyis brlab par byed cing / bcom ldan 'das gang na ba der phyin te/ bcom ldan 'das la phyag 'tshal nas/ byang dang shar gyi phyogs mtshams su brten te/ seng ge'i khri nor bu rin po che snang ba'i rgyal mtshan gyi pad+mo sna tshogs kyi snying po</text></item>
<item><p>71a5</p><section>phal chen</section><text>can mngon par sprul nas skyil mo krung bcas te 'khod par gyur to/ /de nas 'jig rten gyi khams rgya mtsho 'di dang 'dab chags su shar dang lho'i phyogs mtshams na 'jig rten gyi khams rgya mtsho bai DUr+ya'i 'od zer kun tu snang ba gser gyi rgyan ces bya ba yod de/ 'jig rten gyi</text></item>
<item><p>71a6</p><section>phal chen</section><text>khams kyi rgyud de dag las 'jig rten gyi khams spos kyi dpal dri ma med par snang ba na/ de bzhin gshegs pa kun tu dga' ba'i shugs dpal gyi rgyal po bzhugs pa'i 'khor gyi dkyil 'khor rgya mtsho nas byang chub sems dpa' ye shes kyi 'od zer shes rab kun</text></item>
<item><p>71a7</p><section>phal chen</section><text>nas sgron ma'i blo gros shes bya ba/ byang chub sems dpa' 'jig rten gyi khams kyi rdul shin tu phra ba snyed dang lhan cig tu 'phags te/ bcom ldan 'das gang na ba der 'ong bar gyur te/ nor bu yid bzhin gyi rgyal po thams cad kyi bla re'i sprin bcus nam mkha'</text></item>
<item><p>71b1</p><section>phal chen</section><text>kun nas yog par byin gyis brlab pa dang / rin po che in+d+ra nI la'i ze ba can gyi me tog thams cad kyi rgyan gyi bla re'i sprin bcus nam mkha' kun nas yog par byin gyis brlab pa dang / spos rin po che'i bla re thams cad kyi sprin bcus nam mkha' kun nas yog par byin gyis</text></item>
<item><p>71b2</p><section>phal chen</section><text>brlab pa dang / rin po che 'od 'phro ba sgron ma'i gzugs kyi bla re'i sprin bcus nam mkha' kun nas yog par byin gyis brlab pa dang / nor bu'i rgyal po sangs rgyas kyi rdzu 'phrul dang 'od dang sgra dbyangs rab tu ston pa'i bla re'i sprin bcus nam mkha' kun nas yog par</text></item>
<item><p>71b3</p><section>phal chen</section><text>byin gyis brlab pa dang / nor bu dang gos dang rgyan thams cad kyi gzugs brnyan yang dag par ston pa'i bla re'i sprin bcus nam mkha' kun nas yog par byin gyis brlab pa dang / me tog thams cad kyi dog pa lta bu rin po che'i bla re'i sprin bcus nam mkha' kun nas</text></item>
<item><p>71b4</p><section>phal chen</section><text>yog par byin gyis brlab pa dang / dril bu sna tshogs kun tu sgras khyab par byed pa'i dra ba'i bla re'i sprin bcus nam mkha' kun nas yog par byin gyis brlab pa dang / pad+mo'i dra ba mtha' yas pa sna tshogs rin po che'i snying po can gyi bla re'i sprin bcus nam mkha'</text></item>
<item><p>71b5</p><section>phal chen</section><text>kun nas yog par byin gyis brlab pa dang / gser gyi ze ba 'od 'phro zhing snang ba'i rgyal mtshan gyi bla re'i sprin bcus nam mkha' kun nas yog par byin gyis brlab pa dang / rgyan bsam gyis mi khyab pa'i gzugs brnyan rab tu ston pa'i rgyan thams cad kyis brgyan</text></item>
<item><p>71b6</p><section>phal chen</section><text>pa'i bla re'i sprin bcus nam mkha' kun nas yog par byin gyis brlab pa dang / de dag la pa bla re'i sprin 'jig rten gyi khams rgya mtsho'i rdul shin tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na</text></item>
<item><p>71b7</p><section>phal chen</section><text>ba der phyin nas/ bcom ldan 'das la phyag 'tshal te/ shar dang lho'i phyogs mtshams su brten te/ seng ge'i khri pad+mo sna tshogs rin po ches rab tu brgyan pa'i snying po can mngon par sprul nas/ skyil mo krung bcas te 'khod do/ /de nas yang 'jig</text></item>
<item><p>72a1</p><section>phal chen</section><text>rten gyi khams rgya mtsho 'di dang 'dab chags su lho dang nub kyi phyogs mtshams na/ 'jig rten gyi khams rgya mtsho nyi ma'i 'od rab tu 'bar bas kun tu snang ba'i snying po zhes bya ba yod de/ 'jig rten gyi khams bar ma'i rgyud de dag las</text></item>
<item><p>72a2</p><section>phal chen</section><text>'jig rten gyi khams nyi ma dang seng ge ltar snang ba na/ de bzhin gshegs pa sgo kun nas ye shes rnam par snang ba'i dbyangs bzhugs pa'i 'khor gyi dkyil 'khor rgya mtsho nas/ byang chub sems dpa' me tog kun nas 'od 'phro gtsug phud rab</text></item>
<item><p>72a3</p><section>phal chen</section><text>tu 'phyang ba zhes bya ba/ byang chub sems dpa' 'jig rten gyi khams rgya mtsho'i rdul shin tu phra ba snyed dang lhan cig tu 'phags te/ bcom ldan 'das gang na ba der 'ong bar gyur te/ sna tshogs thams cad kyis brgyan pa'i rin po che'i gdugs kyi sprin</text></item>
<item><p>72a4</p><section>phal chen</section><text>bcus nam mkha' kun nas yog par byin gyis rlob cing / 'od zer snang ba'i rgyan gyis brgyan pa'i me tog gi gdugs kyi sprin bcus nam mkha' kun nas yog par byin gyis brlab pa dang / mu tig mang po kha dog mtha' yas pa thams cad kyi</text></item>
<item><p>72a5</p><section>phal chen</section><text>gdugs kyi sprin bcus nam mkha' kun nas yog par byin gyis brlab pa dang / nor bu'i rgyal po byang chub sems dpa' thams cad kyi snying rje'i sgra rab tu sgrog pa'i gdugs kyi sprin bcus nam mkha' kun nas yog par byin gyis brlab pa dang / rin</text></item>
<item><p>72a6</p><section>phal chen</section><text>po che'i 'od 'phro ba sna tshogs kyi phreng ba'i gdugs kyi sprin bcus nam mkha' kun nas yog par byin gyis brlab pa dang / rin po che'i tshon rnam pa sna tshogs kyi 'od kyis rab tu brgyan cing dril bu'i dra ba bres pa'i gdugs kyi sprin bcus nam mkha'</text></item>
<item><p>72a7</p><section>phal chen</section><text>kun nas yog par byin gyis brlab pa dang / rin po che'i shing gi yal ga thams cad kyis brgyan pa'i gdugs kyi sprin bcus nam mkha' kun nas yog par byin gyis brlab pa dang / nor bu'i rgyal po nyi ma rnam par snang ba'i lte ba'i gdugs</text></item>
<item><p>72b1</p><section>phal chen</section><text>kyi sprin bcus nam mkha' kun nas yog par byin gyis brlab pa dang / spos dang gdugs kyi sprin bcus nam mkha' kun nas yog par byin gyis brlab pa dang / tsan dan gyi phye ma mang pos kun tu rgyas par 'gengs pa'i gdugs kyi sprin bcus nam</text></item>
<item><p>72b2</p><section>phal chen</section><text>mkha' kun nas yog par byin gyis brlab pa dang / sangs rgyas kyi yul rgya chen po rnam par bstan pas kun tu rgyan gyis khyab par byed pa'i gdugs kyi sprin bcus nam mkha' kun nas yog par byin gyis brlab pa dang / de dag la pa</text></item>
<item><p>72b3</p><section>phal chen</section><text>gdugs kyi sprin 'jig rten gyi khams rgya mtsho'i rdul shin tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na ba der phyin te/ bcom ldan 'das la phyag 'tshal nas lho dang nub kyi phyogs mtshams</text></item>
<item><p>72b4</p><section>phal chen</section><text>su brten te/ seng ge'i khri in+d+ra nI la yid du 'ong bar 'bar ba'i 'od zer gyi snying po can dag mngon par sprul nas skyil mo krung bcas te 'khod do/ /de nas yang 'jig rten gyi khams rgya mtsho 'di dang 'dab chags su nub dang byang gi phyogs mtshams na</text></item>
<item><p>72b5</p><section>phal chen</section><text>'jig rten gyi khams rgya mtsho'i rin po che'i 'od zer 'bar ba'i skar mda' 'od kyi snying po zhes bya ba yod de/ 'jig rten gyi khams bar ma'i rgyud de dag las 'jig rten gyi khams spos kyi rgyan yid du 'ong ba'i snying po na/ de bzhin gshegs</text></item>
<item><p>72b6</p><section>phal chen</section><text>pa yon tan rgya mtsho tshad med pa'i 'od bzhugs pa'i 'khor gyi dkyil 'khor rgya mtsho nas/ byang chub sems dpa' 'od zer dang gzi brjid mi zad pa'i rgyal po'i blo gros shes bya ba/ byang chub sems dpa' 'jig rten gyi khams rgya mtsho'i rdul</text></item>
<item><p>72b7</p><section>phal chen</section><text>shin tu phra ba snyed dang lhan cig tu 'phags te/ bcom ldan 'das gang na ba der 'ong bar gyur te/ rin po che thams cad du snang ba'i 'od kyi dkyil 'khor gyi sprin bcus nam mkha' kun nas yog par byin gyis rlob cing / rin po che 'od 'phro ba'i</text></item>
<item><p>73a1</p><section>phal chen</section><text>gzugs kyi 'od kyi dkyil 'khor gyi sprin bcus nam mkha' kun nas yog par byin gyis brlab pa dang / me tog gi sprin gyis rnam par snang bar byas pa'i 'od kyi dkyil 'khor gyi sprin bcus nam mkha' kun nas yog par byin gyis</text></item>
<item><p>73a2</p><section>phal chen</section><text>brlab pa dang / 'od zer gyi sgo nas sangs rgyas sprul pa'i 'od kyi dkyil 'khor gyi sprin bcus nam mkha' kun nas yog par byin gyis brlab pa dang / phyogs bcu'i sangs rgyas kyi zhing gzugs brnyan gyi khongs su chud pa'i 'od kyi dkyil 'khor gyi sprin bcus</text></item>
<item><p>73a3</p><section>phal chen</section><text>nam mkha' kun nas yog par byin gyis brlab pa dang / rin po che'i yal ga'i sgo kun nas sangs rgyas kyi yul rab tu sgrog pa'i 'od kyi dkyil 'khor gyi sprin bcus nam mkha' kun nas yog par byin gyis brlab pa dang / nor bu'i rgyal po rin po che bai DUr+ya'i</text></item>
<item><p>73a4</p><section>phal chen</section><text>rigs kyi 'od kyi dkyil 'khor gyi sprin bcus nam mkha' kun nas yog par byin gyis brlab pa dang / sems skad cig gcig gis sems can mtha' yas pa'i gzugs yongs su ston pa'i 'od kyi dkyil 'khor gyi sprin bcus nam mkha' kun nas yog par</text></item>
<item><p>73a5</p><section>phal chen</section><text>byin gyis brlab pa dang / sangs rgyas thams cad kyi smon lam 'byung ba'i sgra yid du 'ong ba rab tu gtong ba'i 'od kyi dkyil 'khor gyi sprin bcus nam mkha' kun nas yog par byin gyis brlab pa dang / 'khor gyi dkyil 'khor thams cad du sems can 'dul ba'i</text></item>
<item><p>73a6</p><section>phal chen</section><text>sgra sgrog pa nor bu'i 'od kyi dkyil 'khor gyi sprin bcus nam mkha' kun nas yog par byin gyis brlab pa dang / de dag la sogs pa 'od kyi dkyil 'khor gyi sprin bcus 'jig rten gyi khams rgya mtsho'i rdul shin tu phra ba snyed kyis nam mkha' kun nas yog par byin</text></item>
<item><p>73a7</p><section>phal chen</section><text>gyis brlab pa byed cing / bcom ldan 'das gang na ba der phyin te/ bcom ldan 'das la phyag 'tshal nas nub dang byang gi phyogs mtshams su brten te/ seng ge'i khri 'od zer 'bar ba zad pa'i gzi brjid kyi snying po can mngon par sprul nas skyil mo krung</text></item>
<item><p>73b1</p><section>phal chen</section><text>bcas te 'khod do/ /de nas yang 'jig rten gyi khams rgya mtsho 'di dang 'dab chags su 'og gi phyogs na 'jig rten gyi khams rgya mtsho pad+mo dri zhim dpal gyi snying po zhes bya ba yod de/ 'jig rten gyi khams bar ma'i rgyud de las 'jig rten gyi khams rin po che'i</text></item>
<item><p>73b2</p><section>phal chen</section><text>seng ge snang zhing 'bar ba na de bzhin gshegs pa chos kyi dbyings snang bar mdzad pa'i 'od zer bzhugs pa'i 'khor gyi dkyil 'khor rgya mtsho nas/ byang chub sems dpa' chos kyi dbyings su 'od 'phro ba rnam par snang ba 'byung ba'i blo gros shes bya ba/ byang chub</text></item>
<item><p>73b3</p><section>phal chen</section><text>sems dpa' 'jig rten gyi khams rgya mtsho'i rdul shin tu phra ba snyed dang lhan cig tu 'phags nas/ bcom ldan 'das gang na ba der 'ong bar gyur te/ rin po che thams cad kyi 'od zer gyi sprin bcus nam mkha' kun nas yog par byin gyis rlob cing /</text></item>
<item><p>73b4</p><section>phal chen</section><text>spos thams cad kyi 'od zer gyi sprin bcus nam mkha' kun nas yog par byin gyis brlab pa dang / rin po che 'od 'phro ba thams cad kyi 'od zer gyi sprin bcus nam mkha' kun nas yog par byin gyis brlab pa dang / sangs rgyas kyi chos thams cad brjod</text></item>
<item><p>73b5</p><section>phal chen</section><text>pas khyab par byed pa'i 'od zer gyi sprin bcus nam mkha' kun nas yog par byin gyis brlab pa dang / sangs rgyas kyi zhing thams cad kyi rgyan gyis rnam par snang bar byas pa'i 'od zer gyi sprin bcus nam mkha' kun nas yog par byin gyis brlab pa dang / me tog gi khang</text></item>
<item><p>73b6</p><section>phal chen</section><text>pa brtsegs pa thams cad kyi 'od zer gyi sprin bcus nam mkha' kun nas yog par byin gyis brlab pa dang / bskal pa thams cad gcig nas gcig tu brgyud par sangs rgyas yang dag par 'byung zhing sems can yongs su smin par bya bar brjod pa'i 'od</text></item>
<item><p>73b7</p><section>phal chen</section><text>zer gyi sprin bcus nam mkha' kun nas yog par byin gyis brlab pa dang / rin po che zad mi shes pa thams cad dang me tog thams cad kyi ze ba'i 'od zer gyi sprin bcus nam mkha' kun nas yog par byin gyis brlab pa dang / de dag la pa 'od zer gyi sprin</text></item>
<item><p>74a1</p><section>phal chen</section><text>'jig rten gyi khams rgya mtsho'i rdul shin tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na ba der phyin nas/ bcom ldan 'das la phyag 'tshal te/ 'og gi phyogs su</text></item>
<item><p>74a2</p><section>phal chen</section><text>brten nas seng ge'i khri rin po che'i sgron ma rab tu 'bar ba 'byung ba'i snying po can dag mngon par sprul nas skyil mo krung bcas te 'khod do/ /de nas yang 'jig rten gyi khams rgya mtsho gzhi dang snying po me tog gi rgyan gyis brgyan pa 'di dang 'dab chags su steng gi phyogs na</text></item>
<item><p>74a3</p><section>phal chen</section><text>'jig rten gyi khams rgya mtsho nor bu rin po che sna tshogs kyi 'od rgya mtsho'i rgyan ces bya ba yod de/ 'jig rten gyi khams bar ma'i rgyud de dag las 'jig rten gyi khams mtshan yid du 'ong ba rnam par snang ba zhes bya ba na/ de bzhin gshegs pa yon tan dang</text></item>
<item><p>74a4</p><section>phal chen</section><text>grags pa thogs pa med pa'i rnam par thar pa rab tu snang ba'i rgyal po bzhugs pa'i 'khor gyi dkyil 'khor rgya mtsho nas/ byang chub sems dpa' stobs dang brtson 'grus chags pa med pa'i blo gros shes bya ba/ byang chub sems dpa' 'jig rten</text></item>
<item><p>74a5</p><section>phal chen</section><text>gyi khams rgya mtsho'i rdul shin tu phra ba snyed dang lhan cig tu 'phags nas/ bcom ldan 'das gang na ba der 'ong bar gyur te/ rin po che kha dog mtha' yas par 'od 'phro ba'i sprin bcus nam mkha' kun nas yog par byin gyis rlob cing / nor bu rin po</text></item>
<item><p>74a6</p><section>phal chen</section><text>che kun nas 'od kyi dra ba 'od 'phro ba'i sprin bcus nam mkha' kun nas yog par byin gyis brlab pa dang / sangs rgyas kyi zhing gi rgyan rgya chen pos rnam par snang bar 'od 'phro ba'i sprin bcus nam mkha' kun nas yog par byin gyis brlab pa dang / spos thams</text></item>
<item><p>74a7</p><section>phal chen</section><text>cad 'od 'phro ba'i sprin bcus nam mkha' kun nas yog par byin gyis brlab pa dang / rgyan thams cad 'od 'phro ba'i sprin bcus nam mkha' kun nas yog par byin gyis brlab pa dang / sangs rgyas thams cad kyi rdzu 'phrul 'od 'phro ba'i sprin bcus</text></item>
<item><p>74b1</p><section>phal chen</section><text>nam mkha' kun nas yog par byin gyis brlab pa dang / shing dang ze ba rnam pa sna tshogs su 'od 'phro ba'i sprin bcus nam mkha' kun nas yog par byin gyis brlab pa dang / rdo rje sna tshogs 'od 'phro ba'i sprin bcus nam mkha' kun nas yog par byin</text></item>
<item><p>74b2</p><section>phal chen</section><text>gyis brlab pa dang / nor bu'i rgyal po byang chub sems dpa'i spyod pa mtha' yas pa brjod cing 'od 'phro ba'i sprin bcus nam mkha' kun nas yog par byin gyis brlab pa dang / mu tig gi sgron ma 'od 'phro ba'i sprin bcus nam mkha' kun nas yog par byin gyis brlab</text></item>
<item><p>74b3</p><section>phal chen</section><text>pa dang / de dag la pa 'od 'phro ba'i sprin 'jig rten gyi khams rgya mtsho'i rdul shin tu phra ba snyed kyis nam mkha' kun nas yog par byin gyis brlab pa byed cing / bcom ldan 'das gang na ba der phyin te/ bcom ldan 'das la phyag 'tshal nas</text></item>
<item><p>74b4</p><section>phal chen</section><text>steng gi phyogs su brten te/ seng ge'i khri sangs rgyas kyi gsung sgrog pa'i 'od zer 'byung ba'i pad+mo'i snying po can dag mngon par sprul nas skyil mo krung bcas te 'khod do// //sangs rgyas rmad ga cad ces bya ba shin tu rgyas</text></item>
<item><p>74b5</p><section>phal chen</section><text>pa chen po'i mdo/ bam po drug pa/ de dag la pa 'jig rten gyi khams rgya mtsho sangs rgyas kyi zhing bye ba phrag bcu'i rdul shin tu phra ba rnyed nas kyang byang chub sems dpa' sangs rgyas kyi zhing bye ba phrag bcu'i rdul shin tu phra ba snyed byang chub sems</text></item>
<item><p>74b6</p><section>phal chen</section><text>dpa' re re zhing yang byang chub sems dpa' 'jig rten gyi khams rgya mtsho'i rdul shin tu phra ba snyed kyis bskor cing mdun du byas te/ byang chub sems dpa' re re zhing yang rgyan rnam pa sna tshogs kyi mchod pa'i sprin 'jig rten gyi khams rgya mtsho'i rdul shin tu phra ba</text></item>
<item><p>74b7</p><section>phal chen</section><text>snyed kyis nam mkha' kun nas yog par byin gyis rlob cing 'ongs par gyur te/ gang nas 'ongs pa'i phyogs su brten te/ seng ge'i khri rin po che sna tshogs kyi snying po can dag mngon par sprul cing skyil mo krung bcas te 'khod par gyur to/ /'khod</text></item>
<item><p>75a1</p><section>phal chen</section><text>pa'i rjes la byang chub sems dpa' de dag gi ba spu'i khung thams cad re re nas 'od zer gyi sprin rin po che thams cad ltar kha dog sna tshogs pa 'jig rten gyi khams rgya mtsho bcu'i rdul shin tu phra ba snyed rab tu byung bar gyur to/ /</text></item>
<item><p>75a2</p><section>phal chen</section><text>rin po che re re'i sgo nas kyang byang chub sems dpa' seng ge'i khri pad+mo'i snying po can la 'khod pa 'jig rten gyi khams rgya mtsho bcu'i rdul shin tu phra ba snyed rab tu byung bar gyur to/ /byang chub sems dpa' re res kyang chos kyi dbyings kyi tshul rgya mtsho'i khams kyi rdul</text></item>
<item><p>75a3</p><section>phal chen</section><text>shin tu phra ba snyed thams cad kyi sbubs gang bar byas nas/ rdul shin tu phra ba re re la yang zhing 'byam klas pa sangs rgyas kyi zhing bcu'i rdul shin tu phra ba snyed du rab tu 'jug par gyur to/ /zhing re rer yang dus gsum du gshegs pa'i sangs rgyas bcom</text></item>
<item><p>75a4</p><section>phal chen</section><text>ldan 'das thams cad shes shing mthong bar gyur to/ /sems kyi skad cig re re la yang rmi lam lta bu'i rnam par 'phrul pa yang dag par bstan pa'i sgo dag nas yang dag par bskul ba byed par gyur to/ /sems kyi skad cig re re la yang 'jig rten</text></item>
<item><p>75a5</p><section>phal chen</section><text>gyi khams rgya mtsho'i rdul shin tu phra ba snyed re re'i lha'i gnas thams cad du skye ba dang shi 'phos pa yang dag par bstan pa'i sgo dag nas yang dag par bskul ba byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed kyi</text></item>
<item><p>75a6</p><section>phal chen</section><text>byang chub sems dpa'i 'khor gyi dkyil 'khor thams cad shin tu bstan pa'i sgo dag nas yang dag par bskul ba byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed kyi zhing 'byam klas pa thams cad rab tu</text></item>
<item><p>75a7</p><section>phal chen</section><text>bskyod pa dang / sangs rgyas kyi yon tan rab tu brjod cing rnam par 'phrul pa'i sgo dag nas yang dag par bskul ba byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed kyi sangs rgyas kyi zhing thams cad</text></item>
<item><p>75b1</p><section>phal chen</section><text>yongs su dag par bya ba dang / smon lam rgya mtsho thams cad rab tu bsgrag pa'i sgo dag nas yang dag par bskul ba byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed dang 'gro ba thams cad kyi nges pa'i tshig dang /</text></item>
<item><p>75b2</p><section>phal chen</section><text>sangs rgyas kyi yan lag rnam par bstan cing brjod pa'i sgo dag nas yang dag par bskul ba byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed chos kyi sprin thams cad kyi char bab pa'i sgo dag nas yang dag</text></item>
<item><p>75b3</p><section>phal chen</section><text>par bskul ba byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed kyi phyogs bcu'i 'jig rten gyi khams su chos kyi dbyings snang bas rgyas par rnam par 'phrul pa'i mthu'i sgo dag nas yang dag par bskul ba</text></item>
<item><p>75b4</p><section>phal chen</section><text>byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed kyi sangs rgyas kyi skus chos kyi dbyings gang bar bya ba dang / sangs rgyas kyi rnam par thar pa dang / 'od thams cad kyi sgo dag nas yang dag par bskul ba</text></item>
<item><p>75b5</p><section>phal chen</section><text>byed par gyur to/ /sems kyi skad cig re re la 'jig rten gyi khams rgya mtsho'i rdul shin tu phra ba snyed kyi dkyil 'khor rgya mtsho thams cad na/ byang chub sems dpa' kun tu bzang po rab tu gnas pa'i sgo dag nas yang dag par bskul ba byed par gyur to/ /de lta</text></item>
<item><p>75b6</p><section>phal chen</section><text>bu'i chos kyis chos kyi dbyings rgyas par bkang ste/ sems can rnams kyi bsam pa ji lta ba bzhin du yang dag par bskul ba byed cing / 'jig rten gyi khams 'byam klas pa dag tu rab tu brdal te zhing re re yang sems kyi skad cig re re la sems can ri rab kyi</text></item>
<item><p>75b7</p><section>phal chen</section><text>rdul shin tu phra ba snyed kyi ngan song gi rgyud du gtogs pa'i sdug bsngal thams cad ni rab tu zhi bar byed de/ sems can phyin ci log la nges pa ri rab kyi rdul shin tu phra ba snyed ni yang dag par nges pa'i phung po la rab tu 'god do/ /sems can ri rab kyi</text></item>
<item><p>76a1</p><section>phal chen</section><text>rdul shin tu phra ba snyed ni dge ba dang / yid du 'ong ba dang / mtho ris su skye ba la rab tu 'god do/ /sems can ri rab kyi rdul shin tu phra ba snyed ni nyan thos dang rang sangs rgyas kyi sa la rab tu 'god do/ /sems can ri rab kyi rdul</text></item>
<item><p>76a2</p><section>phal chen</section><text>shin tu phra ba snyed ni dge ba'i bshes gnyen bsnyen bkur ba'i bsod nams kyi tshogs la rab tu 'god do/ /zhing de dag re rer yang sems can ri rab kyi rdul shin tu phra ba snyed ni sngon chad ma bskyed pa'i byang chub kyi sems bskyed do/ /zhing de dag re rer yang sems can ri rab</text></item>
<item><p>76a3</p><section>phal chen</section><text>kyi rdul shin tu phra ba snyed ni byang chub sems dpa'i sa phyir mi ldog pa yang dag par thob pa la yang dag par bskul lo/ /zhing de dag re re dag yang sems can ri rab kyi rdul shin tu phra ba snyed de bzhin gshegs pa'i ye shes kyi spyan chos thams cad kun nas snang zhing</text></item>
<item><p>76a4</p><section>phal chen</section><text>gzigs pa la yongs su sbyangs te rab tu 'god do/ /zhing de dag re re la yang sems can ri rab kyi rdul shin tu phra ba snyed stobs thams cad kyis rab tu gnas pa dang / ye shes kyi tshogs zad mi shes pa dang / sangs rgyas kyi zhing yongs su dag par</text></item>
<item><p>76a5</p><section>phal chen</section><text>bya ba'i smon lam rgya mtsho la rab tu 'god do/ /zhing de dag re rer yang sems can ri rab kyi rdul shin tu phra ba snyed de bzhin gshegs pa rnam par snang mdzad kyi gdung dang rgyud yang dag par 'byung ba'i gnas rgya mtsho rnam par spyod pa la rab tu 'god do/ /</text></item>
<item><p>76a6</p><section>phal chen</section><text>byang chub sems dpa' de dag gi 'od zer gyi sgo thams cad nas kyang tshigs su bcad pa 'di lta bu dag byung bar gyur to/ /'od zer thams cad sgo nas sgra 'byung ste/ /ji snyed byang chub spyod par 'jug pa dang / /rgyal sras yon tan phun sum gang yod</text></item>
<item><p>76a7</p><section>phal chen</section><text>pa'i/ /dbyangs kyi tshogs rnams kun tu bkang zhing sgrog /bskal pa rgya mtshor skyo med spyad pa spyod/ /sdug bsngal kun nas 'gro ba kun 'grol kyang / /yid la skyo zhum pa gang yang med/ /'di yi tshul la rgyal sras rab tu zhugs/ /</text></item>
<item><p>76b1</p><section>phal chen</section><text>chos kyi sgo rnams kun la rab spyod cing / /tshul 'dir bskal pa rgya mtsho zad par byed/ /mtha' med dbus med lhag ma gang yang med/ /de dag chos nyid zhi ba rab tu sgrog /dus gsum rgyal ba'i smon lam gang yod pa/ /rgyal sras de dag 'gro la phan don</text></item>
<item><p>76b2</p><section>phal chen</section><text>du/ /de dag thams cad ma lus yongs su spyod/ /de dag spyod pa'i rgyan ni 'di 'dra'o/ /rgyal ba kun gyi 'khor du nyer phyin te/ /phyogs rnams kun na gzugs brnyan lus 'chang zhing / /rgyal sras ye shes rgya mtsho'i blo gros can/ /de dag chos nyid</text></item>
<item><p>76b3</p><section>phal chen</section><text>zhing 'jug 'di 'dra'o/ /'od zer sgo rnams re re mtha' yas pa'i/ /bsam yas zhing rnams de dag rab tu 'jug /spyod pas ni kun nas yongs dag ste/ /rgyal sras de dag spyod yul 'di yin no/ /skra rtse gcig tu de dag rab gnas shing / /</text></item>
<item><p>76b4</p><section>phal chen</section><text>zhing rnams dbyings kun kun nas bskyod byas kyang / /sems can rnams la 'jigs pa byed de/ /sa 'di rnam dag tshul 'chang dag gi'o/ /tshul rnams kun la bsam gyis khyab lus/ /de dag kun tu zhing rnams sna tshogs sprul/ /skad</text></item>
<item><p>76b5</p><section>phal chen</section><text>cig sems la 'chi 'pho skye ba snang / /rgyan 'di sems la chags med rnams kyi'o/ /dus gsum bskal pa gang yod ma lus par/ /skad cig gcig gis thams cad rab tu ston/ /sgyu ma lta bu lus med dngos kyang med/ /de 'dra'i</text></item>
<item><p>76b6</p><section>phal chen</section><text>chos nyid chags med blos rtogs so/ /bzang po'i spyod pa mchog la zhugs pa rnams/ /'gro ba kun la yid du 'ong ba'i lus/ /rgyal sras de dag chos nyid 'di yin te/ /'od zer kun gyi sgo nas dbyangs kyang sgrog /de nas bcom ldan 'das</text></item>
<item><p>76b7</p><section>phal chen</section><text>kyis byang chub sems dpa' mtha' dang dbus med pa de dag de bzhin gshegs pa'i yul la rnam par spyod pas rnam par 'phrul pa thob par bya ba'i phyir/ smin mtshams kyi mdzod spu nas 'od zer chen po byang chub sems dpa' thams cad ye shes kyi</text></item>
<item><p>77a1</p><section>phal chen</section><text>snang bas phyogs rnam par ston pa'i snying po zhes bya ba rab tu bkye'o/ /'od zer rin po che thams cad kha dog sgron ma'i sprin du brdal ba/ sangs rgyas kyi zhing thams cad du rab tu snang ba de byung nas/ tshul thams cad kyi phyogs</text></item>
<item><p>77a2</p><section>phal chen</section><text>'byam klas pa rab tu snang bar byas te/ phyogs thams cad kyi dbyings rgya mtsho rnams rab tu snang bar byas nas sems can rgya mtsho rnams rab tu snang bar byas te/ 'jig rten gyi khams rgya mtsho thams cad rab tu bstan nas/ sangs rgyas kyi zhing mang</text></item>
<item><p>77a3</p><section>phal chen</section><text>po thams cad rab tu bskyod pa'i rgyan gyi tshul thams cad kyis rab tu bskyod nas/ sangs rgyas kyi sprin 'jig rten gyi khams thams cad kyi rdul shin tu phra ba snyed/ rdul shin tu phra ba thams cad dang mnyam pa dag tu rab tu spros nas/ sems can thams</text></item>
<item><p>77a4</p><section>phal chen</section><text>cad kyi bsam pa dang mos pa ci lta ba rgya mtsho dag tu de bzhin gshegs pa thams cad kyi chos kyi 'khor lo'i sprin gyi char dus gsum gyi rdul shin tu phra ba dang mnyam pa phab ste/ dus gsum gyi sangs rgyas thams cad kyi pha rol tu phyin pa rgya mtsho rab tu bstan</text></item>
<item><p>77a5</p><section>phal chen</section><text>nas/ sems can thams cad ma lus par 'khor ba thams cad las rab tu gdon par bya ba'i phyir/ mos pa ji bzhin du byung ba dang mthun pa'i sprin gyi char rab tu dbab pa dang / de bzhin gshegs pa thams cad kyi smon lam ma lus pa'i sprin gyi char</text></item>
<item><p>77a6</p><section>phal chen</section><text>rab tu dbab pa dang / 'jig rten gyi khams thams cad du byang chub sems dpa' kun tu bzang po'i 'khor dag tu dga' bar phrad par byas nas/ bcom ldan 'das la g.yas phyogs su bskor ba byas te/ bcom ldan 'das kyi spyan sngar pad+mo chen po chu</text></item>
<item><p>77a7</p><section>phal chen</section><text>ba rin po che thams cad las bsgrubs pa/ nang rim nor bu'i rgyal po'i mdzod sna tshogs las byas pa lo ma rin po che thams cad kyi rigs kyi char 'beb pa/ ze ba'i phreng ba'i rgyan spos rin po che thams cad las byas pa/ snying po 'dzam bu chu klung gi gser gyi</text></item>
<item><p>77b1</p><section>phal chen</section><text>tshon gyis rab tu mdzes par bris pa/ 'od kyi 'khor rnam par dag cing 'od zer gyi dra bas rnam par snang bar byas pa'i sprin dang ldan pa/ rgyan thams cad rab tu 'byung ba sems kyi skad cig la sangs rgyas kyi rnam par 'phrul pa mtha' yas ston pa'i sgra rab tu 'byung</text></item>
<item><p>77b2</p><section>phal chen</section><text>ba/ nor bu'i rgyal po mtha' yas pa dang / sangs rgyas kyi sku'i gzugs brnyan gyi sprin gyis thams cad du gang bar byed pa/ byang chub sems dpa'i spyod pa dang / smon lam thams cad rab tu ston pa'i dbyangs 'byin par gyur te byung ngo / /pad+mo chen</text></item>
<item><p>77b3</p><section>phal chen</section><text>po de byung ba'i rjes su byang chub sems dpa' chos thams cad la pham pa med pa'i dbyangs zhes bya ba/ byang chub sems dpa' 'jig rten gyi khams rgya mtsho'i rdul shin tu phra ba snyed dang lhan cig tu bcom ldan 'das kyi mdzod spu de nyid nas byung ste/</text></item>
<item><p>77b4</p><section>phal chen</section><text>bcom ldan 'das la lan du mar g.yas phyogs su bskor ba byas nas/ bcom ldan 'das la phyag 'tshal te pad+mo chen po de'i snying po la 'dug go /byang chub sems dpa' 'jig rten gyi khams rgya mtsho'i rdul shin tu phra ba snyed po de dag kyang ze ba'i 'phreng ba de dag la 'khod do/ /</text></item>
<item><p>77b5</p><section>phal chen</section><text>de nas byang chub sems dpa' chos thams cad la pham pa med pa'i dbyangs chos kyi dbyings rgya che zhing tshad med pas rab tu dga' ba'i shugs shin tu skyes pa/ de bzhin gshegs pa thams cad kyi spyod yul gyi rjes su song ba'i ye shes can/ sangs</text></item>
<item><p>77b6</p><section>phal chen</section><text>rgyas kyi chos kyi sku rgya mtsho bsam gyis khyab pa la rab tu zhugs pa'i mthu dang ldan pa/ zhing 'byam klas pa thams cad kyi de bzhin gshegs pa rnams kyi zhabs kyi drung du phyin pa dang / ba spu thams cad las sprul pa'i sprin zad mi shes pas kun tu khebs</text></item>
<item><p>77b7</p><section>phal chen</section><text>par byed pa/ sems kyi skad cig thams cad la dmigs pa thams cad chos kyi dbyings kun tu bsgyur ba/ chos kyi dbyings thams cad la dus gsum khyab par byed pa'i spyod yul gyis rnam par spyod pa/ phyogs thams cad kyi de bzhin gshegs pa'i byin gyi rlabs</text></item>
<item><p>78a1</p><section>phal chen</section><text>'chang ba/ ting nge 'dzin thams cad la rab tu 'jog cing phyi ma'i mtha'i bskal pa'i mur thug par ting nge 'dzin dang / rnam par thar pa la rnam par spyod pa/ sangs rgyas kyi yon tan rgya mtsho mtha' yas pa thams cad dang chos kyi dbyings kyi lus</text></item>
<item><p>78a2</p><section>phal chen</section><text>dang ldan pas de bzhin gshegs pa'i rdzu 'phrul dang / rnam par 'phrul pa mtha' dang dbus med pa la rnam par bltas te/ de'i tshe tshigs su bcad pa 'di dag smras so/ /sangs rgyas sku ni chos kyi dbyings kyis gsal/ /'gro ba kun la rgyal ba</text></item>
<item><p>78a3</p><section>phal chen</section><text>mngon sum ste/ /ji ltar mos pa'i sems can rgyas bkang nas/ /snying po byang chub de la rgyal ba bzhugs/ /zhing rnams kun gyi rdul phran mchog snyed kyi/ /rgyal ba spu rtse kun la rab bzhugs te/ /byang chub sems dpa'i 'khor gyis</text></item>
<item><p>78a4</p><section>phal chen</section><text>kun nas bskor/ /kun kyang bzang po'i spyod pa mchog ston to/ /spu gcig rtse la zhing mang rgya mtsho ste/ /byang chub snying po pad+mo'i gdan la bzhugs/ /chos dbyings rgya chen thams cad kun bkang ste/ /spu rnams kun la rnam par 'phrul pa ston/ /</text></item>
<item><p>78a5</p><section>phal chen</section><text>zhing rnams re re dag na rab bzhugs shing / /zhing rnams 'byam klas kun tu rgyas mdzad pas/ /phyogs bcu'i byang chub sems dpa'i sprin gyi rnams/ /kun kyang snying po byang chub drung du 'dong / /zhing rnams kun gyi rdul phran mchog snyed kyi/ /byang</text></item>
<item><p>78a6</p><section>phal chen</section><text>chub sems dpa'i yon tan rgya mtsho'i 'od/ /sangs rgyas kyi ni 'khor du nye bar 'dong / /chos dbyings 'byam klas rtag tu rgyas par 'gengs/ /zhing rnams thams cad gzugs brnyan rab tu ston/ /chos dbyings rdul rnams ye shes spyod yul</text></item>
<item><p>78a7</p><section>phal chen</section><text>can/ /kun kyang bzang po'i spyod la rab tu gnas/ /sangs rgyas kun gyi 'khor du yang dag byung / /byang chub sems dpa' ye shes mchog yul can/ /sangs rgyas chos sprin nyan cing rab tu mkhas/ /sangs rgyas kun gyi 'khor rnams kun</text></item>
<item><p>78b1</p><section>phal chen</section><text>na gnas/ /zhing rnams kun tu bskal pa rgya mtshor spyod/ /rgya mtsho'i chos la rnam par snang bar spyod/ /de dag rgyal ba'i sa rnams rgya mtshor bzhugs/ /sangs rgyas chos rnams gzhan dang gzhan byung ba/ /de dag smon lam rgya mtshor rab tu 'jug /</text></item>
<item><p>78b2</p><section>phal chen</section><text>sangs rgyas yon tan legs pa rgya mtsho dang / /kun tu bzang po'i spyod pa de dag shes/ /sangs rgyas chos kyi dbyings rnams kun bkang zhing / /de dag rnam 'phrul rgya chen kun la zhugs/ /zhing rnams kun gyi rdul phran mang snyed kyi/ /lus</text></item>
<item><p>78b3</p><section>phal chen</section><text>kyi sprin ni rtag par rab tu ston/ /sems can kun bkang 'od kyis kun la skyob/ /bsam pa yid bzhin chos kyi char yang 'bebs/ /de nas byang chub sems dpa' chos kyi dpal pad+mo rnam par lta ba'i rgyal mtshan gyis/ sangs rgyas kyi byin gyis</text></item>
<item><p>78b4</p><section>phal chen</section><text>rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas ye shes shin tu zab/ /dus rnams kun tu de 'byung ste/ /chos dbyings thugs su chud pas na/ /'jig rten mgon zhes rab tu brjod/ /</text></item>
<item><p>78b5</p><section>phal chen</section><text>yang dag sangs rgyas chos kyi sku/ /'dres pa med cing gnas pa med/ /sems can thams cad yid bzhin du/ /gzugs kyi skur yang rab tu mthong / /chos rnams thams cad mngon sangs rgyas/ /chos rnams kun la rab tu zhugs/ /thams</text></item>
<item><p>78b6</p><section>phal chen</section><text>cad mkhyen pa thams cad gzigs/ /zhing rnams kun na rnam par mdzes/ /kha dog bsam gyis mi khyab par/ /sems can thams cad yid bzhin du/ /sems can mchog gi 'od rnams dang / /de bzhin sku yi sprin kyang mthong / /de bzhin</text></item>
<item><p>78b7</p><section>phal chen</section><text>gshegs pa'i sku dag las/ /mi zad sangs rgyas sprul pa rnams/ /zhing rnams kun tu rab sgrog cing / /chos kyi rgya mtsho shin tu ston/ /spu rnams re re kun nas kyang / /phyogs bcur 'od zer dra ba dag /sangs rgyas gsung ni rab 'byin cing / /</text></item>
<item><p>79a1</p><section>phal chen</section><text>gdul dka' thams cad rnam par 'dul/ /sangs rgyas 'od zer sgo rnams nas/ /sgra dbyangs zab mo rtag tu 'byung / /sangs rgyas yon tan rgya mtsho ni/ /byang chub sems dpa'i spyod yul lo/ /sangs rgyas chos kyi 'khor lo dag /</text></item>
<item><p>79a2</p><section>phal chen</section><text>mtha' dang dbus med rab tu bskor/ /ye shes zab mo shes bya ba/ /rgya che phyogs su rab tu ston/ /'jig rten khams rnams thams cad du/ /rnam par 'phrul pa gzhan dang gzhan/ /chos kyi dbyings rnams kun bkang zhing / /yang dag sangs rgyas</text></item>
<item><p>79a3</p><section>phal chen</section><text>ston pa mdzad/ /sku rnams re re kun nas kyang / /zhing rnams kun gyi rdul mnyam par/ /sangs rgyas sems can mnyam phyung zhing / /rnam par 'phrul pa rab tu ston/ /de nas byang chub sems dpa' chos kyi mtsho rnam par snang ba'i blo gros kyis/</text></item>
<item><p>79a4</p><section>phal chen</section><text>sangs rgyas kyi mthus phyogs bcur rnam par bltas te/ de'i tshe tshigs su bcad pa 'di dag smras so/ /chos kyi dbyings rnams kun khyab par/ /sangs rgyas sku ni rnam par mdzes/ /rgya chen gsung ni rang byung ba/ /zhing rnams rgya mtshor shin tu</text></item>
<item><p>79a5</p><section>phal chen</section><text>sgrog /'jig rten thams cad kun 'jug par/ /'jig rten mgon po shin tu mdzes/ /'gro ba kun gyi bsam mkhyen cing / /byin gyi rlabs ni rab tu ston/ /sangs rgyas 'jig rten kun la mngon/ /sems can thams cad bsam pa bzhin/ /</text></item>
<item><p>79a6</p><section>phal chen</section><text>thams cad gzigs pa sangs rgyas kyi/ /rnam par 'phrul pa thams cad mthong / /mtha' yas 'od mnga' sangs rgyas sprin/ /chos rnams rgya mtsho'i 'brug kyang sgrog /ye shes rnam rgyu'i tshul bzhin du/ /rgyal ba'i sras rnams de la 'jug /</text></item>
<item><p>79a7</p><section>phal chen</section><text>'jug pa rnams la 'byung ba med/ /'byung ba yod pa rnam par bstan/ /gang la sangs rgyas bzhugs pa yi/ /chos rnams 'byung ba nam mkha' bzhin/ /'pho dang gnas pa mi mnga' ste/ /'on kyang rgyal ba kun na snang / /sangs rgyas chos kyi</text></item>
<item><p>79b1</p><section>phal chen</section><text>dbyings las byung / /de phyir sangs rgyas rab tu brjod/ /yul na bzhugs med rang bzhin med/ /de la 'byung ba mi mnga' ste/ /sku dang mtshan kyang de bzhin med/ /rgyal ba gzugs brnyan 'dra ba'o/ /'gro ba kun tu chos kyi sprin/ /bsam pa</text></item>
<item><p>79b2</p><section>phal chen</section><text>kun la rab tu byung / /yang dag sangs rgyas rnams kun tu/ /sems can rgya mtsho 'dul ba mdzad/ /'jig rten khams rnams thams cad kyi/ /snying po byang chub kun na snang / /'khod pa'i rgya mtsho thams cad na/ /zhing rnams kun gyis rnam par</text></item>
<item><p>79b3</p><section>phal chen</section><text>mdzes/ /sangs rgyas kun gyi sku dag la/ /yon tan rgya mtsho zad mi shes/ /sangs rgyas yon tan mtha' yas te/ /de dag yon tan zad pa med/ /de nas byang chub sems dpa' spos 'od 'phro ba'i rgyan zla ba'i 'od kyis sangs rgyas kyi byin gyi</text></item>
<item><p>79b4</p><section>phal chen</section><text>rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /bsam gyis khyab sangs rgyas sar/ /byang chub sems dpa' gang bzhugs pa/ /de dang de dag sangs rgyas kyi/ /sangs rgyas rnam 'phrul thams</text></item>
<item><p>79b5</p><section>phal chen</section><text>cad mthong / /ye shes lus kyis zhugs pa rnams/ /zhing kun rdul gyi sbubs su yang / /de bzhin gshegs pa thams cad dang / /bdag nyid lus kyang der mthong ngo / /gzugs brnyan zhing rnams thams cad dang / /sangs rgyas kun gyi spyan</text></item>
<item><p>79b6</p><section>phal chen</section><text>sngar 'byung / /kun tu byin gyi rlabs rnams dang / /rnam par 'phrul pa rab tu ston/ /kun tu bzang po'i smon lam dang / /spyod pa gang gis rnam sbyangs pa/ /de dag zhing rnams thams cad du/ /sangs rgyas kun gyi rnam 'phrul mthong / /kun</text></item>
<item><p>79b7</p><section>phal chen</section><text>tu mnyam pa nyid gyur cing / /kun tu lus kyis rab gnas te/ /ye shes kun gyi rjes song na/ /sangs rgyas spyod yul zhugs pa'o/ /sangs rgyas ye shes zhugs pa rnams/ /chos kyi dbyings la rnam par mdzes/ /sangs rgyas kun gyi</text></item>
<item><p>80a1</p><section>phal chen</section><text>sku dag tu/ /rgya mtsho'i zhing la rab tu 'jug /sangs rgyas kun gyi zhing dag tu/ /byin gyi rlabs rnams rab bstan pas/ /gzhan dang gzhan gyi lus ngag dang / /ming gis kun na rab tu gnas/ /byang chub snying por rnam</text></item>
<item><p>80a2</p><section>phal chen</section><text>'phrul dang / /byang chub mngon par 'tshang rgya zhing / /chos kyi 'khor lo bskor ba dag /skad cig sems kyis ston pa byed/ /zhing rnams 'byam klas thams cad dang / /bskal pa bye ba bsam yas dag /byang chub sems dpa' mnyam gzhag rnams/ /</text></item>
<item><p>80a3</p><section>phal chen</section><text>skad cig sems kyis rnam par ston/ /sangs rgyas zhing rnams thams cad na/ /byang chub sems dpa'i sprul pa rnams/ /sangs rgyas sku la rnam spyod kyang / /mtha' ma rnyed par rung ngo / /de nas byang chub sems dpa' seng ge 'od zer snang ba'i mthus</text></item>
<item><p>80a4</p><section>phal chen</section><text>'byin pa'i blo gros kyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas rnam par snang mdzad kyis/ /chos kyi 'khor lo rab tu bskor/ /chos dbyings tshul rnams thams</text></item>
<item><p>80a5</p><section>phal chen</section><text>cad kyang / /sangs rgyas sprin gyis mngon du yog /'jig rten khams rnams rgya mtsho dag /phyogs bcu kun na gang yod pa/ /thams cad kun tu 'khor lo 'khor/ /de ni smon lam rnam par 'phrul pa'o/ /'khor rnams rgya mtsho rgya che ba/ /gzhan</text></item>
<item><p>80a6</p><section>phal chen</section><text>dang gzhan gyi ming dag gis/ /zhing rnams gnas pa kun tu yang / /chos kyi 'khor lo kun tu 'khor/ /rnam par snang mdzad byin rlabs kyis/ /zhing rnams rgya mtsho kun tu yang / /kun tu bzang po'i smon lam dag /brjod cing zhing rnams kun tu 'byung / /</text></item>
<item><p>80a7</p><section>phal chen</section><text>zhing kun rdul la sku yi rnams/ /thams cad chos rab rab tu 'bebs/ /'dres pa med cing 'byung ba med/ /'jig rten dag na rnam par mdzes/ /bskal pa bye ba grangs med par/ /zhing kun rdul phran sbubs dag tu/ /rnam par snang ba mdzad pa'i gsung / /</text></item>
<item><p>80b1</p><section>phal chen</section><text>sngon gyi spyod pa rab tu sgrog /zhing rnams thams cad rdul snyed kyi/ /'od zer dra ba phyogs bcu na/ /sangs rgyas 'od zer kun sgo nas/ /byang chub mchog phyir sems can 'dul/ /kun tu ma 'dres sku dag gis/ /chos dbyings yongs su rab gsal te/ /</text></item>
<item><p>80b2</p><section>phal chen</section><text>'gro rnams 'dul ba ji bzhin du/ /gzugs kyi sku yang rab tu mthong / /dus gsum zhing rnams thams cad kyi/ /mgon po ji snyed bzhugs pa rnams/ /de dag kun gyi mtshan kyang sgrog /sangs rgyas rnam par 'phrul la ltos/ /da ltar byung dang 'das pa</text></item>
<item><p>80b3</p><section>phal chen</section><text>dang / /sangs rgyas gang rnams ma byon pa/ /de dag kun gyi bsam yas pa/ /chos kyi 'khor lo rab tu grag /de nas byang chub sems dpa' chos kyi yon tan gyi mdzod mi zad pa'i dpal gyi gzi brjid mar mes sangs rgyas kyi byin gyi rlabs kyis phyogs bcur</text></item>
<item><p>80b4</p><section>phal chen</section><text>rnam par bltas te/ de'i tshe tshigs su bcad pa 'di dag smras so/ /gang gis byang chub sems dpa' yi/ /ye shes tshogs 'di kun non cing / /ye shes rtogs pa rnyed pa rnams/ /de dag 'di yi tshul la zhugs/ /chos kyi dbyings dang mnyam</text></item>
<item><p>80b5</p><section>phal chen</section><text>pa'i dbyangs/ /zhing rnams kun tu rab tu 'byung / /sangs rgyas kun gyi spyod yul te/ /byang chub sems dpa'i ched du brjod/ /skad cig re re'i sems kun la/ /chos kyi dbyings su rnam par rgyu/ /de bzhin nyid la gnas shing rten/ /chos</text></item>
<item><p>80b6</p><section>phal chen</section><text>rnams rgya mtsho kun la zhugs/ /rgyan gyi pha rol phyin pa rnams/ /bskal pa bye ba bsam yas su/ /sangs rgyas thams cad sku dag dang / /zhing rnams kun na gnas shing spyod/ /rdul rnams re re'i steng nas kyang / /chos rnams kun ni rab tu 'byung / /</text></item>
<item><p>80b7</p><section>phal chen</section><text>zhing rnams kun kyang khyab par byed/ /ye shes chags med spyod yul lo/ /sangs rgyas thams cad spyod yul du/ /las pa med par kun bkang zhing / /rnam par 'phrul pa'i rnam spyod pas/ /sangs rgyas spyod yul rnams la zhugs/ /sangs</text></item>
<item><p>81a1</p><section>phal chen</section><text>rgyas kun gyi rjes snyegs dbyangs/ /chos kyi dbyings ni rab sgrog pa/ /chos dbyings rjes su shes pa rnams/ /dbyangs kyi rgya mtsho rnams la spyod/ /bskal pa rgya mtshor ma 'dres par/ /sgra dang dbyangs rnams</text></item>
<item><p>81a2</p><section>phal chen</section><text>shin tu sgrog /dus rnams thams cad shes pas gsal/ /dbyangs kyi de dag sa la zhugs/ /sgra yi shes la rmongs pa / /sems can sgra yang spyod yul te/ /thams cad mkhyen pa kun gyi yang / /rnam par 'phrul pa'i dbyangs shes so/ /</text></item>
<item><p>81a3</p><section>phal chen</section><text>sa nas sar yang phyin gyur cing / stobs kyi sa la rab gnas te/ /bskal pa bye bar sbyangs pas na/ /chos nyid 'di la rab tu 'jug /de nas byang chub sems dpa' ye shes kyi 'od zer shes rab kun nas sgron ma'i blo gros kyis/ sangs rgyas kyi</text></item>
<item><p>81a4</p><section>phal chen</section><text>byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /gang la sangs rgyas bzhugs pa yi/ /chos rnams de dag mtshan nyid / /ye shes sa ni thob pa rnams/ /'jig rten gtso bo rab tu mthong /</text></item>
<item><p>81a5</p><section>phal chen</section><text>shes rab snang ba'i kun 'od can/ /byang chub sems dpa' mnyam gzhag rnams/ /sangs rgyas thams cad kun gyi yang / /sku yi rnam par 'phrul la zhugs/ /chos kyi dbyings la rnam spyad cing / /lus kyi dngos la rab 'jug ste/ /zab mo'i chos</text></item>
<item><p>81a6</p><section>phal chen</section><text>rnams rtogs gyur nas/ /smon lam dag gis yang dag byung / /bsod nams rgya mtshos byung gyur cing / /ye shes sa la rnam par gnas/ /chos la rnam spyod khong du chud/ /spyod pa'i mchog la rab tu spyod/ /sangs rgyas zhing rnams thams</text></item>
<item><p>81a7</p><section>phal chen</section><text>cad kyi/ /sangs rgyas kun gyi drung dag tu/ /chos kyi dbyings la spyad pas na/ /rang bzhin lus ni rab tu mthong / /zhing rnams 'byam klas thams cad du/ /bskal pa bye ba bsam yas su/ /thams cad gzigs pa'i chos kyi rnams/ /rgya</text></item>
<item><p>81b1</p><section>phal chen</section><text>mtsho kun la rab tu spyod/ /bdag mthong bas ni lus dang rdul/ /gcig tu 'dres pa mngon par byas/ /ma skyes mtshan nyid med pa ste/ /zhing rnams kun tu'ang rnam par mdzes/ /'jig rten kun gyi bsam mthun par/ /sems can kun la mngon</text></item>
<item><p>81b2</p><section>phal chen</section><text>sum du/ /lus kyi sprin ni bstan byas shing / /byang chub don du sems can 'dul/ /sangs rgyas thams cad mthu yis ni/ /byang chub sems dpa' brjod pa ste/ /gang gis mgon po mthong ba yi/ /rgyal ba'i byin rlabs shin tu zab/ /</text></item>
<item><p>81b3</p><section>phal chen</section><text>mgon po ji snyed gang bzhugs pa'i/ /byin rlabs mtha' dang dbus med de/ /chos dbyings rab tu gang byas nas/ /byang chub sems dpa' rnam 'tshang rgya/ /de nas byang chub sems dpa' me tog kun nas 'od 'phro gtsug phud rab tu 'phyang bas/ sangs</text></item>
<item><p>81b4</p><section>phal chen</section><text>rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing rnams kun tu sangs rgyas kyi/ /gsung gi dkyil 'khor sgra 'byin te/ /chos kyi dbyings rnams gang byas nas/ /yon</text></item>
<item><p>81b5</p><section>phal chen</section><text>tan sprin ni rab tu brjod/ /yang dag sangs rgyas chos kyi sku/ /rnam dag nam mkha' 'dra ba ste/ /gzugs kyi sku yang rab ston cing / /chos nyid 'di la shin tu 'jug /dga' dang mos pa'i shugs rnams dang / /sangs rgyas stobs</text></item>
<item><p>81b6</p><section>phal chen</section><text>rnams thams cad la/ /rab tu gnas shing de dag ni/ /de bzhin gshegs pa'i ye shes 'jug /shes rab chung ngus chos 'di dag /kun nas shes par mi nus te/ /ye shes mig ni rnam sbyangs shing / /'di yi tshul la 'jug par 'gyur/ /</text></item>
<item><p>81b7</p><section>phal chen</section><text>rab tu gnas dang byin rlabs dang / /chos kun rnam par spyad pa dang / /rab tu 'jug dang ldang ba yi/ /mnyam pa nyid la rab tu zhugs/ /chos rnams mtha' yas klong gi rnams/ /chos kun mtshan nyid rnams la ste/ /kun mkhyen nyid la rab zhugs</text></item>
<item><p>82a1</p><section>phal chen</section><text>shing / /chos kyi rgya mtsho kun la spyod/ /sangs rgyas zhing na kun 'khod cing / /thams cad kun na rnam par mdzes/ /'ongs pa med cing 'phos pa med/ /sangs rgyas chos nyid de 'dra'o/ /gzugs brnyan 'dra ba'i sku</text></item>
<item><p>82a2</p><section>phal chen</section><text>rnams ni/ /sems can rgya mtsho'i nang na snang / /mos pa ci 'dra yod pa rnams/ /de bzhin mgon po kun gyis mthong / /kun tu bzang po'i smon lam dang / /spyod pa mang po sus sbyangs pa/ /de dag thams cad ba spu la'ang / /rnam 'phrul gzhan dang</text></item>
<item><p>82a3</p><section>phal chen</section><text>gzhan dag mthong / /lus kyi rnams ni re res kyang / /chos kyi dbyings rnams kun tu khyab/ /'khor lo kun na 'khor ba ste/ /chos kyi 'khor lo bsam mi khyab/ /de nas byang chub sems dpa' 'od zer dang gzi brjid mi zad pa'i rgyal po'i blo gros kyis/</text></item>
<item><p>82a4</p><section>phal chen</section><text>sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas sku ni thams cad nas/ /'od zer sprin mang phyogs rnams bcur/ /kha dog mtha' yas 'bar ba'i 'od/ /sems</text></item>
<item><p>82a5</p><section>phal chen</section><text>can bsam pa kun la 'phro/ /sangs rgyas zhing rnams thams cad kyi/ /snying po byang chub kun na bzhugs/ /bdud rnams thams cad rab btul te/ /'khor gyi nang na rnam par mdzes/ /thams cad rdul na'ang ma 'dres par/ /'od zer dkyil 'khor</text></item>
<item><p>82a6</p><section>phal chen</section><text>rgyas par 'gengs/ /phyogs rnams gzhan dang gzhan lam du/ /zhing gi rgyud rnams rab tu ston/ /zhing gi rnams ni rgya mtsho'i klong / /phyogs kyi rnams kyang kun tu gnon/ /zhing rnams thang chen mnyam zhing dag /in+d+ra nI lar kun nas gnas/ /</text></item>
<item><p>82a7</p><section>phal chen</section><text>spyi'u tshugs dag dang snrel zhi dang / /pad+mo'i dbyibs dang khyad khyud dang / /dkyil 'khor 'khor lo'i khyad par du/ /gzugs rnams kun gyis rab tu gnas/ /chos kyi dbyings rnams gar phyin par/ /thub pa par gram bdal ba/ /</text></item>
<item><p>82b1</p><section>phal chen</section><text>de dag kun gyi 'khor rnams su/ /shin tu bstan pa'i chos 'byung ngo / /de bzhin gshegs pa'i sku dbyings na/ /'khod pa'i zhing rnams bsam khyab/ /de dag kun tu chos nyid 'di/ /'jig rten mgon po rnams kyang ston/ /tha dad med pa'i chos kyi dbyings/ /</text></item>
<item><p>82b2</p><section>phal chen</section><text>chos kyi 'khor lo rab tu 'khor/ /tshig gi tshul gyi rnam pa yis/ /chos bstan pa ni kun tu 'byung / /sangs rgyas gsung gi dkyil 'khor ni/ /tshul rnams bsam cing rab tu brjod/ /dad pa rgya mtsho'i tshul dag gis/ /mi zad tshul rnams rab tu bstan/</text></item>
<item><p>82b3</p><section>phal chen</section><text>sangs rgyas zhing rnams kun na yang / /rgyal ba rnams ni yor 'dra/ /snying po byang chub rnams na snang / /'byung ba dag kyang yod pa / /de nas byang chub sems dpa' chos kyi dbyings su 'od 'phro ba'i rnam par snang ba'i 'byung ba blo gros kyis/ sangs</text></item>
<item><p>82b4</p><section>phal chen</section><text>rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /blta zhing blta zhing sangs rgyas rnams/ /sku gzugs bsam gyis khyab ste/ /dga' ba rgya mtsho kun kyang 'byung / /chos kyi</text></item>
<item><p>82b5</p><section>phal chen</section><text>shugs ni rab tu 'phel/ /mtshan rab kun nas sangs rgyas rnams/ /phyogs bcu kun tu rab tu 'byung / /rdul rnams kun tu 'jug pa yi/ /sangs rgyas sprin kyang de bzhin bstan/ /skad cig skad cig sems kun la/ /sangs rgyas 'od</text></item>
<item><p>82b6</p><section>phal chen</section><text>ni dpal gyis 'bar/ /rnam 'phrul gzhan dang gzhan dag gis/ /zhing rnams rgya mtsho kun na snang / /byang chub sems dpa' shes rab che/ /rgya mtsho'i chos la byung ba rnams/ /sangs rgyas kun gyis byin brlabs pa/ /'di yi yul la rnam</text></item>
<item><p>82b7</p><section>phal chen</section><text>par spyod/ /kun tu bzang po'i smon lam la/ /gang rnams shin tu gnas gyur pa/ /de dang de rnams zhing dag tu/ /sangs rgyas rnam 'phrul kun la blta/ /ye shes zab mo rnam gnon cing / /chos kyi dbyings la gzhol ba ni/ /mos pa rgya</text></item>
<item><p>83a1</p><section>phal chen</section><text>mtsho shes pa ste/ /smon lam kun gyis byung ba'o/ /sangs rgyas kun gyi sku dang gsung / /chags pa med la rab tu zhugs/ /spyod pa gzhan dang gzhan dag gis/ /spyod yul kun kyang khong du chud/ /sangs rgyas</text></item>
<item><p>83a2</p><section>phal chen</section><text>kun gyi sku gnas shing / /ye shes spyod yul gyur pa rnams/ /chos kyi dbyings la rab brtson pa/ /rgyal ba rnams kyi sa gnon to/ /skad cig sems kyis zhing gi rnams/ /sangs rgyas zhing gi rdul mnyam pa/ /de dag chos nyid ji bzhin du/ /</text></item>
<item><p>83a3</p><section>phal chen</section><text>rdul gcig steng du rnam par spyod/ /zhing rnams ji snyed thams cad ni/ /zhing gi rnam 'phrul gang yod pa/ /chos nyid 'di la zhugs pa rnams/ /zhing gcig tu ni sdud pa byed/ /de nas byang chub sems dpa' stobs dang brtson 'grus chags pa</text></item>
<item><p>83a4</p><section>phal chen</section><text>pa'i blo gros kyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing rnams rgya mtsho thams cad du/ /de dag gsung ni zab mo 'byung / /dbyangs kyi yan lag kun</text></item>
<item><p>83a5</p><section>phal chen</section><text>rgyas pa/ /chos kyi sprin gyi char 'bebs so/ /brjod pa rgya mtsho thams cad kyis/ /sems can kun gyi skad dag tu/ /sangs rgyas zhing rnams kun tu yang / /chos rnams bstan pa rab tu 'byung / /zhing rnams kun tu ma lus par/ /</text></item>
<item><p>83a6</p><section>phal chen</section><text>sangs rgyas rnam par 'phrul mthong zhing / /sangs rgyas gsung rnams thos pa dang / /byang chub mchog phyir kun kyang 'jug /rdul rnams re re'i steng nas kyang / /chos kyi dbyings kyi phyogs tshul gyis/ /sangs rgyas zhing rnams</text></item>
<item><p>83a7</p><section>phal chen</section><text>kun bkang zhing / /sangs rgyas rnam 'phrul ston pa byed/ /chos kyi sku ni tha dad min/ /nam mkha' bzhin te chags pa med/ /gzugs kyi skur ni rnam pa/ /mig yor snang ba'i mtshan nyid do/ /yor yul la mi gnas te/</text></item>
<item><p>83b1</p><section>phal chen</section><text>nam mkha' bzhin du dngos po / /mnyam pa nyid 'di rtogs gyur nas/ /ye shes rgya mtsho mthong bar 'gyur/ /sangs rgyas sku ni ma skyes te/ /gzung ba med cing 'byung ba med/ /nam mkha' mnyam pa nyid dang mtshungs/ /gzung du las 'di bstan to/ /</text></item>
<item><p>83b2</p><section>phal chen</section><text>zhing rnams kun gyi sangs rgyas rnams/ /de dag spu gcig rtse la tshogs/ /ye shes dang ldan pa yis/ /spu rnams kun tu rnam 'phrul mthong / /rnam par snang ba'i smon lam ste/ /chos kyi dbyings ni kun bkang zhing / /bla med chos kyi 'khor</text></item>
<item><p>83b3</p><section>phal chen</section><text>lo dag /zhing rnams kun na rtag tu 'khor/ /ji snyed bskal pa bsam yas par/ /spu rtse gcig tu rnam sprul pa/ /sangs rgyas kun gyis bshad mdzad kyang / /de yi mtha' ni rnyed par dka'/ /ji ltar gling bzhi pa 'dir de bzhin gshegs pas</text></item>
<item><p>83b4</p><section>phal chen</section><text>rnam par sprul pa'i snying po byang chub tu phyogs bcu nas byang chub sems dpa' rnams 'dus par gyur pa de bzhin du/ 'jig rten gyi khams rgya mtsho'i gling bzhi pa thams cad kyi gling bzhi pa re rer yang / de bzhin gshegs pas rnam par sprul pa'i snying</text></item>
<item><p>83b5</p><section>phal chen</section><text>po byang chub dag tu byang chub sems dpa' phyogs bcu'i 'jig rten gyi khams rgya mtsho bye ba'i rdul shin tu phra ba snyed kun nas 'dus par gyur to/ /'di na ji lta ba de bzhin du 'jig rten gyi khams thams cad kyi snying po byang chub de bzhin gshegs pas rnam par</text></item>
<item><p>83b6</p><section>phal chen</section><text>sprul pa dag tu/ kun nas 'dus pa'i byang chub sems dpa' de dag kyang / chos nyid 'di kho na rab tu ston to/ /de bzhin gshegs pa'i le'u ste gnyis pa'o// //de nas bcom ldan 'das kyi spyan sngar byang chub sems</text></item>
<item><p>83b7</p><section>phal chen</section><text>dpa' sems dpa' chen po kun tu bzang po seng ge'i khri pad+mo'i snying po can de nyid la 'dug ste/ de'i tshe sangs rgyas kyi mthus ting nge 'dzin sangs rgyas thams cad de bzhin gshegs pa rnam par snang mdzad kyi sku'i snying po zhes bya ba de bzhin gshegs pa</text></item>
<item><p>84a1</p><section>phal chen</section><text>thams cad mnyam pa nyid kyi rjes su song ba'i rang bzhin chos kyi dbyings kyi gzugs brnyan rnam par brtags pa'i tshogs/ nam mkha'i dbyings na brdal ba med cing rgya che ba khyab par byed pa'i rang bzhin chos kyi dbyings rgya mtsho'i klong mnyam</text></item>
<item><p>84a2</p><section>phal chen</section><text>pa nyid kyi rjes su song zhing shin tu brdal ba'i tshogs chos thams cad kyi sgo'i ting nge 'dzin gyi dkyil 'khor yang dag par 'byung bas rgyas par 'gengs pa/ phyogs thams cad du yang dag par zhugs pa'i chos kyi dbyings kyi lus kyis kun nas yog par byas pa'i rang</text></item>
<item><p>84a3</p><section>phal chen</section><text>bzhin gyi snying po can dus gsum gyi sangs rgyas 'byung ba'i ye shes snang ba/ rgya mtsho'i klong phyogs thams cad du sgo kun nas tshul rgya mtsho rnam par rig par bya bas mngon tu yang dag par ston pa/ sangs rgyas thams cad kyi stobs dang rnam par thar</text></item>
<item><p>84a4</p><section>phal chen</section><text>pas byang chub sems dpa'i ye shes kyi lus rgyas par 'gengs pa'i snying po can/ zhing 'byam klas pa thams cad ma lus par chos kyi dbyings su 'jug pas rgyas par 'gengs pa'i ye shes dang ldan pa/ sangs rgyas kyi yon tan rgya mtsho thams cad yongs</text></item>
<item><p>84a5</p><section>phal chen</section><text>su grub par byed pa bskal pa thams cad du smon lam rgya mtshos rnam par snang bar byed pa'i 'od can/ de bzhin gshegs pa thams cad kyi chos kyi 'khor lo ston cing brjod pa'i byin gyi rlabs la mnyam par bzhag par gyur to/ /ji ltar byang chub sems</text></item>
<item><p>84a6</p><section>phal chen</section><text>dpa' kun tu bzang pos bcom ldan 'das kyi zhabs kyi drung du byang chub sems dpa'i ting nge 'dzin sangs rgyas thams cad de bzhin gshegs pa rnam par snang mdzad kyi sku'i snying po zhes bya ba 'di la mnyam par bzhag pa de bzhin du 'jig rten gyi khams 'byam</text></item>
<item><p>84a7</p><section>phal chen</section><text>klas pa chos kyi dbyings kyis klas pa nam mkha'i dbyings kyi mthas gtugs pa/ phyogs rgya mtsho thams cad kyi khongs su gtogs pa/ dus gsum thams cad na yod pa'i sangs rgyas kyi zhing 'byung ba'i khams chos kyi dbyings rgya chen pos non pa'i</text></item>
<item><p>84b1</p><section>phal chen</section><text>ris su gtogs pa shin tu phra zhing sgrib pa pa dang / phyogs rgya chen po rgya mtsho thams cad snang ba 'jig rten gyi khams rgya mtsho'i ris su gtogs pas rnam par gnon pa/ de bzhin gshegs pa'i spyan gyis rnam par gzigs pa/ sangs rgyas kyi stobs</text></item>
<item><p>84b2</p><section>phal chen</section><text>thogs pa pas chud pa/ chos kyi dbyings dang sangs rgyas kyi sku thams cad kyi gzugs brnyan rab tu snang ba/ chos kyi dbyings kyi rdul ma lus pa kun tu gtogs pa/ chos kyi dbyings ma lus pa thams cad du rgyas par gang ba'i 'jig rten gyi khams thams cad</text></item>
<item><p>84b3</p><section>phal chen</section><text>kyi rdul shin tu phra ba dang mnyam pa dag tu rdul phra mo re re la'ang / zhing 'jig rten gyi khams rgya mtsho'i rdul shin tu phra ba snyed la rab tu zhugs nas zhing re re zhing yang de bzhin gshegs pa 'jig rten gyi khams kyi rdul shin tu phra ba snyed la rab tu zhugs te/ de bzhin</text></item>
<item><p>84b4</p><section>phal chen</section><text>gshegs pa re re'i zhabs kyi drung du yang lus 'jig rten gyi khams rgya mtsho'i rdul shin tu phra ba snyed kyi/ ting nge 'dzin sangs rgyas thams cad de bzhin gshegs pa rnam par snang mdzad kyi sku'i snying po zhes bya ba 'di la mnyam par bzhag go /byang chub sems dpa'</text></item>
<item><p>84b5</p><section>phal chen</section><text>kun tu bzang pos/ byang chub sems dpa'i ting nge 'dzin sangs rgyas thams cad de bzhin gshegs pa rnam par snang mdzad kyi sku'i snying po zhes bya ba de la mnyam par bzhag pa'i rjes la/ de'i tshe phyogs bcu'i sangs rgyas kyi zhing 'byam klas pa thams cad nas de bzhin</text></item>
<item><p>84b6</p><section>phal chen</section><text>gshegs pa thams cad kyis zhal bstan to/ /yang dag par rdzogs pa'i sangs rgyas bcom ldan 'das de dag gis 'di skad ces kyang bka' stsal te/ rigs kyi bu khyod de ltar byang chub sems dpa'i ting nge 'dzin sangs rgyas thams cad de bzhin gshegs pa</text></item>
<item><p>84b7</p><section>phal chen</section><text>rnam par snang mdzad kyi sku'i snying po 'di la mnyam par gzhog pa legs so legs so/ /kye rgyal ba'i sras khyod la phyogs bcu'i de bzhin gshegs pa 'di dag thams cad kyang bcom ldan 'das de bzhin gshegs pa rnam par snang mdzad 'di'i sngon gyi smon lam gyi</text></item>
<item><p>85a1</p><section>phal chen</section><text>byin gyi rlabs dang / khyod kyi sangs rgyas thams cad kyi smon lam dang / spyod pa yongs su dag pa'i mthus 'di lta ste/ sangs rgyas thams cad kyi chos kyi 'khor lo rab tu bskor ba dang / de bzhin gshegs pa'i ye shes rgya mtsho thams</text></item>
<item><p>85a2</p><section>phal chen</section><text>cad kyi rnam par dbye ba dang / chos thams cad kyi tshul gyi phyogs rgya mtsho ma lus par snang bar bya ba dang / sems can gyi khams thams cad kyi kun nas nyon mongs pa dang / rnam par byang ba dang / chags pa med par 'jig rten gyi khams 'byam klas pa</text></item>
<item><p>85a3</p><section>phal chen</section><text>thams cad yongs su gnan pa dang / sangs rgyas kyi yul thams cad la chags pa par 'jug par bya ba dang / sangs rgyas kyi 'khor thams cad sgo kun nas rab tu brjod pa dang / chos kyi tshul gyi dkyil 'khor thams cad la zhugs pas/ thams</text></item>
<item><p>85a4</p><section>phal chen</section><text>cad mkhyen pa nyid yongs su bzung ba dang / chos kyi snang ba thams cad kyi tshul rnam par blta ba dang / sems can gyi dbang po rgya mtsho thams cad yongs su shes par bya ba dang / de bzhin gshegs pa thams cad kyi gsung gi yan lag rgya mtsho'i dbyangs</text></item>
<item><p>85a5</p><section>phal chen</section><text>yongs su bzung ba'i phyir byin gyis rlob pa mdzad do/ /de nas sangs rgyas bcom ldan 'das de dag gis/ byang chub sems dpa' sems dpa' chen po kun tu bzang po la thams cad mkhyen pa nyid kyi stobs la rab tu 'jug pa'i ye shes kyang nye bar</text></item>
<item><p>85a6</p><section>phal chen</section><text>bsgrubs so/ /chos kyi dbyings mtha' dang dbus med pa la rab tu 'jug pa'i ye shes kyang nye bar bsgrubs so/ /dus gsum gyi sangs rgyas kyi dkyil 'khor thams cad yang dag par 'byung ba'i ye shes kyang nye bar bsgrubs so/ /'jig rten gyi</text></item>
<item><p>85a7</p><section>phal chen</section><text>khams rgya mtsho thams cad 'jig pa dang / 'du ba'i ye shes kyang nye bar bsgrubs so/ /chos kyi dbyings 'byam klas pa mtha' dang dbus pa'i ye shes kyang nye bar bsgrubs so/ /sangs rgyas kyi rnam par thar pa zab mo tha dad pa dang / ting nge 'dzin</text></item>
<item><p>85b1</p><section>phal chen</section><text>thams cad la rnam par gnas pa'i ye shes kyang nye bar bsgrubs so/ /byang chub sems dpa' thams cad kyi dbang po rgya mtsho la rab tu 'jug pa'i ye shes kyang nye bar bsgrubs so/ /sems can thams cad kyi skad rgya mtsho dang chos kyi 'khor lo nges pa'i tshig gi</text></item>
<item><p>85b2</p><section>phal chen</section><text>ye shes kyang nye bar bsgrubs so/ /'jig rten gyi khams mang po thams cad kyi rjes su song zhing chos kyi dbyings thams cad du lus yang dag par gzhol ba'i sems kyang nye bar bsgrubs so/ /sangs rgyas kyi gsung gi yan lag dang sgra dang dbyangs kyang nye bar</text></item>
<item><p>85b3</p><section>phal chen</section><text>bsgrubs so/ /ji ltar 'jig rten gyi khams 'di'i bcom ldan 'das kyi zhabs kyi drung na 'dug pa la nye bar bsgrubs pa de bzhin du/ 'jig rten gyi khams thams cad rgyas par bkang ste/ 'jig rten gyi khams rgya mtsho dag dang rdul shin tu phra ba'i khongs na lus</text></item>
<item><p>85b4</p><section>phal chen</section><text>'khod pa thams cad la yang nye bar bsgrubs so/ /de ci'i phyir zhe na/ de ni 'di ltar ting nge 'dzin de nyid kyi chos nyid thob pa'i phyir ro/ /de nas bcom ldan 'das rnam par snang mdzad kyis/ sprul pa'i sangs rgyas bcom ldan 'das de dag gis/ phyag g.yas</text></item>
<item><p>85b5</p><section>phal chen</section><text>pa mtshan dang dpe byad bzang pos rnam par mdzes par brgyan pa/ 'od zer gyi dra ba'i me tog sna tshogs shin tu rgyas pa/ 'od kyi dkyil 'khor rnam par dag pa'i sprin 'gyed pa/ rin po che 'od 'phro ba thams cad kyi sprin gyis rnam par gsal bar gyur pa/ phyogs</text></item>
<item><p>85b6</p><section>phal chen</section><text>thams cad du spos 'od 'phro ba'i sprin gyi 'od kyis rnam par snang ba/ sangs rgyas thams cad kyi gsung gi yan lag gi dkyil 'khor gyi rjes su sgra 'byin pa dang / sangs rgyas thams cad kyi rnam par 'phrul pa dang / khyu mchog gi mthu phyung ba yang dag</text></item>
<item><p>85b7</p><section>phal chen</section><text>par ston pa/ byang chub sems dpa' 'das pa dang / ma 'ongs pa dang / da ltar byung ba rnams kyi kun tu bzang po'i smon lam gyi dkyil 'khor rab tu snang ba rnam par ston pa/ de bzhin gshegs pa thams cad kyi chos kyi 'khor lo'i snang ba yang dag par</text></item>
<item><p>86a1</p><section>phal chen</section><text>ston pa/ dus gsum gyi de bzhin gshegs pa thams cad kyi gzugs brnyan 'byung ba rnams brkyang ste/ byang chub sems dpa' kun tu bzang po'i spyi bor bzhag go /'dir ji lta ba de bzhin du 'jig rten gyi khams rgya mtsho thams</text></item>
<item><p>86a2</p><section>phal chen</section><text>cad dang rdul shin tu phra ba'i khongs na yod pa thams cad du yang / de bzhin gshegs pa'i zhabs kyi drung dag tu byang chub sems dpa' kun tu bzang po'i spyi bo la phyag rgya mtsho'i sprin rnams rab tu bzhag go /byang chub sems dpa' kun tu bzang po la sangs</text></item>
<item><p>86a3</p><section>phal chen</section><text>rgyas bcom ldan 'das de dag gis/ reg ma thag tu de nas de'i mod la ting nge 'dzin de las ldang ba'i sgo rgya mtsho 'jig rten gyi khams rgya mtsho'i rdul shin tu phra ba snyed/ dus gsum thams cad du sems kyi skad cig re re la/ ting nge 'dzin las ldang ba'i ye</text></item>
<item><p>86a4</p><section>phal chen</section><text>shes ma 'dres pa la mkhas pa dang ting nge 'dzin las ldang ba'i byin gyis rlabs kyi sgo chos kyi dbyings dang / dus gsum mnyam pa thams cad kyi sgo dang / sangs rgyas kyi zhing 'das pa dang / ma 'ongs pa dang / da ltar byung ba thams cad kyi sgo dang / sems</text></item>
<item><p>86a5</p><section>phal chen</section><text>can ma lus pa'i gnas thams cad dang / mnyam zhing sems can thams cad kyi sems rgya mtsho la 'jug pa'i sgo dang / sems can thams cad kyi lus dang / ming gi 'khor lo las ldang ba'i sgo dang / phyogs dang mtshams thams cad du chos</text></item>
<item><p>86a6</p><section>phal chen</section><text>kyi dbyings rnam par 'byed pa'i sgo dang / rdul shin tu phra ba thams cad du sangs rgyas kyi sku'i sprin mtha' dang dbus par 'byam klas pa'i sgo dang / chos kyi tshul rgya mtsho thams cad rab tu bstan pa'i sgo dag nas langs par gyur te/ byang chub</text></item>
<item><p>86a7</p><section>phal chen</section><text>sems dpa' kun tu bzang po ting nge 'dzin de las langs ma thag tu/ de'i tshe byang chub sems dpa' de dag kyang so so re re zhing ting nge 'dzin rgya mtsho'i sprin 'jig rten gyi khams rgya mtsho'i rdul shin tu phra ba snyed la rab tu zhugs par gyur to/ /gzungs</text></item>
<item><p>86b1</p><section>phal chen</section><text>rgya mtsho'i sprin 'jig rten gyi khams rgya mtsho rdul shin tu phra ba snyed la yang rab tu zhugs par gyur to/ /chos kyi tshul rgya mtsho'i sprin 'jig rten gyi khams rgya mtsho'i rdul shin tu phra ba snyed la yang rab tu zhugs par gyur to/ /tha dad pa yang dag par shes pa'i tshul</text></item>
<item><p>86b2</p><section>phal chen</section><text>rgya mtsho'i sprin 'jig rten gyi khams rgya mtsho'i rdul shin tu phra ba snyed la yang rab tu zhugs par gyur to/ /spyod pa rgya mtsho'i sprin 'jig rten gyi khams rgya mtsho'i rdul shin tu phra ba snyed la yang rab tu zhugs par gyur to/ /chos kyi dbyings kyi phyogs su rnam par snang</text></item>
<item><p>86b3</p><section>phal chen</section><text>zhing de bzhin gshegs pa thams cad kyi ye shes snang ba yon tan gyi snying po can rgya mtsho'i sprin 'jig rten gyi khams rgya mtsho'i rdul shin tu phra ba snyed la yang rab tu zhugs par gyur to/ /de bzhin gshegs pa'i stobs dang ye shes ma 'dres pa'i tshul rgya mtsho'i</text></item>
<item><p>86b4</p><section>phal chen</section><text>sprin 'jig rten gyi khams rgya mtsho'i rdul shin tu phra ba snyed la yang rab tu zhugs par gyur to/ /de bzhin gshegs pa thams cad kyi ba spu'i rtse mo thams cad la zhing gzhan dang gzhan rgya mtsho'i sprin 'jig rten gyi khams rgya mtsho'i rdul shin tu phra ba snyed la yang rab</text></item>
<item><p>86b5</p><section>phal chen</section><text>tu zhugs par gyur to/ /byang chub sems dpa' re re zhing dga' ldan gyi gnas nas 'pho ba dang 'byung ba dang / byang chub tu rnam par 'tshang rgya ba dang / mya ngan las 'das pa bstan pa rgya mtsho'i sprin 'jig rten gyi khams rgya mtsho'i rdul shin tu phra ba snyed la yang</text></item>
<item><p>86b6</p><section>phal chen</section><text>rab tu zhugs par gyur to/ /'dir ji lta ba de bzhin du 'jig rten gyi khams rgya mtsho'i thams cad na yang de bzhin gshegs pa thams cad kyi 'khor rgya mtsho rnams dang / rdul shin tu phra ba thams cad kyi khongs na yod pa kun tu yang byang chub sems dpa' rgya</text></item>
<item><p>86b7</p><section>phal chen</section><text>mtsho rnams rab tu zhugs par gyur te/ sangs rgyas kyi mthu dang / byang chub sems dpa' kun tu bzang po'i ting nge 'dzin gyi chos nyid rab tu thob pas/ phyogs bcu'i 'jig rten gyi khams rgya mtsho thams cad ma lus par bag langs pa tsam du g.yos te/</text></item>
<item><p>87a1</p><section>phal chen</section><text>rin po che thams cad kyis rab tu brgyan par gnas shing chos rgya mtsho thams cad kyi sgra yang shin tu grags par gyur te/ de bzhin gshegs pa'i 'khor rgya mtsho thams cad du yang / nor bu'i rgyal po chen po bcu'i sprin gyi char mngon par</text></item>
<item><p>87a2</p><section>phal chen</section><text>bab par gyur te/ bcu gang zhe na/ 'di lta ste nor bu'i rgyal po mtshan dang ldan pa'i gser dpal gyi rgyal mtshan gyi dpal gyi sprin gyi char mngon par bab po/ /'di lta ste nor bu'i rgyal po 'od kyis rnam par gsal bar byed pa'i sprin gyi char mngon par bab po/ /'di lta</text></item>
<item><p>87a3</p><section>phal chen</section><text>ste nor bu'i rgyal po phyogs bcur rin po che'i 'khor lo rab tu 'grems pa'i sprin gyi char mngon par bab po/ /'di lta ste nor bu'i rgyal po byang chub sems dpa'i gzugs brnyan rin po che'i snying po'i sprin gyi char mngon par bab po/ /'di lta ste nor bu'i rgyal po sangs rgyas thams</text></item>
<item><p>87a4</p><section>phal chen</section><text>cad kyi mtshan gyi khams rab tu sgrog pa'i sprin gyi char mngon par bab po/ /'di lta ste nor bu'i rgyal po zhing rnam par snang bar byed cing snying po byang chub tu dpal rab tu 'bar ba'i sprin gyi char mngon par bab po/ /'di lta ste nor bu'i rgyal po phyogs bcur snang ba'i sprul pa 'gyed</text></item>
<item><p>87a5</p><section>phal chen</section><text>pa'i sprin gyi char mngon par bab po/ /'di lta ste nor bu'i rgyal po byang chub sems dpa' thams cad kyi yon tan gyi 'khor lo dang mthu rab tu grags par byed pa'i sprin gyi char mngon par bab po/ /'di lta ste nor bu'i rgyal po nyi ma'i dpal gyi gzi brjid kyi sprin gyi char mngon</text></item>
<item><p>87a6</p><section>phal chen</section><text>par bab po/ /'di lta ste nor bu'i rgyal po rol mo'i sgra yid du 'ong bas phyogs thams cad khyab par byed pa'i sprin gyi char mngon par bab ste/ nor bu'i rgyal po'i sprin gyi char bcu po 'di dag mngon par bab par gyur to/ /de bzhin gshegs pa thams cad kyi ba spu'i</text></item>
<item><p>87a7</p><section>phal chen</section><text>sgo thams cad dang 'od zer gyi sgo thams cad nas kyang tshigs su bcad pa 'di dag byung bar gyur to/ /zhing rnams 'byam klas kun na kun tu bzang po de/ /dbang po yid du 'ong la rab tu 'jug pa mthong / /kun tu rnam 'phrul rnam par 'di 'dra ston par byed/ /</text></item>
<item><p>87b1</p><section>phal chen</section><text>ting 'dzin yul la 'jug pa mtha' dang dbus do/ /lus rnams thams cad nas kyang kun tu bzang po de/ /sprul pa rab tu 'gyed cing chos dbyings rtag par 'gengs/ /ting 'dzin kun gyi tshul dang dang rnam 'phrul pa/ /thams cad dbyangs kyis chags</text></item>
<item><p>87b2</p><section>phal chen</section><text>pa par rgya che sgrog /ting 'dzin thams cad gzhan dang gzhan gyi rnam 'phrul gyis/ /de bzhin gshegs pa thams cad zhabs kyi drung dag tu/ /rgyal ba kun gyi spyod yul yangs pa gang byas te/ /zhing rnams kun tu rnam par 'phrul pa mang po ston/ /</text></item>
<item><p>87b3</p><section>phal chen</section><text>zhing kun rgyal ba kun gyi zhabs drung ji bzhin tu/ /de ltar zhing kun shin tu phra ba'i rdul phran la/ /ting 'dzin rnam par 'phrul pa thams cad ma lus ston/ /rnam par snang mdzad smon lam dbyings la rab tu zhugs/ /kun tu bzang po'i lus ni nam</text></item>
<item><p>87b4</p><section>phal chen</section><text>mkha'i mtshan nyid do/ /thams cad zhing la mi gnas de bzhin nyid la gnas/ /lus kyi sprin ni 'gro ba kun dang mnyam par kun bkye zhing / /sems can kun la bsam pa bzhin du de dag ston/ /sangs rgyas sku rnams kun la zhing rnams gang yod pa/ /</text></item>
<item><p>87b5</p><section>phal chen</section><text>mtha' dang dbus kun la rab tu zhugs pa rnams/ /kun tu bzang po'i smon lam gnas pa dag la bstan/ /rnam par 'phrul pa 'di 'dra dam pa tshad kyang med/ /'khor rnams rgya mtsho rdul phran mtha' dang dbus pa/ /tshad thams</text></item>
<item><p>87b6</p><section>phal chen</section><text>cad lus kyi nang du kun tshud cing / /dbyings la zhing mang dra bar rnam 'tshang rgya ba ston/ /skad cig sems la bskal pa mang po de bzhin ston/ /zhing rnams thams cad 'byam klas pa na rnam grags shing / /rnam par 'phrul pa dam pa ston par rab</text></item>
<item><p>87b7</p><section>phal chen</section><text>tu snang / /phyogs rnams kun gyi zhing gi dbyings rnams ma lus spyod/ /kun tu bzang po de la rnam lta kun kyang mthong / /rgyal ba kun gyi yon tan ye shes stobs la zhugs/ /ting 'dzin sa ni tshul rnams kun gyis rab tu mnan/ /chos rnams</text></item>
<item><p>88a1</p><section>phal chen</section><text>'byam klas gzhan dang gzhan la rab tu zhugs/ /rang gi byang chub spyod pas sngon cad spyad pa ston/ /de ltar zhing rnams kun tu bsam yas rnam 'phrul pa/ /phyogs rnams rgya che kun tu bkang ste rab tu bstan/ /ting 'dzin</text></item>
<item><p>88a2</p><section>phal chen</section><text>rnams la 'jug pa rab tu bstan pa'i phyir/ /rgyal ba'i 'od zer sprin las yon tan legs sgra 'byung / /de nas byang chub sems dpa'i 'khor yod pa thams cad sangs rgyas kyi mthus thal mo sbyar te/ byang chub sems dpa' kun tu bzang po la lta zhing dbyangs kyi nga</text></item>
<item><p>88a3</p><section>phal chen</section><text>ro gcig tu de'i tshe tshigs su bcad pa 'di dag smras so/ /rgyal ba thams cad chos las skyes pa ste/ /smon lam kun gyis sangs rgyas rab tu byung / /de bzhin nyid mnyam nam mkha'i snying po ste/ /chos kyi sku yis rnam par rab tu mdzes/ /zhing</text></item>
<item><p>88a4</p><section>phal chen</section><text>rnams 'byam klas kun la bzhugs kyang / /kun tu bzang po'i 'khor rnams kun na snang / /phyogs bcu kun tu yon tan grag pas khyab/ /ye shes rgya mtsho rab tu snang ba mnga'/ /rgyal ba thams cad sku thob phyir spyod pa/ /phyogs</text></item>
<item><p>88a5</p><section>phal chen</section><text>bcu'i yon tan rgya mtsho yod pa'i rnams/ /rdul sbubs kun tu de dag chud byas shing / /zhing rnams kun tu rnam par rab tu mdzes/ /zhing rnams kun gyi rgyal ba'i zhabs drung na/ /rgyal sras ting nge 'dzin dang spyad pa dang / /chos rnams kun la spyod</text></item>
<item><p>88a6</p><section>phal chen</section><text>cing gnas pa'i rnams/ /rdul dang mnyam pa'i bskal par kun kyang snang / /chos kyi dbyings rnams lus kyis khyab byas shing / /zhing rnams 'byam klas kun la shin tu zhugs/ /sems can rgya mtsho'i don du de spyod cing / /rdul phran kun la chos</text></item>
<item><p>88a7</p><section>phal chen</section><text>kyi dbyings su zhugs/ /chos kyi dbyings la de ltar zhugs nas kyang / /rdul phran kun la mi zad tha mi dad/ /nam mkha'i dbyings ni lus kyis gang byas shing / /rgyal ba'i chos rnams yangs pa rab tu ston/ /yon tan rgya mtsho 'od kun gzhal du med/ /</text></item>
<item><p>88b1</p><section>phal chen</section><text>rnam yangs stobs chen 'od zer yon tan sprin/ /'gro ba rgya mtsho'i don du spyod byed cing / /rgyal ba'i spyod lam gzhal du med pa ston/ /gang gi don tu bskal pa rgya mtsho dag /mtha' yas par ni bzang po'i spyod spyad pa/ /de dag chos kyi dbyings rnams</text></item>
<item><p>88b2</p><section>phal chen</section><text>gang byas nas/ /thams cad chos kyi sprin las rab tu brjod/ /zhing rnams ji ltar 'byung bar 'gyur ba dang / /stobs bcu rnams kyang ji ltar 'byung 'gyur dang / /sems can rgya mtsho ji ltar 'byung 'gyur ba/ /sems can rnams la sgra dbyangs</text></item>
<item><p>88b3</p><section>phal chen</section><text>gtong zhing ston/ /'khor rnams yongs pa 'di dag thams cad kyang / /kun tu bzang po khyod la mngon sum gnas/ /sangs rgyas kun gyis gnang bar 'gyur ba yin/ /chos kyi 'khor lo de ring khyod kyis bskor/ /kun tu bzang po'i ting nge 'dzin</text></item>
<item><p>88b4</p><section>phal chen</section><text>dang rnam par 'phrul pa rab tu byung ba zhes bya ba ste le'u gsum pa'o// //de nas byang chub sems dpa' kun tu bzang pos sangs rgyas kyi byin gyi rlabs kyis/ 'jig rten gyi khams thams cad la rnam par bltas/ sems can gyi khams rgya mtsho la rnam par</text></item>
<item><p>88b5</p><section>phal chen</section><text>bltas/ chos kyi dbyings rgya mtsho la rnam par bltas/ sems can thams cad kyi las rgya mtsho la rnam par bltas/ sems can thams cad kyi bsam pa dang dbang po rgya mtsho la rnam par bltas/ sangs rgyas thams cad kyi chos kyi rgya mtsho la rnam par</text></item>
<item><p>88b6</p><section>phal chen</section><text>bltas/ dus rgya mtsho la rnam par bltas/ sangs rgyas thams cad kyi yang dag par 'byung ba'i smon lam rgya mtsho la rnam par bltas/ sangs rgyas thams cad kyi rnam par 'phrul pa rgya mtsho la rnam par bltas nas/ byang chub sems dpa'</text></item>
<item><p>88b7</p><section>phal chen</section><text>'khor gyi dkyil 'khor yod pa thams cad la smras pa/ kye rgyal ba'i sras dag sangs rgyas bcom ldan 'das rnams kyi 'jig rten gyi khams thams cad 'du zhing 'jig pa yongs su dag pa 'byung ba'i ye shes ni bsam gyis mi khyab po/ /sangs rgyas</text></item>
<item><p>89a1</p><section>phal chen</section><text>bcom ldan 'das rnams kyi sems can thams cad kyi las 'byung ba rgya mtsho mkhyen pa ni bsam gyis mi khyab po/ /sangs rgyas bcom ldan 'das rnams kyi chos kyi dbyings kyi tshul rgya mtsho thams cad la rnam par gnas pa'i ye</text></item>
<item><p>89a2</p><section>phal chen</section><text>shes ni bsam gyis mi khyab po/ /sangs rgyas bcom ldan 'das rnams kyi de bzhin gshegs pa rgya mtsho thams cad mtha' dang dbus par bstan pa'i ye shes ni bsam gyis mi khyab po/ /sangs rgyas bcom ldan 'das rnams kyi sems can thams cad kyi</text></item>
<item><p>89a3</p><section>phal chen</section><text>las rgya mtsho rnam par dgod pa'i ye shes ni bsam gyis mi khyab po/ /sangs rgyas bcom ldan 'das rnams kyi bsam pa dang / dad pa dang dbang po rgya mtsho la 'jug pa'i ye shes ni bsam gyis khyab po/ /sangs rgyas bcom ldan 'das rnams kyi</text></item>
<item><p>89a4</p><section>phal chen</section><text>thugs kyis skad cig gcig la dus thams cad kyi mnyam pa nyid thugs su chud pa'i ye shes ni bsam gyis mi khyab po/ /sangs rgyas bcom ldan 'das rnams kyi de bzhin gshegs pa thams cad kyi rnam par 'phrul pa rgya mtsho yang dag par bstan pa'i ye</text></item>
<item><p>89a5</p><section>phal chen</section><text>shes ni bsam gyis khyab po/ /sangs rgyas bcom ldan 'das rnams kyi chos kyi 'khor lo rab tu bskor ba'i ye shes ni bsam gyis mi khyab po/ /sangs rgyas bcom ldan 'das rnams kyi rnam par dgod pa rab tu bstan pa rgya mtsho ni bsam gyis khyab po/ /</text></item>
<item><p>89a6</p><section>phal chen</section><text>sangs rgyas bcom ldan 'das rnams kyi sangs rgyas kyi sku rab tu bstan pa yongs su dag pa ni bsam gyis mi khyab po/ /sangs rgyas bcom ldan 'das rnams kyi yon tan rgya mtsho mtha' dang dbus pas rnam par snang ba ni</text></item>
<item><p>89a7</p><section>phal chen</section><text>bsam gyis mi khyab po/ /sangs rgyas bcom ldan 'das rnams kyi mtshan dang dpe byad bzang po yongs su dag pa ni bsam gyis khyab po/ /sangs rgyas bcom ldan 'das rnams kyi 'od kyi dkyil 'khor yongs su dag pa mtha' yas pa ni bsam</text></item>
<item><p>89b1</p><section>phal chen</section><text>gyis khyab po/ /sangs rgyas bcom ldan 'das rnams kyi 'od zer rgya mtsho kha dog sna tshogs kyi sprin rab tu dgye ba mdzad pa ni bsam gyis khyab po/ /sangs rgyas bcom ldan 'das rnams kyi sangs rgyas kyi dpal rin po che 'phro ba'i rgya mtsho rnam par rgyu ba ni</text></item>
<item><p>89b2</p><section>phal chen</section><text>bsam gyis mi khyab po/ /sangs rgyas bcom ldan 'das rnams kyi sangs rgyas kyi gsung dang dbyangs rgya mtsho rab tu 'grub pa ni bsam gyis khyab po/ /sangs rgyas bcom ldan 'das rnams kyi cho 'phrul rnam pa gsum yongs su bstan pas sems can rgya</text></item>
<item><p>89b3</p><section>phal chen</section><text>mtsho yongs su smin par mdzad pa dang / 'dul ba mdzad pa ni bsam gyis mi khyab po/ /sangs rgyas bcom ldan 'das rnams kyi gdul ba rgya mtsho thams cad la brtson pa don yod pa ni bsam gyis mi khyab po/ /sangs rgyas bcom ldan 'das rnams kyi sangs</text></item>
<item><p>89b4</p><section>phal chen</section><text>rgyas kyi sa la rab tu bzhugs pa ni bsam gyis mi khyab po/ /sangs rgyas bcom ldan 'das rnams kyi de bzhin gshegs pa'i yul la 'jug pa ni bsam gyis mi khyab po/ /sangs rgyas bcom ldan 'das rnams kyi byin gyi rlabs kyi mthu ni bsam gyis mi</text></item>
<item><p>89b5</p><section>phal chen</section><text>khyab po/ /sangs rgyas bcom ldan 'das rnams kyi sangs rgyas kyi ye shes kyi spyod yul rnam par rgyu ba ni bsam gyis mi khyab po/ /sangs rgyas bcom ldan 'das rnams kyi stobs la thub pa pa ni bsam gyis mi khyab po/ /sangs rgyas bcom</text></item>
<item><p>89b6</p><section>phal chen</section><text>ldan 'das rnams kyi mi bsnyengs pa zil gyis mi non pa ni bsam gyis mi khyab po/ /sangs rgyas bcom ldan 'das rnams kyi sangs rgyas kyi ting nge 'dzin tha mi dad par spyod pa ni bsam gyis mi khyab po/ /sangs rgyas bcom ldan 'das rnams kyi de bzhin gshegs</text></item>
<item><p>89b7</p><section>phal chen</section><text>pa'i rdzu 'phrul dang rnam par 'phrul pa ni bsam gyis khyab po/ /sangs rgyas bcom ldan 'das rnams kyi mnga' ba chen po'i ye shes rnam par dag pa ni bsam gyis mi khyab po/ /sangs rgyas bcom ldan 'das rnams kyi sangs rgyas kyi chos mi 'phrogs</text></item>
<item><p>90a1</p><section>phal chen</section><text>pa ni bsam gyis mi khyab ste/ /de dag thams cad sangs rgyas kyi mthu dang / de bzhin gshegs pa'i byin gyi rlabs kyis byin du brlabs pas/ sems can thams cad sangs rgyas kyi ye shes rgya mtsho la gzung ba dang byang chub sems dpa'</text></item>
<item><p>90a2</p><section>phal chen</section><text>thams cad de bzhin gshegs pa'i yon tan rgya mtsho la rab tu dgod pa dang / 'jig rten gyi khams rgya mtsho thams cad sangs rgyas kyi rnam par 'phrul pa thams cad kyis rnam par brgyan pa dang / bskal pa rgya mtsho thams cad du de bzhin gshegs pa'i gdung rjes su</text></item>
<item><p>90a3</p><section>phal chen</section><text>bstsab pa dang / 'jig rten gyi khams rgya mtsho thams cad du chos kyi rang bzhin gyis dkyil 'khor rab tu brjod pa dang / sems can thams cad kyi bsam pa dad pa rgya mtsho tha dad pa ji lta ba bzhin du rab tu bstan pa dang / sems can thams cad kyi dbang po rgya mtsho la</text></item>
<item><p>90a4</p><section>phal chen</section><text>sangs rgyas kyi chos tshul kun tu snang ba yang dag par bskyed pa dang / sems can thams cad kyi bsam pa rgya mtsho'i sgrib pa'i ri thams cad rnam par gzhom pa dang / sems can thams cad kyi sems dang spyod pa rgya mtsho la 'byung ba'i lam rnam</text></item>
<item><p>90a5</p><section>phal chen</section><text>par sbyang ba dang / byang chub sems dpa' rgya mtsho thams cad byang chub sems dpa'i smon lam rgya mtsho la rab tu dgod pa'i phyir yang dag par bstan par bya'o/ /de nas byang chub sems dpa' kun tu bzang pos 'khor gyi dkyil 'khor rgya mtsho rnams de bas kyang</text></item>
<item><p>90a6</p><section>phal chen</section><text>shin tu dga' bar bya ba dang / chos la dga' ba'i shugs thams cad rnam par 'phel bar bya ba dang / mos pa'i tshul yangs pa rgya mtsho yang dag par 'byung bar bya ba dang chos kyi dbyings kyi rang bzhin dang snying po sgo kun dang ldan pa rnam par dag par bya ba dang /</text></item>
<item><p>90a7</p><section>phal chen</section><text>kun tu bzang po'i smon lam rgya mtsho la rab tu dgod par bya ba dang / ye shes kyi dus gsum gyi rjes su song ba yongs su sbyang ba dang / 'jig rten thams cad kun nas snang bar byed pa'i snying po shes rab chen po'i rgya mtsho rnam par 'phel bar bya ba dang /</text></item>
<item><p>90b1</p><section>phal chen</section><text>chos kyi 'khor lo thams cad yongs su bzung ba'i phyir/ gzungs kyi stobs yang dag par bskyed pa dang / snying po byang chub thams cad du sangs rgyas kyi yul thams cad/ rab tu brjod pa dang / de bzhin gshegs pa chos kyi</text></item>
<item><p>90b2</p><section>phal chen</section><text>tshul snang ba'i 'od chos kyi dbyings rgya chen po dang / thams cad mkhyen pa nyid la dga' ba'i shugs rgya mtsho rnam par 'phel bar bya ba'i phyir/ de'i tshe tshigs su bcad pa 'di dag smras so// /sangs rgyas rmad ga cad ces</text></item>
<item><p>90b3</p><section>phal chen</section><text>bya ba shin tu rgyas pa chen po'i mdo/ bam po bdun pa/ yon tan rgya mtsho rnams kyi ye shes zab/ /mtha' dang dbus med des ni zhing rnams khyab/ /sems can bsam la sbyor ba ci bzhin snang / /rnam par snang mdzad chos kyi 'khor lo'o/ /</text></item>
<item><p>90b4</p><section>phal chen</section><text>bsam gyis mi khyab rgya mtsho'i zhing yod pa/ /bskal pa rgya mtshor rgyal bas rnam sbyangs pas/ /sems can rgya mtsho yongs su smin bya'i phyir/ /sems can nang na rgyal ba rnam par mdzes/ /sems can rgya mtsho 'byung ba bsam mi khyab/ /sangs</text></item>
<item><p>90b5</p><section>phal chen</section><text>rgyas yul la 'jug pa shin tu zab/ /srid pa'i gnas can dad pa chung ba yis/ /sangs rgyas byang chub shes par nus so/ /gzhan du gang rnams shin tu sems brtan cing / /dge ba'i bshes kyis yongs su bzung ba dang / /sangs rgyas</text></item>
<item><p>90b6</p><section>phal chen</section><text>kun gyi byin gyis rlabs pa dag /sangs rgyas ye shes 'di la rab tu 'jug /gang rnams sems dag g.yo med sgyu cing / /snying rje'i sems can khong nas byams dga' dang / /dad pa che zhing rlabs chen de dag ni/ /'di dag</text></item>
<item><p>90b7</p><section>phal chen</section><text>thos shing dga' ba thob par 'gyur/ /kun tu bzang po'i smon lam sa dag dang / /chos dbyings nam mkha'i dbyings su khyab pa la/ /gnas shing spyad pa rab tu sus spyod pa/ /de dag rgyal ba'i spyod yul de shes so/ /gang gis rgyal ba'i</text></item>
<item><p>91a1</p><section>phal chen</section><text>rnam 'phrul 'di mthong ba'i/ /byang chub sems dpa' thob bya legs par thob/ /gzhan gyi yul gyis shes par nus te/ /'di ni kun tu bzang pos rtogs pa'o/ /de bzhin gshegs pa kun gyis byin brlabs shing / /</text></item>
<item><p>91a2</p><section>phal chen</section><text>'gro ba mtha' dang dbus med 'di dag na/ /kun tu chos kyi 'khor lo rab tu 'khor/ /rnam par snang mdzad yul dang mthu yin no/ /bdag gi lus su zhing rnams thams cad kyang / /rab tu zhugs shing de zhugs zhing rnams kun/ /de dag spu rtse kun tu blta</text></item>
<item><p>91a3</p><section>phal chen</section><text>bar gyis/ /rgyal ba'i spyod yul shin tu bshad par bya/ /kun tu bzang po'i smon lam spyod pa rnams/ /mtha' dang dbus med mngon par bsgrub pa dang / /kun tu gi yul dang lus ldan pa/ /de dag mgon po'i spyod yul 'di nyid do/ /</text></item>
<item><p>91a4</p><section>phal chen</section><text>kye rgyal ba'i sras dag bcu po 'di dag ni 'jig rten gyi khams rgya mtsho shin tu bstan pa ste/ sangs rgyas bcom ldan 'das 'das pa dang / ma byon pa dang / da ltar byung ba rnams kyis gsungs so gsung ngo gsung bar 'gyur ro/ /bcu gang zhe na/ 'di lta ste 'jig rten</text></item>
<item><p>91a5</p><section>phal chen</section><text>gyi khams yongs su 'byung ba'i tshogs kyi rgyu rkyen shin tu bstan pa dang / 'di lta ste 'jig rten gyi khams rgya mtsho gnas pa shin tu bstan pa dang / 'di lta ste 'jig rten gyi khams rgya mtsho'i dbyibs dang rnam pa shin tu bstan pa dang / 'di lta ste 'jig rten gyi khams rgya mtsho'i lhun shin tu bstan pa dang /</text></item>
<item><p>91a6</p><section>phal chen</section><text>'di lta ste 'jig rten gyi khams rgya mtsho'i rgyan shin tu bstan pa dang / 'di lta ste 'jig rten gyi khams rgya mtsho yongs su dag par bya ba'i tshul shin tu bstan pa dang / 'di lta ste 'jig rten gyi khams rgya mtsho dag tu sangs rgyas 'byung ba shin tu bstan pa dang /</text></item>
<item><p>91a7</p><section>phal chen</section><text>'di lta ste 'jig rten gyi khams rgya mtsho'i bskal pa'i byin gyi rlabs shin tu bstan pa dang / 'di lta ste bskal pa mtha' yas pa'i rgyud rgya mtsho shin tu bstan pa dang / 'di lta ste 'jig rten gyi khams rgya mtsho tha mi dad pa shin tu bstan pa'o/ /kye rgyal</text></item>
<item><p>91b1</p><section>phal chen</section><text>ba'i sras dag 'jig rten gyi khams rgya mtsho bcu po 'di dag la sogs pa/ 'jig rten gyi khams rgya mtsho shin tu bstan pa/ 'jig rten gyi khams rgya mtsho'i rdul shin tu phra ba snyed/ sangs rgyas bcom ldan 'das 'das pa dang / ma byon pa dang / da ltar byung</text></item>
<item><p>91b2</p><section>phal chen</section><text>ba rnams kyis gsungs so/ /gsung ngo gsung bar 'gyur ro/ /kye rgyal ba'i sras dag de la 'jig rten gyi khams rgya mtsho thams cad ni rgyu dang rkyen la dmigs pa'i sgo 'jig rten gyi khams rgya mtsho'i rdul shin tu phra ba snyed phrag bcus byung ngo / /'byung ngo 'byung bar 'gyur ro/ /</text></item>
<item><p>91b3</p><section>phal chen</section><text>bcu gang zhe na/ 'di lta ste de bzhin gshegs pa'i byin gyi rlabs dang / chos nyid rab tu thob pa dang / sems can rnams kyi las kyi tshogs dang / byang chub sems dpa' thams cad thams cad mkhyen pa nyid du yang dag par sgrub pa'i chos nyid dang / sems can</text></item>
<item><p>91b4</p><section>phal chen</section><text>rnams kyis kyang byang chub sems dpa' dag dang / bsod nams kyi rtsa ba skal ba mthun pa bsags pa dang / byang chub sems dpa' rnams kyi zhing yongs su dag pa'i smon lam gyi khyad par dang / byang chub sems dpa' rnams kyi spyod pas/ rnam par bsgrubs</text></item>
<item><p>91b5</p><section>phal chen</section><text>pa'i smon lam gyis mngon par bsgrubs pa dang / byang chub sems dpa' rnams kyi mos pa'i dbang rnam par dag pa dang / de bzhin gshegs pa rnams kyi dge ba'i rtsa ba 'gengs pa 'jig rten las 'das pa dang / rgyu 'thun pas mngon par 'tshang rgya zhing sangs rgyas</text></item>
<item><p>91b6</p><section>phal chen</section><text>kyi rnam par 'phrul pa khyu mchog gi mthu dbyung ba dang / byang chub sems dpa' kun tu bzang po rnams kyi smon lam gyis rnam par 'phrul pa'i sgo'o/ /kye rgyal ba'i sras dag de ltar rgyu dang rkyen la pa'i sgo bcu po 'di dag la pa rgyu dang rkyen la</text></item>
<item><p>91b7</p><section>phal chen</section><text>pa/ 'jig rten gyi khams rgya mtsho'i rdul shin tu phra ba snyed kyi 'jig rten gyi khams rgya mtsho thams cad byung ngo / /'byung ngo 'byung bar 'gyur ro/ /de nas byang chub sems dpa' kun tu bzang pos 'jig rten gyi khams rgya mtsho 'byung ba shin tu</text></item>
<item><p>92a1</p><section>phal chen</section><text>bstan pa 'di nyid gsal bar brjod pa'i phyir/ sangs rgyas kyi byin gyi rlabs kyis/ de'i tshe tshigs su bcad pa 'di dag smras so/ /sangs rgyas ye shes yul ni bsam yas pas/ /byin rlabs rnam 'phrul de dag 'di lta bu/ /</text></item>
<item><p>92a2</p><section>phal chen</section><text>zhing rnams rgya mtsho bstan pa mtha' dbus med/ /rnam par snang mdzad chos kyi yongs su sbyangs/ /byang chub sems ni kun gyi bsam pa bzhin/ /smon lam rgya mtsho bsam yas rnam sbyangs shing / /sems can las rnams rgya mtsho bsam yas pas/ /</text></item>
<item><p>92a3</p><section>phal chen</section><text>phyogs kun zhing rnams rgya mtsho thams cad 'byung / /byang chub sems dpa' kun gyi rnam 'phrul dang / /thams cad mkhyen pa nyid la 'jug pa'i sgos/ /smon lam rgya mtsho thams cad mngon bsgrubs shing / /nam mkha'i dbyings la 'byam klas zhing</text></item>
<item><p>92a4</p><section>phal chen</section><text>'byung ngo / /spyod pa rgya mtsho mtha' dang dbus rnams/ /spyod cing tshad med bde gshegs yul la 'jug /phyogs kyi zhing rnams rgya mtsho kun sbyong zhing / /bskal pa mtha' yas zhing rnams re rer spyod/ /sems can bsam dbyings</text></item>
<item><p>92a5</p><section>phal chen</section><text>bsam gyis mi khyab pa'i/ /las kyi zhing rnams rgya mtsho thams cad byung / /nyon mongs las kyis de dag nyon mongs bcas/ /mos dang bsam pas rnam pa sna tshogs gzugs/ /zhing rnams rgya mtsho rnam dag rgyan can rnams/ /rin</text></item>
<item><p>92a6</p><section>phal chen</section><text>chen rgyus byung sna tshogs dri med pa/ /dad pa rgya mtsho rnam par spel ba'i phyir/ /rgyal sras rnams ni phyogs bcu'i zhing rnams spyod/ /chos dbyings rdul gyi khongs su rgyal sras rnams/ /kun tu bzang po'i spyad pa spyod pa dag /rdul gyi khongs</text></item>
<item><p>92a7</p><section>phal chen</section><text>su mtha' yas zhing ston te/ /rnam dag mkha' bzhin mtha' dang dbus yang / /nam mkha'i dbyings 'dra'i rnam 'phrul 'di 'dra ste/ /snying po byang chub rgyal ba'i zhabs drung na/ /pad+mo'i stan 'khod kha dog mtha' yas kun/ /de dag zhing</text></item>
<item><p>92b1</p><section>phal chen</section><text>bcas lus kyi nang na 'khod/ /skad cig sems kyis dus gsum byung ba yi/ /zhing 'byung tshul dang 'jug pa kun kyang ston/ /sangs rgyas rnams kyis dus gsum zhing bstan pa/ /rnam par snang mdzad rgya mtsho'i zhing zad/ /tshul gyi khyad par mtha'</text></item>
<item><p>92b2</p><section>phal chen</section><text>yas sna tshogs pas/ /rdul rnams kun la mtha' yas rgyan gyi rnams/ /sangs rgyas skad cig gcig la byin gyis rlob/ /rgyan gyi rnam pa tshul kun rab tu mkhyen/ /kye rgyal ba'i sras dag de la gnas pa shin tu bstan pa ni/ 'jig rten gyi khams</text></item>
<item><p>92b3</p><section>phal chen</section><text>rgya mtsho re re zhing yang 'jig rten gyi khams rgya mtsho'i rdul shin tu phra ba snyed de/ 'di ltar 'jig rten gyi khams rgya mtsho la la ni rgyan thams cad kyi rgya mtsho kun la rab tu gnas so/ /'jig rten gyi khams rgya mtsho la la ni nam mkha'i dbyings kyi gnas la rab tu gnas so/ /</text></item>
<item><p>92b4</p><section>phal chen</section><text>'jig rten gyi khams rgya mtsho la la ni rin po che thams cad kyi 'od zer gyi rgya mtsho la rab tu gnas so/ /'jig rten gyi khams rgya mtsho la la ni sangs rgyas thams cad kyi 'od kyi dkyil 'khor rgya mtsho la rab tu gnas so/ /'jig rten gyi khams rgya mtsho la la ni rin po</text></item>
<item><p>92b5</p><section>phal chen</section><text>che thams cad kyi kha dog gi mdog la rab tu gnas so/ /'jig rten gyi khams rgya mtsho la la ni sangs rgyas thams cad kyi dbyings kyi dkyil 'khor la rab tu gnas so/ /'jig rten gyi khams rgya mtsho la la ni sgyu ma lta bu'i las kyi byung ba lha ma yin dang mthu bo che lta bu'i</text></item>
<item><p>92b6</p><section>phal chen</section><text>lag na rdo rje rgya mtsho la rab tu gnas so/ /'jig rten gyi khams rgya mtsho la la ni 'jig rten gyi khams dbang po thams cad kyi lus kyi gzugs brnyan rgya mtsho la rab tu gnas so/ /'jig rten gyi khams rgya mtsho la la ni byang chub sems dpa' thams cad kyi lus</text></item>
<item><p>92b7</p><section>phal chen</section><text>rgya mtsho la rab tu gnas so/ /'jig rten gyi khams rgya mtsho la la ni byang chub sems dpa' kun tu bzang po'i smon lam gyi byung ba'i rgyan rnam pa thams cad dang ldan pa rgya mtsho la rab tu gnas te/ de dag la pa 'jig rten gyi khams rab tu gnas pa shin tu bstan pa</text></item>
<item><p>93a1</p><section>phal chen</section><text>ni/ 'jig rten gyi khams rgya mtsho re re zhing yang 'jig rten gyi khams rgya mtsho'i rdul shin tu phra ba snyed do/ /de nas byang chub sems dpa' kun tu bzang pos yang 'jig rten gyi khams rgya mtsho rab tu gnas pa shin tu bstan pa'i don 'di nyid yongs su bstan</text></item>
<item><p>93a2</p><section>phal chen</section><text>pa'i phyir/ sangs rgyas kyi mthus de'i tshe tshigs su bcad pa 'di dag smras so/ /kun kyang zhing rnams rgya mtsho 'di dag rin chen rang bzhin dri pa/ /rnam dag sna tshogs nor bu kun 'bar 'od zer rgya mtsho'i 'od ldan ltos/ /'di dag rgyal ba'i byin rlabs</text></item>
<item><p>93a3</p><section>phal chen</section><text>rgyu yis dbyings legs 'khor bar rnam par snang / /de dag gis ni phyogs bcu nam mkha'i dbyings rnams gzhi kun rab tu khyab/ /zhing rnams rgya mtsho la la dri 'od can nam mkha'i dbyings la gnas/ /snang ba'i snying po 'od can nor bu'i rgya mtsho dag la legs</text></item>
<item><p>93a4</p><section>phal chen</section><text>par gnas/ /'gro ba de dbus rgyal ba 'khor la chos kyi 'khor lo bzang po bskor/ /'di ni sangs rgyas yul yin sems can rgya chen shin tu mgu ba byed pa'o/ /la la me tog sgron ma kun tu rgyas pa'i mu tig nor bus brgyan/ /'od zer dra ba'i kun nas</text></item>
<item><p>93a5</p><section>phal chen</section><text>sprin 'bar spos 'phro sprin gyi 'od can te/ /zhing mang mtha' dang dbus med rgya chen pad+mo'i rgya mtsho dag la gnas/ /sangs rgyas rnams kyis rab brgyan zhing rnams 'byam klas kun kyang rab tu mdzes/ /zhing rnams rgya mtsho dkyil 'khor dbyings rnams la la sangs</text></item>
<item><p>93a6</p><section>phal chen</section><text>rgyas byin la gnas/ /yangs shing rin chen mang ldan rgya chen de dag byang chub sems dpas gang / /lag na rdo rje rgya mtsho mang tshogs lha dbang lus la de bzhin gnas/ /de nas bcom ldan rnam par snang ba mdzad kyi 'khor lo rtag tu 'khor/ /</text></item>
<item><p>93a7</p><section>phal chen</section><text>nor bu'i shing dang spos kyi 'od 'phro'i sprin rnams mnyam pa'i dbyings la gnas/ /chu yi phung po dag dang rdo rje'i rgya mtsho brtan la'ang de bzhin gnas/ /la la gos dang brag dang rgyal mtshan me tog rgya chen dag la gnas/ /kun na'ang rnam 'phrul 'di</text></item>
<item><p>93b1</p><section>phal chen</section><text>dag rgya chen rnam par snang mdzad ston pa mdzad/ /zhing rnams ring dang thung dang gling gi gzugs dang rnam pa sna tshogs te/ /sna tshogs rgyan can snying po dri ma bral ba yongs dag dri med snang / /rnam pa sna tshogs de dag smon lam rgya mtsho'i dbyings la rab tu gnas/ /</text></item>
<item><p>93b2</p><section>phal chen</section><text>sangs rgyas sprin gyis kun nas yog par rtag tu nam mkha'i dbyings la gnas/ /zhing rnams rgya mtsho 'byam klas la la spyi'u tshugs yod dang med la gnas/ /byang chub sems dpa'i cod pan rin chen 'khor los bzung bas dag par gnas/ /de na sangs</text></item>
<item><p>93b3</p><section>phal chen</section><text>rgyas rnam 'phrul rgya chen thams cad kun nas rab tu snang / /rin chen sangs rgyas gsung rnams kun tu gtong ldan las kyis de dag sprul/ /chos kyi dbyings mnyam zhing rnams 'byam klas mig yor sgyu ma dang yang 'dra/ /mig 'phrul rnam phye rnam dag dri</text></item>
<item><p>93b4</p><section>phal chen</section><text>med sems kyis shin du bskyed pa ste/ /nam mkha'i dbyings rnams sna tshogs rgyan gyi snying po gnas 'gyur 'di la snang / /las kyi yul ni bsam gyis mi khyab 'di dag bde bar gshegs pas bstan/ /skad cig sems kyis zhing rnams 'byam klas 'gro</text></item>
<item><p>93b5</p><section>phal chen</section><text>ba'i kun dang mnyam pa'i rnams/ /zhing rdul kun la kun tu bzang po rtag par rab tu sgrub byed cing / /de na bskal pa rgya mtshor 'gro ba smin par bya phyir spyad pa spyod/ /chos dbyings rgyas par bkang ste de dag kun tu rnam 'phrul rgya chen ston/ /rdul rnams</text></item>
<item><p>93b6</p><section>phal chen</section><text>kun na chos dbyings yangs pa'i zhing rnams rgya mtsho kun kyang gnas/ /sangs rgyas sprin gyis byin gyis brlabs pas kun kyang yog cing yongs su rgyas/ /ji ltar rdul phran gcig la rnam 'phrul de bzhin 'gro ba kun na'o/ /rnam par snang ba'i sangs rgyas</text></item>
<item><p>93b7</p><section>phal chen</section><text>rnam 'phrul rgya chen rab tu ston pa mdzad/ /zhing rnams 'byam klas thams cad mig yor lta bu sgyu ma smyig rgyu 'dra/ /snang ba med cing 'byung med phyogs bcu dag na 'gro dang 'ong ba med/ /mkha' la gnas pa de dag rtag par 'byung zhing 'jig par de bzhin</text></item>
<item><p>94a1</p><section>phal chen</section><text>'gyur/ /shin tu yangs pa de dag smon lam rnam sbyangs las kyis yongs su bzung / /kye rgyal ba'i sras dag de la 'jig rten gyi khams rgya mtsho rnams kyi dbyibs ni rnam pa sna tshogs te/ 'jig rten gyi khams rgya mtsho 'byam</text></item>
<item><p>94a2</p><section>phal chen</section><text>klas pa la la ni kun nas zlum po'o/ /'jig rten gyi khams rgya mtsho 'byam klas pa la la ni kun nas gru bzhi'o/ /'jig rten gyi khams rgya mtsho 'byam klas pa la la ni nam mkha'i rnam pa du mar rnam par phye ba'o/ /'jig rten gyi khams rgya mtsho 'byam klas</text></item>
<item><p>94a3</p><section>phal chen</section><text>pa la la ni kun nas 'khyil ba'i dbyibs su 'dug go /'jig rten gyi khams rgya mtsho 'byam klas pa la la ni 'od 'phro ba'i ri'i dbyibs su 'dug go /'jig rten gyi khams rgya mtsho 'byam klas pa la la ni shing sna tshogs kyi lhun gyi dbyibs su 'dug go /'jig</text></item>
<item><p>94a4</p><section>phal chen</section><text>rten gyi khams rgya mtsho 'byam klas pa la la ni me tog sna tshogs kyi dbyibs su 'dug go /'jig rten gyi khams rgya mtsho 'byam klas pa la la ni khyim sna tshogs kyi dbyibs su 'dug go /'jig rten gyi khams rgya mtsho 'byam klas pa la la ni sems can sna</text></item>
<item><p>94a5</p><section>phal chen</section><text>tshogs kyi lus kyi dbyibs su 'dug go /'jig rten gyi khams rgya mtsho 'byam klas pa la la ni mtshan sna tshogs kyi dbyibs su 'dug ste/ de dag la pa 'jig rten gyi khams kyi dbyibs shin tu bstan pa ni 'jig rten gyi khams rgya mtsho'i rdul shin tu</text></item>
<item><p>94a6</p><section>phal chen</section><text>phra ba snyed do/ /de nas byang chub sems dpa' kun tu bzang pos 'jig rten gyi khams rgya mtsho'i dbyibs kyi tshul rgya mtsho 'di nyid yongs su bstan pa'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /rnam pa</text></item>
<item><p>94a7</p><section>phal chen</section><text>sna tshogs rgya mtsho'i zhing la ltos/ /rnam phye sna tshogs mtha' yas dbyibs su gnas/ /dbyibs kyis rnam par phye ba sna tshogs te/ /phyogs rnams kun nas zhing rnams rgya mtsho snang / /la la zlum po la la zur gsum ste/ /de dag</text></item>
<item><p>94b1</p><section>phal chen</section><text>la la phyogs nang gru bzhir gnas/ /nor bu pad+mo 'khor lo'i yan lag brgyad/ /kun kyang las rnams rgya mtshos rnam par bris/ /rdul med 'od kyi dbyibs dang tshul 'dzin cing / /gser las grub pa rnam phye sna tshogs te/ /sgo mang mtha' yas pa nas</text></item>
<item><p>94b2</p><section>phal chen</section><text>rgyu zhing 'jug /las rnams rgya mtsho bsam pa dag pas gnas/ /zhing rnams rgya mtsho sna tshogs snying po can/ /nam mkha' 'di la ji ltar sprin gnas bzhin/ /de dag rin chen mang zhing rnam par phye/ /de dag kun na sangs rgyas rnam par</text></item>
<item><p>94b3</p><section>phal chen</section><text>mdzes/ /zhing rnams 'di kun sems kyis rnam par brtags/ /sna tshogs rgyan dang snang bas kun nas gnas/ /rnam par 'phrul pa gzhan dang gzhan dag gis/ /zhing rnams rgya mtsho sangs rgyas ston pa mdzad/ /bde dang sdug bsngal myong bar</text></item>
<item><p>94b4</p><section>phal chen</section><text>gyur pa ni/ /rnam par dag dang nyon mongs tshul bzhin te/ /chos nyid 'di ni rtag tu yod pa yin/ /de ltar las rnams rgya mtsho bsam mi khyab/ /skra gcig rtse la bsam gyis mi khyab cing / /thams cad rdul med sna tshogs dbyibs su gnas/ /</text></item>
<item><p>94b5</p><section>phal chen</section><text>kun nas sangs rgyas rnam par snang mdzad bzhugs/ /'khor rnams rgya mtshor chos rnams rab tu ston/ /rdul gcig rtse la phra dang yangs pa'i rnams/ /thams cad rdul snyed kha dog kun dang ldan/ /kha dog dbyibs rnams kun kyang rnam par</text></item>
<item><p>94b6</p><section>phal chen</section><text>brtags/ /de dag kun na rgyal ba'i 'khor lo 'khor/ /rdul rnams kun la rab tu zhing bstan pa/ /de dag smon lam rnam par 'phrul pa yin/ /nam mkha'i dbyings su las kyis sprul pa ni/ /sna tshogs sems dang bsam pas rnam par brtags/</text></item>
<item><p>94b7</p><section>phal chen</section><text>sems can kun mnyam rdul rnams thams cad la/ /sangs rgyas rnam par 'phrul pa sprul pa dag /rnam par snang mdzad chos nyid de yin te/ /rdul phran kun la zhing rnams shin tu gnas/ /kye rgyal ba'i sras dag de la 'jig rten gyi khams rgya</text></item>
<item><p>95a1</p><section>phal chen</section><text>mtsho'i lhun dag ni gzhan dang gzhan du shes par bya ste/ /'di ltar 'jig rten gyi khams rgya mtsho la la ni rin po che'i rgyun thams cad kyi lhun can no/ /'jig rten gyi khams rgya mtsho la la ni rin po che gcig las rnam pa sna tshogs su bkod pa'i</text></item>
<item><p>95a2</p><section>phal chen</section><text>rgyan gyi lhun can no/ /'jig rten gyi khams rgya mtsho la la ni rin po che thams cad kyi 'od zer gyi lhun can no/ /'jig rten gyi khams rgya mtsho la la ni 'od kha dog sna tshogs kyi lhun can no/ /'jig rten gyi khams rgya mtsho la la ni rgyan thams cad kyi mdog gi</text></item>
<item><p>95a3</p><section>phal chen</section><text>lhun can no/ /'jig rten gyi khams rgya mtsho la la ni rdo rje'i gzhi mi shigs pa'i lhun can no/ /'jig rten gyi khams rgya mtsho la la ni sangs rgyas kyi rdzu 'phrul dang byin gyi brlabs kyi lhun can no/ /'jig rten gyi khams rgya mtsho la la ni rin po che'i mtshan</text></item>
<item><p>95a4</p><section>phal chen</section><text>nyid kyi lhun can no/ /'jig rten gyi khams rgya mtsho la la ni sangs rgyas kyi sprul pa'i lhun can no/ /'jig rten gyi khams rgya mtsho la la ni nyi ma'i nor bu'i dkyil 'khor gyi lhun can no/ /'jig rten gyi khams rgya mtsho la la ni rin po che shin tu phra ba 'dzin pa'i</text></item>
<item><p>95a5</p><section>phal chen</section><text>lhun can no/ /'jig rten gyi khams rgya mtsho la la ni snang ba'i lhun can no/ /'jig rten gyi khams rgya mtsho la la ni rin po che thams cad kyi kha dog 'od 'phro ba'i rnam pa'i lhun can no/ /'jig rten gyi khams rgya mtsho la la ni dri dang kha dog sna tshogs kyi</text></item>
<item><p>95a6</p><section>phal chen</section><text>spos kyi lhun can no/ /'jig rten gyi khams rgya mtsho la la ni rin po che thams cad kyi me tog cod pan gyi lhun can no/ /'jig rten gyi khams rgya mtsho la la ni rin po che thams cad kyi 'od kyi lhun can no/ /'jig rten gyi khams rgya mtsho la la ni rgyan thams</text></item>
<item><p>95a7</p><section>phal chen</section><text>cad shin tu bstan pa'i lhun can no/ /'jig rten gyi khams rgya mtsho la la ni sems kyi rnam par rtog pa skad cig gcig gis pa thams cad yongs su bstan pa'i lhun can no/ /'jig rten gyi khams rgya mtsho la la ni byang chub sems dpa'i lus kyi rin</text></item>
<item><p>95b1</p><section>phal chen</section><text>po che'i dbyibs kyi lhun can no/ /'jig rten gyi khams rgya mtsho la la ni rin po che thams cad kyi me tog gi ze ba'i lhun can no/ /'jig rten gyi khams rgya mtsho la la ni sangs rgyas thams cad kyi gsung dbyangs rnam par dmigs pa'i lhun can no/ /</text></item>
<item><p>95b2</p><section>phal chen</section><text>de nas byang chub sems dpa' kun tu bzang pos yang 'jig rten gyi khams rgya mtsho'i lhun shin tu bstan pa rgya mtsho 'di nyid la rab tu gzud par bya ba'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag</text></item>
<item><p>95b3</p><section>phal chen</section><text>smras so/ /zhing gi rgya mtsho rnams la ni/ /rin chen rang bzhin kun nas gnas/ /rdo rje bzhin du mi shigs sra/ /rin chen pad+mo rnams la gnas/ /la la 'od zer rang bzhin te/ /dag cing gzung med 'od zer 'byung / /rgyan rnams kun gyi 'od</text></item>
<item><p>95b4</p><section>phal chen</section><text>zer gyis/ /sna tshogs mkha' bzhin dri ma med/ /la la 'od kyi rang bzhin te/ /dag cing 'od gsal gzer la gnas/ /'od kyi sprin can sna tshogs 'od/ /byang chub sems dpa' rnams kyi gnas/ /zhing rnams rgya mtsho la la ni/ /</text></item>
<item><p>95b5</p><section>phal chen</section><text>mig yor lta bur gnas pa ste/ /brjod du med cing gzung du med/ /smon lam dbang gis rab tu byung / /la la nor bu mu tig rgyu/ /snying po thams cad rnam par 'bar/ /mu tig 'khor lo'i gzhi dag la/ /byang chub sems dpa' yongs su gang / /</text></item>
<item><p>95b6</p><section>phal chen</section><text>rin chen 'od 'phro byung ba'i zhing / /'od 'phro'i sprin gyis mngon khebs shing / /rin chen thams cad sna tshogs ldan/ /thams cad las kyi sprul pa yin/ /la la mtshan las byung ba ste/ /gzhi kun mtshan gyis kun tu bris/ /cod</text></item>
<item><p>95b7</p><section>phal chen</section><text>pan rnam pa sna tshogs bkod/ /sangs rgyas kun gyis mngon par sprul/ /rgya mtsho'i sems las byung ba yi/ /zhing rnams mos pa nyid la gnas/ /yul na mi gnas sgyu ma bzhin/ /yongs su rtog pas yang dag bskyed/ /sangs</text></item>
<item><p>96a1</p><section>phal chen</section><text>rgyas sku yi 'od zer gyis/ /nor bu sna tshogs kun tu gnas/ /sangs rgyas sprin rnams rnam par snang / /sangs rgyas kun gyis rab sprul nas/ /la la kun tu bzang po yis/ /zhing rnams rgya mtsho shin tu sprul/ /</text></item>
<item><p>96a2</p><section>phal chen</section><text>nam mkha'i rgyan rnams thams cad dang / /smon lam rnams kyis rnam par bris/ /kye rgyal ba'i sras dag de la 'jig rten gyi khams rgya mtsho'i rgyan shin tu bstan pa ni/ 'jig rten gyi khams rgya mtsho'i rdul shin tu phra ba snyed du shes par bya ste/ 'di ltar</text></item>
<item><p>96a3</p><section>phal chen</section><text>pa'i rnam pa sna tshogs thams cad kyi sprin rab tu 'phros pa'i rgyan dang / 'di lta ste byang chub sems dpa' thams cad kyi yon tan gyi 'khor lo rjes su brjod cing rab tu byung ba'i rgyan dang / 'di lta ste 'jig rten gyi khams thams cad du gtogs pa'i sems can rnams</text></item>
<item><p>96a4</p><section>phal chen</section><text>kyi rnam par smin pa rgya mtsho las rab tu byung ba'i rgyan dang / 'di lta ste byang chub sems dpa' thams cad kyi smon lam rgya mtsho'i glong yongs su ston pa'i rgyan dang / 'di lta ste dus gsum gyi sangs rgyas thams cad kyi gzugs brnyan sna tshogs rnam par</text></item>
<item><p>96a5</p><section>phal chen</section><text>dmigs pa'i rgyan dang / 'di lta ste sems kyi skad cig la bskal pa mtha' yas par rnam par 'phrul pa'i yul yongs su ston pa'i rgyan dang / 'di lta ste rgyan gyi dmigs pa thams cad las sangs rgyas kyi sku rab tu byung ba'i rgyan dang / 'di lta ste rin</text></item>
<item><p>96a6</p><section>phal chen</section><text>po che dang spos thams cad kyi sprin rab tu 'byung ba'i rgyan dang / 'di lta ste snying po byang chub kyi rgyan dang / 'od kyi dkyil 'khor gyi rnam par ston pa'i rgyan dang / 'di lta ste byang chub sems dpa' kun tu bzang po'i smon lam dang / spyod pa yongs su ston</text></item>
<item><p>96a7</p><section>phal chen</section><text>pa'i rgyan dag ste/ kye rgyal ba'i sras dag de dag la pa'i 'jig rten gyi khams rgya mtsho'i rgyan shin tu bstan pa ni/ 'jig rten gyi khams rgya mtsho'i rdul shin tu phra ba snyed do/ /de nas byang chub sems dpa' kun tu bzang pos yang 'jig rten gyi</text></item>
<item><p>96b1</p><section>phal chen</section><text>khams rgya mtsho'i rgyan shin tu bstan pa 'di nyid yongs su bstan pa'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing rnams rgya mtsho rgya che mtha' yas te/ /rnam</text></item>
<item><p>96b2</p><section>phal chen</section><text>dag las kyis rnam pa sna tshogs gnas/ /phyogs bzhi zhing rnams rgya mtsho rnams kun kyang / /sna tshogs rgyan can yangs par kun nas gnas/ /kha dog sna tshogs yangs pa'i zhing gi rnams/ /rgya mtsho rtag par phyogs rnams kun tu 'byung / /</text></item>
<item><p>96b3</p><section>phal chen</section><text>rgyan dang rin chen 'od 'phro sna tshogs sprin/ /sgra 'byin zhing gi dbyings rnams khebs par byed/ /byang chub sems dpa'i yon tan rgya mtsho rnams/ /de dag kun kyang rgya mtsho'i zhing na grags/ /sna tshogs rgyan dang smon lam sprin gyi rnams/ /</text></item>
<item><p>96b4</p><section>phal chen</section><text>de dag zhing mang rgya mtshor sgra yang 'byin/ /'gro ba'i las rnams rgya mtsho yangs pa dag /rgyan gyi sprin rnams kun nas sgrar 'byin te/ /sems can de dag rnam smyin ci 'dra ba/ /sangs rgyas byin gyis kun nas sgra yang sgrog /dus gsum 'byung</text></item>
<item><p>96b5</p><section>phal chen</section><text>ba'i de bzhin gshegs pa yis/ /rnam 'phrul zhing rnams rgya mtsho kun na snang / /dmigs pa re re la yang sangs rgyas kun/ /de 'dra'i zhing mang rgya mtsho'i rgyan la ltos/ /'das pa'i bskal pa de bzhin ma 'ongs dang / /phyogs bcu'i da</text></item>
<item><p>96b6</p><section>phal chen</section><text>ltar 'byung ba ji snyed pa'i/ /bskal pa de dag rgyan mang yangs pa yang / /zhing rnams rgya mtsho re re dag na snang / /dmigs pa kun la sangs rgyas sprin gyi rnams/ /'gro dang mnyam pas 'jig rten kun tu 'gengs/ /rnam par 'phrul</text></item>
<item><p>96b7</p><section>phal chen</section><text>zhing sems can rnam par 'dul/ /'di ni zhing rnams rgya mtsho'i rnam thar to/ /spos 'od sprin dang de bzhin me tog klung / /rgyan rnams sna tshogs thams cad kun nas kyang / /rtag par kun tu khyab par rab tu 'byung / /'di ni zhing rnams rgya</text></item>
<item><p>97a1</p><section>phal chen</section><text>mtsho'i rnam thar to/ /phyogs bcu kun gyi snying po byang chub rnams/ /sna tshogs rgyan can kun kyang ma lus par/ /thams cad rgya mtsho'i zhing 'di dbyings dag na/ /nam mkha'i sprin bzhin rnam par ston pa snang / /rgyal</text></item>
<item><p>97a2</p><section>phal chen</section><text>sras kun tu bzang po thams cad kyi/ /zhing rnams mtha' yas 'byam klas rgyan gyi rnams/ /'gro ba'i grangs snyed bskal pa rgya mtshor rnam sbyangs pa/ /zhing rnams rgya mtsho kun na rab tu snang / /kye rgyal ba'i sras dag 'jig rten gyi khams rgya</text></item>
<item><p>97a3</p><section>phal chen</section><text>mtsho yongs su dag par bya ba'i tshul rgya mtsho ni 'jig rten gyi khams rgya mtsho'i rdul shin tu phra ba snyed du shes par bya ste/ 'di ltar byang chub sems dpa' rnams kyi dge ba'i bshes gnyen thams cad la bsten pa'i dge ba'i rtsa bas skal ba mnyam pa dang / byang chub</text></item>
<item><p>97a4</p><section>phal chen</section><text>sems dpa' rnams kyi chos kyi dbyings kyi bsod nams rgya chen po'i sprin rnam par 'phel bar bya ba dang / byang chub sems dpa' rnams kyi mos pa'i dkyil 'khor rgya chen po rnam par dag pa dang / byang chub sems dpa' rnams kyi byang chub sems dpa'</text></item>
<item><p>97a5</p><section>phal chen</section><text>thams cad rab tu brtan pa'i yul la rnam par spyod pa dang / byang chub sems dpa' rnams kyi pha rol tu phyin pa rgya mtsho thams cad yongs su rdzogs par bya ba dang / yongs su sbyangs pa dang / byang chub sems dpa' rnams kyi byang chub sems dpa'i sa</text></item>
<item><p>97a6</p><section>phal chen</section><text>thams cad kyi dbyings la rab tu 'god cing gzud pa'i rnam par spyod pa dang / byang chub sems dpa' rnams kyi spyod pa dang / 'byung ba rgya mtsho la rnam par spyod pa dang / byang chub sems dpa' rnams kyi smon lam rgya mtsho thams cad mngon par bsgrub</text></item>
<item><p>97a7</p><section>phal chen</section><text>pa rnam par dag pa dang / byang chub sems dpa' rnams kyi rgyan rgya mtsho thams cad mngon par bsgrub pa rnam par dag pa la rab tu 'jug pa dang / 'di lta ste byang chub sems dpa' rnams kyi stobs kyi tshul yang dag par bsgrub pa rnam par dag pa dang /</text></item>
<item><p>97b1</p><section>phal chen</section><text>de dag la pa 'jig rten gyi khams rgya mtsho yongs su dag par bya ba'i tshul rgya mtsho 'jig rten gyi khams rgya mtsho'i rdul shin tu phra ba snyed du shes par bya'o/ /de nas byang chub sems dpa' kun tu bzang pos yang 'jig rten gyi khams rgya mtsho yongs su dag par</text></item>
<item><p>97b2</p><section>phal chen</section><text>bya ba'i tshul rgya mtsho 'di nyid rnam par bstan pa'i phyir sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing rnams rgya mtsho thams cad sna tshogs rgyan/ /smon lam tshul rnams rgya mtsho kun</text></item>
<item><p>97b3</p><section>phal chen</section><text>gyis byung / /kha dog mtha' yas las kyi rgya mtsho dag /zhing rnams rgya mtsho rtag tu 'od mang 'gyed/ /sngan cad dge ba'i bshes gnyen bsnyen bkur cing / /bskal pa mnyam pa'i las dge yongs sbyangs te/ /snying rje byams pas dgongs yangs</text></item>
<item><p>97b4</p><section>phal chen</section><text>kun bkang zhing / /zhing rnams rgya mtsho yangs pa 'di kun sbyangs/ /chos sgo kun tu ting 'dzin sa kun gyis/ /sangs rgyas yon tan rgya mtsho yangs sbyangs te/ /bsam gtan tshul dang rnam thar sa sbyang zhing / /zhing rnams rgya mtsho sna tshogs yangs pa byung / /</text></item>
<item><p>97b5</p><section>phal chen</section><text>mos pa'i dkyil 'khor mtha' yas stobs bskyed cing / /rgyal ba'i mnyam nyid ma nor rtogs byas nas/ /bzod pa rgya mtsho'i tshul rnams yongs sbyangs shing / /rnam dag kha dog mtha' yas zhing rnams byung / /bsod nams sprin ni nam mkha' mnyam</text></item>
<item><p>97b6</p><section>phal chen</section><text>bskyed cing / /'gro ba kun phan bde don spyod spyad de/ /bsod nams rgya mtsho sems can kun bstan pas/ /'jig rten khams rnams rgya mtsho kun kyang 'byung / /zhing rnams rgya mtsho'i rdul snyed tshad med pa'i/ /pha rol phyin pa ma lus kun sbyangs te/ /</text></item>
<item><p>97b7</p><section>phal chen</section><text>smon lam mthar phyin mi zad goms byas pas/ /dri med rgya mtsho'i zhing rnams yangs pa 'byung / /'byung ba'i spyod pa gang yod tshad med dang / /chos rnams thams cad yangs pa yongs sbyangs te/ /sna tshogs thabs sgos sems can sbyangs pas na/ /'di</text></item>
<item><p>98a1</p><section>phal chen</section><text>'dra yid 'ong rgya mtsho'i zhing rnams 'byung / /rgyan rnams kun gyi tshul dang sa sbyangs shing / /rgyal ba'i yon tan rgya mtsho kun zhugs nas/ /'gro ba kun gyi sdug bsngal mtsho bskams pas/ /zhing gi mtsho yangs 'di kun dag</text></item>
<item><p>98a2</p><section>phal chen</section><text>par 'gyur/ /stobs rnams rgya mtsho gzhal med yongs sbyangs shing / /'gro ba 'di 'dra tshad med rnams sbyangs te/ /sangs rgyas rgya mtsho yangs kun bsnyen bkur bas/ /zhing rnams rgya mtsho rnam mang rnam par dag /kye rgyal ba'i sras dag de la 'jig</text></item>
<item><p>98a3</p><section>phal chen</section><text>rten gyi khams rgya mtsho re rer sangs rgyas 'byung ba'i tshul rgya mtsho ni 'jig rten gyi khams rgya mtsho'i rdul shin tu phra ba snyed du shes par bya ste/ 'di ltar sangs rgyas 'byung ba la la ni sku chung ngur kun tu ston to/ /'di lta ste sangs rgyas 'byung ba la la ni chos kyi</text></item>
<item><p>98a4</p><section>phal chen</section><text>dbyings thams cad gzugs kyi skus gang bar ston to/ /sangs rgyas 'byung ba la la ni sku tshe'i tshad mi ring ngo / /sangs rgyas 'byung ba la la ni sku tshe'i tshad ring ngo / /sangs rgyas 'byung ba la la ni sangs rgyas kyi zhing gcig yongs su dag par byin gyis rlob po/ /</text></item>
<item><p>98a5</p><section>phal chen</section><text>sangs rgyas 'byung ba la la ni 'jig rten gyi khams rgya mtsho thams cad yongs su dag par byin gyis rlob po/ /sangs rgyas 'byung ba la la ni tshul gcig gis bstan pa'i chos kyi 'khor lo byin gyis rlob po/ /sangs rgyas 'byung ba la la ni tshul bsam gyis mi khyab</text></item>
<item><p>98a6</p><section>phal chen</section><text>par bstan pa'i chos kyi 'khor lo byin gyis rlob po/ /sangs rgyas 'byung ba la la ni sems can gyi khams nyung ngu rnam par gdul ba byin gyis rlob po/ /sangs rgyas 'byung ba la la ni sems can rgya mtsho mtha' yas pa rnam par gdul ba byin gyis rlob ste/ /</text></item>
<item><p>98a7</p><section>phal chen</section><text>de dag la sogs pa 'jig rten gyi khams rgya mtsho re rer sangs rgyas 'byung ba'i tshul rgya mtsho 'jig rten gyi khams rgya mtsho'i rdul shin tu phra ba snyed du shes par bya'o/ /de nas byang chub sems dpa' kun tu bzang pos yang sangs rgyas 'byung ba'i tshul rgya mtsho'i phyogs 'di</text></item>
<item><p>98b1</p><section>phal chen</section><text>nyid yongs su bstan pa'i phyir sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /rgyal ba 'byung ba thabs rnams sna tshogs kyi/ /sgo nas zhing rnams rgya mtshor rab tu 'byung / /de dag sems can bsam pa</text></item>
<item><p>98b2</p><section>phal chen</section><text>ji bzhin mkhyen/ /sangs rgyas thabs kyi sgo mang rgya mtsho'o/ /sangs rgyas chos sku bsam gyis khyab ste/ /mig yor ma yin mtshan nyid med pa'i gzugs/ /gzugs kyi khyad par 'gro ba 'di dag tu/ /sems can bsam pa'i phyogs bzhin</text></item>
<item><p>98b3</p><section>phal chen</section><text>ston la ltos/ /sku tshe thung bar la la rnam par ston/ /la la bskal pa bsam yas byin gyis rlob/ /chos kyi sku ni phyogs rnams kun gyi sgo/ /rab tu mdzes par 'gro ba 'di na bzhugs/ /la la zhing rnams rgya mtsho bsam yas dag /sbyong</text></item>
<item><p>98b4</p><section>phal chen</section><text>zhing 'byam klas phyogs bcu kun na yang / /la la zhing gcig rnam par sbyong ba mdzad/ /smon lam ma lus kun kyang tshul gcig go /la la bsam gyis mi khyab theg pa'i rgyan/ /sems can yid bzhin sangs rgyas ston pa mdzad/ /la la theg</text></item>
<item><p>98b5</p><section>phal chen</section><text>pa gcig kyang rab ston te/ /rgyal ba'i thabs ni gcig kyang mtha' yas so/ /rang byung la la byang chub sangs rgyas nas/ /sems can mi mang lam la gzhog pa mdzad/ /la la skad cig gcig gis sems can rnams/ /rgya mtsho bsam</text></item>
<item><p>98b6</p><section>phal chen</section><text>yas byang chub don du 'dul/ /la la spu yi sgo nas bsam yas pa'i/ /sangs rgyas sprul pa'i sprin rnams rab tu 'gyed/ /'gro ba kun tu de dag mngon bkang zhing / /thabs kyi sgo nas sems can 'dul ba mdzad/ /la la sangs rgyas gsung gis</text></item>
<item><p>98b7</p><section>phal chen</section><text>kun bkang zhing / /zhing du sems can yid bzhin rab tu sgrog /bsam yas bskal par de dag gsung sgrog cing / /sems can rgya mtsho mtha' yas rnam par 'dul/ /la la zhing rgyan bsam gyis mi khyab ste/ /'khor rnams yang dag kun</text></item>
<item><p>99a1</p><section>phal chen</section><text>nas 'khod bcas pas/ /zhing mang rgya mtsho phyogs su gang byas shing / /sangs rgyas mkha' la sprin ltar khyab par bzhugs/ /de ltar sangs rgyas thabs ni bsam mi khyab/ /zhing rnams rgya mtsho kun tu rgyas bkang zhing / /</text></item>
<item><p>99a2</p><section>phal chen</section><text>'gro ba kun la sangs rgyas mngon sum ste/ /sna tshogs rgyan mang du ma'i tshul dang ldan/ /kye rgyal ba'i sras dag de la 'jig rten gyi khams rgya mtsho'i bskal pa'i byin gyi rlabs kyi tshul shin tu bstan pa ni/ 'jig rten gyi khams rgya mtsho'i rdul shin tu phra ba</text></item>
<item><p>99a3</p><section>phal chen</section><text>snyed du shes par bya ste/ 'di ltar zhing rgya mtsho la la ni bskal pa grangs med par byin gyis brlabs pa'o/ /zhing rgya mtsho la la ni bskal pa tshad med par byin gyis brlabs pa'o/ /zhing rgya mtsho la la ni bskal pa dpag tu med par byin gyis brlabs pa'o/ /zhing rgya</text></item>
<item><p>99a4</p><section>phal chen</section><text>mtsho la la ni bskal pa bsam gyis mi khyab par byin gyis brlabs pa'o/ /zhing rgya mtsho la la ni bskal pa mtshungs pa med par byin gyis brlabs pa'o/ /zhing rgya mtsho la la ni bskal pa kun nas mtha' yas par byin gyis brlabs pa'o/ /zhing rgya mtsho la la ni bskal pa</text></item>
<item><p>99a5</p><section>phal chen</section><text>kun nas mu med par byin gyis brlabs pa'o/ /zhing rgya mtsho la la ni bskal pa gzhal du med par byin gyis brlabs pa'o/ /zhing rgya mtsho la la ni bskal pa brjod du med par byin gyis brlabs pa ste/ de dag la pa 'jig rten gyi khams rgya mtsho'i bskal pa byin</text></item>
<item><p>99a6</p><section>phal chen</section><text>gyis rlabs kyi tshul shin tu bstan pa rgya mtsho ni 'jig rten gyi khams rgya mtsho'i rdul shin tu phra ba snyed do/ /de nas byang chub sems dpa' kun tu bzang pos 'jig rten gyi khams rgya mtsho'i bskal pa'i byin gyis rlabs kyi tshul shin tu bstan pa 'di nyid yongs su bstan</text></item>
<item><p>99a7</p><section>phal chen</section><text>pa'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /'jig rten rgya mtsho'i bskal pa tha dad de/ /sna tshogs tshul 'jug rgyan rnams gzhan dang gzhan/ /phyogs bcu'i</text></item>
<item><p>99b1</p><section>phal chen</section><text>zhing rnams rgya mtsho kun na snang / /bskal pa'i tshul ni rgya mtsho grangs kyang med/ /bskal pa mi mthun 'gro ba kun dang mnyam/ /phyogs dbyings 'jig rten rgya mtsho'i khams na snang / /bskal pa mtha' yas la la ring dang thung / /bskal pa</text></item>
<item><p>99b2</p><section>phal chen</section><text>sna tshogs rgyal ba'i sgras kyang bsgrags/ /rgya mtsho'i zhing rnams 'di dag phyogs dbyings snang / /byin rlabs bskal pa zhing rdul snyed dang ldan/ /la la gzhan rnams bskal pa gcig gis 'jug /la la bskal grangs smon lam du mas byung / /</text></item>
<item><p>99b3</p><section>phal chen</section><text>bskal pa la la dri med la la nyon mongs can/ /la la rnam dag la la nyon mongs rnam par dag /bskal pa'i ming ni smon lam rgya mtsho'i tshul gyis byung / /sems can 'du shes rnam pas tha dad tshul la 'jug /bskal pa zhing gi rdul snyed sngon cad spyod spyad pas/ /'jig</text></item>
<item><p>99b4</p><section>phal chen</section><text>rten khams rnams rgya mtsho shin tu yangs shing dag /de dag kun nas sangs rgyas yul rgyan tshad kyang med/ /'di dag rgya chen bskal pa'i 'jig rten rgya mtsho'i khams/ /bskal pa'i 'od dang 'od zer rin chen ming sna tshogs/ /bcom ldan dbyangs dang</text></item>
<item><p>99b5</p><section>phal chen</section><text>'od mnyam 'od 'phro'i mig snang ba/ /snang dang dri med bzang po bskal pa'i ming la 'jug/ /bskal pa 'di dag rnam dag bskal pa kun las byung / /dri med bskal pa la lar sangs rgyas gcig skye'o/ /bskal pa la lar mi yi gtso bo mtha' yas</text></item>
<item><p>99b6</p><section>phal chen</section><text>'byung / /bskal pa'i tshul rnams thams cad sa tshul zad mi shes/ /smon lam stobs mthus bskal pa sna tshogs 'jug par 'gyur/ /bskal pa la la mtha' yas rnams kyang bskal pa gcig tu 'dus/ /bskal pa la la gcig kyang bskal pa bye ba'i mthu/ /</text></item>
<item><p>99b7</p><section>phal chen</section><text>bskal pa rgya mtsho kun kyang sna tshogs sgo nas 'jug/ /phyogs bcu'i 'jig rten khams kyi nang nas sgra yang 'byin/ /bskal pa la lar bskal pa kun gyi rkyen kyang 'byung / /ming gi rgyan rnams rnam par dag pa'ang de la yod/ /bskal pa la la sangs rgyas rdzu</text></item>
<item><p>100a1</p><section>phal chen</section><text>'phrul mthu yis 'byung / /bskal pa'i tshul rnams kun gyi 'di ni rgyan yangs yin/ /zhing dang bskal pa rgya mtsho tshul ni gcig gis dag /zhing gi rdul rnams kun kyang tshad med gzhal du med/ /skad cig yud tsam nyi ma'i grangs</text></item>
<item><p>100a2</p><section>phal chen</section><text>kyis bskal par 'gyur/ /'di dag thams cad sems can 'du shes rnam par byung / /kye rgyal ba'i sras dag de la 'jig rten gyi khams rgya mtsho'i bskal pa mtha' yas pa'i rgyud kyi tshul rgya mtsho ni 'jig rten gyi khams rgya mtsho'i rdul shin tu phra ba snyed du shes par bya ste/</text></item>
<item><p>100a3</p><section>phal chen</section><text>'di ltar chos nyid rab tu thob pas 'jig rten gyi khams rgya mtsho dag bskal pas 'jig cing 'du ba la rab tu 'jug par gnas pa dang / 'jig rten gyi khams rgya mtshor gtogs pa'i sems can rnams kyi nyon mongs pas bskal pa mtha' yas pa kun nas gnas pa dang /</text></item>
<item><p>100a4</p><section>phal chen</section><text>'di lta ste 'jig rten gyi khams rgya mtshor gtogs pa'i sems can rnams kyi bsod nams rgya mtsho rgya chen po pa rnam par dag pas 'jig rten gyi khams rgya mtsho kun nas nyon mongs la rnam par dag par gnas pa dang / 'di lta ste byang chub sems dpa' mos pa sna</text></item>
<item><p>100a5</p><section>phal chen</section><text>tshogs kyi spyod pa rnams skye bas 'jig rten gyi khams rgya mtsho rnam par dag la kun nas nyon mongs par gnas pa dang / 'di lta ste sems can rgya mtsho rgya chen po byang chub kyi sems la gnas pas 'jig rten gyi khams rgya mtsho shin du dag par gnas pa dang / 'di lta</text></item>
<item><p>100a6</p><section>phal chen</section><text>ste byang chub sems dpa' rnams 'jig rten gyi khams gzhan dang gzhan du 'dod pas bskal pa rgyan tha dad pa'i tshul du gnas pa dang 'di lta ste/ phyogs bcu'i byang chub sems dpa' rnams 'jig rten gyi khams rgya mtshor 'dus pas bskal pa mtha' yas pa rgyan shin tu</text></item>
<item><p>100a7</p><section>phal chen</section><text>mang por kun nas gnas pa dang / 'di lta ste de bzhin gshegs pa yongs su mya ngan las 'da' bas 'jig rten gyi khams rgya mtsho dag gi rgyan nub par 'gyur ba dang / 'di lta ste sangs rgyas 'byung ba'i tshe 'jig rten gyi khams rgya mtsho rnams rgyan gyis</text></item>
<item><p>100b1</p><section>phal chen</section><text>brgyan par kun nas gnas pa dang / 'di lta ste/ de bzhin gshegs pa rnam par 'phrul pas 'jig rten gyi khams rgya mtsho'i bskal pa mtha' yas pa yongs su dag par gnas pa dang / de dag la pa 'jig rten gyi khams rgya mtsho'i bskal pa rgya mtsho mtha' yas pa'i</text></item>
<item><p>100b2</p><section>phal chen</section><text>rgyud kyi tshul rgya mtsho kun nas gnas pa'i tshul ni 'jig rten gyi khams rgya mtsho'i rdul shin tu phra ba snyed du shes par bya'o/ /de nas byang chub sems dpa' kun tu bzang pos yang 'jig rten gyi khams rgya mtsho'i bskal pa mtha' yas pa'i tshul rgya mtsho 'di nyid yongs</text></item>
<item><p>100b3</p><section>phal chen</section><text>su bstan pa'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing rnams rgya mtsho'i chos nyid 'di dag ltos/ /chos kyis byung ste ji ltar gnas pa ltar/ /de dag 'byung zhing 'jig</text></item>
<item><p>100b4</p><section>phal chen</section><text>par 'gyur ba yang / /zhing rnams rgya mtsho thams cad rab tu snang / /sems can nyon mongs mi zad ldan pa dang / /las dang nyon mongs ngan pas bsgribs pa'i rnams/ /de dag bsam la zhing gi rgya mtsho rnams/ /kun nas nyon mongs ldan par gyur pa yin/ /</text></item>
<item><p>100b5</p><section>phal chen</section><text>sems can rnam dag bsam pa ldan rnams dang / /bsod nams brtan dang rnam dag spyod yul can/ /rnam dag yul la nyon mongs ldan gyur rnams/ /de dag mos pa sna tshogs spyod yul gyi/ /byang chub sems dpa' skye ba'i dus dag na/ /bskal</text></item>
<item><p>100b6</p><section>phal chen</section><text>pa de ni rnam par dag par snang / /sems can nyon mongs ldan par gyur pa yang / /de yi chos nyid bsam yas yangs pa yi/ /byang chub bsam pa ji ltar bskyed pa dang / /de dag bsam pa ji ltar rnam 'phel bas/ /de bzhin bskal pa rgya mtsho mang</text></item>
<item><p>100b7</p><section>phal chen</section><text>po dag /bsam gyis mi khyab zhing rgyan yongs su sbyong / /bye ba mang po mtha' yas mi zad pa'i/ /byang chub sems dpa' phyogs bcu kun rgyu yang / /rgyan la rnam pa tha dad yod pa min/ /bskal pa tha dad tshul gyi bye brag snang / /rdul rnams re re</text></item>
<item><p>101a1</p><section>phal chen</section><text>sbubs su dus kun tu/ /sangs rgyas zhing gi rdul dang mnyam pa yi/ /rgyal sras ji tshul 'dod pa de bzhin du/ /zhing rnams rgya mtsho de tshul dag par 'gyur/ /gal te rgyal ba rnams ni skyer 'gyur na/ /zhing rnams rgyan gyis shin tu brgyan</text></item>
<item><p>101a2</p><section>phal chen</section><text>par 'gyur/ /bsam pa yongs su dag bzhin rgyas 'gyur te/ /'di na zhing rgyan phun sum tshogs pa'o/ /gal te rgyal ba mya ngan 'das gyur na/ /de tshe de zhing rgyan rnams 'grib par 'gyur/ /sems can rnams kyang snod du rung ba min/ /zhing gi rgya mtsho de yang nyon mongs</text></item>
<item><p>101a3</p><section>phal chen</section><text>ldan/ /sangs rgyas rdzu 'phrul rnam 'phrul yangs pa dag /bsam gyis mi khyab gang tshe ston pa na/ /de tshe zhing rnams rgya mtsho mang po dag /kun kyang rgyan gyis rnam par brgyan par 'gyur/ /kye rgyal ba'i sras dag de la 'jig rten gyi khams rgya mtsho tha dad pa'i tshul</text></item>
<item><p>101a4</p><section>phal chen</section><text>ni 'jig rten gyi khams rgya mtsho'i rdul shin tu phra ba snyed du shes par bya ste/ /de dag ni sangs rgyas bcom ldan 'das 'das pa dang / ma byon pa dang / da ltar byung ba'i sangs rgyas bcom ldan 'das rnams kyis gsungs so/ /gsung ngo gsung bar 'gyur ro/ /de ni</text></item>
<item><p>101a5</p><section>phal chen</section><text>'di lta ste 'jig rten gyi khams rgya mtsho gcig tu 'jig rten gyi khams rgya mtsho'i rdul shin tu phra ba snyed kyi 'jig rten gyi khams tha mi dad pa dang / 'di lta ste/ 'jig rten gyi khams rgya mtsho dag tu sangs rgyas skye zhing 'byung ba tha mi dad pa dang 'di lta ste/ 'jig rten gyi</text></item>
<item><p>101a6</p><section>phal chen</section><text>khams rgya mtsho dag gi snying po byang chub thams cad nas chos kyi dbyings kyi phyogs rgyas par 'gengs pa tha mi dad pa dang 'di lta ste 'jig rten gyi khams rgya mtsho dag gi de bzhin gshegs pa thams cad kyi 'khor gyi dkyil 'khor tha mi dad pa dang / 'di lta ste 'jig rten gyi</text></item>
<item><p>101a7</p><section>phal chen</section><text>khams rgya mtsho dag gi sangs rgyas thams cad kyi 'od kyi dkyil 'khor chos kyi dbyings rgyas par 'gengs pa tha mi dad pa dang / 'di lta ste 'jig rten gyi khams rgya mtsho dag tu sangs rgyas thams cad kyi sprul pa'i sprin dang / mtshan gyi 'khor lo tha mi dad pa dang 'di lta ste/</text></item>
<item><p>101b1</p><section>phal chen</section><text>'jig rten gyi khams rgya mtsho dag tu sangs rgyas thams cad kyi dbyangs kyi dkyil 'khor bskal pa mtha' yas par brjod cing rgyas par bya ba'i byin gyi rlabs tha mi dad pa dang / 'di lta ste 'jig rten gyi khams rgya mtsho dag tu chos kyi 'khor lo'i tshul tha mi dad pa dang /</text></item>
<item><p>101b2</p><section>phal chen</section><text>'di lta ste 'jig rten gyi khams rgya mtsho dag tu rdul shin tu phra ba gcig la 'jig rten gyi khams rgya mtsho thams cad yongs su 'du ba tha mi dad pa dang / 'di lta ste 'jig rten gyi khams rgya mtsho dag tu rdul 'byam klas pa thams cad la dus gsum gyi sangs rgyas kyi yul</text></item>
<item><p>101b3</p><section>phal chen</section><text>rgya chen po ston cing brjod pa tha mi dad pa dag ste/ kye rgyal ba'i sras dag de dag la pa 'jig rten gyi khams rgya mtsho tha mi dad pa'i tshul 'jig rten gyi khams rgya mtsho'i rdul shin tu phra ba snyed du shes par bya'o/ /de nas byang chub sems dpa' kun tu bzang pos yang 'jig rten gyi</text></item>
<item><p>101b4</p><section>phal chen</section><text>khams rgya mtsho tha mi dad pa'i tshul rgya mtsho shin tu bstan pa 'di nyid gsal bar bstan pa'i phyir sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /rdul gcig steng na zhing mang rgya mtsho ste/ /kun na rgyan mang</text></item>
<item><p>101b5</p><section>phal chen</section><text>rnam dag kun yod kyang / /gnod pa med cing 'dra ba gang yang med/ /'jug pa bsam gyis mi khyab 'di la ltos/ /rdul rnams kun la bsam yas sangs rgyas bzhugs/ /sems can kun gyi bsam pa yid bzhin du/ /zhing rnams rgya mtsho</text></item>
<item><p>101b6</p><section>phal chen</section><text>thams cad khyab byas kyang / /de dag thabs la tha dad gang yang med/ /rdul rnams kun la shing dbang mtha' yas pa/ /sna tshogs rgyan phyung kun nas bres sbyangs te/ /phyogs rnams kun gyi zhing du mngon bkang yang / /de dag tha dad 'gyur ba</text></item>
<item><p>101b7</p><section>phal chen</section><text>nam yang med/ /rdul phran rgya mtsho rdul phran re re la/ /mi yi gtso bo 'khor rnams kun bskor cing / /'jig rten kun tu bkang ste 'phags bzhugs kyang / /gnod pa dag dang 'dra ba'i nyes pa med/ /rdul gcig la ni mtha' yas 'od kyi sprin/ /</text></item>
<item><p>102a1</p><section>phal chen</section><text>phyogs bcu'i zhing rnams rgya mtsho kun bkang zhing / /bde gshegs rnams kyi byang chub spyod bstan kyang / /rgya mtsho'i zhing rnams tha dad gang yang med/ /rdul rnams kun la kha dog bsam mi khyab/ /sprul pa'i sprin gyis kun tu gang</text></item>
<item><p>102a2</p><section>phal chen</section><text>byas te/ /sangs rgyas sprul pas sems can rnam 'dul yang / /'byam klas phyogs na tha dad gang yang med/ /rdul rnams kun la rgya mtsho'i chos brjod de/ /de dag 'khor lo tshul bzhin 'khor mdzad cing / /thabs dang mthu yi sgo mo sna tshogs kyis/ /</text></item>
<item><p>102a3</p><section>phal chen</section><text>thams cad brjod kyang de la tha dad med/ /rdul gcig la ni rgyal ba kun gyi gsung / /'gro ba snod du gyur la de dag brjod byas te/ /rgya mtsho'i zhing du bskal par byin brlabs kyang / /de dag gsung gi yan lag tha mi dad/ /zhing rnams rgya mtsho mtha' yas</text></item>
<item><p>102a4</p><section>phal chen</section><text>rgyan gyi rnams/ /thams cad rdul sbubs gcig tu rab tu 'dzud/ /rgyal ba rnams kyi rdzu 'phrul mthu la ltos/ /las kyi dngos las de dag skyes pa min/ /rdul gcig la ni dus gsum rgyal ba dag /ji ltar byung ba de dag thams cad snang / /de dag</text></item>
<item><p>102a5</p><section>phal chen</section><text>gshegs dang byon pa gang yang med/ /'gro ba kun nas sangs rgyas rnam par 'phrul/ /'jig rten gyi khams rgya mtsho shin tu bstan pa'i phyogs gsal bar bya ba yang dag par bsgrubs pa zhes bya ste le'u bzhi pa'o// //sangs rgyas</text></item>
<item><p>102a6</p><section>phal chen</section><text>rmad ga cad ces bya ba shin tu rgyas pa chen po'i mdo/ bam po brgyad pa/ kye rgyal ba'i sras dag de la 'jig rten gyi khams rgya mtsho gzhi dang snying po me tog gi rgyan gyis brgyan pa 'di/ bcom ldan 'das de bzhin gshegs pa rnam par snang mdzad sngon byang chub</text></item>
<item><p>102a7</p><section>phal chen</section><text>sems dpa'i spyad pa spyod pa'i tshe/ bskal pa rgya mtsho 'jig rten gyi khams rgya mtsho'i rdul shin tu phra ba snyed kyis yongs su dag par byas te/ bskal pa re re zhing yang de bzhin gshegs pa 'jig rten gyi khams rgya mtsho'i rdul shin tu phra ba snyed kyi zhabs kyi drung du/</text></item>
<item><p>102b1</p><section>phal chen</section><text>smon lam rgya mtsho 'jig rten gyi khams rgya mtsho'i rdul shin tu phra ba snyed kyis yongs su dag par byas so/ /kye rgyal ba'i sras dag 'jig rten gyi khams rgya mtsho gzhi dang snying po me tog gi rgyan gyis brgyan pa de ni rlung gi dkyil 'khor ri rab kyi rdul shin tu phra ba snyed kyis shin tu</text></item>
<item><p>102b2</p><section>phal chen</section><text>bzung ba ste/ de la rlung gi dkyil 'khor thams cad kyi 'og ma ni gzhi kun nas rton pa zhes bya ste/ rin po che thams cad kyi 'od 'phro ba 'bar bas brgyan pa'i gzhis rton to/ /de'i steng na rlung gi dkyil 'khor rin po che sna tshogs kyi rgyan 'byung ba zhes bya ba yod de/</text></item>
<item><p>102b3</p><section>phal chen</section><text>nor bu'i rgyal po 'od rnam par dag pa'i rgyal mtshan gyi gzhis rton to/ /de'i steng na rlung gi dkyil 'khor rin po che'i mthu zhes bya ba yod de/ rin po che thams cad kyi dril bu'i gzhis rton to/ /de'i steng na rlung gi dkyil 'khor 'od 'phro ba mnyam par ston pa zhes bya ba</text></item>
<item><p>102b4</p><section>phal chen</section><text>yod de/ nor bu'i rgyal po nyi ma snang ba'i rgyal mtshan gyi 'khor lo'i gzhis rton to/ /de'i steng na rlung gi dkyil 'khor rgyan kun nas rnam par bres pa zhes bya ba yod de/ 'od zer gyi 'od kyi dkyil 'khor gyi me tog gi gzhis rton to/ /de'i steng na rlung gi dkyil</text></item>
<item><p>102b5</p><section>phal chen</section><text>'khor gzhi kun nas dri ma med cing yongs su dag pa zhes bya ba yod de/ me tog thams cad 'od 'phro ba'i seng ge'i khri'i gzhis rton to/ /de'i steng na rlung gi dkyil 'khor phyogs su sgra sgrog cing kun tu rgyu ba zhes bya ba yod de/ mu tig dang man shel gyi rgyal</text></item>
<item><p>102b6</p><section>phal chen</section><text>mtshan sna tshogs kyi gzhis rton to/ /de'i steng na rlung gi dkyil 'khor rin po che thams cad 'dzin pa zhes bya ba yod de/ nor bu'i rgyal po'i shing dang me tog sna tshogs kyi glong gi gzhis rton to/ /de'i steng na rlung gi dkyil 'khor kun nas 'dzin pa'i shugs</text></item>
<item><p>102b7</p><section>phal chen</section><text>shes bya ba yod de/ spos kyi nor bu thams cad kyi ri rab kyi sprin gyi gzhis rton to/ /de'i steng na rlung gi dkyil 'khor gyi khyim kun tu rgyu ba zhes bya ba yod de/ rin po che thams cad kyi kha dog dang spos kyi khang pa brtsegs pa'i sprin gyi gzhis rton to/ /kye rgyal</text></item>
<item><p>103a1</p><section>phal chen</section><text>ba'i sras dag rlung gi dkyil 'khor ri rab kyi rdul shin tu phra ba snyed de dag thams cad kyi steng ma ni rlung gi dkyil 'khor gzi brjid bzang po dpal gyi snying po zhes bya ste/ nor bu kun nas snang ba'i rgyan dang ldan pa'i spos kyi chu rgya mtsho'i gzhis rton to/ /</text></item>
<item><p>103a2</p><section>phal chen</section><text>spos kyi chu rgya mtsho nor bu kun nas snang ba'i gzhis brgyan pa'i snying po zhes bya ba de las pad+mo chen po spos kyi rgyal mtshan khyer ba'i 'od zer dang ze ba sna tshogs shes bya ba mngon par byung ste/ pad+mo chen po de la 'jig rten gyi khams rgya mtsho gzhi dang snying po me tog gi rgyan gyis brgyan</text></item>
<item><p>103a3</p><section>phal chen</section><text>pa kun nas gru bzhir 'dug pa rnam par dag pa shin tu brtan pa rdo rje dang nor bu thams cad kyi khor yug gis bskor ba/ rim gyis gzhol bar gnas pa shing gi rgyud rgya mtsho sa la rab tu gnas pa 'di 'dug go/ /de nas byang chub sems dpa' kun tu bzang pos yang</text></item>
<item><p>103a4</p><section>phal chen</section><text>'jig rten gyi khams rgya mtsho gzhi dang snying po me tog gi rgyan gyis brgyan pa 'di nyid kyi yon tan rgya mtsho yongs su dag pa'i phyogs 'di nyid brjod pa'i phyir sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /</text></item>
<item><p>103a5</p><section>phal chen</section><text>gzhi rgyan me tog 'jig rten khams kyi rgya mtsho de/ /rin chen kun gyi snying po kha dog sna tshogs te/ /rdul rnams kun dang mnyam pa'i sngan cad sangs rgyas kyi/ /drung du sngon tshe rgya mtshor sbyangs pas dri med pa/ /rgya chen snying rje'i sprin gyis khams rnams kun</text></item>
<item><p>103a6</p><section>phal chen</section><text>bkang zhing / /zhing gi rdul dang mnyam pa'i lus kyang kun btang nas/ /sngon gyi bskal pa rgya mtshor spyod pa spyad pas na/ /'jig rten rgya mtsho'i khams de yangs shing rnam par dag /sangs rgyas rnam par snang bas smon lam che mdzad de/ /'od snang</text></item>
<item><p>103a7</p><section>phal chen</section><text>btang ba mkha'i dkyil na gnas pa ni/ /rlung gi phung pos btab kyang mi bskyod mi g.yo ste/ /nor bu kun rgyan sangs rgyas gzugs brnyan snying po'o/ /me tog mdzod bkye gtor ba rin chen yid 'ong bzhin/ /sngon gyi smon lam dbang gis mkha'i dbyings la</text></item>
<item><p>103b1</p><section>phal chen</section><text>gnas/ /rgya mtsho'i rgyan rnams thams cad sna tshogs brtan par gnas/ /phyogs dang phyogs mtshams kun tu 'od kyi sprin kyang gtong / /nor bu thams cad sgo nas byang chub sems dpa'i rnams/ /byung zhing 'od zer sprin 'bar phyogs rnams kun tu gtong / /</text></item>
<item><p>103b2</p><section>phal chen</section><text>'od zer me tog tshon dang 'od zer 'khor lo'i tshogs/ /phyogs rnams ma lus kun gyi chos dbyings khyab par byed/ /rin chen kun gyi 'od zer sprin rnams bkye ba ni/ /phyogs dang phyogs mtshams kun gyi zhing rnams khyab par byed/ /sdug bsngal thams</text></item>
<item><p>103b3</p><section>phal chen</section><text>cad bcil zhing byang chub mchog la bgrod/ /'jig rten rgya mtsho thams cad 'od 'phro rab tu 'bar/ /'gro ba kun dang mnyam pa'i sprul pa sna tshogs rnams/ /rin chen kun dang spu rnams kun nas rgyal ba 'gyed/ /brgya byin dag dang tshangs pa'ang 'khor</text></item>
<item><p>103b4</p><section>phal chen</section><text>lo sgyur 'dra dang / /'gro ba kun gyi lus su lus rnams kun kyang gnas/ /sprul pas 'od bkye chos kyi dbyings kyi tshad mnyam pa/ /'od zer sgo nas sangs rgyas thams cad mtshan kyang sgrog /'gro ba ma lus kun gyi bsam pa tshim byas nas/ /tshul</text></item>
<item><p>103b5</p><section>phal chen</section><text>rnams sna tshogs sgo nas sems can rnam par 'dul/ /'jig rten rgya mtsho me tog snying po de nang na/ /rdul phran kun gyi khongs na chos dbyings thams cad kyi/ /rin chen 'od kyi sangs rgyas sprin rnams 'bar bar snang / /rnam par snang mdzad chos</text></item>
<item><p>103b6</p><section>phal chen</section><text>dbyings rnam 'phrul zhing la ltos/ /bskal ba rgya mtshor 'gro ba'i sdug bsngal bstsal byas te/ /smon lam yangs pa'i sprin ni chos kyi dbyings mnyam dang / /bzang po spyod pa brnyes shing ye shes sa ldan pa'i/ /dgongs pa las ni rgyan mdzes de dag</text></item>
<item><p>103b7</p><section>phal chen</section><text>byung ba yin/ /'jig rten gyi khams rgya mtsho gzhi dang snying po me tog gi rgyan gyis brgyan pa'i yon tan rgya mtsho yongs su dag pas snang ba zhes bya ste/ le'u lnga pa'o// //kye rgyal ba'i sras dag de la 'jig rten gyi khams rgya mtsho gzhi dang</text></item>
<item><p>104a1</p><section>phal chen</section><text>snying po me tog gi rgyan gyis brgyan pa'i 'khor yug chen po ni nor bu'i rgyal po pad+mo nyi ma'i gzhi la brten pa ste/ nor bu'i rigs rgya mtsho spos kyi tsan+dan thams cad las grub pa/ nor bu'i rgyal po rgyan gyi yul thams cad kyis lhun shin</text></item>
<item><p>104a2</p><section>phal chen</section><text>tu 'phags shing zil gyis gnon pa nor bu spos zhim po gzi brjid kyi 'khor lo rnam par snang ba'i snying po can/ nor bu'i rgyal po rdo rje sra zhing mi shigs pa ltar shin tu mkhregs shing sra ba rin po che'i chu thams cad kun nas 'byung ba rin po che'i shing gi nags tshal gyi rgyan</text></item>
<item><p>104a3</p><section>phal chen</section><text>thams cad me tog shin tu rgyas pa/ spos kyi rtsi mchog bzang po thams cad kyi rgyan gyis brgyan pa/ spos kyi me tog dpal can shin tu bzang bas rnam par brgyan pa/ nor bu'i rgyal po 'jig rten gyi khams thams cad kyi dbyibs lta bu'i dra bas kun nas bres pa ste/ /</text></item>
<item><p>104a4</p><section>phal chen</section><text>de dag la pa rgyan bzang po'i rnam pa 'jig rten gyi khams rgya mtsho'i rdul shin tu phra ba snyed kyis rab tu brgyan pa'o/ /de nas byang chub sems dpa' kun tu bzang pos yang khor yug gi rgyan dang yon tan yongs su dag pa 'di nyid bstan pa'i phyir/ sangs</text></item>
<item><p>104a5</p><section>phal chen</section><text>rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /'jig rten gyi khams rgya mtsho gang yod pa/ /mtha' dang dbus med sna tshogs rnam pa can/ /nor bu mang pos rnam dag mtha' yas mchog /</text></item>
<item><p>104a6</p><section>phal chen</section><text>de dag sangs rgyas rnam par 'phrul pas byung / /dri med khor yug rgyan gyis brgyan pa ni/ /nor bu mang po de bzhin spos mang dang / /mu tig gsal ba'i tshogs la rab tu gnas/ /kha dog mtha' yas rin chen rnams kyis brten/ /snying po nor bu'i sprin</text></item>
<item><p>104a7</p><section>phal chen</section><text>can sna tshogs sra/ /'dzam bu chu klung 'od 'phro snying po'i tshogs/ /'od 'phro dam pa phyogs su snang zhing 'tsher/ /khor yug dri ma med pa rnam par mdzes/ /nor bu'i rdo rjes byas shing sra zhing brtan/ /mtshams rnams mi phyed nor bu sna tshogs 'brul/ /mtshan</text></item>
<item><p>104b1</p><section>phal chen</section><text>ldan nor bu'i rin chen rnam bkod pa/ /rgyan rnams kun gyis yongs su dag par snang / /spos chu'i sprin gyi kha dog mtha' yas te/ /rin chen tsan+dan me tog kun tu gram/ /pad+mo sna tshogs gos kyis kun nas yog /rin chen rtsi mchog dri zhim rnams dang</text></item>
<item><p>104b2</p><section>phal chen</section><text>ldan/ /sna tshogs shing gi sprin gyis kun nas brgyan/ /nor bzang kun gyis kun nas gzi brjid 'bar/ /'od zer sprin gyi 'od kyi dkyil 'khor can/ /gos kyi mdzod kyis shin tu 'bar bar gnas/ /spos kyi 'od 'phro bdug pa gdugs 'chang ba'i/ /</text></item>
<item><p>104b3</p><section>phal chen</section><text>byang chub sems dpa' mang pos chos dbyings gang / /sgra dbyangs mang po rgya mtsho thams cad 'byin/ /'di ni rnam par snang mdzad chos 'khor lo/ /rin chen mdzes pa de dag thams cad dang / /nor bu dag dang kun nas 'od 'phro'i shing / /kun la rnam</text></item>
<item><p>104b4</p><section>phal chen</section><text>par snang mdzad sku gsal ba/ /gzugs brnyan tshul du nang na yod pa snang / /thams cad gzugs su sku rnams mtha' yas te/ /sangs rgyas sprul mang kha dog mu med pas/ /thams cad phyogs dang chos dbyings kun bkang zhing / /sems can</text></item>
<item><p>104b5</p><section>phal chen</section><text>mang po tshad med rnam par 'dul/ /thams cad rgyan las sgra dbyangs kun 'byung ste/ /rnam par snang mdzad smon lam 'khor lo yis/ /zhing rnams rgya mtsho yongs su dag byas pa/ /de kun de las rnam par 'phrul zhing grags/ /'jig rten gyi</text></item>
<item><p>104b6</p><section>phal chen</section><text>khams rgya mtsho'i 'khor yug gi rgyan rgya mtsho shin tu bstan pa zhes bya ba ste/ le'u drug pa'o// //kye rgyal ba'i sras dag de la khor yug chen po de'i nang gi 'jig rten gyi khams rgya mtsho'i sa chen po'i gzhi ni nor bu mang po'i rgyan thams cad</text></item>
<item><p>104b7</p><section>phal chen</section><text>kyis brgyan pa/ rdo rje ltar shin tu mkhregs shing sra la brtan pa/ rin po che'i rigs thams cad las grub pa/ rgya mtshos rnam par phye ba mi shigs pa'i snying po can mi mtho ba mi dma' ba'i thang mnyam zhing rnam par dag pa/ nor bu rin po che thams cad kyi</text></item>
<item><p>105a1</p><section>phal chen</section><text>kha dog dang / 'od thams cad kyis rab tu brgyan pa/ sems can thams cad kyi lus kyi dbyibs lta bu'i nor bu'i gzugs sna tshogs kyis rab tu bsgrubs pa/ rin po che'i tshon thams cad kyi rgyan gyis brgyan pa/ rin po che yid du 'ong ba'i</text></item>
<item><p>105a2</p><section>phal chen</section><text>pad+mo thams cad kyis gzhi byas pa dmigs pa thams cad du sna tshogs su gyur pa'i sprin gyis kun nas yog pa/ nor bu'i rgyal po spos kyi mdzod thams cad kyis gzhi mnyam par bdal ba/ nor bu'i rgyal po dus gsum gyi de bzhin gshegs pa'i zhing gi rgyan gyis</text></item>
<item><p>105a3</p><section>phal chen</section><text>sprin gyi dra ba rnam par bres pa/ de bzhin gshegs pa thams cad kyi spyod yul gyi 'od dang nor bu'i dra ba mig 'phrul lta bus rnam par phye ba ste/ kye rgyal ba'i sras dag de dag la pa sa'i dkyil 'khor de'i rgyan shin tu bstan pa ni/ 'jig rten gyi khams</text></item>
<item><p>105a4</p><section>phal chen</section><text>rgya mtsho'i rdul shin tu phra ba snyed do/ /de nas byang chub sems dpa' kun tu bzang pos yang 'jig rten gyi khams rgya mtsho'i gzhi'i rgyan rgya mtsho 'di nyid yongs su brjod pa'i phyir/ sangs rgyas kyi byin gyi rlabs kyis phyogs bcur rnam par bltas te/</text></item>
<item><p>105a5</p><section>phal chen</section><text>de'i tshe tshigs su bcad pa 'di dag smras so/ /sa yi dkyil 'khor gzhi ni rnam dag mnyam/ /'khor lo'i dra bas bsgrubs pa mi shigs sra/ /rin chen sna tshogs mnyam pa'i gzhir gnas shing / /rin chen sna tshogs kun gyis kun tu yang / /</text></item>
<item><p>105a6</p><section>phal chen</section><text>yid 'ong sa ni rdo rje gser gyi gzhi/ /rin chen chu ba ri bo'i 'khor los bsgrubs/ /pad+mo'i dkyil 'khor gzhi yin me tog sa/ /tsan+dan phye ma rin chen kun tu bkram/ /'od zer sna tshogs rin chen me tog rnams/ /'od 'phro 'gyed pas phyogs</text></item>
<item><p>105a7</p><section>phal chen</section><text>su sprin kyang 'bar/ /sangs rgyas 'od snang nor bu rnam par bkram/ /sa kun me tog yid du 'ong bas yog /thams cad sprin ni phyogs na stug lding bas/ /mi zad yangs pa kun nas khebs par 'dug /zhing rnams thams cad phyogs rnams</text></item>
<item><p>105b1</p><section>phal chen</section><text>kun bkang zhing / /sangs rgyas chos ni snyan par rab tu sgrog /rin chen nang snang sangs rgyas smon lam kun/ /shin tu dus ring rtag tu kun tu ston/ /sngan cad spyod pa ci 'dra spyod pa dag /kun kyang nor bu'i 'bru las gsal bar snang / /de yi rgya mtsho</text></item>
<item><p>105b2</p><section>phal chen</section><text>nor bu sna tshogs bting / /de yi nang na sangs rgyas spyod yul snang / /sangs rgyas spyod yul de dag zhing gi rnams/ /rgya mtsho kun gyi rdul phran re rer snang / /me tog snying po tshon gyi 'khor los bsgrubs/ /der ni byang chub sems dpa' rtag</text></item>
<item><p>105b3</p><section>phal chen</section><text>'dong zhing / /byang chub sems dpa'i smon lam kun kyang sgrog /snying po byang chub 'khor du rnam 'phrul lo/ /rin chen 'od zer 'od dang ldan pa dag /sa yi nor bu rgyan las rab tu 'byung / /sangs rgyas chos nyid 'di yang rtag tu ston/ /chos</text></item>
<item><p>105b4</p><section>phal chen</section><text>dbyings nam mkha' lta bu'i kun tu 'gengs/ /sangs rgyas kun yul ye shes rgya chen dang / /kun tu bzang po'i smon lam sus shes pa/ /de dag phyogs rnams rgya mtsho kun tu yang / /zhing rnams rgya mtsho dbyings kyi 'phrul la 'jug /'jig rten</text></item>
<item><p>105b5</p><section>phal chen</section><text>gyi khams rgya mtsho'i sa'i gzhi rgyan shin tu bstan pa zhes bya ba ste le'u bdun pa'o// //kye rgyal ba'i sras dag de la 'jig rten gyi khams rgya mtsho'i gzhi sa'i dkyil 'khor de la spos chu'i rgya mtsho sangs rgyas kyi zhing brjod du med pa'i rdul</text></item>
<item><p>105b6</p><section>phal chen</section><text>shin tu phra ba snyed yod de/ de dag kun kyang gzhi rin po che thams cad kyi rgyan gyis brgyan pa'o/ /nor bu'i rgyal po dang spos thams cad kyis rlung rab tu bsgrubs pa'o/ /nor bu'i rgyal po bzang zhing yid du 'ong ba 'od rnam par snang ba'i dra bas kun nas</text></item>
<item><p>105b7</p><section>phal chen</section><text>bres pa'o/ /rin po che thams cad kyi kha dog dang mdog tu snang ba'i spos kyi chus yongs su rgyas pa'o/ /rin po che thams cad kyi me tog sna tshogs glong du 'khyil pa'o/ /tsan+dan gyi phye ma dang 'dres pa'o/ /sangs rgyas thams cad kyi gsung gi dkyil 'khor</text></item>
<item><p>106a1</p><section>phal chen</section><text>dang smon lam rgya mtsho'i sgra 'byin pa'o/ /rin po che thams cad kyi 'od zer gyi dkyil 'khor gyi sprin rnam par snang ba'o/ /byang chub sems dpa'i lus kyi sprin me tog sna tshogs kyi kha dog lta bu rab tu 'gyed pa'o/ /kha dog dang dbyibs mtha'</text></item>
<item><p>106a2</p><section>phal chen</section><text>yas pa'i gdugs kyis khebs par rnam par 'phrul pas brgyan pa'o/ /dmigs pa thams cad la 'jig rten gyi khams mang po rgya chen po thams cad snang ba'o/ /phyogs kun nas rin po che'i them skas kyi phreng ba bcu rab tu bkye ba'o/ /mu tig rin po che thams</text></item>
<item><p>106a3</p><section>phal chen</section><text>cad kyi kha dog lta bu'i mu khyud kyis kun nas bskor ba'o/ /rin po che shel gyi rgyal mtshan bye ba khrag khrig brgya stong brjod du med pa bcus kun nas brgyan pa'o/ /'di lta ste nor bu dang me tog gi khang pa brtsegs pa chu klung gang+gA'i bye ma snyed kha dog mtha' yas pa</text></item>
<item><p>106a4</p><section>phal chen</section><text>bcus kun nas bskor ba'o/ /'di lta ste nor bu thams cad kyi pad+mo yid du 'ong ba'i grong khyer bye ba khrag khrig brgya stong phrag bcus kun nas bskor ba'o/ /'di lta ste nor bu rdo rje shin tu sra ba'i gling bzhi'i 'jig rten gyi khams kyi rdul shin tu phra ba snyed kyis rab tu bsgrubs</text></item>
<item><p>106a5</p><section>phal chen</section><text>pa'o/ /rin po che thams cad kyi me tog pun+da ri ka dang / spos kyi chu yongs su rgyas pas kun nas bskor ba'o/ /'di lta ste rin po che'i shing gi phreng ba rin po che 'bar zhing kun nas 'phyang ba'i nor bu'i dra ba can gling bzhi'i 'jig rten gyi khams kyi rdul shin tu phra ba</text></item>
<item><p>106a6</p><section>phal chen</section><text>snyed kyis kun nas bskor ba'o/ /tsan+dan dang spos dang nor bu mang po sgra thams cad dang sangs rgyas kyi 'od kyi dkyil 'khor gyi phyag gis rnam par snang bar byas pa chu klung gang+gA'i bye ma snyed kyis 'gram shin tu brgyan pa'o/ /'di lta ste rin po che dang gos dang rgyal</text></item>
<item><p>106a7</p><section>phal chen</section><text>mtshan dang / dril bu mang po thams cad kyi sgra 'byung bas rgyan shin tu rgyas pa'o/ /rin po che yid du 'ong ba'i nor bu thams cad kyi ra ba bye ba khrag khrig brgya stong brjod du med pas kun nas bskor ba'o/ /de nas byang chub sems dpa' kun tu bzang pos yang</text></item>
<item><p>106b1</p><section>phal chen</section><text>spos chu'i rgya mtsho'i rgyan 'di nyid yongs su bstan pa'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sa stengs de na spos kyi chu bo yi/ /rgya mtsho nor bus brgyan pa rnams brjod de/ /</text></item>
<item><p>106b2</p><section>phal chen</section><text>gzhi rnams rin chen gos kyi kun bting ba/ /mi shigs rdo rje lta bu sra zhing mdzes/ /spos dang nor bu'i rgyal po mang po dang / /nyi ma'i nor bu'i 'od 'phro stug sprin dang / /pad+mo'i rin chen 'phreng ba'ang kun nas bres/ /gzhi rnams dri med yid du 'ong ba'o/ /</text></item>
<item><p>106b3</p><section>phal chen</section><text>spos kyi chu yis yongs su rgyas pa ste/ /rin chen 'od zer sna tshogs me tog glong / /sgra dbyangs rab tu gtong ba'i dbyangs kyis kyang / /sangs rgyas rnam par 'phrul pa rab tu sgrog /them skas phreng ba yid du 'ong dang ldan/ /gzhi ni rin chen nor bu mang pos</text></item>
<item><p>106b4</p><section>phal chen</section><text>brgyan/ /stegs bu kun bkod rin chen pad+mo yi/ /sprin stug dra ba rnam par bres pa ste/ /rin chen nor bu'i shing gi 'phreng ba dag /rin chen gser gyi kha dog yid 'ong 'bar/ /'od kyi tshogs dang rol mo'i sgra dag kyang / /rnam par 'phrul mang dbyangs su</text></item>
<item><p>106b5</p><section>phal chen</section><text>rab tu sgrog /spos chus yongs gang rin chen bsgrubs pa ste/ /me tog pun+da ri kas kun nas bskor/ /spos dang 'od dang bdug spos 'od zer 'gyed/ /de dag 'od kyi dkyil 'khor rnam par yangs/ /rin chen rgyal mtshan mu tig 'bar ba can/ /gos dang</text></item>
<item><p>106b6</p><section>phal chen</section><text>nor bu sna tshogs kun 'phyang zhing / /rin chen nor bu'i dril bu dra ba dag /thams cad mkhyen par 'jug pa'i sgra yang sgrog /pad+mo'i grong khyer rnams kyis kun nas bskor/ /kha dog mtha' yas nor bus rnam par brgyan/ /phyogs rnams kun nas mu</text></item>
<item><p>106b7</p><section>phal chen</section><text>tig sprin bkye zhing / /grong khyer rgya mtshos de dag rab tu brgyan/ /dra ba bzang pos kun nas bskor ba ste/ /rin chen byas pa'i gzugs bzang khyab kyi bar/ /rnam pa du mar 'bar zhing yid 'ong ba'i/ /rgya mtshos bzang zhing mdzes par rab tu brgyan/ /sngon</text></item>
<item><p>107a1</p><section>phal chen</section><text>cad sangs rgyas rnam par snang mdzad kyis/ /sna tshogs rgya mtsho zhing rnams yongs sbyangs pa/ /shin tu rgya che mtha' dang dbus med pa 'ang / /de dag kun na rnam par 'phrul pa byed/ /spos chu'i rgya mtsho de dag re re zhing yang spos chu'i chu</text></item>
<item><p>107a2</p><section>phal chen</section><text>klung g.yas phyogs su 'khor zhing 'bab pa gling bzhi'i 'jig rten gyi khams rdul shin tu phra ba snyed kyis 'khor bar byas pa ste/ spos chu'i chu klung de dag thams cad kyang 'khor kun nas rdo rje'i pad+mo kha dog dang dri mtha' yas pas bsgrubs pa'o/ /nor bu'i 'khor lo dang nor bu'i 'od rnam par</text></item>
<item><p>107a3</p><section>phal chen</section><text>dag pa sna tshogs kyis mtha' kun nas dkris pa'o/ /sangs rgyas kyi 'od kyi dkyil 'khor rin po che thams cad kyi kha dog lta bus rnam par snang bar byas pa'i 'od zer gyi sprin dang ldan pa'o/ /sems can thams cad kyi sgra dbyangs sgrog pa'i dril bu'i dra ba rin po</text></item>
<item><p>107a4</p><section>phal chen</section><text>che thams cad kyi kha dog tu 'dug pas kun nas khebs pa'o/ /spyod pa'i 'od kyi klong sangs rgyas thams cad kyi mtshan gyi dbyibs lta bu rab tu 'byung ba'o/ /nor bu'i rgyal po rgyan thams cad nang na snang zhing 'od shin tu 'bar ba 'jig rten gyi khams rgya mtsho lta bur</text></item>
<item><p>107a5</p><section>phal chen</section><text>snang ba thams cad kyis shin tu yog par byas pa'o/ /nor bu'i rgyal po phyogs bcu'i sangs rgyas kyi sprul pa rnam par snang ba dang / sangs rgyas thams cad kyi rnam par 'phrul pa'i snying po'i me tog shin tu rgyas pas kun nas khebs pa'o/ /dus gsum du</text></item>
<item><p>107a6</p><section>phal chen</section><text>gshegs pa'i sangs rgyas dang byang chub sems dpa'i mtshan gyi 'khor lo dbyangs su sgrog pa'o/ /spos kyi chu dang rin po che 'od 'phro ba thams cad kyi 'od dang / 'od zer gyi sprin rab tu 'byung ba ste/ chu klung de dag re re zhing yang rgyan shin tu bstan pa 'jig</text></item>
<item><p>107a7</p><section>phal chen</section><text>rten gyi khams rgya mtsho'i rdul shin tu phra ba snyed do/ /de nas byang chub sems dpa' kun tu bzang pos yang spos chu'i chu klung gi rgyan dang / yon tan rgya mtsho 'di nyid yongs su bstan pa'i phyir sangs rgyas kyi byin gyi rlabs kyis phyogs bcur rnam par bltas te/ de'i</text></item>
<item><p>107b1</p><section>phal chen</section><text>tshe tshigs su bcad pa 'di dag smras so/ /chu klung dri ma med pa'i chus rgyas shing / /gzhi ni nor bu rdo rje'i pad+mos byas/ /rin chen mang po sil bus gzhi bkram zhing / /kun nas brgyan pa sna tshogs yid du 'ong / /them skas phreng bas de dag kun nas bskor/ /pad+mo 'phyang ba'i mu khyud 'khor</text></item>
<item><p>107b2</p><section>phal chen</section><text>can te/ /me tog brgyan pa'i mu tig phreng ba dang / /me tog lda ldis sna tshogs kun nas bres/ /nor bu'i chu bo spos chu 'byung ba ni/ /rin chen kun gyi kha dog mdog ltar 'bab/ /rin chen nor bu'i me tog mdzes par bkod/ /sil snyan sgra ni sangs rgyas gsung skad brjod/ /de dag rnyog</text></item>
<item><p>107b3</p><section>phal chen</section><text>pa nor bu zla ba ste/ /rin chen sna tshogs thams cad dpa' klad do/ /phyogs rnams bcu po kun tu rtag par yang / /spos dang bdug pa 'od 'phro'i rgyan 'byung ngo / /chu bo rnams las rin chen thams cad kyi/ /'od zer 'phro ba kun tu rab tu 'byung / /me tog</text></item>
<item><p>107b4</p><section>phal chen</section><text>nor bu'i phung po gdugs rnams kyang / /rin chen kun gyis gzer du rab tu 'bar/ /phyogs bcu'i zhing gi gzugs brnyan mang po dang / /sangs rgyas gzugs brnyan rin chen rnams las snang / /rin chen 'khor lo'i gzhi rten yid 'ong las/ /</text></item>
<item><p>107b5</p><section>phal chen</section><text>spos chus rgyas pa'i chu klung rnams kyang 'bab/ /rin chen gser gyi dril bu'i dra ba yis/ /yog cing sangs rgyas gsung du sgra sgrog 'bab/ /rgyal ba kun gyi byang chub spyod pa dang / /kun tu bzang po'i spyod mchog rab tu 'dzud/ /sangs rgyas</text></item>
<item><p>107b6</p><section>phal chen</section><text>smon lam sgra dbyangs rnam pa dang / /sangs rgyas thams cad sngon gyi sbyor ba dag /rnam dag nor bu'i ngos dang ngogs kun nas/ /sgra rnams sgrog pa kun na rab tu snang / /chu bo thams cad dba' glong dag las kyang / /byang chub sems dpa'i</text></item>
<item><p>107b7</p><section>phal chen</section><text>sprin chen 'bar ba dag /chos kyi dbyings rnams rab tu rgyas byed pa/ /'byam klas phyogs rnams kun na rab tu snang / /chu klung de dag thams cad dri med cing / /nor bu'i rgyal po sprin gyis kun khyab pa/ /mdzod spu'i dpal dang sangs rgyas gzi brjid</text></item>
<item><p>108a1</p><section>phal chen</section><text>'bar/ /nor bu'i rgyal po sangs rgyas gzugs brnyan snang / /spos chu'i chu klung de dag gi bar dag kyang sa sna tshogs la rin po che thams cad kyis rab tu brgyan pa ste/ chu klung gi bar de dag re re zhing yang rin po che'i me tog pun+da ri ka'i phreng ba/ gling</text></item>
<item><p>108a2</p><section>phal chen</section><text>bzhi'i 'jig rten gyi khams kyi rdul shin tu phra ba snyed kyis kun nas bskor ba'o/ /chu klung gi bar de dag re re zhing yang rin po che'i shing gi phreng ba gling bzhi'i 'jig rten gyi khams kyi rdul shin tu phra ba snyed kyis rnam par phye ba'o/ /shing gi gseb thams cad nas kyang rgyan thams cad</text></item>
<item><p>108a3</p><section>phal chen</section><text>kyi sprin rtag par rab tu 'byung ste/ nor bu'i rgyal po byang chub sems dpa'i dpal 'byung ba'i sprin dang / 'od rnams kyang rab tu 'byung ngo / /shing gi bar de dag thams cad kyang 'od shin tu 'bar ba ste/ spos dang me tog sna tshogs kyis rab tu gang ba'o/ /nor bu'i rgyal</text></item>
<item><p>108a4</p><section>phal chen</section><text>po sangs rgyas thams cad kyi smon lam bskal pa thams cad du byin gyis rlob pa'i sgra sgrog pa'i sprin gyis yongs su gang ba'o/ /spos 'od 'phro ba'i sprin gyi 'od gzer gyis rnam par snang bar byed pa'i sprin gyis mngon par khyab pa'o/ /spos kyi rgyal po yid du 'ong</text></item>
<item><p>108a5</p><section>phal chen</section><text>ba sna tshogs kyis rnam par rgyas pa'o/ /nor bu'i rgyal po rgyan bsam gyis mi khyab pa'i kha dog yang dag par ston pas mnyam pa nyid du mngon par gang ba'o/ /gos kyi tshogs sna tshogs sprin lta bus mngon par yog pa'o/ /nor bu'i rgyal po phyogs bcur 'od gzer gyi dra ba'i sprin</text></item>
<item><p>108a6</p><section>phal chen</section><text>gyis yog par byed pas rnam par rgyas pa'o/ /nor bu'i rgyal po sangs rgyas thams cad kyi rnam par 'phrul pa'i 'od kyis mngon par gang ba'o/ /nor bu'i rgyal po sems can thams cad kyi las rnam par smin pa rgya mtsho'i gzugs brnyan shin tu ston pas rgyas pa ste/</text></item>
<item><p>108a7</p><section>phal chen</section><text>de dag la pa chu klung gi bar de dag re re zhing yang rgyan shin tu bstan pa ni 'jig rten gyi khams rgya mtsho'i rdul shin tu phra ba snyed do/ /de nas byang chub sems dpa' kun tu bzang pos yang spos chu'i chu klung gi bar gyi rgyan yongs su dag pa rgya mtsho 'di nyid yongs su</text></item>
<item><p>108b1</p><section>phal chen</section><text>bstan pa'i phyir sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /chu klung bar rnams shin tu rnam par dag /rin chen rgyan can gser gyis rnam par bres/ /yal ga me tog sprin rnams 'phyang</text></item>
<item><p>108b2</p><section>phal chen</section><text>lding ba'i/ /shing gi phreng bas kun nas mngon par khyab/ /shing gi yal ga'i dkyil 'khor sgo dag nas/ /rin chen mang po'i sprin rnams kun kyang 'byung / /me tog 'od mang rin chen snying po can/ /phyogs rnams kun sgor 'gro ba khyab par byed/ /gzhi rnams</text></item>
<item><p>108b3</p><section>phal chen</section><text>nor bu mngon par bkram pa ste/ /me tog rnam bres rin chen 'bru dang ldan/ /kun nas rin chen sprin gyis khyab pa ste/ /rgyan dang sems can thams cad gzugs brnyan snang / /sangs rgyas 'od kyi nor bu'i rgyal po yis/ /sa rnams thams cad kun nas</text></item>
<item><p>108b4</p><section>phal chen</section><text>rnam par gang / /phyogs rnams thams cad 'bar zhing snang ba'i sprin/ /rdul phran kun la gzugs brnyan gyur par snang / /nor bu'i rgyan gyis shin tu rnam par rgyas/ /mu tig gsal ba'i dra bas rnam par phye/ /nor bu'i 'khor los kun nas rab tu bkod/ /</text></item>
<item><p>108b5</p><section>phal chen</section><text>kun na rgyal ba rnam par 'phrul pa snang / /'byam klas 'od zer ldan pa'i rin chen gyis/ /sangs rgyas sprul pa bkye ba kun na snang / /sangs rgyas mang pos phyogs rnams kun khyab cing / /stobs bcu mnga' ba'i chos nyid rab tu sgrog /rin chen sna tshogs</text></item>
<item><p>108b6</p><section>phal chen</section><text>pun+da ri ka yis/ /chu rnams kun rgyas snying po nor bu spos/ /de las mi zad 'od zer rgya mtsho'i rnams/ /rab tu 'byung ba'i pad+mo sna tshogs 'byung / /dus rnams gsum po'i rgyan rnams thams cad kyang / /nor bu de dag 'bru yi nang na ste/ /'byung ba</text></item>
<item><p>108b7</p><section>phal chen</section><text>med cing gzung du'ang yod pa min/ /de ni sangs rgyas rnam par 'phrul pa'i mthu/ /rgyal ba rnam par snang mdzad thams cad du/ /rgyan dang sprul pa thams cad rab tu 'gyed/ /sngon cad sangs rgyas smon lam mthu dag gis/ /de dag 'gro zhing 'ong bar snang</text></item>
<item><p>109a1</p><section>phal chen</section><text>ba med/ /rdul rnams rgya mtsho thams cad dag la yang / /rgyal sras thams cad spyad pa rab spyod de/ /rang gi zhing dang lung bstan sa yi rnams/ /bsam pa rnam dag tshul bzhin de dag mthong / /kye rgyal ba'i sras dag sangs</text></item>
<item><p>109a2</p><section>phal chen</section><text>rgyas bcom ldan 'das rnams kyi/ /'jig rten gyi khams rgya mtsho'i rgyan shin tu bstan pa ni bsam gyis mi khyab ste/ kye rgyal ba'i sras dag de ci'i phyir zhe na/ 'jig rten gyi khams rgya mtsho gzhi dang snying po me tog gi rgyan gyis brgyan pa'i dmigs pa dag la'ang dmigs</text></item>
<item><p>109a3</p><section>phal chen</section><text>pa re re zhing yongs su dag pa'i yon tan dang rgyan shin tu bstan pa rgya mtsho ni 'jig rten gyi khams rgya mtsho'i rdul shin tu phra ba snyed du shes par bya'o/ /de nas byang chub sems dpa' kun tu bzang pos yang 'jig rten gyi khams rgya mtsho yongs su dag cing yon tan mtha'</text></item>
<item><p>109a4</p><section>phal chen</section><text>dang dbus med pas yon tan rnam par dag pa'i rgyan shin tu bstan pa rgya mtsho 'di nyid yongs su bstan pa'i phyir sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing gi rgya mtsho 'di rnams thams</text></item>
<item><p>109a5</p><section>phal chen</section><text>cad kyang / /rin chen rgyan can 'od zer gnas pa ste/ /sdug cing gsal ba'i sprin gyis kun nas yog /rin chen thams cad 'od kyang rnam par 'bar/ /mu tig nor bu'i sprin rnams zad mi shes/ /sangs rgyas gzugs brnyan phyogs su rnam par</text></item>
<item><p>109a6</p><section>phal chen</section><text>snang / /zhing na yod pa'i rnam par 'phrul pa rnams/ /byang chub sems dpa' rnams la rtag tu ston pa byed/ /sangs rgyas gsung gi sprin ni bsam gyis mi khyab ste/ /nor bu'i rgyal po thams cad snyan par sgrog /rnam par snang mdzad sngon gyi spyod</text></item>
<item><p>109a7</p><section>phal chen</section><text>pa rnams/ /rin chen rnams las rtag par snang zhing grag /sangs rgyas rnam par snang mdzad dri med 'od/ /rgyan rnams thams cad nang na rnam par snang / /'khor rnams gzugs brnyan mtshan nyid 'chang ba dang / /sprul pa rnams kyis zhing gi rgya mtsho</text></item>
<item><p>109b1</p><section>phal chen</section><text>gang / /sangs rgyas sprul pa rnams ni sgyu ma 'dra/ /de dag la ni byon pa gang yang med/ /sangs rgyas yul rnams byin gyis brlabs pa yi/ /zhing rnams kun na sangs rgyas rnam par 'phrul/ /zhing rnams 'byam klas par ni rnam 'phrul zhing / /ji snyed zhing du</text></item>
<item><p>109b2</p><section>phal chen</section><text>de dag kun rgyu ba/ /de dag nor bu kun la rab tu snang / /de ltar zhing gi rgya mtsho rnam par sbyangs/ /sprul pa rnams ni mig yor 'dra ba ste/ /thams cad dag na chos nyid 'di yang snang / /'di ni rnam par snang mdzad spyod yul te/ /smon lam rnam par 'phrul</text></item>
<item><p>109b3</p><section>phal chen</section><text>las byung ba'o/ /bzang po'i spyod pas gang rnams byung gyur pa'i/ /byang chub sems dpa' shes mchog rgya mtsho can/ /de dag rdul phran kun la rang rang gis/ /rang gi zhing rnams rgya mtsho dag par byed/ /de bzhin gshegs pa kun gyi zham ring du/ /</text></item>
<item><p>109b4</p><section>phal chen</section><text>bskal pa bye ba rgya chen bsam yas su/ /de dag spyod yul thams cad mthong bas na/ /skad cig sems la de dag thams cad ston/ /zhing rnams mnyam med 'byung ba med pa ste/ /de dag mkha' 'dra mnyam zhing mtshan nyid med/ /smon lam stobs</text></item>
<item><p>109b5</p><section>phal chen</section><text>kyis kun tu gnas pa ste/ /sems can rnams la phan phyir rab tu sbyangs/ /kye rgyal ba'i sras dag de la 'jig rten gyi khams rnam par dgod pa shin tu bstan pa gang zhe na/ kye rgyal ba'i sras dag 'jig rten gyi khams kyi spos chu'i rgya mtsho sangs rgyas</text></item>
<item><p>109b6</p><section>phal chen</section><text>kyi zhing brjod du med pa bcu'i rdul shin tu phra ba snyed po de dag la 'jig rten gyi khams kyi rgyud sangs rgyas kyi zhing brjod du med pa'i rdul shin tu phra ba snyed rab tu gnas te/ /'jig rten gyi khams kyi rgyud de dag re re zhing yang 'jig rten gyi khams 'byam klas pa sangs</text></item>
<item><p>109b7</p><section>phal chen</section><text>rgyas kyi zhing brjod du med pa'i rdul shin tu phra ba snyed kyi 'khor gyis bskor ba'o/ /'jig rten gyi khams rgya mtsho 'byam klas pa de dag thams cad kyang gzhan dang gzhan la gnas pa/ dbyibs gzhan dang gzhan du 'dug pa/ phyogs gzhan dang gzhan la</text></item>
<item><p>110a1</p><section>phal chen</section><text>lta ba/ rnam pa gzhan dang gzhan gyis 'jug pa/ rgyan gzhan dang gzhan yod pa/ gzhan dang gzhan gyis rgyas par 'gengs pa/ gzhan dang gzhan du 'du ba/ rnam pa gzhan dang gzhan du ma 'dres pa/ rnam par 'phrul ba dang / byin gyi</text></item>
<item><p>110a2</p><section>phal chen</section><text>rlabs gzhan dang gzhan yod pa dag ste/ kye rgyal ba'i sras dag de la 'jig rten gyi khams rgya mtsho 'byam klas pa la la ni pad+mo'i rgya mtsho la rab tu gnas so/ /'jig rten gyi khams rgya mtsho 'byam klas pa la la ni rin po che'i kha dog mtha' yas pa'i me tog rgya mtsho la rab</text></item>
<item><p>110a3</p><section>phal chen</section><text>tu gnas so/ /'jig rten gyi khams rgya mtsho 'byam klas pa la la ni rin po che'i 'phreng ba mu tig gi 'bru'i snying po can gyi rgya mtsho la rab tu gnas so/ /'jig rten gyi khams rgya mtsho 'byam klas pa la la ni spos chu'i rgya mtsho la rab tu gnas so/ /'jig rten gyi</text></item>
<item><p>110a4</p><section>phal chen</section><text>khams rgya mtsho 'byam klas pa la la ni me tog thams cad kyi rgya mtsho la rab tu gnas so/ /'jig rten gyi khams rgya mtsho 'byam klas pa la la ni nor bu rin po che'i dra ba'i rgya mtsho la rab tu gnas so/ /'jig rten gyi khams rgya mtsho 'byam klas pa la la ni</text></item>
<item><p>110a5</p><section>phal chen</section><text>'od gzer gyi rgya mtsho klong du gyur pa'i chu bo la rab tu gnas so/ /'jig rten gyi khams rgya mtsho 'byam klas pa la la ni/ byang chub sems dpa'i nor bu'i cod pan sna tshogs kyi rgyan la rab tu gnas so/ /'jig rten gyi khams rgya mtsho 'byam klas pa la la ni</text></item>
<item><p>110a6</p><section>phal chen</section><text>sems can gyi lus sna tshogs rgya mtsho la rab tu gnas so/ /'jig rten gyi khams rgya mtsho 'byam klas pa la la ni/ sangs rgyas thams cad kyi gsung nor bu'i rgyal po la rab tu gnas so/ /de dag la pa 'jig rten gyi khams rgya mtsho 'byam klas</text></item>
<item><p>110a7</p><section>phal chen</section><text>pa'i gnas shin tu bstan pa ni 'jig rten gyi khams rgya mtsho'i rdul shin tu phra ba snyed do/ /'jig rten gyi khams rgya mtsho thams cad kyang dbyibs gzhan dang gzhan du 'dug pa sha stag ste/ 'jig rten gyi khams rgya mtsho 'byam klas pa la la ni ri rab kyi dbyibs</text></item>
<item><p>110b1</p><section>phal chen</section><text>lta bu'o/ /'jig rten gyi khams 'byam klas pa la la ni chu klung gi dbyibs lta bu'o/ /'jig rten gyi khams 'byam klas pa la la ni kun tu 'khor ba'i dbyibs lta bu'o/ /'jig rten gyi khams 'byam klas pa la la ni kun nas 'khyil ba'i dbyibs lta bu'o/ /</text></item>
<item><p>110b2</p><section>phal chen</section><text>'jig rten gyi khams 'byam klas pa la la ni 'khor lo'i dbyibs lta bu'o/ /'jig rten gyi khams 'byam klas pa la la ni ris kyi dbyibs lta bu'o/ /'jig rten gyi khams 'byam klas pa la la ni shing gi dbyibs lta bu'o/ /'jig rten gyi khams</text></item>
<item><p>110b3</p><section>phal chen</section><text>'byam klas pa la la ni khang pa brtsegs pa'i dbyibs lta bu'o/ /'jig rten gyi khams 'byam klas pa la la ni rdo rje'i rgyal mtshan gyi dbyibs lta bu'o/ /'jig rten gyi khams 'byam klas pa la la ni phyogs 'byam klas pa'i dbyibs lta bu'o/ /'jig rten</text></item>
<item><p>110b4</p><section>phal chen</section><text>gyi khams 'byam klas pa la la ni/ khang ba'i dbyibs lta bu'o/ /'jig rten gyi khams 'byam klas pa la la ni pad+mo'i dbyibs lta bu'o/ /'jig rten gyi khams 'byam klas pa la la ni rta babs kyi dbyibs lta bu'o/ /'jig rten gyi khams</text></item>
<item><p>110b5</p><section>phal chen</section><text>'byam klas pa la la ni sems can gyi lus kyi dbyibs lta bu'o/ /'jig rten gyi khams 'byam klas pa la la ni sprin gyi dbyibs lta bu'o/ /'jig rten gyi khams 'byam klas pa la la ni sangs rgyas kyi mtshan gyi dbyibs lta bu'o/ /'jig rten gyi</text></item>
<item><p>110b6</p><section>phal chen</section><text>khams 'byam klas pa la la ni 'od kyi dkyil 'khor gyi dbyibs lta bu'o/ /'jig rten gyi khams 'byam klas pa la la ni dra ba sna tshogs bkye ba'i dbyibs lta bu'o/ /'jig rten gyi khams 'byam klas pa la la ni sgo kun nas yod pa'i dbyibs lta bu'o/ /</text></item>
<item><p>110b7</p><section>phal chen</section><text>'jig rten gyi 'byam klas pa la la ni dmigs pa thams cad kyi dbyibs lta bu ste/ kye rgyal ba'i sras dag de la pa 'jig rten gyi khams 'byam klas pa'i dbyibs rnam par phye ba shin tu bstan pa ni 'jig rten gyi khams kyi rdul shin tu phra ba snyed do/ /</text></item>
<item><p>111a1</p><section>phal chen</section><text>kye rgyal ba'i sras dag 'jig rten gyi khams rgya mtsho'i tshul de dag ni lhun gzhan dang gzhan du bstan pa ste/ 'jig rten gyi khams kyi tshul la la ni phyogs thams cad kyi nor bu'i sprin gyi lhun can no/ /'jig rten gyi khams kyi tshul la la ni</text></item>
<item><p>111a2</p><section>phal chen</section><text>'od kyi lhun can no/ /'jig rten gyi khams kyi tshul la la ni rin po che dang spos 'od 'phro ba thams cad kyi lhun can no/ /'jig rten gyi khams kyi tshul la la ni rin po che thams cad kyi me tog /kha sprod las bsgrubs pa'i lhun can no/ /'jig rten gyi khams kyi</text></item>
<item><p>111a3</p><section>phal chen</section><text>tshul la la ni byang chub sems dpa'i lus kyi gzugs brnyan gyi lhun can no/ /'jig rten gyi khams kyi tshul la la ni sangs rgyas kyi 'od kyi lhun can no/ /'jig rten gyi khams kyi tshul la la ni rin po che'i 'od kyi lhun can no/ /'jig rten gyi khams kyi tshul la la ni</text></item>
<item><p>111a4</p><section>phal chen</section><text>sangs rgyas kyi kha dog gi lhun can no/ /'jig rten gyi khams kyi tshul la la ni rin po che thams cad kyi kha dog gi 'od kyi lhun can no/ /'jig rten gyi khams kyi tshul la la ni sems can thams cad kyi bsod nams rgya mtsho yang dag par 'byung ba'i sgra 'i</text></item>
<item><p>111a5</p><section>phal chen</section><text>lhun can no/ /'jig rten gyi khams kyi tshul la la ni sems can thams cad kyi las rgya mtsho yang dag par 'byung ba'i sgra'i lhun can no/ /'jig rten gyi khams kyi tshul la la ni sangs rgyas thams cad kyi spyod pa'i dkyil 'khor yongs su dag pa'i sgra 'i lhun</text></item>
<item><p>111a6</p><section>phal chen</section><text>can no/ /'jig rten gyi khams kyi tshul la la ni byang chub sems dpa' thams cad kyi smon lam gyi rgya mtsho'i sgra 'i lhun can no/ /'jig rten gyi khams kyi tshul la la ni sangs rgyas kyi tshul thams cad mngon par bsgrub pa'i sgra 'i lhun can no/ /'jig rten gyi</text></item>
<item><p>111a7</p><section>phal chen</section><text>khams kyi tshul la la ni zhing gi rgyan thams cad 'byung ba dang 'jig pa'i sgra 'i lhun can no/ /'jig rten gyi khams kyi tshul la la ni sangs rgyas kyi gsung dang dbyangs mtha' dang dbus med pa'i lhun can no/ /'jig rten gyi khams kyi tshul la la ni sangs rgyas</text></item>
<item><p>111b1</p><section>phal chen</section><text>thams cad kyi sprul pa'i 'khor lo'i sgra 'i lhun can no/ /'jig rten gyi khams kyi tshul la la ni sems can thams cad kyi dge ba 'byung ba'i sgra 'i lhun can no/ /'jig rten gyi khams kyi tshul la la ni sangs rgyas thams cad kyi yon tan rgya mtsho yongs su dag pa'i sgra 'i lhun</text></item>
<item><p>111b2</p><section>phal chen</section><text>can no/ /kye rgyal ba'i sras dge de dag la pa 'jig rten gyi khams kyi rgyud 'byam klas pa'i tshul gyi lus ni/ 'jig rten gyi khams rgya mtsho'i rdul shin tu phra ba snyed du shes par bya'o/ /de nas byang chub sems dpa' kun tu bzang pos yang 'jig rten gyi khams</text></item>
<item><p>111b3</p><section>phal chen</section><text>kyi rgyud 'byam klas pa'i tshul gyi lus rnam par dgod pa shin tu bstan pa 'di nyid gsal bar brjod pa'i phyir/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /zhing gi rgyud rgyan shin tu brtan</text></item>
<item><p>111b4</p><section>phal chen</section><text>par grub/ /dri med dri bral 'od 'gyed snying po can/ /nor bu pad+mo rgya mtsho kun la gnas/ /la la gang+gA'i rgya mtsho dag la gnas/ /rnam pa sna tshogs tshul gyis gzhi gnas shing / /dbyibs kyang sna tshogs kha dog gzugs kyang mang / /ri rab grong khyer shing</text></item>
<item><p>111b5</p><section>phal chen</section><text>gi dkyil 'khor dang / /zhing rgyud thams cad la la phyogs kun lta/ /la la 'od lus me tog snying po can/ /nor bus byas pa kun nas sprin dang chu/ /la la'i rgyud gsal mu tig 'od zer lus/ /nor bu'i gzhi gnas kun kyang mi shigs sra/ /'byam</text></item>
<item><p>111b6</p><section>phal chen</section><text>klas la la kha dog sna tshogs gsal/ /'od 'dra 'od 'phro me mar sprin gyi mdog /la la'i rgyud ni sgra dang skad kyi lus/ /de las sangs rgyas gsung dbyangs mtha' yas 'byung / /la la'i rgyud ni smon lam sgra yi lus/ /spyod pa rnam 'phrul sprin gyi sgra yi lus/ /</text></item>
<item><p>111b7</p><section>phal chen</section><text>la la bsod nams yangs dang las kyi sgra/ /la la'i lus ni rgyal ba'i yon tan sgra/ /zhing gi rgyud rnams rgya mtsho bsam yas pa/ /kun nas mi zad du ma'i sgo nas 'jug /rnam 'phrul yangs pa mi zad rgyan gyi rnams/ /tshad med kun gyis phyogs kun rgyas par</text></item>
<item><p>112a1</p><section>phal chen</section><text>'gengs/ /phyogs rnams kun tu zhing rnams 'du 'gyur te/ /yangs pa'i tshul gyis zhing gi rgyud zhugs par/ /phyogs bcu kun tu 'du bar snang ba yang / /'gro ba med cing 'jug pa yod pa min/ /tshul gcig gis ni rgyud rnams</text></item>
<item><p>112a2</p><section>phal chen</section><text>kun kyang 'gengs/ /thams cad ma lus re rer rab tu 'du/ /de la tha dad gang yang mi dmigs te/ /gzhi med kun 'gengs mtha' dang dbus yang med/ /zhing rnams tshul gyis rgyud la rnam 'phrul ba/ /sangs rgyas rnam snang mdzad pa kun nas snang / /</text></item>
<item><p>112a3</p><section>phal chen</section><text>smon lam sgra ni rgya mtsho rab brjod cing / /zhing gi dbyings na sems can kun kyang 'dul/ /zhing rnams sangs rgyas sku yis kun khyab snang / /bsam gyis mi khyab byang chub sems dpas gang / /sangs rgyas rnam 'phrul mi mnyam stobs ston cing / /sems</text></item>
<item><p>112a4</p><section>phal chen</section><text>can mang po tshad med rnam par 'dul/ /zhing gi rgyud kyi gnas shin tu bstan pa zhes bya ste le'u brgyad pa'o// //sangs rgyas rmad ga cad ces bya ba shin tu rgyas pa chen po'i mdo/ bam po dgu pa/ kye rgyal ba'i sras dag de la</text></item>
<item><p>112a5</p><section>phal chen</section><text>'jig rten gyi khams rgya mtsho gang chen mtsho'i dbyings de ni spos chu'i rgya mtsho mig 'phrul gyi rnam par phye ba gzhi kun la rab tu gnas pa ni/ sangs rgyas kyi zhing brjod du med pa'i rdul shin tu phra ba snyed de/ kye rgyal ba'i sras dag de la gang chen mtsho'i dbyings</text></item>
<item><p>112a6</p><section>phal chen</section><text>kyi spos chu'i rgya mtsho sangs rgyas kyi zhing brjod du med pa'i rdul shin tu phra ba snyed kyi nang na spos chu'i rgya mtsho dbus ma ni ze ba yid du 'ong zhing 'od mtha' yas pa zhes bya ste/ de'i nang nas nor bu'i rgyal po byang chub sems dpa' thams cad kyi lus rnam par dmigs</text></item>
<item><p>112a7</p><section>phal chen</section><text>pa'i gzugs brnyan gyi rgyal mtshan gyi pad+mo chen po bzhi spos dang nor bu'i rgyal po thams cad kyis brgyan pa'i rgyan can ces bya ba mngon par byung ste/ de la 'jig rten gyi khams kyi rgyud phyogs kun nas rin po che 'bar ba'i 'od rnam par snang ba zhes bya ba/ 'jig rten gyi</text></item>
<item><p>112b1</p><section>phal chen</section><text>khams sangs rgyas kyi zhing brjod du med pa'i rdul shin tu phra ba snyed kyi 'khor gyis bskor ba/ dmigs pa thams cad kyi rgyan gyis brgyan pa'i lhun can rab tu gnas te/ de dag las thams cad kyi 'og ma ni dpal 'byung ba'i 'od zer rnam par snang ba zhes bya ba'i 'jig</text></item>
<item><p>112b2</p><section>phal chen</section><text>rten gyi khams te/ de ni rdo rje thams cad kyi rgyun dang / 'od kyi 'khor lo'i sa mtshams nor bu rin po che'i ze ba mang po la rab tu gnas pa/ nor bu'i 'khor thams cad dang nor bu'i rin po che'i me tog gi rgyan thams cad kyis rab tu yog par gyur pa ste/ 'jig rten gyi khams</text></item>
<item><p>112b3</p><section>phal chen</section><text>sangs rgyas kyi zhing gi rdul shin tu phra ba snyed kyi 'khor gyis bskor ba/ 'jig rten gyi khams de dag kyang gzhan dang gzhan la gnas pa/ rgyan gzhan dang gzhan can dag ste/ de na de bzhin gshegs pa tshul rnam par dag cing dri ma med pa'i mar me zhes bya ba bzhugs so/ /</text></item>
<item><p>112b4</p><section>phal chen</section><text>de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams spos sna tshogs kyi pad+mo dpal gyi rgyan ces bya ba rgyan thams cad kyi sa mtshams can rin po che'i pad+mo shin tu mang ba la rab tu gnas pa seng ge'i khri'i</text></item>
<item><p>112b5</p><section>phal chen</section><text>dbyibs ltar 'dug pa/ mu tig gi 'bru rin po che thams cad kyi kha dog lta bu'i bla re'i sprin gyis kun nas yog pa/ kun nas nyon mongs shing rnam par dag pa/ 'jig rten gyi khams sangs rgyas kyi zhing gnyis kyi rdul shin tu phra ba snyed kyi 'khor gyis bskor ba</text></item>
<item><p>112b6</p><section>phal chen</section><text>yod de/ de na de bzhin gshegs pa seng ge'i 'od zer mchog gi 'od ces bya ba bzhugs so/ /de'i steng sangs rgyas kyi zhing gi rdul shin tu phra ba snyed kyi 'jig rten gyi khams 'das pa na/ 'jig rten gyi khams rin po che thams cad kyi rgyan kun tu snang ba</text></item>
<item><p>112b7</p><section>phal chen</section><text>zhes bya ba spos kyi rlung gi dkyil 'khor gyi sa mtshams can rin po che'i me tog gi phreng ba sna tshogs la rab tu gnas pa/ nor bu'i 'khor lo gzi brjid bzang po'i nyi ma'i sprin gyis kun nas yog pa/ yan lag brgyad du dma' ba'i dbyibs can 'jig rten gyi khams</text></item>
<item><p>113a1</p><section>phal chen</section><text>sangs rgyas kyi zhing gsum gyi rdul shin tu phra ba snyed kyi 'khor gyis bskor ba/ rnam par dag cing kun nas nyon mongs pa yod de/ de na de bzhin gshegs pa 'od dri ma med pa'i ye shes kyi dpal gyi dbal zhes bya ba bzhugs so/ /de'i</text></item>
<item><p>113a2</p><section>phal chen</section><text>steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams 'od zer sna tshogs yid du 'ong ba zhes bya ba rin po che'i rgyan thams cad kyi sa mtshams can kha dog sna tshogs dang ldan pa'i rdo rje brag gi rgya mtsho la rab tu gnas pa rin</text></item>
<item><p>113a3</p><section>phal chen</section><text>po che pad+mo'i dbyibs ltar 'dug pa/ rdo rje'i 'od zer dang rin po che 'bar ba mtha' yas par snang ba'i 'od kyi nor bu'i rgya mtsho'i sprin gyis kun nas yog pa gcig tu dag pa 'jig rten gyi khams/ sangs rgyas kyi zhing bzhi'i rdul shin tu phra ba snyed kyi 'khor gyis bskor ba</text></item>
<item><p>113a4</p><section>phal chen</section><text>yod de/ de na de bzhin gshegs pa rdo rje'i 'od zer stobs dang brtson 'grus mtha' yas pa yang dag par 'byung ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams</text></item>
<item><p>113a5</p><section>phal chen</section><text>'od shin tu bkye ba'i me tog sil ma'i 'khor lo zhes bya ba rin po che thams cad kyi dril bu'i dra ba'i rgyan gyi sa mtshams can shing dang nags tshal gyi rgyan thams cad 'byung ba'i rin po che'i 'khor lo mang po'i rgya mtsho la rab tu gnas pa/ phyogs thams cad nas grwa du</text></item>
<item><p>113a6</p><section>phal chen</section><text>ma'i dbyibs su 'dug pa nor bu'i rgyal po tshangs pa'i dbyangs su sgrog pas kun nas yog pa/ kun nas nyon mongs shing rnam par dag pa/ 'jig rten gyi khams sangs rgyas kyi zhing lnga'i rdul shin tu phra ba snyed kyi 'khor gyis bskor ba yod de/ de na de bzhin</text></item>
<item><p>113a7</p><section>phal chen</section><text>gshegs pa spos kyi 'od zer dga' ba'i stobs rgya mtsho zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams dge ba sna tshogs kyi rnam pa zhes bya ba 'jig rten gyi khams</text></item>
<item><p>113b1</p><section>phal chen</section><text>sangs rgyas kyi zhing drug gi rdul shin tu phra ba snyed kyi 'khor gyis bskor ba/ rnam par dag cing kun nas nyon mongs pa/ rin po che shi la'i rgyal mtshan gyi sa mtshams can/ rdo rje'i khyim gzhal med khang rgya mtsho la rab tu gnas pa kun nas gru bzhi'i dbyibs</text></item>
<item><p>113b2</p><section>phal chen</section><text>su 'dug pa 'khor lo nor bu gtsug gi bla re'i sprin gyis kun nas yog pa yod de/ de na de bzhin gshegs pa kun tu snang ba'i 'od kyi dbang po'i dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/</text></item>
<item><p>113b3</p><section>phal chen</section><text>'jig rten gyi khams rgyan gyi 'od zer me tog shin tu rgyas pa'i dkyil 'khor ces bya ba 'jig rten gyi khams/ sangs rgyas kyi zhing bdun gyi rdul shin tu phra ba snyed kyi 'khor gyis bskor ba/ gcig tu dag pa khang pa brtsegs pa'i dbyibs su 'dug pa/ me tog</text></item>
<item><p>113b4</p><section>phal chen</section><text>pad+mo sna tshogs kyi rgyan gyi sa mtshams can rin po che thams cad kyi 'od gzer dang rin po che'i kha dog rgya mtsho la rab tu gnas pa/ kha dog thams cad kyi gos dang mu tig dang stegs bus kun nas yog pa yod de/ de na de bzhin gshegs pa dga' ba rgya mtsho'i</text></item>
<item><p>113b5</p><section>phal chen</section><text>shugs dang / yon tan grags pa'i dbang phyug 'od gzer ces bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams yang dag par 'byung ba'i gzi brjid ces bya ba</text></item>
<item><p>113b6</p><section>phal chen</section><text>'jig rten gyi khams sangs rgyas kyi zhing brgyad kyi rdul shin tu phra ba snyed kyi 'khor gyis bskor ba/ kun nas nyon mongs shing rnam par dag pa/ nor bu'i rgyal po sgra thams cad gtong ba'i rgyan gyi sa mtshams can/ rin po che sna tshogs kyi kha dog lta bu'i pad+mo</text></item>
<item><p>113b7</p><section>phal chen</section><text>la 'dug cing nam mkha'i rgya mtsho la rab tu gnas pa/ mig 'phrul gyi dbyibs lta bur 'dug pa/ 'od kyi me tog gi dra ba'i sprin kha dog mtha' yas pas kun nas yog pa yod de/ de na de bzhin gshegs pa grags pa chen po'i ye shes rgya mtsho'i rgyal</text></item>
<item><p>114a1</p><section>phal chen</section><text>mtshan ces bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams sgra dbyangs rab tu sgrog pa zhes bya ba 'jig rten gyi khams sangs rgyas kyi zhing dgu'i rdul</text></item>
<item><p>114a2</p><section>phal chen</section><text>shin tu phra ba snyed kyi 'khor gyis bskor ba/ rnam par dag cing kun nas nyon mongs pa/ rin po che yid bzhin gyi rgyal po'i 'khor lo'i shing gi rgyan gyi sa mtshams can/ nor bu'i rgyal po rgyan thams cad kyi sprin 'bar ba'i sgra yi rgya mtsho'i gzhi la rab tu gnas pa/ tshangs</text></item>
<item><p>114a3</p><section>phal chen</section><text>pa'i lus kyi dbyibs ltar 'dug pa/ seng ge'i khri'i sprin rin po che yid du 'ong ba mtha' yas pa'i rgyan can gyis kun nas yog pa yod de/ de na de bzhin gshegs pa mtshan gyi gzi brjid thub pa med pa'i zla ba zhes bya ba bzhugs so/ /de'i steng 'jig rten gyi khams</text></item>
<item><p>114a4</p><section>phal chen</section><text>sangs rgyas kyi zhing gi rdul shin tu phra ba snyed 'das pa na/ 'jig rten gyi khams rdo rje'i rgyal mtshan zhes bya ba 'jig rten gyi khams sangs rgyas kyi zhing bcu'i rdul shin tu phra ba snyed kyi 'khor gyis bskor ba/ gcig tu dag pa rgyan mtha' yas pa dang / mu tig gi 'bru</text></item>
<item><p>114a5</p><section>phal chen</section><text>rab tu 'phyang ba dang / rin po che'i phreng ba'i rgyan gyi sa mtshams can/ rin po che'i seng ge'i khri'i rgyan dang mu tig gi phreng ba dang rgyan thams cad kyis brgyan pa'i nor bu'i rgya mtsho la rab tu gnas pa/ kun nas zlum pa'i dbyibs su 'dug pa/ spos dang nor bu dang me tog</text></item>
<item><p>114a6</p><section>phal chen</section><text>sna tshogs kyi ri rab kyi sprin ri rab bcu'i rdul shin tu phra ba snyed kyis kun nas yog pa yod de/ de na de bzhin gshegs pa chos rgya mtsho thams cad kyis shin tu 'phags pa'i rgyal po zhes bya ba bzhugs so/ /de'i steng 'jig rten gyi khams sangs rgyas kyi zhing gi</text></item>
<item><p>114a7</p><section>phal chen</section><text>rdul shin tu phra ba snyed 'das pa na/ 'jig rten gyi khams mdog rnam par snang ba zhes bya ba 'jig rten gyi khams sangs rgyas kyi zhing bcu gcig gi rdul shin tu phra ba snyed kyi 'khor gyis bskor ba kun nas nyon mongs shing rnam par dag pa/ rdo rje ltar mi shigs shing sra</text></item>
<item><p>114b1</p><section>phal chen</section><text>ba'i rgyan gyi sa mtshams can me tog sna tshogs rnam pa mang po'i rgya mtsho la rab tu gnas pa/ zla ba kham pa'i dbyibs ltar 'dug pa/ lha rdzas rin po che'i bla res kun nas yog pa yod de/ de na de bzhin gshegs pa rgyal ba'i yon tan chos nyid tshad med pa zhes bya ba</text></item>
<item><p>114b2</p><section>phal chen</section><text>bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams snang ba'i mdog ces bya ba 'jig rten gyi khams sangs rgyas kyi zhing bcu gnyis kyi rdul shin tu phra ba snyed kyi 'khor gyis bskor ba rnam</text></item>
<item><p>114b3</p><section>phal chen</section><text>par dag cing kun nas nyon mongs pa 'od zer gyi rgyan kun nas snang ba'i sa mtshams can/ spos kyi chu'i rgya mtsho me tog gi glong can gyi gang chen mtsho la rab tu gnas pa/ me tog 'khyil pa'i dbyibs ltar 'dug pa/ gos sna tshogs kyi sprin gyis kun nas yog</text></item>
<item><p>114b4</p><section>phal chen</section><text>pa yod de/ de na de bzhin gshegs pa tshangs pa'i dbang po'i dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams mi mjed ces bya ba 'jig rten gyi khams sangs</text></item>
<item><p>114b5</p><section>phal chen</section><text>rgyas kyi zhing bcu gsum gyi rdul shin tu phra ba snyed kyi 'khor gyis bskor ba kun nas nyon mongs pa rnam par dag pa/ rdo rje'i gzhi yi sa mtshams can/ rlung gi dkyil 'khor kha dog sna tshogs can gyis shin tu bzung ba/ pad+mo'i dra ba la rab tu gnas</text></item>
<item><p>114b6</p><section>phal chen</section><text>pa/ kun nas zlum pa'i dbyibs su gnas pa nam mkha' lha yi khang pa can gyis brgyan pa 'di yod de/ de na bcom ldan 'das de bzhin gshegs pa rnam par snang mdzad 'di bzhugs so/ /sangs rgyas kyi zhing 'di'i steng 'jig rten gyi khams sangs</text></item>
<item><p>114b7</p><section>phal chen</section><text>rgyas kyi zhing gi rdul shin tu phra ba snyed 'das pa na/ 'jig rten gyi khams mnyam la rdul med pa'i 'od ces bya ba 'jig rten gyi khams sangs rgyas kyi zhing bcu bzhi'i rdul shin tu phra ba snyed kyi 'khor gyis bskor ba/ rnam par dag cing kun nas nyon mongs pa rin po</text></item>
<item><p>115a1</p><section>phal chen</section><text>che thams cad kyi rgyan gyi sa mtshams can/ rin po che'i gos sna tshogs rgya mtsho la rab tu gnas pa rdo rje'i dbyibs ltar 'dug pa/ rdo rje'i sprin kha dog mtha' yas pas kun nas yog pa yod de/ de na de bzhin gshegs pa chos kyi dbyings</text></item>
<item><p>115a2</p><section>phal chen</section><text>shin tu 'phags pa'i dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams 'od sna tshogs yid du 'ong ba'i mar me zhes bya ba 'jig rten gyi khams sangs rgyas kyi zhing bco lnga'i rdul</text></item>
<item><p>115a3</p><section>phal chen</section><text>shin tu phra ba snyed kyi 'khor gyis bskor ba/ gcig tu dag pa rgyan mang po thams cad kyi bla re'i sa mtshams can/ me tog gi dra ba rgya mtsho rnam par dag pa la rab tu gnas pa/ dbyibs dpal gyi be'u ltar 'dug pa/ nor bu'i shing dang spos chu'i sprin rgya mtshos kun nas</text></item>
<item><p>115a4</p><section>phal chen</section><text>yog pa yod de/ de na de bzhin gshegs pa stobs la thub pa med pas kun tu snang ba'i dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams 'od 'phro snang ba dri ma med pa zhes</text></item>
<item><p>115a5</p><section>phal chen</section><text>bya ba 'jig rten gyi khams sangs rgyas kyi zhing bcu drug gi rdul shin tu phra ba snyed kyi 'khor gyis bskor ba/ nyon mongs shing rnam par dag pa/ nor bu'i rgyal po rin po che mi zad pa 'gyed pa'i sa mtshams can/ spos dang 'od 'phro ba sna tshogs can gyi pad mo'i rgya</text></item>
<item><p>115a6</p><section>phal chen</section><text>mtsho la rab tu gnas pa/ dbyibs ru sbal gyi mgo ltar 'dug pa/ nor bu'i 'od kyi dkyil 'khor rnam par snang ba'i 'khor lo'i tsan+dan gyi sprin gyis kun nas yog pa yod de/ de na de bzhin gshegs pa yon tan gyi nyi ma dri ma med pa'i spyan zhes bya ba bzhugs so/ /</text></item>
<item><p>115a7</p><section>phal chen</section><text>de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che'i 'byung gnas kyis rab tu brgyan pa'i snying po zhes bya ba/ 'jig rten gyi khams sangs rgyas kyi zhing bcu bdun gyi rdul shin tu phra ba snyed kyi 'khor gyis bskor ba</text></item>
<item><p>115b1</p><section>phal chen</section><text>rnam par dag cing kun nas nyon mongs pa dbyibs sems can thams cad kyi lus ltar 'dug pa/ nor bu'i rgyal po'i rgyan gyi sa mtshams can/ nor bu'i rgyal po 'od kyi snying po 'byung ba'i rgya mtsho la rab tu gnas pa/ dbyibs yan lag brgyad du 'dug par 'khor</text></item>
<item><p>115b2</p><section>phal chen</section><text>yug thams cad kyi rin po che'i rgyan dang / me tog dang / shing gi dra bas kun nas yog pa yod de/ de na de bzhin gshegs pa chags pa med pa'i ye shes phyogs kun tu rnam par snang ba'i 'od ces bya ba bzhugs so/ /de'i steng 'jig rten gyi khams sangs</text></item>
<item><p>115b3</p><section>phal chen</section><text>rgyas kyi zhing gi rdul shin tu phra ba snyed 'das pa na/ 'jig rten gyi khams rdul dang bral ba zhes bya ba 'jig rten gyi khams sangs rgyas kyi zhing brgyad kyi rdul shin tu phra ba snyed kyi 'khor gyis bskor ba/ gcig tu dag pa rgyan gyi rnam pa thams cad kyi sa mtshams can/</text></item>
<item><p>115b4</p><section>phal chen</section><text>me tog gi seng ge'i khri'i rgya mtsho la rab tu gnas pa/ dbyibs mu tig gi phreng ba skyil ba ltar 'dug pa/ nor bu'i rgyal po rin po che thams cad kyi spos kyi 'od kyi dkyil 'khor gyis kun nas yog pa yod de/ de na de bzhin gshegs pa dpal tshad med pa'i tshul dpal</text></item>
<item><p>115b5</p><section>phal chen</section><text>gyi rgyal mtshan zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams phyogs yongs su dag cing snang ba zhes bya ba 'jig rten gyi khams sangs rgyas kyi zhing bcu dgu'i rdul</text></item>
<item><p>115b6</p><section>phal chen</section><text>shin tu phra ba snyed kyi 'khor gyis bskor ba kun nas nyon mongs shing rnam par dag pa/ nor bu'i rgyal po rin po che'i sprin mi zad pa rab tu 'gyed pa'i sa mtshams can/ spos dang 'od 'phro ba kha dog mtha' yas pa'i ri rab kyi rgya mtsho la rab tu gnas pa dbyibs nor bu'i</text></item>
<item><p>115b7</p><section>phal chen</section><text>ze ba 'khyil ba ltar 'dug pa/ nor bu'i rgyal po'i dbang po 'od kyi dkyil 'khor 'bar ba kha dog mtha' yas pa rab tu 'bar ba'i sprin gyis kun nas yog pa yod de/ de na de bzhin gshegs pa chos kyi dbyings dang nam mkha' kun tu snang ba'i 'od ces bya ba bzhugs so/ /de'i steng</text></item>
<item><p>116a1</p><section>phal chen</section><text>'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che'i 'od 'phro 'khyil ba'i dpal yang dag par 'byung ba zhes bya ba 'jig rten gyi khams sangs rgyas kyi zhing nyi shu'i rdul shin tu phra ba snyed kyi</text></item>
<item><p>116a2</p><section>phal chen</section><text>'khor gyis bskor ba/ gcig tu rnam par dag pa rin po che nyi zla rnam par snang ba'i sa mtshams can dbyibs lha'i dbang po thams cad ltar 'dug pa/ nor bu'i rgyal po'i rgya mtsho la rab tu gnas pa rgyan gyi rnam pa du ma dang rin po che sna tshogs thams cad dang rdo rje'i rgyal mtshan gyis</text></item>
<item><p>116a3</p><section>phal chen</section><text>sprin gyis kun nas yog pa/ nor bu'i sgron ma'i 'bru yi dra bas kun nas yog pa yod de/ de na de bzhin gshegs pa mtshan bsod nams kyi sprin gyis shin tu 'phags pa'i gzi brjid ces bya ba bzhugs so/ /'jig rten gyi khams kyi rgyud phyogs kun nas rin po che</text></item>
<item><p>116a4</p><section>phal chen</section><text>'bar ba'i 'od rnam par snang ba zhes bya ba de ni/ 'jig rten gyi khams 'byam klas pa gzhan dang gzhan la rab tu gnas pa dbyibs gzhan dang gzhan du 'dug pa/ lhun gzhan dang gzhan can/ phyogs 'byam klas pa gzhan dang gzhan la lta ba rnam pa gzhan dang gzhan gyis</text></item>
<item><p>116a5</p><section>phal chen</section><text>'jug pa/ rgyan gzhan dang gzhan can/ gzhan dang gzhan gyis rgyas par 'gengs pa gzhan dang gzhan du yongs su 'du ba gzhan dang gzhan gyis rnam par ma 'dres pa/ rnam par 'phrul pa dang byin gyis rlabs gzhan can/ sangs rgyas kyi zhing brjod du med pa'i rdul shin</text></item>
<item><p>116a6</p><section>phal chen</section><text>tu phra ba snyed kyis kun nas yongs su bskor ba ste/ 'di ltar 'jig rten gyi khams kun nas bskor ba/ sangs rgyas kyi zhing bcu'i rdul shin tu phra ba snyed kyis kun nas yongs su bskor ba'o/ /'jig rten gyi khams chu klung sangs rgyas kyi zhing bcu'i rdul shin tu phra</text></item>
<item><p>116a7</p><section>phal chen</section><text>ba snyed kyis kun nas yongs su bskor ba'o/ /'jig rten gyi khams kun nas bskor ba/ sangs rgyas kyi zhing bcu'i rdul shin tu phra ba snyed dang / 'jig rten gyi khams kun nas 'khyil pa sangs rgyas kyi zhing bcu'i rdul shin tu phra ba snyed dang / 'jig rten</text></item>
<item><p>116b1</p><section>phal chen</section><text>gyi khams kyi 'khor lo sangs rgyas kyi zhing bcu'i rdul shin tu phra ba snyed dang / 'jig rten gyi khams kyi dkyil 'khor sangs rgyas kyi zhing bcu'i rdul shin tu phra ba snyed dang / 'jig rten gyi khams kyi shing sangs rgyas kyi zhing bcu'i rdul shin tu phra ba snyed dang / 'jig</text></item>
<item><p>116b2</p><section>phal chen</section><text>rten gyi khams kyi phung po/ sangs rgyas kyi zhing bcu'i rdul shin tu phra ba snyed dang / 'jig rten gyi khams kyi rdo rje'i rgyal mtshan sangs rgyas kyi zhing bcu'i rdul shin tu phra ba snyed dang / 'jig rten gyi khams phyogs 'byam klas pa/ sangs rgyas kyi zhing bcu'i</text></item>
<item><p>116b3</p><section>phal chen</section><text>rdul shin tu phra ba snyed dang / 'jig rten gyi khams khang pa sangs rgyas kyi zhing bcu'i rdul shin tu phra ba snyed dang / 'jig rten gyi khams pad+mo sangs rgyas kyi zhing bcu'i rdul shin tu phra ba snyed dang / 'jig rten gyi khams khyad khyud sangs rgyas kyi zhing bcu'i rdul</text></item>
<item><p>116b4</p><section>phal chen</section><text>shin tu phra ba snyed dang / 'jig rten gyi khams 'byam klas pa sems can sna tshogs kyi gzugs dang / lus kyi dbyibs ltar 'dug pa/ sangs rgyas kyi zhing bcu'i rdul shin tu phra ba snyed dang / 'jig rten gyi khams 'byam klas pa/ sangs rgyas kyi</text></item>
<item><p>116b5</p><section>phal chen</section><text>mtshan gyi dbyibs ltar 'dug pa/ sangs rgyas kyi zhing bcu'i rdul shin tu phra ba snyed dang / 'jig rten gyi khams 'od kyi dkyil 'khor sangs rgyas kyi zhing bcu'i rdul shin tu phra ba snyed dang / 'jig rten gyi khams sprin sangs rgyas kyi zhing bcu'i rdul shin tu phra ba snyed</text></item>
<item><p>116b6</p><section>phal chen</section><text>dang / 'jig rten gyi khams dra ba sangs rgyas kyi zhing bcu'i rdul shin tu phra ba snyed dang / 'jig rten gyi khams 'byam klas pa sa la mngon par blta ba'i dbyibs ltar 'dug pa/ sangs rgyas kyi zhing bcu'i rdul shin tu phra ba snyed dang / 'jig rten gyi khams</text></item>
<item><p>116b7</p><section>phal chen</section><text>'byam klas pa dmigs pa thams cad kyi dbyibs ltar 'dug pa/ sangs rgyas kyi zhing bcu'i rdul shin tu phra ba snyed kyis kun nas yongs su bskor ba ste/ de dag la pa 'jig rten gyi khams 'byam klas pa sangs rgyas kyi zhing brjod du med pa'i rdul shin</text></item>
<item><p>117a1</p><section>phal chen</section><text>tu phra ba snyed kyis kun nas yongs su bskor ba'o/ /'jig rten gyi khams 'byam klas pa de dag re re zhing yang 'jig rten gyi khams 'byam klas pa rnam par gdags pa sangs rgyas kyi zhing bcu'i rdul shin tu phra ba snyed kyis kun nas yongs su</text></item>
<item><p>117a2</p><section>phal chen</section><text>bskor ba'o 'jig rten gyi khams 'byam klas pa sangs rgyas kyi zhing brjod du med pa bcu'i rdul shin tu phra ba snyed po de dag re re zhing yang 'jig rten gyi khams 'byam klas pa'i rnam par gdags pa shin tu bstan pa ni sangs rgyas kyi zhing bcu'i rdul shin tu phra ba snyed de/ spos chu'i</text></item>
<item><p>117a3</p><section>phal chen</section><text>rgya mtsho ze ba mtha' yas pa'i 'od zer yid du 'ong ba zhes bya ba chu klung gi 'khor dang bcas pa/ chu klung gi glong dang bcas pa'i khongs na 'dug go /spos chu'i rgya mtsho ze ba mtha' yas pa'i 'od zer yid du 'ong ba de dang 'dab chags su shar phyogs logs na spos</text></item>
<item><p>117a4</p><section>phal chen</section><text>chu'i rgya mtsho gang chen mtsho dri ma med pa'i 'od gzer gyi snying po zhes bya ba yod de/ de na 'jig rten gyi khams kyi rgyud zhing kun nas 'khyil ba rnam par snang ba zhes bya ba spos dang / rin po che'i rgyal po thams cad la rab tu gnas pa'i rgyan dang ldan pa'i pad+mo chen po la rab</text></item>
<item><p>117a5</p><section>phal chen</section><text>tu gnas pa/ byang chub sems dpa'i spyod pa'i sgra rgya mtsho mngon par bsgrub pa'i nga ro'i lhun can yod do/ /de dag thams cad kyi 'og na 'jig rten gyi khams khyim gyi rgyan gyis brgyan pa'i rgyal mtshan zhes bya ba sangs rgyas kyi zhing gi rdul shin tu phra ba snyed kyi 'jig rten</text></item>
<item><p>117a6</p><section>phal chen</section><text>gyi khams kyi 'khor gyis bskor ba/ gcig tu dag pa rin po che thams cad kyi rgyan gyi gang chen mtsho la rab tu gnas pa/ 'khor kun nas gru bzhir 'dug pa/ pad+mo 'od gzer gyi dra ba'i sprin gyis kun nas yog pa yod de/ de na de bzhin gshegs pa dpal</text></item>
<item><p>117a7</p><section>phal chen</section><text>rnam par snang ba'i mdzod spu'i 'od ces bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams pad+mo'i ze ba'i dpal gyi snying po zhes bya ba 'jig rten gyi khams sangs rgyas kyi zhing gnyis kyi rdul</text></item>
<item><p>117b1</p><section>phal chen</section><text>shin tu phra ba snyed kyis bskor ba/ rin po che thams cad kyi me tog gi ze ba rgya mtsho la rab tu gnas pa/ dbyibs kun nas dkyil 'khor du 'dug pa mu tig gi grong khyer dpal gyi seng ge'i khri sprin gyis kun nas yog pa yod de/ de na de bzhin gshegs pa chos thams cad kyi</text></item>
<item><p>117b2</p><section>phal chen</section><text>rgya mtsho mtha' yas pa'i blo gros zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams sprul pa'i spos zhim po dpal gyi dkyil 'khor ces bya ba 'jig rten gyi khams sangs rgyas kyi zhing</text></item>
<item><p>117b3</p><section>phal chen</section><text>gsum gyi rdul shin tu phra ba snyed kyi 'khor gyis bskor ba/ rnam par dag cing kun nas nyon mongs pa rin po che thams cad kyi rgyan dang dril bu'i dra ba rgya mtsho la rab tu gnas pa/ rdo rje'i dbyibs ltar 'dug pa/ rgyan sna tshogs kyi 'od kyi dkyil 'khor gyi sprin gyis kun nas</text></item>
<item><p>117b4</p><section>phal chen</section><text>yog pa yod de/ de na de bzhin gshegs pa chos kyi mtshan nyid sprul pa med par kun nas snang ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams gzhi'i kha dog dang 'od yid du</text></item>
<item><p>117b5</p><section>phal chen</section><text>'ong ba zhes bya ba 'jig rten gyi khams sangs rgyas kyi zhing bzhi'i rdul shin tu phra ba snyed kyi 'khor gyis bskor ba/ gcig tu dag pa spos chu kha dog mtha' yas pa rin po che'i tshon dang ldan pa'i rgya mtsho la rab tu gnas pa/ dbyibs nor bu'i 'khor lo ltar 'dug pa/ mu</text></item>
<item><p>117b6</p><section>phal chen</section><text>tig nyi ma'i tshul kun tu snang ba'i 'od kyi khang pa brtsegs pa'i sprin gyis kun nas yog pa yod de/ de na de bzhin gshegs pa 'khor legs par 'byung ba rnam par snang mdzad bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed</text></item>
<item><p>117b7</p><section>phal chen</section><text>'das pa na/ 'jig rten gyi khams dge ba'i las kyis khyab pa zhes bya ba 'jig rten gyi khams sangs rgyas kyi zhing lnga'i rdul shin tu phra ba snyed kyi 'khor gyis bskor ba/ kun nas nyon mongs shing rnam par dag pa spos dang rdo rje'i rgya mtsho la rab tu gnas pa/ pad+mo'i dbyibs ltar 'dug</text></item>
<item><p>118a1</p><section>phal chen</section><text>pa/ 'od zer rdul dang bral ba dang spos chu'i sprin gyis kun nas yog pa yod de/ de na de bzhin gshegs pa chos kyi shugs kyi dgyes pa mi zad pa'i blo gros zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin</text></item>
<item><p>118a2</p><section>phal chen</section><text>tu phra ba snyed 'das pa na/ 'jig rten gyi khams me tog dpal gyi gzi brjid kyi dkyil 'khor ces bya ba 'jig rten gyi khams sangs rgyas kyi zhing drug gi rdul shin tu phra ba snyed kyi 'khor gyis bskor ba/ rnam par dag cing kun nas nyon mongs pa/ nor bu rin po che</text></item>
<item><p>118a3</p><section>phal chen</section><text>thams cad kyis brtan par bsgrubs pa'i rgya mtsho la rab tu gnas pa/ zur gsum gyi dbyibs su 'dug pa/ byang chub sems dpa'i nor bu'i cod pan gyi 'od dang / 'od zer gyis kun nas yog pa yod de/ de na de bzhin gshegs pa dge ba dri ma med pa kun tu</text></item>
<item><p>118a4</p><section>phal chen</section><text>snang ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che'i pad+mos brgyan pa zhes bya ba/ 'jig rten gyi khams sangs rgyas kyi zhing bdun gyi rdul shin tu phra ba snyed kyi</text></item>
<item><p>118a5</p><section>phal chen</section><text>'khor gyis bskor ba/ gcig tu dag pa pad+mo'i rgyan thams cad kyi rgya mtsho la rab tu gnas pa/ zla ba kham pa'i dbyibs ltar 'dug pa/ rin po che thams cad kyi me tog gi dkyil 'khor gyi sprin gyis kun nas yog pa yod de/ de na de bzhin gshegs pa spyan</text></item>
<item><p>118a6</p><section>phal chen</section><text>rnam par dag pa me tog gi dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams 'od 'phro ba'i dbyings dri ma med pas yang dag par bstsags pa zhes bya ba 'jig rten gyi khams/ sangs</text></item>
<item><p>118a7</p><section>phal chen</section><text>rgyas kyi zhing brgyad kyi rdul shin tu phra ba snyed kyi 'khor kyis bskor ba/ kun nas nyon mongs shing rnam par dag pa/ rin po che'i 'od mang po'i rgya mtsho la rab tu gnas pa/ rin po che rim gyis gzhol ba'i 'od 'phro ba snang ba'i dbyibs ltar 'dug pa/ rtag tu spos kyi char 'bebs pa'i lus sna tshogs</text></item>
<item><p>118b1</p><section>phal chen</section><text>kyi sprin gyis kun nas yog pa yod de/ de na de bzhin gshegs pa stobs la thub pa med pa'i blo gros shin tu 'byung ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams tshangs pa'i 'od bzang po zhes bya ba 'jig rten gyi khams sangs rgyas kyi zhing dgu'i rdul shin</text></item>
<item><p>118b2</p><section>phal chen</section><text>tu phra ba snyed kyi 'khor gyis bskor ba/ rnam par dag cing kun nas nyon mongs pa rin po che'i gos kyi rgyal mtshan gyi rgya mtsho la rab tu gnas pa/ dga' ba 'khyil pa'i dbyibs ltar 'dug pa/ me tog thams cad kyi rgyan gyi bla re'i sprin gyis kun nas yog pa yod</text></item>
<item><p>118b3</p><section>phal chen</section><text>de/ de na de bzhin gshegs pa nam mkha' yangs pa'i spyan zla ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams dbyangs rdul dang mnyam pa zhes bya ba 'jig rten gyi</text></item>
<item><p>118b4</p><section>phal chen</section><text>khams sangs rgyas kyi zhing bcu'i rdul shin tu phra ba snyed kyi 'khor gyis bskor ba/ gcig tu dag pa rin po che sna tshogs kyi chu yi rgya mtsho la rab tu gnas pa/ mig 'phrul gyi dbyibs ltar 'dug pa sil snyan thams cad kyi sgra dang / nor bu'i rgyal po'i gdugs</text></item>
<item><p>118b5</p><section>phal chen</section><text>kyi sprin gyis kun nas yog pa yod de/ de na de bzhin gshegs pa gser shin tu 'bar ba'i ri rab mar me zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po</text></item>
<item><p>118b6</p><section>phal chen</section><text>che'i kha dog gis brgyan pa zhes bya ba 'jig rten gyi khams sangs rgyas kyi zhing bcu gcig gi rdul shin tu phra ba snyed kyi 'khor gyis bskor ba/ kun nas nyon mongs shing rnam par dag pa brgya byin gyi lus kyi dbyibs ltar 'jug pa/ nor bu'i rgyal po'i rgya mtsho la rab tu</text></item>
<item><p>118b7</p><section>phal chen</section><text>gnas pa/ nyi ma'i sprul pa'i me tog gi rgyal mtshan gyi sprin gyis kun nas yog pa yod de/ de na de bzhin gshegs pa ye shes kyi dpal shin tu 'phags pas chos kyi dbyibs su rab tu snang ba zhes bya ba bzhugs so/ /de'i steng 'jig rten gyi khams</text></item>
<item><p>119a1</p><section>phal chen</section><text>sangs rgyas kyi zhing gi rdul shin tu phra ba snyed 'das pa na/ 'jig rten gyi khams 'od bzang po gser gyi kha dog ces bya ba 'jig rten gyi khams sangs rgyas kyi zhing bcu gnyis kyi rdul shin tu phra ba snyed kyi 'khor gyis bskor ba rnam par dag cing kun</text></item>
<item><p>119a2</p><section>phal chen</section><text>nas nyon mongs pa rin po che'i rgyan thams cad kyi rgya mtsho la rab tu gnas pa/ mkhar gyi dbyibs ltar 'dug pa/ snying po byang chub kyi me tog rin po che shin tu rgyas pa'i sprin gyis kun nas yog pa yod de/ de na de bzhin gshegs pa rin po che'i sgron ma kun tu</text></item>
<item><p>119a3</p><section>phal chen</section><text>snang ba'i dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rnam par snang ba'i 'od zer 'khor lo zhes bya ba 'jig rten gyi khams sangs rgyas kyi zhing bcu gsum</text></item>
<item><p>119a4</p><section>phal chen</section><text>gyi rdul shin tu phra ba snyed kyi 'khor gyis bskor ba gcig tu dag pa/ rin po che'i gos kyi glong gi rgya mtsho la rab tu gnas pa/ me tog gi ze ba'i dbyibs ltar 'dug pa/ nor bu'i rgyal po sangs rgyas kyi gsung dang dbyangs sgrog pa'i sprin gyis kun nas yog pa</text></item>
<item><p>119a5</p><section>phal chen</section><text>yod de/ de na de bzhin gshegs pa dpal 'bar ba'i pad+mo la rnam par rol pas shin tu rnam par snang ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che'i</text></item>
<item><p>119a6</p><section>phal chen</section><text>snying pos bsgrubs pa'i dam pa zhes bya ba 'jig rten gyi khams sangs rgyas kyi zhing bcu bzhi'i rdul shin tu phra ba snyed kyi 'khor gyis bskor ba/ kun nas nyon mongs shing rnam par dag pa/ rin po che'i phreng ba'i rgya mtsho la rab tu gnas pa/ gling bzhi'i dbyibs</text></item>
<item><p>119a7</p><section>phal chen</section><text>ltar 'dug pa/ rin po che'i 'od 'phro ba rab tu stug po 'byung ba'i nor bu'i rgyal po'i sprin gyis kun nas yog pa yod de/ de na de bzhin gshegs pa bsod nams mi zad pa'i me tog shin tu rgyas pa'i gzi brjid ces bya ba bzhugs so/ /de'i steng 'jig rten</text></item>
<item><p>119b1</p><section>phal chen</section><text>gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams me long gi mdog ltar rnam par snang ba zhes bya ba 'jig rten gyi khams sangs rgyas kyi zhing bco lnga'i rdul shin tu phra ba snyed kyi 'khor gyis bskor ba/ rnam par dag cing kun</text></item>
<item><p>119b2</p><section>phal chen</section><text>nas nyon mongs pa rdo rje'i pad+mo'i rgya mtsho la rab tu gnas pa/ lha ma yin gyi lus kyi dbyibs ltar 'dug pa/ byang chub sems dpa'i lus mig yor gyi sprin rin po che'i cod pan 'bar ba'i lus can gyis kun nas yog pa yod de/ de na de bzhin gshegs</text></item>
<item><p>119b3</p><section>phal chen</section><text>pa spyod pa'i stobs bdud rtsi'i sgra dbyangs zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams tsan+dan mchog ltar yid du 'ong ba'i zla bas brgyan pa zhes bya ba 'jig</text></item>
<item><p>119b4</p><section>phal chen</section><text>rten gyi khams sangs rgyas kyi zhing bcu drug gi rdul shin tu phra ba snyed kyi 'khor gyis bskor ba gcig tu dag pa rdo rje ltar mkhregs pa'i tsan+dan rin po che'i rgya mtsho la rab tu gnas pa yan lag brgyad du bkod pa'i dbyibs ltar 'dug pa/ mu tig gi me tog</text></item>
<item><p>119b5</p><section>phal chen</section><text>mang po shin tu rgyas pa'i nor bu'i rgyal po'i sprin gyis kun nas yog pa yod de/ de na de bzhin gshegs pa chos dam pa thugs su chud pas shin tu 'phags pa'i dpal gyi gzi brjid yang dag par 'byung ba zhes bya ba bzhugs so/ /de'i steng 'jig</text></item>
<item><p>119b6</p><section>phal chen</section><text>rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams gzhi dri ma med cing kun tu snang ba zhes bya ba 'jig rten gyi khams sangs rgyas kyi zhing bcu bdun gyi rdul shin tu phra ba snyed kyi 'khor gyis bskor ba/ kun nas</text></item>
<item><p>119b7</p><section>phal chen</section><text>nyon mongs shing rnam par dag pa/ rin po che'i 'od kha dog mtha' yas pa'i rgya mtsho la rab tu gnas pa/ spos chu'i glong gi dbyibs ltar 'dug pa/ dri zhim po'i 'od kyi dkyil 'khor gyi sprin gyis kun nas yog pa yod de/ de na de bzhin gshegs pa 'od</text></item>
<item><p>120a1</p><section>phal chen</section><text>kun tu gsal ba'i dbyangs nam mkha' rnam par snang ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams me tog gi mdog bzang pos rab tu brgyan</text></item>
<item><p>120a2</p><section>phal chen</section><text>pa zhes bya ba 'jig rten gyi khams sangs rgyas kyi zhing brgyad kyi rdul shin tu phra ba snyed kyi 'khor gyis bskor ba/ rnam par dag cing kun nas nyon mongs pa/ me tog sna tshogs kyi rgya mtsho la rab tu gnas pa/ sangs rgyas dran pa'i klong gi</text></item>
<item><p>120a3</p><section>phal chen</section><text>dbyibs su 'dug pa/ sil snyan gyi sgra dbyangs thams cad 'byung ba'i nor bu'i rgyal po'i sprin gyis kun nas yog pa yod de/ de na de bzhin gshegs pa kun tu zhal ston pas shin tu 'phags pa'i 'od ces bya ba bzhugs so/ /de'i steng 'jig rten gyi khams</text></item>
<item><p>120a4</p><section>phal chen</section><text>sangs rgyas kyi zhing gi rdul shin tu phra ba snyed 'das pa na/ 'jig rten gyi khams mtshan gyis rab tu brgyan pa'i dpal gyi dbyangs shes bya ba 'jig rten gyi khams sangs rgyas kyi zhing bcu dgu'i rdul shin tu phra ba snyed kyi 'khor gyis bskor ba rnam par dag cing kun nas</text></item>
<item><p>120a5</p><section>phal chen</section><text>nyon mongs pa/ gser gyi seng ge'i khri rgya mtsho la rab tu gnas pa/ seng ge'i khri'i dbyibs ltar 'dug pa/ seng ge'i khri pad+mo kha dog sna tshogs kyi snying po can gyi sprin gyis kun nas yog pa yod de/ de na de bzhin gshegs pa yon tan mu med par rnam</text></item>
<item><p>120a6</p><section>phal chen</section><text>par snang bas grags pa'i 'od ces bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams ri rab dpal gyi sgron ma zhes bya ba 'jig rten gyi khams sangs rgyas kyi zhing nyi shu'i rdul shin tu phra ba snyed</text></item>
<item><p>120a7</p><section>phal chen</section><text>kyi 'khor gyis bskor ba gcig tu dag pa/ rin po che'i gos dang spos kyi rgyal mtshan rgya mtsho la rab tu gnas pa/ sangs rgyas kyi phyag gi dkyil 'khor gyi dbyibs su 'dug pa/ nor bu'i rgyal po nyi ma'i 'khor lo bsam gyis mi khyab pa rnam par snang ba'i khang pa</text></item>
<item><p>120b1</p><section>phal chen</section><text>brtsegs pa'i sprin gyis kun nas yog pa yod de/ de na de bzhin gshegs pa 'od zer gyi sgron ma nam mkha' kun tu snang ba bzhugs so/ /de dang 'dab chags su lho phyogs logs na spos chu'i rgya mtsho 'od kyi dkyil 'khor mi zad pa 'byung ba zhes bya ba yod de/</text></item>
<item><p>120b2</p><section>phal chen</section><text>de la 'jig rten gyi khams kyi rgyud sangs rgyas kyi rgyal mtshan gyi gtsug rnam par bres pa zhes bya ba sangs rgyas thams cad kyi yon tan rgya mtsho'i sgra yi lhun can la rab tu gnas so/ /de thams cad kyi 'og na 'jig rten gyi khams me tog yid du 'ong bar snang ba zhes bya ba 'jig</text></item>
<item><p>120b3</p><section>phal chen</section><text>rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa/ nor bu'i rgyal po shing gi snying po'i rgya mtsho la rab tu gnas pa/ nor bu'i dkyil 'khor rin po che dam pa thams cad las byang chub sems dpa'i lus su sprul pa'i sprin</text></item>
<item><p>120b4</p><section>phal chen</section><text>gyis kun nas yog pa yod de/ de na de bzhin gshegs pa zhal mthong na dga' ba pad+mo snang ba zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rgyan 'thun par bres pas brgyan pa zhes bya ba</text></item>
<item><p>120b5</p><section>phal chen</section><text>yod de/ de na de bzhin gshegs pa rin chen ri rab sgron ma zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rgyan gyi 'od rin po che thams cad kyi kha dog tu snang ba zhes bya ba</text></item>
<item><p>120b6</p><section>phal chen</section><text>yod de/ de na de bzhin gshegs pa chos kyi dbyings shin tu sprul pa'i dbyangs kyi dpal zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams spos kyi snying po rdo rje'i rgyan zhes</text></item>
<item><p>120b7</p><section>phal chen</section><text>bya ba yod de/ de na de bzhin gshegs pa 'od gzer rdo rje rnam par snang ba'i dbyangs kyi yan lag sgra dbyangs shes bya ba bzhugs so/ /gzhung de bzhin du de'i steng na 'jig rten gyi khams rnyog pa med pa'i dbyangs shes bya ba yod de/ de na de bzhin gshegs pa brtson 'grus kyi stobs</text></item>
<item><p>121a1</p><section>phal chen</section><text>la thub pa med pa'i zla ba zhes bya ba bzhugs so/ /de'i steng na 'jig rten gyi khams rin po che'i pad+mos rab tu brgyan pas shin tu dri ma med pa zhes bya ba yod de/ de na de bzhin gshegs pa chos kyi grong khyer gyi blo gros rab tu sgrog pa'i sgra dbyangs zhes bya ba</text></item>
<item><p>121a2</p><section>phal chen</section><text>bzhugs so/ /de'i steng na 'jig rten gyi khams bde ba skyed pa zhes bya ba yod de/ de na de bzhin gshegs pa phyogs bcur snyan pa rnam par grags pa'i ye shes sgron ma zhes bya ba bzhugs so/ /de'i steng na 'jig rten gyi khams gzhi dri ma med cing dri ma dang bral ba'i</text></item>
<item><p>121a3</p><section>phal chen</section><text>dra ba zhes bya ba yod de/ de na de bzhin gshegs pa seng ge'i 'od zer yon tan rgya mtsho yongs su rgyas pa zhes bya ba bzhugs so/ /de'i steng na 'jig rten gyi khams nags tshal gyi rgyal mtshan rnam par snang ba zhes bya ba yod de/ de na de bzhin gshegs pa ye</text></item>
<item><p>121a4</p><section>phal chen</section><text>shes kyi me tog pad+mo kun tu rgyas pa'i 'od ces bya ba bzhugs so/ /de'i steng na 'jig rten gyi khams rgyan du mas rab tu brgyan pa zhes bya ba yod de/ de na de bzhin gshegs pa spyan gyis kun tu khyab pa chos kyi dbyings kyi dpal gyi rgyal mtshan zhes bya ba bzhugs so/ /</text></item>
<item><p>121a5</p><section>phal chen</section><text>de'i steng na 'jig rten gyi khams rin po che las bsgrubs pa'i rgyan kun tu snang ba zhes bya ba yod de/ de na de bzhin gshegs pa blo gros dam pa bzang po'i ded dpon zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed</text></item>
<item><p>121a6</p><section>phal chen</section><text>'das pa na/ 'jig rten gyi khams ze ba'i rgyal po zhes bya ba yod de/ de na de bzhin gshegs pa 'od mdzad pa zla ba'i dpal zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/</text></item>
<item><p>121a7</p><section>phal chen</section><text>'jig rten gyi khams mdzod dri ma med pa'i rgyan zhes bya ba yod de/ de na de bzhin gshegs pa tshangs pa rnam par sangs rgyas pa'i gzi brjid ces bya ba bzhugs so/ /gzhung de bzhin du de'i steng na 'jig rten gyi khams rin po che'i 'od kyi lhun can</text></item>
<item><p>121b1</p><section>phal chen</section><text>zhes bya ba yod de/ de na de bzhin gshegs pa thams cad mkhyen pa nyid kyi stobs nam mkha'i sgron ma zhes bya ba bzhugs so/ /de'i steng na 'jig rten gyi khams rin po che'i glog gi phreng ba rab tu 'byung ba zhes bya ba yod de/ de na de bzhin gshegs</text></item>
<item><p>121b2</p><section>phal chen</section><text>pa pha rol tu phyin pa thams cad kyi bsod nams rgya mtsho'i mtshan nyid gzi brjid ces bya ba bzhugs so/ /de'i steng na 'jig rten gyi khams 'khor lo'i tshon gyis kun nas khyab pa zhes bya ba yod de/ de na de bzhin gshegs pa chags pa thams cad rnam par</text></item>
<item><p>121b3</p><section>phal chen</section><text>gdul bas dga' ba mdzad pa zhes bya ba bzhugs so/ /de'i steng na 'jig rten gyi khams rin po che'i ze ba yid du 'ong ba'i rgyal mtshan ces bya ba yod de/ de na de bzhin gshegs pa grags pa chen po dang / yon tan yangs pa'i</text></item>
<item><p>121b4</p><section>phal chen</section><text>dbyangs rnam par snang ba zhes bya ba bzhugs so/ /de'i steng na 'jig rten gyi khams bsam gyis mi khyab pa'i rgyan gyis kun tu brgyan pas mdzes pa zhes bya ba yod de/ de na de bzhin gshegs pa ye shes ma 'dres pa'i 'od zer yon tan</text></item>
<item><p>121b5</p><section>phal chen</section><text>rgya mtsho zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams 'od mi zad pa'i rgyal mtshan zhes bya ba 'jig rten gyi khams sangs rgyas kyi zhing</text></item>
<item><p>121b6</p><section>phal chen</section><text>nyi shu'i rdul shin tu phra ba snyed kyi 'khor gyis bskor ba gcig tu dag pa rin po che thams cad kyi chu'i rgya mtsho la rab tu gnas pa/ pad+mo'i rgyan gyi dbyibs ltar 'dug pa/ nor bu'i rgyal po pad+mo snang ba'i bla re'i dra bas kun nas yog pa</text></item>
<item><p>121b7</p><section>phal chen</section><text>yod de/ de na de bzhin gshegs pa chos kyi dbyings tshad med pa dri ma med pa'i 'od ces bya ba bzhugs so/ /de'i lho phyogs logs na spos chu'i rgya mtsho rdo rje'i dpal rin po che 'od 'phro ba rab tu snang ba zhes bya ba yod de/ de la 'jig rten gyi khams kyi rgyud sangs rgyas kyi</text></item>
<item><p>122a1</p><section>phal chen</section><text>'od kyis rab tu brgyan pa'i snying po zhes bya ba/ de na de bzhin gshegs pa thams cad kyi mtshan gyi 'khor lo rjes su sgrog pa'i lus can rab tu gnas te/ de thams cad kyi 'og na 'jig rten gyi khams rin po che'i 'od 'phro ba pad+mo rab tu 'gyed pa zhes</text></item>
<item><p>122a2</p><section>phal chen</section><text>bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba/ gcig tu dag pa rin po che thams cad kyi kha dog lta bu'i chu'i glong rgya mtsho la rab tu gnas pa rin po che'i go cha dang mdzod spu'i dbyibs ltar 'dug pa/ rgyan gyi dmigs pa dang khang pa</text></item>
<item><p>122a3</p><section>phal chen</section><text>brtsegs pa thams cad kyi sprin gyis kun nas yog pa yod de/ de na de bzhin gshegs pa rin po che rnam par dag pa'i 'od ces bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams gzi</text></item>
<item><p>122a4</p><section>phal chen</section><text>brjid 'od 'phro ba'i snying po zhes bya ba yod de/ de na de bzhin gshegs pa rnam par 'phrul pa la chags pa med pa'i 'od kyi blo gros zhes bya ba bzhugs so/ /gzhung de bzhin du de'i steng na 'jig rten gyi khams rin po che'i 'khor lo gzhi mnyam pa'i rgyan ces bya ba yod de/ de</text></item>
<item><p>122a5</p><section>phal chen</section><text>na de bzhin gshegs pa rin po che'i 'od zer kun tu 'byung ba zhes bya ba bzhugs so/ /de'i steng na 'jig rten gyi khams tsan+dan gyi shing gi ze ba'i rgyal mtshan zhes bya ba yod de/ de na de bzhin gshegs pa dmigs pa thams cad rnam par dag pas gti mug med</text></item>
<item><p>122a6</p><section>phal chen</section><text>pa'i 'od zer ces bya ba bzhugs so/ /de'i steng na 'jig rten gyi khams sangs rgyas kyi zhing gi yon tan gyi dkyil 'khor rnam par shin tu phye ba'i rgyan ces bya ba yod de/ de na de bzhin gshegs pa zhal mthong na dga' ba yangs pa skye ba tshangs pa'i dbyangs thugs</text></item>
<item><p>122a7</p><section>phal chen</section><text>su chud pa zhes bya ba bzhugs so/ /de'i steng na 'jig rten gyi khams 'od srab pa'i rgyan tu snang ba zhes bya ba yod de/ de na de bzhin gshegs pa chos kyi dbyings la rnam par rol pa'i ye shes shin tu yangs pa'i dpal zhes bya ba bzhugs so/ /de'i steng na 'jig</text></item>
<item><p>122b1</p><section>phal chen</section><text>rten gyi khams kha dog dang dbyibs mu med pa zhes bya ba yod de/ de na de bzhin gshegs pa ye shes thogs pa med pa yang dag par 'byung ba'i blo gros zhes bya ba bzhugs so/ /de'i steng na 'jig rten gyi khams 'od 'phro ba'i sprin stug po'i rgyal mtshan zhes bya ba yod de/</text></item>
<item><p>122b2</p><section>phal chen</section><text>de na de bzhin gshegs pa phyir mi ldog pa'i chos kyi 'khor lo rab tu sgrog pa zhes bya ba bzhugs so/ /de'i steng na 'jig rten gyi khams rin po che'i rgyan sna tshogs yongs su dag pa'i dkyil 'khor ces bya ba yod de/ de na de bzhin gshegs pa gzugs yongs su sbyangs pa'i</text></item>
<item><p>122b3</p><section>phal chen</section><text>mtshan gyi me tog shin tu rgyas pa'i gzi brjid ces bya ba bzhugs so/ /de'i steng na 'jig rten gyi khams 'byung ba shin tu 'byam klas pa zhes bya ba yod de/ de na de bzhin gshegs pa nyi ma'i spyan chags pa med pa zhes bya ba bzhugs so/ /de'i steng na 'jig rten gyi</text></item>
<item><p>122b4</p><section>phal chen</section><text>khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rdo rje'i gdan brtan pa bsgrubs pas dpal rab tu 'byung ba zhes bya ba yod de/ de na de bzhin gshegs pa chos kyi dbyings la ye shes kyi sku shin tu 'phags pa'i 'od ces bya ba bzhugs so/ /</text></item>
<item><p>122b5</p><section>phal chen</section><text>de'i steng na 'jig rten gyi khams sangs rgyas kyi zhing rdul shin tu phra ba snyed 'das pa na/ 'jig rten gyi khams phyogs shin tu brgyan pa rmongs pa med pa zhes bya ba yod de/ de na de bzhin gshegs pa skyes bu mkhas pa'i sgron ma rab tu snang ba zhes bya ba bzhugs so/ /</text></item>
<item><p>122b6</p><section>phal chen</section><text>de'i steng na 'jig rten gyi khams pad+mo'i nags tshal zab mo'i sgra zhes bya ba yod de/ de na de bzhin gshegs pa yon tan thams cad kyis thams cad mkhyen pa'i spyod pa zab mo rnam par snang mdzad ces bya ba bzhugs so/ /de'i steng na 'jig rten gyi khams kha dog dang 'od tha dad</text></item>
<item><p>122b7</p><section>phal chen</section><text>pa zhes bya ba yod de/ de na de bzhin gshegs pa kun tu snang ba'i me tog gi sprin gyi rgyal mtshan zhes bya ba bzhugs so/ /de'i steng na 'jig rten gyi khams rin po che'i sgo sna tshogs kyi rgyal mtshan zhes bya ba yod de/ de na de bzhin gshegs pa yon tan kun nas mchog tu snang ba</text></item>
<item><p>123a1</p><section>phal chen</section><text>zhes bya ba bzhugs so/ /de'i steng na 'jig rten gyi khams nor bu'i mdzod spus bsgrubs pa'i ze ba'i 'od ces bya ba yod de/ de na de bzhin gshegs pa dbyangs kun tu rab tu sgrog pa'i gsung zhes bya ba bzhugs so/ /de'i steng na 'jig rten gyi khams shugs zabs</text></item>
<item><p>123a2</p><section>phal chen</section><text>mo'i gang chen mtsho zhes bya ba yod de/ de na de bzhin gshegs pa 'od zer phyogs su gsal bas sems can gyi rgyan gyi rgyal po rab tu snang ba zhes bya ba bzhugs so/ /de'i steng na 'jig rten gyi khams ri rab kyi rtse mo 'bar ba'i 'od ces bya ba yod de/ de na de bzhin gshegs pa mnyam pa'i ye shes</text></item>
<item><p>123a3</p><section>phal chen</section><text>mchog gi chos kyi dbyings la mngon par 'phags pa'i dbyangs zhes bya ba bzhugs so/ /de'i steng na 'jig rten gyi khams gser gyi pad+mo dri ma med pa zhes bya ba yod de/ de na de bzhin gshegs pa bsod nams dri ma med pa'i mdzod kun nas snang ba'i 'od ces bya ba bzhugs so/ /de'i steng na 'jig</text></item>
<item><p>123a4</p><section>phal chen</section><text>rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams nor bus bsgrubs pa'i snying po zhes bya ba 'jig rten gyi khams sangs rgyas kyi zhing nyi shu'i rdul shin tu phra ba snyed kyi 'khor gyis bskor ba gcig tu dag pa rgyan dang / spos dang nor bu dang shing thams cad kyi rgya mtsho la</text></item>
<item><p>123a5</p><section>phal chen</section><text>rab tu gnas pa dbyibs dpal gyi be'u ltar 'dug pa 'od kyi dkyil 'khor rnam par dag pa'i sprin gyis kun nas yog pa yod de/ de na de bzhin gshegs pa 'od kun tu 'byung bas dpal chen po'i dra ba rnam par snang ba'i dpal zhes bya ba bzhugs so/ /de nas lho phyogs logs na spos chu'i rgya mtsho rin po che iN+Da nI</text></item>
<item><p>123a6</p><section>phal chen</section><text>las rab tu brgyan pa'i rgyan zhes bya ba yod de/ de nas 'jig rten gyi khams kyi rgyud snang ba phyogs rnam par 'byed pa zhes bya ba spos thams cad kyis rab tu brgyan pa'i rgyan gyi pad+mo'i sprin la rab tu gnas pa sangs rgyas kyi spyod pa dang gsung mtha' dang dbung med pa'i lhun can mngon par 'byung ba yod de/ de</text></item>
<item><p>123a7</p><section>phal chen</section><text>thams cad kyi 'og na 'jig rten gyi khams yon tan gyi mdzod phyogs su mi zad pa'i dkyil 'khor ces bya ba 'jig rten gyi khams sangs rgyas kyi zhing rdul shin tu phra ba snyed kyi 'khor gyis bskor ba gcig tu dag pa rin po che sna tshogs kyi mdzod kha dog mtha' yas pa'i rgya mtsho la rab tu gnas pa/</text></item>
<item><p>123b1</p><section>phal chen</section><text>zur du ma'i dbyibs su 'dug pa rgyan mig 'phrul lta bu thams cad kyis kun nas yog pa yod de/ de na de bzhin gshegs pa rnam par snang mdzad pad+mo'i spyan rnam par snang ba'i 'od ces bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na 'jig rten gyi khams dge ba'i</text></item>
<item><p>123b2</p><section>phal chen</section><text>tshogs kyis rab tu grol ba'i snying po zhes bya ba yod de/ de na de bzhin gshegs pa bla na med pa'i seng ge'i blo gros chen po zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams pad+mo'i gdan yongs su 'byung ba</text></item>
<item><p>123b3</p><section>phal chen</section><text>zhes bya ba yod de/ de na de bzhin gshegs pa chos kyi dbyings su dpal gyi 'od zer 'byam klas pas rnam par snang ba'i rgyal po zhes bya ba bzhugs so/ /gzhung de bzhin du de'i steng na 'jig rten gyi khams rin po che'i rgyal mtshan sgra mnyam par sgrog pa zhes bya ba yod de/ de na de bzhin gshegs pa yon tan</text></item>
<item><p>123b4</p><section>phal chen</section><text>shin tu rgya che ba'i grags pas kun tu khyab pa zhes bya ba bzhugs so/ /de'i steng na 'jig rten gyi khams nor bu rdo rje ltar brtan pa'i rgyan gyi snying po zhes bya ba yod de/ de na de bzhin gshegs pa nyi ma ltar shin tu 'phags pa'i gzi brjid ces bya ba bzhugs so/ /de'i steng na 'jig rten gyi khams zla ba dbang phyug gi me tog gi ze ba zhes bya ba</text></item>
<item><p>123b5</p><section>phal chen</section><text>yod de de na de bzhin gshegs pa chos kyi dbang phyug ye shes kyi dpal zhes bya ba bzhugs so/ /de'i steng na 'jig rten gyi khams tshon gyi 'khor lo'i gzhi dang snying po zhes bya ba yod de/ de na de bzhin gshegs pa dga' ba yangs pa dri ma med pa'i 'od tshangs pa'i dbyangs zhes bya ba bzhugs so/ /de'i steng na</text></item>
<item><p>123b6</p><section>phal chen</section><text>'jig rten gyi khams sgra sna tshogs kyi snying po zhes bya ba yod de de na de bzhin gshegs pa stobs chen po'i dpal bzang po'i ded dpon zhes bya ba bzhugs so/ /de'i steng na 'jig rten gyi khams blta na don yod pa'i zla ba zhes bya ba yod de/ de na de bzhin gshegs pa ye shes kyi stobs ri rab kyi gzi</text></item>
<item><p>123b7</p><section>phal chen</section><text>brjid ces bya ba bzhugs so/ /de'i steng na 'jig rten gyi khams tshad med pa'i rgyan dang / dbyibs shes bya ba yod de/ de na de bzhin gshegs pa dge ba'i zla ba smon lam gyi tshul gyi 'od zer zhes bya ba bzhugs so// //</text></item>
<item><p>124a1</p><section>phal chen</section><text>sangs rgyas rmad ga cad ces bya ba shin tu rgyas pa chen po'i mdo/ bam po bcu pa/ /gzhung de bzhin du de'i steng na 'jig rten gyi khams me tog sna tshogs rab tu bkye ba'i dbyangs shes bya ba yod de/ de na de bzhin gshegs pa chos rgya mtsho'i</text></item>
<item><p>124a2</p><section>phal chen</section><text>smon lam rab tu sgrog pa'i dbyangs shes bya ba bzhugs so/ /de'i steng na 'jig rten gyi khams rin po che thams cad kyi glong gis rab tu brgyan pa zhes bya ba yod de/ de na de bzhin gshegs pa yon tan rin po che'i mtshan gyis yang dag par brgyan pa'i 'od ces bya ba bzhugs so/ /de'i</text></item>
<item><p>124a3</p><section>phal chen</section><text>steng na 'jig rten gyi khams sra zhing mi shigs pa'i gzhi yongs su 'byung ba zhes bya ba yod de/ de na de bzhin gshegs pa sgra dbyangs kyi gsung snyan dam pa'i lha zhes bya ba bzhugs so/ /de'i steng na 'jig rten gyi khams gzhi thams cad nas 'od kyi sprul pa bzang po zhes bya ba yod de/ de na de</text></item>
<item><p>124a4</p><section>phal chen</section><text>bzhin gshegs pa brtson 'grus zhi ba mchog gi blo gros zhes bya ba bzhugs so/ /de'i steng na 'jig rten gyi khams rgyan shin tu bsrungs pas spyod pa zhes bya ba yod de/ de na de bzhin gshegs pa 'gro ba mngon sum du dga' bar lta ba zhes bya ba bzhugs so/ /de'i steng na 'jig rten</text></item>
<item><p>124a5</p><section>phal chen</section><text>gyi khams in+d+ra nI la dang / tsan dan gyi snying po zhes bya ba yod de/ de na de bzhin gshegs pa mi sgul ba zab pa 'od zer rnam par snang ba bsam gyis mi khyab pa'i blo gros shes bya ba bzhugs so/ /de'i steng na 'jig rten gyi khams kha dog rgya mtsho sna tshogs ston pa zhes bya ba</text></item>
<item><p>124a6</p><section>phal chen</section><text>yod de/ de na de bzhin gshegs pa kun tu 'od rab tu 'gyed pa bsam gyis mi khyab pa'i don mngon par mdzes pa zhes bya ba bzhugs so/ /de'i steng na 'jig rten gyi khams phyogs bcu'i sprul pa shin tu 'bar ba'i 'od ces bya ba yod de/ de na de bzhin gshegs pa yon tan gyi</text></item>
<item><p>124a7</p><section>phal chen</section><text>gzi brjid dam pa mnyam pa med pa zhes bya ba bzhugs so/ /de'i steng na 'jig rten gyi khams ri rab kyi sprin gyi rgyal mtshan zhes bya ba yod de/ de na de bzhin gshegs pa shugs kyi 'od tshangs pa'i spyan zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul</text></item>
<item><p>124b1</p><section>phal chen</section><text>shin tu phra ba snyed 'das pa na/ 'jig rten gyi khams pad mo rnam par snang ba zhes bya ba 'jig rten gyi khams sangs rgyas kyi zhing nyi shu'i rdul shin tu phra ba snyed kyi 'khor gyis bskor ba/ gcig tu dag pa spos dang / nor bu'i char kha dog mtha' yas pa 'bebs pa'i rgya mtsho la rab tu gnas pa kun nas</text></item>
<item><p>124b2</p><section>phal chen</section><text>zlum pa rgyan dang theg pa mang pos kun nas yog pa yod de/ de na de bzhin gshegs pa rnam par grol ba brtson 'grus nyi ma'i 'od zer ces bya ba bzhugs so/ /de nas lho phyogs logs na spos chu'i rgya mtsho rdo rje brtan pas bsgrubs pa gzhi'i 'khor lo zhes bya ba yod de/ de'i 'jig rten gyi khams kyi</text></item>
<item><p>124b3</p><section>phal chen</section><text>rgyud mig 'phrul gyi rnam par bye ba'i dra ba'i bye brag ces bya ba/ byang chub sems dpa' kun tu bzang po'i ye shes thams cad yang dag par 'byung ba'i dbyangs kyi lhun can yod de/ de thams cad kyi 'og na 'jig rten gyi khams pad+mo'i dra ba 'khor lo'i sprin ces bya ba/ 'jig rten gyi khams sangs rgyas</text></item>
<item><p>124b4</p><section>phal chen</section><text>kyi zhing gi rdul shin tu phra ba snyed kyi 'khor gyis bskor ba gcig tu dag pa/ man shel gyi me tog sna tshogs kyi rgyal mtshan gyi rgya mtshos brtan pa ri rab kyi dbyibs ltar 'dug pa/ nor bu'i rgyal po sangs rgyas thams cad kyi yul mig 'phrul lta bu'i sprin gyis kun nas yog pa yod de/ de na</text></item>
<item><p>124b5</p><section>phal chen</section><text>de bzhin gshegs pa chos kyi sku kun nas rnam par sangs rgyas pa'i blo gros zhes bya ba bzhugs so/ /gzhung de bzhin du de'i steng na 'jig rten gyi khams 'od zer phra mo mi zad pa'i 'od ces bya ba yod de/ de na de bzhin gshegs pa thugs dam pa'i mchog shin tu yangs pa'i blo</text></item>
<item><p>124b6</p><section>phal chen</section><text>gros zhes bya ba bzhugs so/ /de'i steng na 'jig rten gyi khams dpal gyi chu bo kun nas snang ba rab tu 'gyed pa zhes bya ba yod de/ de na de bzhin gshegs pa bsod nams chen po bla na med pa'i sprin mi zad pa'i gzi brjid ces bya ba bzhugs so/ /de'i steng na 'jig rten gyi khams</text></item>
<item><p>124b7</p><section>phal chen</section><text>shing dang me tog nye bar gyur pa'i rgyal mtshan zhes bya ba yod de/ de na de bzhin gshegs pa ye shes dang / chos kyi dbyings mu med pa'i gsung zhes bya ba bzhugs so/ /de'i steng na 'jig rten gyi khams mu tig gis yog pa'i 'od ces bya ba yod de/ de na de bzhin gshegs pa seng</text></item>
<item><p>125a1</p><section>phal chen</section><text>ge pha rol tu phyin pa rnam par bsgyings pa zhes bya ba bzhugs so/ /de'i steng na 'jig rten gyi khams mtha' yas pa'i 'khor lo dbyangs rab tu gtong ba zhes bya ba yod de/ de na de bzhin gshegs pa thams cad mkhyen pa'i stobs dang brtson 'grus shin tu</text></item>
<item><p>125a2</p><section>phal chen</section><text>thugs su chud pa'i blo gros zhes bya ba bzhugs so/ /de'i steng na 'jig rten gyi khams shing mdzes pa'i phung po zhes bya ba yod de/ de na de bzhin gshegs pa sgo kun nas rnam par dmigs par 'gro ba mngon du ston pa zhes bya ba bzhugs so/ /de'i steng na 'jig rten gyi khams</text></item>
<item><p>125a3</p><section>phal chen</section><text>seng ge'i dpal gyi 'od dra ba zhes bya ba yod de/ de na de bzhin gshegs pa gser gyi 'od dri ma med pa nyi ma'i 'od 'phro ba'i sprin ces bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che mang</text></item>
<item><p>125a4</p><section>phal chen</section><text>po rnam par bkod pa zhes bya ba yod de/ de na de bzhin gshegs pa dbang po dam pa'i blo gros kyi dpal zhes bya ba bzhugs so/ /de'i steng na 'jig rten gyi khams gzhi snang zhing dri ma med pa zhes bya ba yod de/ de na de bzhin gshegs pa mthu stobs dri ma med pa'i zla ba zhes bya ba bzhugs so/ /</text></item>
<item><p>125a5</p><section>phal chen</section><text>de'i steng na 'jig rten gyi khams sangs rgyas kyi yon tan dang bsngags pa rab tu 'gyed pa'i dbyangs shes bya ba yod de/ de na de bzhin gshegs pa nam mkha' lta bur mtshan nyid kun tu rnam par sangs rgyas pa'i blo gros zhes bya ba bzhugs so/ /de'i steng na 'jig rten gyi khams 'od 'phro</text></item>
<item><p>125a6</p><section>phal chen</section><text>mthon po'i snying po zhes bya ba yod de/ de na de bzhin gshegs pa phyogs bcu'i sprul pa rgya chen po'i sprin gyi rgyal mtshan zhes bya ba bzhugs so/ /de'i steng na 'jig rten gyi khams snying po brgyan pa'i 'od ces bya ba yod de/ de na de bzhin gshegs pa mnyam pa med par mkhas pas</text></item>
<item><p>125a7</p><section>phal chen</section><text>spyod pa rnam par snang ba zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che thams cad kyi rgyan gyi klong rab tu 'byung ba zhes bya ba yod de/ de na de bzhin gshegs pa 'gro ba bsam gyis</text></item>
<item><p>125b1</p><section>phal chen</section><text>mi khyab pa la thugs brtse ba'i rnam par thar pa mngon par mkhyen pa'i rgyal po zhes bya ba bzhugs so/ /de'i steng na 'jig rten gyi khams khyim dga' bas rab tu brgyan pa zhes bya ba'i 'od ces bya ba yod de/ de na de bzhin gshegs pa don thams cad grub pa'i ri rab ces bya ba bzhugs so/ /</text></item>
<item><p>125b2</p><section>phal chen</section><text>de'i steng na 'jig rten gyi khams rdul dang bral ba zhes bya ba yod de/ de na de bzhin gshegs pa mnyan pa dang / rnam par rig pa dang mthong ba don yod pa zhes bya ba bzhugs so/ /de'i steng na 'jig rten gyi khams me tog dang nor bu mang po'i rgyal mtshan ces bya ba yod de/ de na de bzhin</text></item>
<item><p>125b3</p><section>phal chen</section><text>gshegs pa yid du 'ong ba'i dbyangs kyi dpal zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams sgo kun tu lta ba'i sprin gyi snying po zhes bya ba 'jig rten gyi khams sangs rgyas kyi zhing nyi shu'i rdul</text></item>
<item><p>125b4</p><section>phal chen</section><text>shin tu phra ba snyed kyi 'khor gyis bskor ba/ gcig tu dag pa lus dang khyim sna tshogs kyi spos kyi chu bo la rab tu gnas pa rnam par rgyal ba rab tu phye ba'i khang pa brtsegs pa'i dbyibs ltar 'dug pa/ rin po che thams cad kyi sgron ma'i sprin gyis kun nas yog pa yod de/ de na de</text></item>
<item><p>125b5</p><section>phal chen</section><text>bzhin gshegs pa rang byung dam pa'i sa dang mngon par shes pa'i rgyal po zhes bya ba bzhugs so/ /de'i lho phyogs logs na spos chu'i rgya mtsho pad+mo'i dra ba'i dbang po shin tu rgyas pa zhes bya ba yod de/ de na 'jig rten gyi khams kyi rgyud phyogs su yongs su gzhol ba'i 'od ces bya ba spos dang</text></item>
<item><p>125b6</p><section>phal chen</section><text>rin po che thams cad kyis rab tu brgyan pa/ pad mo la rab tu gnas pa/ sangs rgyas thams cad kyi ye shes kyi spyod yul kyi 'od dang dbyangs kyi lhun can mngon par byung ste/ de thams cad kyi 'og na 'jig rten gyi khams rin po che'i rgya mtsho sems can gang chen mtsho'i 'od ces bya ba 'jig rten gyi</text></item>
<item><p>125b7</p><section>phal chen</section><text>khams sangs rgyas kyi zhing gi rdul shin tu phra ba snyed kyi 'khor gyis bskor ba/ gcig tu dag pa mu tig gi sbubs kyi dbyibs ltar 'dug pa/ nor bu thams cad kyi phreng ba bskyil ba'i rgya mtsho la rab tu gnas pa/ nor bu'i rgyal po phyogs kyi sprin rab tu snang ba'i dkyil 'khor gyi sprin gyis kun nas yog</text></item>
<item><p>126a1</p><section>phal chen</section><text>pa yod de/ de na de bzhin gshegs pa yon tan bsam gyis mi khyab pa/ rnam par snang ba dam pa'i zla ba zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams spos kyi dkyil 'khor ces bya ba</text></item>
<item><p>126a2</p><section>phal chen</section><text>yod de/ de na de bzhin gshegs pa stobs tshad med pa'i dpal zhes bya ba bzhugs so/ /gzhung de bzhin du de'i steng na 'jig rten gyi khams mdzes par snang ba'i tshon gyi 'khor lo zhes bya ba yod de/ de na de bzhin gshegs pa chos kyi dbyings rab tu snang ba'i dbyangs kyi blo gros zhes bya ba bzhugs</text></item>
<item><p>126a3</p><section>phal chen</section><text>so/ /de'i steng na 'jig rten gyi khams dbyangs kyi rgyal mtshan ces bya ba yod de/ de na de bzhin gshegs pa pad mo'i 'od phyag bzang po rab tu brkyang ba zhes bya ba bzhugs so/ /de'i steng na 'jig rten gyi khams shugs brtan pa'i dkyil 'khor ces bya ba yod de/ de na de bzhin gshegs</text></item>
<item><p>126a4</p><section>phal chen</section><text>pa phyir mi ldog pa'i yon tan rgya mtsho'i 'od ces bya ba bzhugs so/ /de'i steng na 'jig rten gyi khams 'od kyi rgyan gyi spyod pa zhes bya ba yod de/ de na de bzhin gshegs pa kun tu rgyal ba thams cad mkhyen pa'i shugs dam pa zhes bya ba bzhugs so/ /de'i steng na 'jig rten gyi khams</text></item>
<item><p>126a5</p><section>phal chen</section><text>seng ge'i khri tshul rnam par snang ba zhes bya ba yod de/ de na de bzhin gshegs pa seng ge'i 'od zer tshad med pa'i stobs kyi blo gros zhes bya ba bzhugs so/ /de'i steng na 'jig rten gyi khams rin po che'i 'od zer gyi mtshan nyid kyis brgyan pa zhes bya ba yod de/ de na de bzhin</text></item>
<item><p>126a6</p><section>phal chen</section><text>gshegs pa chos thams cad yongs su dag par ston pa'i rig byed mchog ces bya ba bzhugs so/ /de'i steng na 'jig rten gyi khams mar me du ma zhes bya ba yod de/ de na de bzhin gshegs pa mya ngan dang rnam par bral ba'i gzi brjid ces bya ba bzhugs so/ /de'i steng</text></item>
<item><p>126a7</p><section>phal chen</section><text>na 'jig rten gyi khams sangs rgyas kyi dbyangs la mngon sum zhes bya ba yod de/ de na de bzhin gshegs pa rang byung dam pa'i gzi brjid ces bya ba bzhugs so/ /de'i steng na 'jig rten gyi khams yongs su dag cing dri ma med par spel ba zhes bya ba yod de/ de na de bzhin gshegs</text></item>
<item><p>126b1</p><section>phal chen</section><text>pa gser gyi pad ma snang ba'i 'od ces bya ba bzhugs so/ /de'i steng na 'jig rten gyi khams phyogs kun gyi dbyings su rab tu 'jug pa zhes bya ba yod de/ de na de bzhin gshegs pa chos kyi dbyings rab tu gzigs pas bsgyings pa zhes bya ba bzhugs so/ /de'i steng na</text></item>
<item><p>126b2</p><section>phal chen</section><text>'jig rten gyi khams 'od 'phro ba'i dpal shin tu 'bar ba zhes bya ba yod de/ de na de bzhin gshegs pa shing mi 'am ci'i rgyal po rab tu 'bar ba zhes bya ba bzhugs so/ /de'i steng na 'jig rten gyi khams spos kyi 'od zer phyogs kun tu rnam par snang ba zhes bya ba yod de/ de na</text></item>
<item><p>126b3</p><section>phal chen</section><text>de bzhin gshegs pa spos kyi mar me shin tu sprul pa'i rgyal po zhes bya ba bzhugs so/ /de'i steng na 'jig rten gyi khams me tog gi chun po tshad med pa'i dkyil 'khor ces bya ba yod de/ de na de bzhin gshegs pa rgyal ba'i yon tan sgo kun nas ston pa zhes bya ba bzhugs so/ /</text></item>
<item><p>126b4</p><section>phal chen</section><text>de'i steng na 'jig rten gyi khams kun nas dge ba sna tshogs zhes bya ba yod de/ de na de bzhin gshegs pa chos thams cad mnyam pa nyid kyis rnam par 'phrul pa'i rgyal po zhes bya ba bzhugs so/ /de'i steng na 'jig rten gyi khams gser gyi 'od rgya mtsho zhes bya ba yod de/ de na de bzhin gshegs pa</text></item>
<item><p>126b5</p><section>phal chen</section><text>phyogs su sprul pa yangs pa'i dbang phyug ces bya ba bzhugs so/ /de'i steng na 'jig rten gyi khams me tog gi ze ba'i snying po zhes bya ba yod de/ de na de bzhin gshegs pa chos kyi dbyings grol ba'i 'od bsam gyis mi khyab pa'i blo gros zhes bya ba bzhugs so/ /</text></item>
<item><p>126b6</p><section>phal chen</section><text>de'i steng na 'jig rten gyi khams dbang po'i seng ge'i khri'i ri bo zhes bya ba yod de/ de na de bzhin gshegs pa rgyal ba'i stobs rab tu snang ba zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten</text></item>
<item><p>126b7</p><section>phal chen</section><text>gyi khams kha dog mtha' yas par rin po che rnam par snang ba zhes bya ba yod de/ 'jig rten gyi khams sangs rgyas kyi zhing nyi shu'i rdul shin tu phra ba snyed kyi 'khor gyis bskor ba/ gcig tu dag pa kun nas gru bzhir 'dug pa/ shing dang me tog dang nags tshal gyi gzhi rgya</text></item>
<item><p>127a1</p><section>phal chen</section><text>mtsho la rab tu gnas pa nor bu'i rgyal po kha dog mtha' yas pa'i char 'bebs pa'i mig 'phrul gyis kun nas yog pa yod de/ de na de bzhin gshegs pa rnam par snang ba 'gro ba'i dkyil 'khor dam pa'i dbyangs shes bya ba bzhugs so/ /de nas lho phyogs logs na spos chu'i rgya mtsho rin po che dang spos kyi</text></item>
<item><p>127a2</p><section>phal chen</section><text>mdzod rab tu bstsags pa zhes bya ba yod de/ de na 'jig rten gyi khams kyi rgyud rgyan dang 'od thams cad 'byung ba zhes bya ba/ sangs rgyas kyi chos kyi 'khor lo thams cad rab tu sgrog pa'i lhun can mngon par byung ste/ de thams cad kyi 'og na 'jig rten gyi khams sna tshogs</text></item>
<item><p>127a3</p><section>phal chen</section><text>'byung ba zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba/ gcig tu dag pa rdo rje'i dbyibs ltar 'dug pa rdo rje'i rgyal mtshan sna tshogs la rab tu gnas pa/ rdo rje dang rin po che'i 'od kyi dkyil 'khor gyi sprin gyis kun nas</text></item>
<item><p>127a4</p><section>phal chen</section><text>yog pa yod de/ de na de bzhin gshegs pa pad+mo'i ze ba 'phags pa'i spyan zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams blta na dga' ba'i sgra zhes bya ba yod de/ de na de</text></item>
<item><p>127a5</p><section>phal chen</section><text>bzhin gshegs pa dga' ba dang spro ba yang dag par 'byung ba zhes bya ba bzhugs so/ /gzhung de bzhin du de'i steng na 'jig rten gyi khams rin po che'i mtshan gyis yang dag par brgyan pa'i rgyal mtshan zhes bya ba yod de/ de na de bzhin gshegs pa thams cad mkhyen pa</text></item>
<item><p>127a6</p><section>phal chen</section><text>nyid kyi spyod yul dang spyod pa'i blo gros zhes bya ba bzhugs so/ /de'i steng na 'jig rten gyi khams rnam par snang ba'i ze ba sna tshogs kyi gzhi zhes bya ba yod de/ de na de bzhin gshegs pa dri ma med cing zhi ba'i dbyangs yid du 'ong ba zhes bya ba bzhugs so/ /de'i steng na</text></item>
<item><p>127a7</p><section>phal chen</section><text>'jig rten gyi khams sprul pa 'od bzang po zhes bya ba yod de/ de na de bzhin gshegs pa nam mkha'i dbyings dri ma med pa'i ye shes zla ba zhes bya ba bzhugs so/ /de'i steng na 'jig rten gyi khams rnam par phye ba rnam pa sna tshogs shes bya ba yod de/ de na de bzhin gshegs</text></item>
<item><p>127b1</p><section>phal chen</section><text>pa bsod nams rgya mtsho'i sprin stug po'i mtshan gyi me tog shin tu rgyas pa zhes bya ba bzhugs so/ /de'i steng na 'jig rten gyi khams rgyan thams cad kyis brgyan pa'i sgra snyan pa zhes bya ba yod de/ de na de bzhin gshegs pa dga' bar mdzad pa'i gtso bo sprin gyi dbyangs</text></item>
<item><p>127b2</p><section>phal chen</section><text>zhes bya ba bzhugs so/ /de'i steng na 'jig rten gyi khams pad+mo'i tshal gyi snying po zhes bya ba yod de/ de na de bzhin gshegs pa nga ro rnam par grags pa'i rgyal mtshan zhes bya ba bzhugs so/ /de'i steng na 'jig rten gyi khams rin po che thams cad kyi 'od rab tu 'gyed pa'i rgyan ces</text></item>
<item><p>127b3</p><section>phal chen</section><text>bya ba yod de/ de na de bzhin gshegs pa spyan ras gzigs pa'i spyan gyi mthu rnam par phyung ba zhes bya ba bzhugs so/ /de'i steng na 'jig rten gyi khams shugs bzang po'i ze ba dri ma med pa zhes bya ba yod de/ de na de bzhin gshegs pa mi zad pa'i ye shes rdo rje'i dpal zhes</text></item>
<item><p>127b4</p><section>phal chen</section><text>bya ba bzhugs so/ /de'i steng na 'jig rten gyi khams pad mo'i grong khyer gyi rgyan ces bya ba yod de/ de na de bzhin gshegs pa kun tu spyan nyi ma'i snying po snang ba zhes bya ba bzhugs so/ /de'i steng na 'jig rten gyi khams shing gi phung po tshad med pa zhes bya ba yod de/ de na de bzhin</text></item>
<item><p>127b5</p><section>phal chen</section><text>gshegs pa chos thams cad kyi 'brug sgra'i gsung zhes bya ba bzhugs so/ /de'i steng na 'jig rten gyi khams rnam par rol pa brjod pa zhes bya ba yod de/ de na de bzhin gshegs pa ye shes tshad med pa'i me tog shin tu rgyas pa'i gzi brjid ces bya ba bzhugs so/ /</text></item>
<item><p>127b6</p><section>phal chen</section><text>de'i steng na 'jig rten gyi khams ut+pa la'i 'dab ma la rten pa zhes bya ba yod de/ de na de bzhin gshegs pa bsod nams thams cad kyi ri bo shin tu 'phags pa zhes bya ba bzhugs so/ /de'i steng na 'jig rten gyi khams rlung mnyam par 'dzin pa zhes bya ba yod de/</text></item>
<item><p>127b7</p><section>phal chen</section><text>de na de bzhin gshegs pa dbang po nyi ma'i gzi brjid ces bya ba bzhugs so/ /de'i steng na 'jig rten gyi khams snang ba yongs su ston pa zhes bya ba yod de/ de na de bzhin gshegs pa 'od gzer gsal ba sku yi 'od ces bya ba bzhugs so/ /de'i steng na 'jig rten gyi</text></item>
<item><p>128a1</p><section>phal chen</section><text>khams spos kyi sgra rdo rje rnam par snang ba zhes bya ba yod de/ de na de bzhin gshegs pas dam pa'i mtshan nyid kyi me tog shin tu rgyas pa zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/</text></item>
<item><p>128a2</p><section>phal chen</section><text>'jig rten gyi khams mig 'phrul gyi rgyan la rab tu gnas pa zhes bya ba/ 'jig rten gyi khams sangs rgyas kyi zhing nyi shu'i rdul shin tu phra ba snyed kyi 'khor gyis bskor ba gcig tu dag pa/ stegs bu rgya mtsho'i dbyibs ltar 'dug pa/ rgyan thams cad kyi rgya mtsho la rab tu</text></item>
<item><p>128a3</p><section>phal chen</section><text>gnas pa/ 'od gzer gyi khang pa brtsegs pa'i sprin gyis kun nas yog pa yod de/ de na de bzhin gshegs pa sprin bzang pos mi bzhengs pa ston pa zhes bya ba bzhugs so/ /de nas lho phyogs logs na spos chu'i rgya mtsho rin po che dang ldan pa'i rgyan ces bya ba yod de/ de las 'jig</text></item>
<item><p>128a4</p><section>phal chen</section><text>rten gyi khams kyi rgyud dri ma med cing yongs su gsal ba zhes bya ba rdul thams cad la sangs rgyas kyi zhing gi rnam par 'phrul pa shin tu sgrog pa'i lhun can mngon par byung ste/ de thams cad kyi 'og na 'jig rten gyi khams gzhi mnyam pa dri ma med par rnam pa sna tshogs shes bya</text></item>
<item><p>128a5</p><section>phal chen</section><text>ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba/ rin po che'i 'byung gnas kyi dbyibs ltar 'dug pa/ gcig tu dag pa rin po che thams cad kyi 'od kyi dkyil 'khor gyi rgya mtsho la rab tu gnas pa/ tsan dan dang nor bu dang mu tig</text></item>
<item><p>128a6</p><section>phal chen</section><text>gi gdugs sna tshogs kyi kun nas yog pa yod de/ de na de bzhin gshegs pa thub pa med cing mnyam pa med pa'i dpal zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi</text></item>
<item><p>128a7</p><section>phal chen</section><text>khams rab tu 'bar ba sna tshogs kyis rnam par brgyan pa zhes bya ba yod de/ de na de bzhin gshegs pa dge ba'i blo gros pad mo mngon par mkhyen pa'i rgyal po zhes bya ba bzhugs so/ /gzhung de bzhin du de'i steng na 'jig rten gyi khams tshon gyi mtshan nyid 'khor lo'i</text></item>
<item><p>128b1</p><section>phal chen</section><text>rgyal mtshan zhes bya ba yod de/ de na de bzhin gshegs pa phyogs bcur yon tan rgya chen po rnam par grags pa'i 'od gzer mi zad pa zhes bya ba bzhugs so/ /de'i steng na 'jig rten gyi khams 'od 'phro ba rab tu brtan pa rin po che'i snying po'i rgyan ces bya ba yod de/</text></item>
<item><p>128b2</p><section>phal chen</section><text>de na de bzhin gshegs pa ye shes chen po blta na dga' ba mnyan na don yod pa zhes bya ba bzhugs so/ /de'i steng na 'jig rten gyi khams dpal gyi me tog legs par bstsags pa zhes bya ba yod de/ de na de bzhin gshegs pa stobs dang ye shes tshad med pa'i gtso bo</text></item>
<item><p>128b3</p><section>phal chen</section><text>zhes bya ba bzhugs so/ /de'i steng na 'jig rten gyi khams dge ba sna tshogs kyi tshon 'byung ba zhes bya ba yod de/ de na de bzhin gshegs pa tshangs pa'i dpal yang dag par 'byung ba zhes bya ba bzhugs so/ /de'i steng na 'jig rten gyi khams spos kyi sprul pa kun tu 'od</text></item>
<item><p>128b4</p><section>phal chen</section><text>ces bya ba yod de/ de na de bzhin gshegs pa spos kyi glang po phyag na rdo rje zhes bya ba bzhugs so/ /de'i steng na 'jig rten gyi khams snang ba'i gtsug ces bya ba yod de/ de na de bzhin gshegs pa don grub pa shin tu grags pa zhes bya ba bzhugs so/ /de'i</text></item>
<item><p>128b5</p><section>phal chen</section><text>steng na 'jig rten gyi khams rin po che'i phreng ba rgya mtsho zhes bya ba yod de/ de na de bzhin gshegs pa rnam par snang mdzad 'phrul pa las mngon par byung ba'i gzi brjid ces bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed</text></item>
<item><p>128b6</p><section>phal chen</section><text>'das pa na/ 'jig rten gyi khams me tog dpal gyi mar me'i rgyal mtshan zhes bya ba yod de/ de na de bzhin gshegs pa yon tan gyi sgron ma shin tu chags pa med pa'i blo gros zhes bya ba bzhugs so/ /de'i steng na 'jig rten gyi khams tshul bzang po'i sgo sna tshogs zhes bya ba yod de/ de na</text></item>
<item><p>128b7</p><section>phal chen</section><text>de bzhin gshegs pa pha rol tu phyin pa dri ma med pa'i zla ba zhes bya ba bzhugs so/ /de'i steng na 'jig rten gyi khams tsan+dan gyi ze ba'i 'od ces bya ba yod de/ de na de bzhin gshegs pa chos kyi dbyings kyi gsung tshad med pa'i blo gros zhes bya ba bzhugs so/ /de'i steng na 'jig rten gyi khams mig 'phrul gyi dra ba shin tu mdzes pa'i rgyal mtshan</text></item>
<item><p>129a1</p><section>phal chen</section><text>zhes bya ba yod de/ de na de bzhin gshegs pa sgron ma shin tu 'phags pa'i 'od ces bya ba bzhugs so/ /de'i steng na 'jig rten gyi khams me tog yongs su dag pa'i glong gi dkyil 'khor ces bya ba yod de/ de na de bzhin gshegs pa chos kyi dbyings nyi ma'i 'od gzer ces bya ba bzhugs so/ /de'i steng na 'jig rten</text></item>
<item><p>129a2</p><section>phal chen</section><text>gyi khams shin tu mdzes pa'i dpal zhes bya ba yod de/ de na de bzhin gshegs pa yon tan rgya mtsho mtha' dang dbus med pa'i chos kyi 'khor lo rab tu sgrog pa zhes bya ba bzhugs so/ /de'i steng na 'jig rten gyi khams rin po che'i pad+mo'i nags tshal yang dag par gnas pa</text></item>
<item><p>129a3</p><section>phal chen</section><text>zhes bya ba yod de/ de na de bzhin gshegs pa ye shes bsam gyis mi khyab pa la 'jug pa yang dag par ston pa zhes bya ba bzhugs so/ /de'i steng na 'jig rten gyi khams rdo rje rin po che ltar gzhi mnyam pa zhes bya ba yod de/ de na de bzhin gshegs pa rin po che'i dpal gyi 'od gzi brjid</text></item>
<item><p>129a4</p><section>phal chen</section><text>kyi rgyal po zhes bya ba bzhugs so/ /de'i steng na 'jig rten gyi khams spos dang nor bu shin tu mang ba zhes bya ba yod de/ de na de bzhin gshegs pa bsod nams rgya mtsho mi zad pa'i rgyan dam pa zhes bya ba bzhugs so/ /de'i steng na 'jig rten gyi khams 'od shin tu phra ba</text></item>
<item><p>129a5</p><section>phal chen</section><text>'gyed pa zhes bya ba yod de/ de na de bzhin gshegs pa stobs gzhal du med pa'i dbyangs kun tu brjod pa zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams brtan par bsgrubs</text></item>
<item><p>129a6</p><section>phal chen</section><text>pa phyogs thams cad du rab tu snang ba zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba/ gcig tu dag pa rin po che'i yid bzhin gyi rgyal po yan lag brgyad du rnam par phye ba'i 'khor lo rgya mtsho la rab tu</text></item>
<item><p>129a7</p><section>phal chen</section><text>gnas pa/ rin po che'i rgyan thams cad dang bla re'i sprin gyis kun nas yog pa yod de/ de na de bzhin gshegs pa kun tu spyan yongs su gsal ba'i sgron ma zhes bya ba bzhugs so/ /de nas lho phyogs logs na spos chu'i rgya mtsho rin po che rdo rje ltar brtan pa zhes</text></item>
<item><p>129b1</p><section>phal chen</section><text>bya ba yod de/ de la 'jig rten gyi khams kyi rgyud chos kyi dbyings kyi spyod pa zhes bya ba byang chub sems dpa' thams cad kyi chos kyi tshul dang / sa shin tu sgrog pa'i lhun can rab tu gnas te/ de thams cad kyi 'og na 'jig rten gyi khams gzi brjid shin tu dag pa zhes bya ba</text></item>
<item><p>129b2</p><section>phal chen</section><text>'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa mu tig bskyil ba'i dbyibs su 'dug pa rin po che thams cad kyi kha dog lta bu'i mu tig gi phreng ba'i rgya mtsho la rab tu gnas pa/ nor bu'i rgyal po byang chub</text></item>
<item><p>129b3</p><section>phal chen</section><text>sems dpa'i gtsug phud rab tu snang ba'i sprin gyis kun nas yog pa yod de/ de na de bzhin gshegs pa yon tan shin tu 'phags pas rab tu snang ba zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na 'jig rten gyi khams yid</text></item>
<item><p>129b4</p><section>phal chen</section><text>du 'ong bas khyab pa zhes bya ba yod de/ de na de bzhin gshegs pa chos kyi dbang phyug spyod pa'i blo gros zhes bya ba bzhugs so/ /gzhung de bzhin du de'i steng na 'jig rten gyi khams rin po che'i seng ge'i khris brgyan pa zhes bya ba yod de/ de na de bzhin gshegs pa klu 'brug</text></item>
<item><p>129b5</p><section>phal chen</section><text>chen pos gsal ba zhes bya ba bzhugs so/ /de'i steng na 'jig rten gyi khams rdo rje'i gdan brtan pa yang dag par 'byung ba zhes bya ba yod de/ de na de bzhin gshegs pa seng ge'i khri pad+mo gnon pa'i lte ba zhes bya ba bzhugs so/ /de'i steng na 'jig rten gyi khams dpal gyi</text></item>
<item><p>129b6</p><section>phal chen</section><text>dbyangs pad+mo can zhes bya ba yod de/ de na de bzhin gshegs pa ye shes kyi phung po rnam par sangs rgyas pa'i 'od zer ces bya ba bzhugs so/ /de'i steng na 'jig rten gyi khams rab tu rnam par phye ba zhes bya ba yod de/ de na de bzhin gshegs pa sa 'dzin gzi brjid bzang po'i</text></item>
<item><p>129b7</p><section>phal chen</section><text>rgyan ces bya ba bzhugs so/ /de'i steng na 'jig rten gyi khams dga' ba dang / bde ba'i sgra zhes bya ba yod de/ de na de bzhin gshegs pa shin tu yang dag par gnas pa'i chos kyi sgron ma'i rgyal po zhes bya ba bzhugs so/ /de'i steng na 'jig rten gyi khams mig 'phrul gyi nor bu'i</text></item>
<item><p>130a1</p><section>phal chen</section><text>mdzod kyi snying po zhes bya ba yod de/ de na de bzhin gshegs pa blta na don yod cing dga' bar mdzad pa zhes bya ba bzhugs so/ /de'i steng na 'jig rten gyi khams sna tshogs kyi snying po zhes bya ba yod de/ de na de bzhin gshegs pa 'od 'phro ba'i tshogs</text></item>
<item><p>130a2</p><section>phal chen</section><text>kyi rgyal mtshan zhes bya ba bzhugs so/ /de'i steng na 'jig rten gyi khams gser gyi 'od kyi 'khor lo zhes bya ba yod de/ de na de bzhin gshegs pa sems can gyi spyod pa dag par mdzad pa zhes bya ba bzhugs so/ /de'i steng na 'jig rten gyi khams ri rab rnam par bres pa zhes</text></item>
<item><p>130a3</p><section>phal chen</section><text>bya ba yod de/ de na de bzhin gshegs pa yon tan thams cad kyi sprin kun tu snang ba zhes bya ba bzhugs so/ /de'i steng na 'jig rten gyi khams shing gi tshogs shes bya ba yod de/ de na de bzhin gshegs pa mtshan rin po che'i me tog shin tu rgyas pa'i zla ba'i blo zhes bya ba</text></item>
<item><p>130a4</p><section>phal chen</section><text>bzhugs so/ /de'i steng na 'jig rten gyi khams 'jigs pa med pa zhes bya ba yod de/ de na de bzhin gshegs pa 'od dam pa'i gser gyi sgron ma zhes bya ba bzhugs so/ /de'i steng na 'jig rten gyi khams klu'i grags pa dpal gyi rgyal mtshan zhes bya ba yod de/ de na de</text></item>
<item><p>130a5</p><section>phal chen</section><text>bzhin gshegs pa chos rgya mtsho thams cad rnam par gzigs pa tha dad pa med pa'i 'od zer ces bya ba bzhugs so/ /de'i steng na 'jig rten gyi khams nor bu'i go ca yongs su 'byung ba zhes bya ba yod de/ de na de bzhin gshegs pa sprul pa'i nyi ma zhes bya ba bzhugs so/ /de'i</text></item>
<item><p>130a6</p><section>phal chen</section><text>steng na 'jig rten gyi khams 'od 'phro bas rab tu brgyan pa'i sgron ma zhes bya ba yod de/ de na de bzhin gshegs pa rin po che'i gdugs kyi dpal rnam par snang ba zhes bya ba bzhugs so/ /de'i steng na 'jig rten gyi khams spos kyi na bun gyi 'od zer ces bya ba yod de/ de na</text></item>
<item><p>130a7</p><section>phal chen</section><text>de bzhin gshegs pa blo gros dam pas dgongs pa zhes bya ba bzhugs so/ /de'i steng na 'jig rten gyi khams kho na med pa'i sgo zhes bya ba yod de/ de na de bzhin gshegs pa brtson 'grus kyi dpal blo gros rgya mtsho zhes bya ba bzhugs so/ /de'i steng na 'jig rten gyi khams rgyan</text></item>
<item><p>130b1</p><section>phal chen</section><text>thams cad kyi rgyal mtshan gyis brgyan pa'i 'od ces bya ba yod de/ de na de bzhin gshegs pa dgongs pa pad+mos kun tu rnam par 'phrul pa zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams mdzod spus</text></item>
<item><p>130b2</p><section>phal chen</section><text>bsgrubs pa'i mtshan ces bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba/ gcig tu dag pa zla ba kham pa'i dbyibs ltar 'dug pa rin po che'i me tog gi ri rab la rab tu gnas pa/ nor bu'i rgyal po rgyan thams cad 'bar ba'i 'od kyi sprin</text></item>
<item><p>130b3</p><section>phal chen</section><text>gyis kun nas yog pa yod de/ de na de bzhin gshegs pa spyan rnam par dag pa zhes bya ba bzhugs so/ /de nas lho phyogs logs na spos chu'i rgya mtsho lha'i grong khyer rin po che'i shing tags kyis brgyan pa zhes bya ba yod de/ de la 'jig rten gyi khams kyi rgyud mar me'i 'od zer snang ba</text></item>
<item><p>130b4</p><section>phal chen</section><text>zhes bya ba rnam par snang mdzad gzhan dang gzhan thams cad kyi chos kyi 'khor lo tha mi dad pa'i dbyangs kyi lhun can rab tu gnas te/ de thams cad kyi 'og na 'jig rten gyi khams rin po che'i zla ba 'od 'phro ba zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi</text></item>
<item><p>130b5</p><section>phal chen</section><text>'khor gyis bskor ba/ gcig tu dag pa rgyan thams cad kyi dbyibs ltar 'dug pa/ rin po che'i rgyan rgya mtsho thams cad la rab tu gnas pa/ bai DUr+ya dang dngul gyi seng ge'i khri sprin gyis kun nas yog pa yod de/ de na de bzhin gshegs pa zla ba'i 'od ltar bdag po</text></item>
<item><p>130b6</p><section>phal chen</section><text>med pa zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten gyi khams rin po che'i 'od kyi ri bo 'byung ba zhes bya ba yod de/ de na de bzhin gshegs pa chos mi zad pa'i rgya mtsho rin po che'i rgyal mtshan</text></item>
<item><p>130b7</p><section>phal chen</section><text>zhes bya ba bzhugs so/ /gzhung de bzhin du de'i steng na 'jig rten gyi khams rgyal mtshan gyi sgo sna tshogs kyi 'od ces bya ba yod de/ de na de bzhin gshegs pa me tog gi 'byung gnas rgya mtsho chen po zhes bya ba bzhugs so/ /de'i steng na 'jig rten gyi khams me tog shin tu</text></item>
<item><p>131a1</p><section>phal chen</section><text>rgyas pa'i nor bu rab tu snang ba zhes bya ba yod de/ de na de bzhin gshegs pa skyes bu dam pa'i dbang po'i dpal zhes bya ba bzhugs so/ /de'i steng na 'jig rten gyi khams sgra skad sna tshogs shes bya ba yod de/ de na de bzhin gshegs pa</text></item>
<item><p>131a2</p><section>phal chen</section><text>thams cad mkhyen pa nyid kyi 'khor lo rnam par snang ba zhes bya ba bzhugs so/ /de'i steng na 'jig rten gyi khams shing mi 'am ci'i dbyangs shes bya ba yod de/ de na de bzhin gshegs pa klu'i grags pa bsod nams tshad med pa'i gzi brjid ces bya ba bzhugs so/ /de'i</text></item>
<item><p>131a3</p><section>phal chen</section><text>steng na 'jig rten gyi khams snang ba dag pas 'od mtha' yas pa zhes bya ba yod de/ de na de bzhin gshegs pa yon tan rin po che'i ze ba'i 'od zer ces bya ba bzhugs so/ /de'i steng na 'jig rten gyi khams dbyangs dam pa'i dpal zhes bya ba yod de/ de na de bzhin</text></item>
<item><p>131a4</p><section>phal chen</section><text>gshegs pa stobs kyi rgyan thams cad kyi blo gros zhes bya ba bzhugs so/ /de'i steng na 'jig rten gyi khams rin po che rnam par phye ba rab tu mang ba zhes bya ba yod de/ de na de bzhin gshegs pa rin po che'i ri'i ri rab ces bya ba bzhugs so/ /de'i steng na 'jig</text></item>
<item><p>131a5</p><section>phal chen</section><text>rten gyi khams yongs su snang ba'i gtsug gi ri rab kyi dbyangs shes bya ba yod de/ de na de bzhin gshegs pa spyod pa thams cad kyi 'od shin tu 'phags pa zhes bya ba bzhugs so/ /de'i steng na 'jig rten gyi khams spos kyi char pa phra mo'i gdugs shes bya ba yod de/</text></item>
<item><p>131a6</p><section>phal chen</section><text>de na de bzhin gshegs pa pha rol tu phyin pa thams cad la chags pa med pa'i rgya mtsho zhes bya ba bzhugs so/ /de'i steng na 'jig rten gyi khams me tog gi dra ba seng ges rgyas pa zhes bya ba yod de/ de na de bzhin gshegs pa rin po che'i 'od 'phro ba'i sgo'i rgyal</text></item>
<item><p>131a7</p><section>phal chen</section><text>mtshan zhes bya ba bzhugs so/ /de'i steng na 'jig rten gyi khams rdo rje'i me tog shin tu snang ba zhes bya ba yod de/ de na de bzhin gshegs pa smon lam thams cad kyis yang dag par 'phags pa'i 'od ces bya ba bzhugs so/ /de'i steng na 'jig rten gyi</text></item>
<item><p>131b1</p><section>phal chen</section><text>khams chos thams cad kyi sa'i 'od ces bya ba yod de/ de na de bzhin gshegs pa chos thams cad kyi don shin tu yangs pa'i gtsug ces bya ba bzhugs so/ /de'i steng na 'jig rten gyi khams mu tig gi phye mas gzhi mnyam pa'i rgyan ces bya ba yod de/ de na de</text></item>
<item><p>131b2</p><section>phal chen</section><text>bzhin gshegs pa 'od zer gyi dra ba mchog gi blo gros shes bya ba bzhugs so/ /de'i steng na 'jig rten gyi khams bai DUr+ya'i ze ba shin tu 'byung ba bsam gyis mi khyab pa zhes bya ba yod de/ de na de bzhin gshegs pa rin po che brtsegs pa'i rgyal mtshan zhes bya ba bzhugs</text></item>
<item><p>131b3</p><section>phal chen</section><text>so/ /de'i steng na 'jig rten gyi khams 'od tshad med pa'i 'khor lo bzang po zhes bya ba yod de/ de na de bzhin gshegs pa ye shes la thub pa med pa rgya mtsho'i snying po zhes bya ba bzhugs so/ /de'i steng na 'jig rten gyi khams phyogs rmongs pa med par blta ba zhes</text></item>
<item><p>131b4</p><section>phal chen</section><text>bya ba yod de/ de na de bzhin gshegs pa don thams cad yongs su sbyangs pa'i yon tan dpag tu med pa zhes bya ba bzhugs so/ /de'i steng na 'jig rten gyi khams dga' ba tshangs pa'i dbyangs shes bya ba 'jig rten gyi khams sangs rgyas kyi zhing gi rdul shin tu phra ba snyed</text></item>
<item><p>131b5</p><section>phal chen</section><text>kyi 'khor gyis bskor ba gcig tu dag pa sangs rgyas kyi phyag gi dbyibs ltar 'dug pa/ rin po che'i 'od zer gyi dra ba'i glong gi rgya mtsho la rab tu gnas pa/ rgyan thams cad dang byang chub sems dpa'i lus kyis kun nas yog pa yod de/ de na de bzhin gshegs pa 'od la</text></item>
<item><p>131b6</p><section>phal chen</section><text>thogs pa med pas chos kyi dbyings rnam par snang mdzad ces bya ba bzhugs so/ /spos chu'i rgya mtsho gang chen mtsho dri ma med pa'i 'od 'phro ba'i snying po zhes bya ba de dang 'dab chags su shar phyogs logs na spos chu'i rgya mtsho sprul pa'i lus bzang po zhes bya ba yod de/ de las</text></item>
<item><p>131b7</p><section>phal chen</section><text>'jig rten gyi khams kyi rgyud phyogs tha dad pa rab tu gnas pa zhes bya ba mngon par byung ste/ de dang 'dab chags su spos chu'i rgya mtsho rdo rje mig gi rgyal mtshan zhes bya ba yod de/ de las 'jig rten gyi khams kyi rgyud chos kyi dbyings la yang dag par 'jug pa'i rgyan ces bya ba</text></item>
<item><p>132a1</p><section>phal chen</section><text>mngon par byung ngo / /de dang 'dab chags su spos chu'i rgya mtsho pad+mo'i tshul rnam par bkod pa zhes bya ba yod de/ de na 'jig rten gyi khams kyi rgyud phyogs bcur sprul pa rab tu 'byung ba zhes bya ba mngon par byung ngo / /de dang 'dab chags su spos chu'i</text></item>
<item><p>132a2</p><section>phal chen</section><text>rgya mtsho rin po che'i rgyal po'i dkyil 'khor ces bya ba yod de/ de las 'jig rten gyi khams kyi rgyud pad+mo'i lo ma sprin stug po zhes bya ba mngon par byung ngo / de dang 'dab chags su spos chu'i rgya mtsho sprul pa'i spos kyi 'od 'phro bas kun tu brgyan pa zhes bya ba yod de/ de las 'jig</text></item>
<item><p>132a3</p><section>phal chen</section><text>rten gyi khams kyi rgyud rnam par snang mdzad kyi sprul pa rgyu ba zhes bya ba mngon par byung ngo / /de dang 'dab chags su spos chu'i rgya mtsho rin po che'i gram bu 'dzam bu'i rgyal mtshan ces bya ba yod de/ de las 'jig rten gyi khams kyi rgyud sangs rgyas kyi byin gyis rlabs kyi yul zhes bya ba mngon par</text></item>
<item><p>132a4</p><section>phal chen</section><text>byung ngo / /de dang 'dab chags su spos chu'i rgya mtsho kha dog kun tu 'bar ba'i gzi brjid ces bya ba yod de/ de las 'jig rten gyi khams kyi rgyud rnam par snang mdzad kyi 'od dam pa zhes bya ba mngon par byung ngo / /de dang 'dab chags su shar phyogs logs na spos chu'i rgya mtsho rgyan</text></item>
<item><p>132a5</p><section>phal chen</section><text>thams cad kyi yul brgyan pa zhes bya ba yod de/ de las 'jig rten gyi khams kyi rgyud rin po che 'od 'phro ba'i lce rab tu snang ba shin tu 'phro ba zhes bya ba mngon par byung ste/ de dag la pa spos chu'i rgya mtsho sangs rgyas kyi zhing brjod du med pa'i yang brjod du med pa'i rdul shin tu phra</text></item>
<item><p>132a6</p><section>phal chen</section><text>ba snyed kyi phyi rol shar phyogs logs kyi khor yug gi mtshams na spos chu'i rgya mtsho gzhi dang snying po shel ces bya ba yod de/ de las 'jig rten gyi khams kyi rgyud grol ba'i 'od ces bya ba 'jig rten gyi khams rgya mtsho yongs su dag pa'i bskal pa rgya mtsho'i dbyangs kyi lhun can mngon par byung ste/</text></item>
<item><p>132a7</p><section>phal chen</section><text>de thams cad kyi 'og na 'jig rten gyi khams dri ma med cing yid du 'ong ba'i rgyal mtshan zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa mngon par 'phags pa'i ting nge 'dzin dang / brtson 'grus</text></item>
<item><p>132b1</p><section>phal chen</section><text>kyi blo gros zhes bya ba bzhugs so/ /de'i steng na 'jig rten gyi khams sangs rgyas kyi zhing gi rdul shin tu phra ba snyed 'das pa'i 'jig rten gyi khams kyi rgyud kyi dbus na/ 'jig rten gyi khams rdo rje'i rgyal mtshan zhes bya ba gzhi mnyam pa yod pa de na/ 'jig rten gyi khams spos kyi</text></item>
<item><p>132b2</p><section>phal chen</section><text>rgyal mtshan gyi rgyan zhes bya ba 'jig rten gyi khams sangs rgyas kyi zhing rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa chos kyi dbyings sgrib pa med pa'i sgron ma zhes bya ba bzhugs so/ /de'i steng na 'jig rten gyi khams sangs rgyas kyi</text></item>
<item><p>132b3</p><section>phal chen</section><text>zhing gsum gyi rdul shin tu phra ba snyed 'das pa na/ 'jig rten gyi khams mi mjed ces bya ba gzhi mnyam pa yod pa de na/ 'jig rten gyi khams 'od zer gyi mdzod rab tu 'gyed pa zhes bya ba yod de/ de na de bzhin gshegs pa chos kyi dbyings sgrib pa med pa'i ri rab ces bya ba</text></item>
<item><p>132b4</p><section>phal chen</section><text>bzhugs so/ /de'i steng na 'jig rten gyi khams sangs rgyas kyi zhing thams cad kyi rdul shin tu phra ba snyed 'das pa'i 'jig rten gyi khams kyi rgyud kyi dang po la 'jig rten gyi khams/ lus dam pa'i spos kyi nom pa zhes bya ba 'jig rten gyi khams sangs rgyas kyi zhing nyi shu'i rdul shin</text></item>
<item><p>132b5</p><section>phal chen</section><text>tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa byang chub kyi yan lag me tog 'byung gnas shes bya ba bzhugs so/ /spos chu'i rgya mtsho 'od kyi dkyil 'khor dri zhim po mi zad pa 'byung ba zhes bya ba de dang 'dab chags su lho phyogs</text></item>
<item><p>132b6</p><section>phal chen</section><text>logs na spos chu'i rgya mtsho gzi brjid bzang po dpal dang ldan pa zhes bya ba yod de/ de la 'jig rten gyi khams kyi rgyud gzhi gsal zhing dri ma med pa zhes bya ba rab tu gnas so/ /de dang 'dab chags su spos chu'i rgya mtsho snang ba dang gzi brjid kyis khebs pa zhes bya ba yod de/</text></item>
<item><p>132b7</p><section>phal chen</section><text>de la 'jig rten gyi khams kyi rgyud rgyan mtha' yas pa la gzhol ba zhes bya ba rab tu gnas so/ /de dang 'dab chags su spos chu'i rgya mtsho rin po che shin tu rnam par phye ba zhes bya ba yod de/ 'jig rten gyi khams kyi rgyud spos dang rin po che'i chos yang dag par gnas pa</text></item>
<item><p>133a1</p><section>phal chen</section><text>zhes bya ba rab tu gnas so/ /de dang 'dab chags su spos chu'i rgya mtsho sangs rgyas kyi gsung zhi ba'i dbyangs zhes bya ba yod de/ de la 'jig rten gyi khams kyi rgyud rab tu rnam par phye ba'i gnas yongs su 'byung ba zhes bya ba rab tu gnas so/ /</text></item>
<item><p>133a2</p><section>phal chen</section><text>de dang 'dab chags su lho phyogs logs na spos chu'i rgya mtsho spos kyi rgyal mtshan ri rab kyi snying po zhes bya ba yod de/ de la 'jig rten gyi khams kyi rgyud zhing yongs su gsal bar snang ba zhes bya ba rab tu gnas so/ /de dang 'dab chags su spos chu'i rgya mtsho tsan dan shin</text></item>
<item><p>133a3</p><section>phal chen</section><text>tu yid du 'ong ba'i 'od zer ces bya ba yod de/ de la 'jig rten gyi khams kyi rgyud me tog gi glong gi 'od zer gyi dkyil 'khor ces bya ba rab tu gnas so/ /de dang 'dab chags su spos chu'i rgya mtsho byin gyi rlabs kyi rlung zhes bya ba yod de/ de la 'jig rten gyi khams kyi</text></item>
<item><p>133a4</p><section>phal chen</section><text>rgyud rin po che'i 'od zer gyi sprin 'dal ba'i rgyal mtshan zhes bya ba rab tu gnas so/ /de dang 'dab chags su spos chu'i rgya mtsho brgya byin gyi gdong dang lus shin tu bsgrubs pa zhes bya ba yod de/ de la 'jig rten gyi khams kyi rgyud mu tig gi rgya mtsho'i snying po zhes bya ba rab tu</text></item>
<item><p>133a5</p><section>phal chen</section><text>gnas so/ /de dang 'dab chags su lho phyogs logs na spos chu'i rgya mtsho'i gnas shin tu mnyam par yang dag par bsgrubs pa zhes bya ba yod de/ de la 'jig rten gyi khams kyi rgyud bai DUr+ya'i gram bu sna tshogs bkram pa zhes bya ba rab tu gnas te/ de dag la pa spos</text></item>
<item><p>133a6</p><section>phal chen</section><text>chu'i rgya mtsho sangs rgyas kyi zhing brjod du med pa'i rdul shin tu phra ba snyed kyi phyi rol lho phyogs logs kyi mtshams na spos chu'i rgya mtsho shing gi ze ba zhes bya ba yod de/ de las 'jig rten gyi khams kyi rgyud phyogs yangs pa'i zhing yang dag par 'byung ba zhes bya ba sangs rgyas thams cad</text></item>
<item><p>133a7</p><section>phal chen</section><text>bdud kyi 'khor yongs su 'dul ba'i gsung gi lhun can zhes bya ba rab tu gnas so/ /de thams cad kyi 'og na 'jig rten gyi khams kyi rgyud skar mda' 'od 'phro ba zhes bya ba gcig tu dag pa yod de/ de na de bzhin gshegs pa 'jig rten gyi mchod pa yon tan rgya mtsho zhes bya ba</text></item>
<item><p>133b1</p><section>phal chen</section><text>bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa'i 'jig rten gyi khams kyi rgyud kyi dbus na 'jig rten gyi khams rdo rje'i rgyal mtshan zhes bya ba gzhi mnyam pa yod pa de na/ 'jig rten gyi khams rin po che 'byung ba zhes bya ba yod de de na de bzhin gshegs pa rin po</text></item>
<item><p>133b2</p><section>phal chen</section><text>che'i sprin seng ge'i stobs shes bya ba bzhugs so/ /de'i steng 'jig rten gyi khams sangs rgyas kyi zhing gsum gyi rdul shin tu phra ba snyed 'das pa na/ 'jig rten gyi khams mi mjed ces bya ba gzhi mnyam pa yod pa de na 'jig rten gyi khams gos kyi rgyal mtshan zhes bya ba yod de/ de na de</text></item>
<item><p>133b3</p><section>phal chen</section><text>bzhin gshegs pa ye shes rgya mtsho'i rgyal po zhes bya ba bzhugs so/ /de'i steng 'jig rten gyi khams sangs rgyas kyi zhing bdun gyi rdul shin tu phra ba snyed 'das pa'i 'jig rten gyi khams kyi rgyud kyi dang po la 'jig rten gyi khams rin po che'i phreng ba seng ge rnam par snang ba zhes bya ba yod de/</text></item>
<item><p>133b4</p><section>phal chen</section><text>de na de bzhin gshegs pa pad+mo shin tu sprul pa'i rgyal mtshan zhes bya ba bzhugs so/ /spos chu'i rgya mtsho rdo rje'i 'od zer 'bar ba 'od 'phro ba'i sgron ma zhes bya ba de dang 'dab chags su spos chu'i rgya mtsho rgyan rnam par bres pa thams cad kyis rnam par klubs pa'i rgyal mtshan zhes bya ba yod de/ de la 'jig</text></item>
<item><p>133b5</p><section>phal chen</section><text>rten gyi khams kyi rgyud rgyan dam pa rnam par dag pa zhes bya ba rab tu gnas so/ /de dang 'dab chags su spos chu'i rgya mtsho rin po che thams cad kyi me tog gis rnam par snang ba'i rgya mtsho zhes bya ba yod de/ de la 'jig rten gyi khams kyi rgyud mtshan gyi rgyan dang / dpal rab tu</text></item>
<item><p>133b6</p><section>phal chen</section><text>'byung ba zhes bya ba rab tu gnas so/ /de dang 'dab chags su spos chu'i rgya mtsho pad+mo'i ze ba me tog shin tu rgyas pa'i rgyan ces bya ba yod de/ de la 'jig rten gyi khams kyi rgyud byang chub sems dpa'i rgyan rin po che'i cod pan shin tu 'bar ba zhes bya ba rab tu gnas so/ /de dang</text></item>
<item><p>133b7</p><section>phal chen</section><text>'dab chags su spos chu'i rgya mtsho rin po che'i gos kyis yun ring po nas bkab pa zhes bya ba yod de/ de la 'jig rten gyi khams kyi rgyud mu tig rnam par dag pa rin po che'i dkyil 'khor ces bya ba rab tu gnas so/ /de dang 'dab chags su spos chu'i rgya mtsho me tog bzang po yid</text></item>
<item><p>134a1</p><section>phal chen</section><text>du 'ong ba rnam par snang ba zhes bya ba yod de/ de la 'jig rten gyi khams kyi rgyud snang ba'i sprin 'od zer rnam par brgyan pa zhes bya ba rab tu gnas so/ /de dang 'dab chags su spos chu'i rgya mtsho nam mkha'i phyogs dang mnyam par rnam par snang ba zhes bya ba</text></item>
<item><p>134a2</p><section>phal chen</section><text>yod de/ de la 'jig rten gyi khams kyi rgyud rin po che kun tu snang ba rnam par dmigs pa'i don shin tu zab pa zhes bya ba rab tu gnas so/ /de dang 'dab chags su spos chu'i rgya mtsho me tog bzang pos rab tu brgyan pa'i rgyal mtshan zhes bya ba yod de/ de la 'jig rten gyi khams kyi rgyud gser</text></item>
<item><p>134a3</p><section>phal chen</section><text>gyi mig zla ba'i rgyan ces bya ba rab tu gnas so/ /de dang 'dab chags su spos chu'i rgya mtsho spos dang mu tig dam pa'i snying po zhes bya ba yod de/ de la 'jig rten gyi khams kyi rgyud sangs rgyas kyi dpal gyi kun tu snang ba zhes bya ba yod de/ de dang 'dab chags su spos chu'i rgya mtsho rin po che'i</text></item>
<item><p>134a4</p><section>phal chen</section><text>'khor los bsgrubs pa'i 'od ces bya ba yod de/ de la 'jig rten gyi khams kyi rgyud sprul pa bzang po 'byung ba/ sangs rgyas kyi yul rab tu snang ba zhes bya ba gnas te/ de dag la pa spos chu'i rgya mtsho sangs rgyas kyi zhing brjod du med pa'i yang brjod du med pa'i rdul shin tu phra ba</text></item>
<item><p>134a5</p><section>phal chen</section><text>snyed kyi phyi rol lho phyogs logs kyi khor yug gi mtshams na spos chu'i rgya mtsho gzhi 'khor lo tshad med pas brgyan pa zhes bya ba yod de/ de la 'jig rten gyi khams kyi rgyud phyogs tshad med pa snrel zhi zhes bya ba zhing gi rgyud yon tan sna tshogs thams cad shin tu ston pa'i sgra'i lhun</text></item>
<item><p>134a6</p><section>phal chen</section><text>can rab tu gnas te/ de thams cad kyi 'og na 'jig rten gyi khams rdo rje'i me tog gis khyab pa zhes bya ba yod de/ de na de bzhin gshegs pa mtshan mi zad pa'i 'od zer sgo kun nas sgrog pa zhes bya ba bzhugs so/ /de'i steng na 'jig rten gyi khams sangs rgyas kyi zhing bcu'i rdul</text></item>
<item><p>134a7</p><section>phal chen</section><text>shin tu phra ba snyed 'das pa'i 'jig rten gyi khams kyi rgyud na/ 'jig rten gyi khams rdo rje'i rgyal mtshan gzhi mnyam pa yod pa de na/ 'jig rten gyi khams rin po che'i gos kyi rgyal mtshan 'byung ba zhes bya ba yod de/ de na de bzhin gshegs pa bsod nams kyi sprin kun tu dpal</text></item>
<item><p>134b1</p><section>phal chen</section><text>gyi gzi brjid ces bya ba bzhugs so/ /de'i steng na 'jig rten gyi khams gzhi mnyam pa mi mjed ces bya ba yod pa de na/ 'jig rten gyi khams rin po che'i rgyan sna tshogs kyis brgyan pa zhes bya ba yod de/ de na de bzhin gshegs pa khyad par gyi blo gros rgya mtsho zhes bya ba</text></item>
<item><p>134b2</p><section>phal chen</section><text>bzhugs so/ /de'i steng 'jig rten gyi khams kyi rgyud kyi dang po la 'jig rten gyi khams nyi ma'i mig gi rgyal mtshan zhes bya ba yod de/ de na de bzhin gshegs pa ye shes nyi ma pad mo'i sprin ces bya ba bzhugs so/ /spos chu'i rgya mtsho rin po che in+d+ra nI las rab tu brgyan</text></item>
<item><p>134b3</p><section>phal chen</section><text>pa'i rgyan can de dang 'dab chags su spos chu'i rgya mtsho'i gzhung las lha ma yin gyi gnas shin tu 'byung ba zhes bya ba yod de/ de la 'jig rten gyi khams spos kyi 'od zer chu'i shugs 'dzin pa zhes bya ba rab tu gnas so/ /de dang 'dab chags su spos chu'i rgya mtsho seng ge'i rin po ches</text></item>
<item><p>134b4</p><section>phal chen</section><text>bsgrubs pa rnam pa sna tshogs shes bya ba yod de/ de la 'jig rten gyi khams kyi rgyud rin po che thams cad kyi phyogs khyab par byed pa rnam par dmigs pa zhes bya ba rab tu gnas te/ de dang 'dab chags su spos chu'i rgya mtsho kha dog gi sprin gyi gnas 'byung ba zhes bya ba yod de/ de la</text></item>
<item><p>134b5</p><section>phal chen</section><text>'jig rten gyi khams kyi rgyud rin po che'i ri bo'i spo la dkyil 'khor rnam par bres pa zhes bya ba rab tu gnas so/ /de dang 'dab chags su spos chu'i rgya mtsho gzhi dang sgo pad+mo rnam par bkram pa zhes bya ba yod de/ de na 'jig rten gyi khams kyi rgyud rnam par snang ba'i chos kyi dbyings</text></item>
<item><p>134b6</p><section>phal chen</section><text>bde ba'i rgyan ces bya ba rab tu gnas so/ /de dang 'dab chags su spos chu'i rgya mtsho mar me'i tshul bzang po'i 'od rab tu 'phro ba zhes bya ba yod de/ de la 'jig rten gyi khams kyi rgyud sprul pas phyogs rnam par lta zhing kun tu khyab pa zhes bya ba rab tu gnas so/ /de dang</text></item>
<item><p>134b7</p><section>phal chen</section><text>'dab chags su spos chu'i rgya mtsho bsam gyis mi khyab pa'i rgyan shin tu bstan pa zhes bya ba yod de/ de la 'jig rten gyi khams kyi rgyud phyogs thams cad du snang bas legs par rnam par grags pa zhes bya ba rab tu gnas so/ /de dang 'dab chags su spos chu'i rgya mtsho rin</text></item>
<item><p>135a1</p><section>phal chen</section><text>po che'i phung pos shin tu brgyan pa zhes bya ba yod de/ de la 'jig rten gyi khams kyi rgyud skar mda'i 'od zer rab tu snang ba zhes bya ba rab tu gnas so/ /de dang 'dab chags su spos chu'i rgya mtsho rin po che'i rnam par dag pa'i 'od rab tu 'gyed</text></item>
<item><p>135a2</p><section>phal chen</section><text>pa'i shugs shes bya ba yod de/ de la 'jig rten gyi khams kyi rgyud rlung chags pa med pa'i ri rab ces bya ba rab tu gnas so/ /de dang 'dab chags su spos chu'i rgya mtsho rin po che'i gos dang stegs bu'i rgyud ces bya ba yod de/ de la 'jig rten gyi khams kyi rgyud de bzhin</text></item>
<item><p>135a3</p><section>phal chen</section><text>gshegs pa'i sku shin tu snang ba ston pa zhes bya ba rab tu gnas te/ de dag la pa spos chu'i rgya mtsho sangs rgyas kyi zhing brjod du med pa'i rdul shin tu phra ba snyed kyi phyi rol khor yug gi mtshams na spos chu'i rgya mtsho shing sna tshogs kyi rgyal mtshan zhes bya ba yod de/ de las 'jig</text></item>
<item><p>135a4</p><section>phal chen</section><text>rten gyi khams kyi rgyud 'phrul lta bur shin tu gnas pa zhes bya ba byang chub sems dpa' thams cad kyi ye shes kyis rab tu gnon pa'i sgra yi lhun can mngon par byung ste/ de thams cad kyi 'og na/ 'jig rten gyi khams gser gyi kha dog ces bya ba 'jig rten gyi khams</text></item>
<item><p>135a5</p><section>phal chen</section><text>sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa spos kyi 'od zer dpal gyi gzi brjid ces bya ba bzhugs so// //sangs rgyas rmad ga cad ces bya ba shin tu rgyas pa chen po'i mdo/</text></item>
<item><p>135a6</p><section>phal chen</section><text>bam po bcu gcig pa/ /de'i steng 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i 'jig rten gyi khams kyi rgyud kyi dbus na/ 'jig rten gyi khams rdo rje'i rgyal mtshan zhes bya ba gzhi mnyam pa yod pa de na/ 'jig rten gyi</text></item>
<item><p>135a7</p><section>phal chen</section><text>khams rin po che'i shing gi ze ba zhes bya ba yod de/ de na de bzhin gshegs pa zhal kun tu ston cing sgrib pa med par rnam par dag pa zhes bya ba bzhugs so/ /de'i steng na 'jig rten gyi khams mi mjed ces bya ba gzhi mnyam pa yod pa de na/ 'jig rten gyi khams bai DUr+ya</text></item>
<item><p>135b1</p><section>phal chen</section><text>yi rgyan sna tshogs zhes bya ba yod de/ de na de bzhin gshegs pa chos kyi dbang phyug zil gyis mi non pa'i blo gros zhes bya ba bzhugs so/ /de'i steng na 'jig rten gyi khams kyi rgyud kyi dang po la 'jig rten gyi khams tshangs pa'i dbyangs kyi legs par spel ba zhes bya ba yod de/</text></item>
<item><p>135b2</p><section>phal chen</section><text>de na de bzhin gshegs pa pad mo'i 'od kyi me tog shin tu rgyas pa'i rgyal po zhes bya ba bzhugs so/ /spos chu'i rgya mtsho 'khor lo brtan par bsgrub pa zhes bya ba de dang 'dab chags su spos chu'i rgya mtsho gzhi sprul pa'i pad mos brgyan pa zhes bya ba yod de/ de la 'jig</text></item>
<item><p>135b3</p><section>phal chen</section><text>rten gyi khams kyi rgyud zhing la yongs su 'du ba rab tu ston pa zhes bya ba rab tu gnas so/ /de dang 'dab chags su spos chu'i rgya mtsho rin po che'i gzi brjid 'bar ba'i 'od ces bya ba yod de/ de la 'jig rten gyi khams kyi rgyud chos kyi dbyings rgyas par 'gengs pa la rmongs pa med pa</text></item>
<item><p>135b4</p><section>phal chen</section><text>zhes bya ba rab tu gnas so/ /de dang 'dab chags su spos chu'i rgya mtsho spos dang nor bu'i nyi ma sna tshogs zhes bya ba yod de/ de la 'jig rten gyi khams kyi rgyud phyogs yongs su gzhol bar rnam par dmigs pa la 'jug pa zhes bya ba rab tu gnas so/ /de dang 'dab chags</text></item>
<item><p>135b5</p><section>phal chen</section><text>su spos chu'i rgya mtsho rin po che'i gzi brjid 'bar ba'i 'od ces bya ba yod de/ de la 'jig rten gyi khams kyi rgyud spyod pa kun nas rgyal ba'i gsung sgrog pa zhes bya ba rab tu gnas so/ /de dang 'dab chags su spos chu'i rgya mtsho dbyangs zab mo mu med pa zhes bya ba yod de/ de la</text></item>
<item><p>135b6</p><section>phal chen</section><text>'jig rten gyi khams kyi rgyud phyogs tha dad pa mtha' dang dbus med pa zhes bya ba rab tu gnas so/ /de dang 'dab chags su spos chu'i rgya mtsho snying po dang ldan zhing shin tu grub pa zhes bya ba yod de/ de la 'jig rten gyi khams kyi rgyud phyogs tha mi dad pa mtha' dang dbus med pa zhes bya ba</text></item>
<item><p>135b7</p><section>phal chen</section><text>rab tu gnas so/ /de dang 'dab chags su spos chu'i rgya mtsho tshangs pa'i dbyangs yongs su dag pa'i sgra zhes bya ba yod de/ de la 'jig rten gyi khams kyi rgyud rgyan thams cad yongs su dag pa zhes bya ba rab tu gnas so/ /de dang 'dab chags su spos chu'i rgya mtsho tsan dan gyi dbyangs shin tu</text></item>
<item><p>136a1</p><section>phal chen</section><text>rnam par phye ba'i stegs bu'i snying po zhes bya ba yod de/ de la 'jig rten gyi khams kyi rgyud rgyal mtshan shin tu bsgrengs pa zhes bya ba rab tu gnas so/ /de dang 'dab chags su spos chu'i rgya mtsho spos kyi rgyal po 'od zer gyis shin tu bsgrubs pa zhes</text></item>
<item><p>136a2</p><section>phal chen</section><text>bya ba yod de/ de la 'jig rten gyi khams kyi rgyud zhing gi stobs kun tu snang ba yongs su ston pa zhes bya ba rab tu gnas so/ /spos chu'i rgya mtsho pad+mo'i dbang po mang po me tog shin tu rgyas pa de dang 'dab chags su spos chu'i rgya mtsho dngul gyi pad+mo sna tshogs kyis</text></item>
<item><p>136a3</p><section>phal chen</section><text>bsgrubs pa'i rgyan ces bya ba yod de/ de la 'jig rten gyi khams kyi rgyud yongs su gsal bar kun tu rgyu ba zhes bya ba rab tu gnas so/ /de dang 'dab chags su spos chu'i rgya mtsho bai DUr+ya'i spos 'od 'phro ba'i sprin stug po zhes bya ba yod de/ de la 'jig rten gyi khams kyi rgyud phyogs su</text></item>
<item><p>136a4</p><section>phal chen</section><text>dbyangs sgrog pa zhes bya ba rab tu gnas so/ /de dang 'dab chags su spos chu'i rgya mtsho phyogs kun tu gzi brjid kyis rgyal ba'i phung po 'od 'phro ba zhes bya ba yod de/ de la 'jig rten gyi khams kyi rgyud phyogs rnam par phye bar 'phrul pa zhes bya ba rab tu gnas so/ /de dang 'dab chags</text></item>
<item><p>136a5</p><section>phal chen</section><text>su spos chu'i rgya mtsho gser gyi rgyal mtshan nor bu'i rgyal po'i dpal rab tu 'byung ba zhes bya ba yod de/ de la 'jig rten gyi khams kyi rgyud rdo rje'i rtse mo zhing gi rgyal mtshan zhes bya ba rab tu gnas so/ /de dang 'dab chags su spos chu'i rgya mtsho tha dad pa med pa'i sprin 'bar ba zhes bya ba</text></item>
<item><p>136a6</p><section>phal chen</section><text>yod de/ de la 'jig rten gyi khams kyi rgyud chos kyi dbyings kyi rnam par gnon pa'i gtsug ces bya ba rab tu gnas so/ /de dang 'dab chags su spos chu'i rgya mtsho rin po che'i me tog zad mi shes pa shin tu rgyas pa'i dpal gyi gzi brjid ces bya ba yod de/ de la 'jig rten gyi khams kyi rgyud</text></item>
<item><p>136a7</p><section>phal chen</section><text>'od mtha' yas pa rdul dang bral ba zhes bya ba rab tu gnas so/ /de dang 'dab chags su spos chu'i rgya mtsho rgya che zhing gser ltar yongs su dag pa grags pa'i dpal gyi rgyal mtshan zhes bya ba yod de/ de la 'jig rten gyi khams kyi rgyud gzhi tshon tu bstan pa'i gnas shes bya ba rab tu gnas so/</text></item>
<item><p>136b1</p><section>phal chen</section><text>de dang 'dab chags su spos chu'i rgya mtsho yor rnam par snang ba zhes bya ba yod de/ de la 'jig rten gyi khams kyi rgyud las kyis kun tu brgyan cing rnam par phye ba zhes bya ba rab tu gnas so/ /de dang 'dab chags su spos chu'i rgya mtsho sgra dbyangs zhi ba zhes bya ba yod de/ de la</text></item>
<item><p>136b2</p><section>phal chen</section><text>'jig rten gyi khams kyi rgyud rab tu brgyus pa la mngon du blta ba zhes bya ba rab tu gnas te/ de dag la pa spos chu'i rgya mtsho sangs rgyas kyi zhing brjod du med pa'i rdul shin tu phra ba snyed kyi phyi rol 'khor yug gi mtshams na/ spos chu'i rgya mtsho 'od 'phro ba stug po'i sprin</text></item>
<item><p>136b3</p><section>phal chen</section><text>gyi rgyal mtshan zhes bya ba yod de/ de la 'jig rten gyi khams kyi rgyud rgyan gyi dmigs pa thams cad kyi 'od ces bya ba snying po byang chub thams cad kyi de bzhin gshegs pa'i 'khor gyi dkyil 'khor gyi sgra yi lhun can rab tu gnas so/ /de thams cad kyi 'og na 'jig</text></item>
<item><p>136b4</p><section>phal chen</section><text>rten gyi khams dge ba'i mig sna tshogs shes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa phyogs thams cad rnam par snang ba rdo rje'i zla ba zhes bya ba bzhugs so/ /de'i</text></item>
<item><p>136b5</p><section>phal chen</section><text>steng 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i 'jig rten gyi khams kyi rgyud kyi dbus na/ 'jig rten gyi khams rdo rje'i rgyal mtshan zhes bya ba gzhi mnyam pa yod de/ de la 'jig rten gyi khams kha dog uta pa la dang / dpal gyi</text></item>
<item><p>136b6</p><section>phal chen</section><text>be'u zhes bya ba yod de/ de na de bzhin gshegs pa brtson 'grus chen po blo gros bzang po zhes bya ba bzhugs so/ /de'i steng na 'jig rten gyi khams mi mjed ces bya ba gzhi mnyam pa yod pa de na/ 'jig rten gyi khams mtshams rdo rje ltar sra ba sna tshogs shes bya ba yod de/ de na de</text></item>
<item><p>136b7</p><section>phal chen</section><text>bzhin gshegs pa sa la'i rgyal po rgyal mtshan zhes bya ba bzhugs so/ /de'i steng na 'jig rten gyi khams sangs rgyas kyi zhing bdun gyi rdul shin tu phra ba snyed 'das pa'i 'jig rten gyi khams kyi rgyud kyi thog ma la 'jig rten gyi khams rgya mtsho dag pa/ sna tshogs</text></item>
<item><p>137a1</p><section>phal chen</section><text>shes bya ba yod de/ de na de bzhin gshegs pa zil gyis mi non par mngon par 'phags pa'i gzi brjid ces bya ba bzhugs so/ /spos chu'i rgya mtsho rin po che'i 'byung gnas kyi mdzod shin tu bstsags pa zhes bya ba de dang / 'dab chags</text></item>
<item><p>137a2</p><section>phal chen</section><text>su spos chu'i rgya mtsho rin po che'i 'od snang bas rnam par mdzes pa zhes bya ba yod de/ de la 'jig rten gyi khams kyi rgyud grags pa dri ma med pa'i rgyan ces bya ba rab tu gnas so/ /de dang 'dab chags su spos chu'i rgya mtsho rin po che tshad med pa'i me tog shin tu rgyas</text></item>
<item><p>137a3</p><section>phal chen</section><text>pa zhes bya ba yod de/ de la 'jig rten gyi khams kyi rgyud mtshan nyid nam mkha' lta bur rnam par dpyod pa zhes bya ba rab tu gnas so/ /de dang 'dab chags su spos chu'i rgya mtsho rnam par snang mdzad kyi dpal rnam par yangs pa zhes bya ba yod de/ de la 'jig rten</text></item>
<item><p>137a4</p><section>phal chen</section><text>gyi khams kyi rgyud thogs pa med pa kun tu snang ba'i rgyan ces bya ba rab tu gnas so/ /de dang 'dab chags su spos chu'i rgya mtsho shing tsan dan gyi ze ba zhes bya ba yod de/ de la 'jig rten gyi khams rgya mtsho mtha' yas par 'khyil pa'i phyogs su rab tu 'jug pa zhes</text></item>
<item><p>137a5</p><section>phal chen</section><text>bya ba rab tu gnas so/ /de dang 'dab chags su gser rin po che'i gram bu rab tu 'byung ba zhes bya ba yod de/ de la 'jig rten gyi khams kyi rgyud rgyal mtshan gyi rtse mo la zhing gi 'khor lo rgyu ba zhes bya ba rab tu gnas te/ de dang 'dab chags su spos chu'i rgya mtsho</text></item>
<item><p>137a6</p><section>phal chen</section><text>'khor kun na/ rdo rje'i me tog gi 'byung gnas yod pa zhes bya ba yod de/ de la 'jig rten gyi khams kyi rgyud rnam par phye ba bsam gyis mi khyab par ston pa zhes bya ba rab tu gnas so/ /de dang 'dab chags su spos chu'i rgya mtsho nor bu yid bzhin gyi rgyal</text></item>
<item><p>137a7</p><section>phal chen</section><text>po 'khor lo sna tshogs kyi gzhi zhes bya ba yod de/ de la 'jig rten gyi khams kyi rgyud rnam par rig pa chags pa med pas sangs rgyas blta ba zhes bya ba rab tu gnas so/ /de dang 'dab chags su spos chu'i rgya mtsho gzhi rin po che'i phreng bas bstsags pa zhes bya ba yod de/ de la</text></item>
<item><p>137b1</p><section>phal chen</section><text>'jig rten gyi khams kyi rgyud blo gros dge ba mtha' yas pa'i gzi brjid ces bya ba rab tu gnas so/ /de dang 'dab chags su spos chu'i rgya mtsho mu tig sna tshogs kyi dkyil 'khor gyi brgyan pa zhes bya ba yod de/ de la 'jig rten gyi khams kyi rgyud sangs rgyas kyi yul dang smon lam gyi rgyu mthun</text></item>
<item><p>137b2</p><section>phal chen</section><text>pa las byung ba zhes bya ba rab tu gnas so/ /de dag la pa spos chu'i rgya mtsho sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi phyi rol khor yug gi 'tshams na spos chu'i rgya mtsho 'dzam bu'i chu klung gi mdzod kyi dkyil 'khor ces</text></item>
<item><p>137b3</p><section>phal chen</section><text>bya ba yod de/ de la 'jig rten gyi khams kyi rgyud kun tu sgra sgrog pa'i rgyal mtshan zhes bya ba thams cad mkhyen pa nyid gzhan dang / gzhan gyi sgor rab tu 'jug pa'i dbyangs kyi lhun can mngon par byung ngo / /de thams cad kyi 'og na 'jig rten gyi khams me tog 'od</text></item>
<item><p>137b4</p><section>phal chen</section><text>'phro ba zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa dpa' bas gsol pa zhes bya ba bzhugs so/ /de'i steng na 'jig rten gyi khams sangs rgyas kyi zhing gi</text></item>
<item><p>137b5</p><section>phal chen</section><text>rdul shin tu phra ba snyed 'das pa na/ 'jig rten gyi khams rdo rje'i rgyal mtshan zhes bya ba gzhi mnyam pa yod pa de na/ 'jig rten gyi khams pad mo rnam par snang ba'i rgyal mtshan zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi</text></item>
<item><p>137b6</p><section>phal chen</section><text>'khor gyis bskor ba gcig tu dag pa yod de/ de na de bzhin gshegs pa yon tan thams cad kyis rnam par 'phags pa'i sems kyi rgyal po zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa na/ 'jig rten</text></item>
<item><p>137b7</p><section>phal chen</section><text>gyi khams mi mjed ces bya ba gzhi mnyam pa yod pa de na/ 'jig rten gyi khams stobs bcu'i rgyan ces bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa kun nas nyon mongs shing rnam par dag pa yod de/</text></item>
<item><p>138a1</p><section>phal chen</section><text>de na de bzhin gshegs pa legs par 'byung ba'i yon tan tshad med pa'i rgyal po zhes bya ba bzhugs so/ /de'i steng na 'jig rten gyi khams kyi rgyud kyi dang po la/ 'jig rten gyi khams spos dang nor bu brtsegs pa'i rgyal mtshan zhes bya</text></item>
<item><p>138a2</p><section>phal chen</section><text>ba yod de/ de na de bzhin gshegs pa blo gros rnam par yangs pa'i spyan zhes bya ba bzhugs so/ /spos chu'i rgya mtsho rin po ches mthun par rnam par brgyan pa/ de dang 'dab chags su spos chu'i rgya mtsho 'od gzer gyi mdzod kyi ri bo 'dzin pa zhes bya ba yod de/ /</text></item>
<item><p>138a3</p><section>phal chen</section><text>de la 'jig rten gyi khams kyi rgyud nam mkha'i sprin yangs pa 'byung ba zhes bya ba rab tu gnas so/ /de dang 'dab chags su spos chu'i rgya mtsho rgyan sna tshogs kyi byin gyi rlabs kyi spyod yul zhes bya ba yod de/ de la 'jig rten gyi khams kyi rgyud dri ma med cing sgrib pa med</text></item>
<item><p>138a4</p><section>phal chen</section><text>par rnam par phye ba rab tu gnas so/ /de dang 'dab chags su spos chu'i rgya mtsho rin po che'i pad mo 'dab ma stug po rab tu 'phyang ba zhes bya ba yod de/ de la 'jig rten gyi khams kyi rgyud lus kyi rgyan dam pa'i mar me zhes bya ba rab tu gnas so/ /de dang</text></item>
<item><p>138a5</p><section>phal chen</section><text>'dab chags su spos chu'i rgya mtsho rin po che thams cad kyi rgyan shin tu gnas pa zhes bya ba yod de/ de la 'jig rten gyi khams kyi rgyud nyi ma'i 'od zer gyi dra ba 'byung gnas shes bya ba rab tu gnas so/ /de dang 'dab chags su spos chu'i rgya mtsho yang dag par</text></item>
<item><p>138a6</p><section>phal chen</section><text>bsgrubs pa shin tu mang ba zhes bya ba yod de/ de na 'jig rten gyi khams kyi rgyud rin po che'i ze ba byin gyi brlabs kyi gnas shes bya ba rab tu gnas so/ /de dang 'dab chags su spos chu'i rgya mtsho rin po che shin tu gtsang ba'i spyod pa zhes bya ba yod de/ de la 'jig</text></item>
<item><p>138a7</p><section>phal chen</section><text>rten gyi khams kyi rgyud lus dam pa rgya mtsho'i rgyan ces bya ba rab tu gnas so/ /de dang 'dab chags su spos chu'i rgya mtsho nor bu sna tshogs kyi phung po 'dzin pa zhes bya ba yod de/ de la 'jig rten gyi khams kyi rgyud nam mkha' rnam par dag pa'i snying po zhes bya ba</text></item>
<item><p>138b1</p><section>phal chen</section><text>rab tu gnas so/ /de dang 'dab chags su spos chu'i rgya mtsho gzi brjid dag cing yangs pas rnam par snang ba zhes bya ba yod de/ de la 'jig rten gyi khams kyi rgyud in+d+ra nI la'i dbyibs ltar 'dug pa skar mda' ltar snang ba zhes bya ba rab tu gnas so/ /de dang 'dab chags su spos chu'i rgya mtsho</text></item>
<item><p>138b2</p><section>phal chen</section><text>yid du 'ong bar gram bu'i nor bu mu tig rnam par snang ba zhes bya ba yod de/ de la 'jig rten gyi khams kyi rgyud dbyangs kyis kun tu sgrog pa'i nga ro la dga' ba zhes bya ba rab tu gnas te/ de dag la pa spos chu'i rgya mtsho sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi</text></item>
<item><p>138b3</p><section>phal chen</section><text>phyi rol khor yug gi mtshams na spos chu'i rgya mtsho in+d+ra nI la rab tu 'gyed pa zhes bya ba yod de/ de la 'jig rten gyi khams kyi rgyud phyogs kun tu snang zhing tha mi dad pa zhes bya ba/ byang chub sems dpa' thams cad kyi chos yang dag par 'byung bar nga ro sgrog pa'i lhun can rab tu</text></item>
<item><p>138b4</p><section>phal chen</section><text>gnas te/ de thams cad kyi 'og na 'jig rten gyi khams dge ba dam pa'i snying po zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa yon tan mchog gi blo gros dam pa zhes bya</text></item>
<item><p>138b5</p><section>phal chen</section><text>ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa'i 'jig rten gyi khams kyi rgyud kyi dbus gzhi mnyam pa yod pa de na/ 'jig rten gyi khams yang dag par gnas pa'i rgyan ces bya ba yod de/ de na de bzhin gshegs</text></item>
<item><p>138b6</p><section>phal chen</section><text>pa 'od lhag par 'phags pas rab tu snang ba zhes bya ba bzhugs so/ /de'i steng na 'jig rten gyi khams mi mjed ces bya ba gzhi mnyam pa yod pa de na/ 'jig rten gyi khams bai DUr+yas bsgrubs pa kun nas 'khor lo zhes bya ba yod de/ de na de bzhin gshegs pa</text></item>
<item><p>138b7</p><section>phal chen</section><text>ri rab mar me zhes bya ba bzhugs so/ /de'i steng na 'jig rten gyi khams kyi rgyud kyi thog ma la 'jig rten gyi khams me tog gi rgya mtsho rgyal mtshan zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/</text></item>
<item><p>139a1</p><section>phal chen</section><text>de na de bzhin gshegs pa sprul pa mi zad pa'i sprin gyi mnga' bdag ces bya ba bzhugs so/ /spos chu'i rgya mtsho sgra rdo rje ltar shin tu brtan pa'i dbyangs shes bya ba de dang 'dab chags su spos chu'i rgya mtsho rin po che'i shing tags kyis bskor ba shin tu</text></item>
<item><p>139a2</p><section>phal chen</section><text>'phags pa zhes bya ba yod de/ de la 'jig rten gyi khams kyi rgyud rin po che'i rgyal mtshan shin tu 'greng ba zhes bya ba rab tu bzhugs so/ /de dang 'dab chags su spos chu'i rgya mtsho me tog gi rgyal mtshan gyis rab tu brgyan pa zhes bya ba yod de/ de la 'jig rten gyi khams kyi rgyud</text></item>
<item><p>139a3</p><section>phal chen</section><text>snang ba thams cad shin tu ston pa zhes bya ba rab tu gnas so/ /de dang 'dab chags su spos chu'i rgya mtsho rin po che'i sprin dam pa dang ldan pa zhes bya ba yod de/ de la 'jig rten gyi khams kyi rgyud gzhi rin po che thams cad kyis brgyan pa 'od rnam par snang ba zhes bya ba</text></item>
<item><p>139a4</p><section>phal chen</section><text>rab tu gnas so/ /de dang 'dab chags su spos chu'i rgya mtsho rin po che'i shing gi ze ba'i kha dog gi rgyan ces bya ba yod de/ de la 'jig rten gyi khams kyi rgyud dge ba'i tshogs kyi gzi brjid rmad ga cad ces bya ba rab tu gnas so/ /de dang 'dab chags su spos chu'i rgya mtsho rin po</text></item>
<item><p>139a5</p><section>phal chen</section><text>che'i gos dam pas shin tu brgyan pa zhes bya ba yod de/ de la 'jig rten gyi khams kyi rgyud rgya mtsho'i 'od ces bya ba rab tu gnas so/ /de dang 'dab chags su spos chu'i rgya mtsho rin po che'i shing gi yal ga brtsegs pa zhes bya ba yod de/ de na 'jig rten gyi</text></item>
<item><p>139a6</p><section>phal chen</section><text>khams kyi rgyud rin po che 'od 'phro ba'i sprin la shin tu rten pa zhes bya ba rab tu gnas so/ /de dang 'dab chags su spos chu'i rgya mtsho gzhi yid du 'ong bar snang ba zhes bya ba yod de/ de na 'jig rten gyi khams kyi rgyud chags pa med pa'i rdo rje kun tu rgyu ba zhes bya ba</text></item>
<item><p>139a7</p><section>phal chen</section><text>rab tu gnas so/ /de dang 'dab chags su spos chu'i rgya mtsho kun nas pad mos brgyan pa zhes bya ba yod de/ de la 'jig rten gyi khams kyi rgyud rgya mtsho'i ngogs mtha' yas pa'i glong zhes bya ba rab tu gnas so/ /de dang 'dab chags su spos chu'i rgya mtsho rin po</text></item>
<item><p>139b1</p><section>phal chen</section><text>che'i yan lag dam pas rnam par brgyan pa zhes bya ba yod de/ de la 'jig rten gyi khams kyi rgyud zhing gi gzhi rnam par dmigs pa zhes bya ba rab tu gnas so/ /de la pa spos chu'i rgya mtsho sangs rgyas kyi zhing brjod du med pa'i rdul shin tu phra ba snyed kyi phyi</text></item>
<item><p>139b2</p><section>phal chen</section><text>rol 'khor yug gi mtshams na/ spos chu'i rgya mtsho mi phyed par brtan pa dang ldan pa zhes bya ba yod de/ de na 'jig rten gyi khams kyi rgyud pad ma'i dkyil 'khor shin tu rnam par phye ba'i 'khor lo zhes bya ba sangs rgyas thams cad kyi stobs la 'jug pa shin tu sgrog pa'i lhun can</text></item>
<item><p>139b3</p><section>phal chen</section><text>rab tu gnas te/ de dag thams cad kyi 'og na 'jig rten gyi khams spos shin tu zhim pa'i rgya mtsho zhes bya ba yod de/ de na de bzhin gshegs pa 'od dang sprul pa tshad med pa'i rgyal po zhes bya ba bzhugs so/ /'jig rten gyi khams kyi rgyud de'i dbus na 'jig rten gyi khams</text></item>
<item><p>139b4</p><section>phal chen</section><text>rdo rje'i rgyal mtshan zhes bya ba gzhi mnyam pa yod pa de na 'jig rten gyi khams rgyan dang tshul gyi sgo bsam gyis mi khyab pa zhes bya ba yod de/ de na de bzhin gshegs pa ye shes tshad med pa'i tshangs pa zhes bya ba bzhugs so/ /de'i steng na 'jig rten gyi khams mi</text></item>
<item><p>139b5</p><section>phal chen</section><text>mjed ces bya ba gzhi mnyam pa yod pa de na/ 'jig rten gyi khams snang ba'i phyogs me tog gi snying po zhes bya ba yod de/ de na de bzhin gshegs pa seng ge'i spyan 'od 'phro ba'i sprin ces bya ba bzhugs so/ /de'i steng 'jig rten gyi khams kyi rgyud thog</text></item>
<item><p>139b6</p><section>phal chen</section><text>ma la 'jig rten gyi khams rgya mtsho'i dbyangs shes bya ba yod de/ de na de bzhin gshegs pa chu'i lha 'od 'phro ba'i sgo zhes bya ba bzhugs so/ /spos chu'i rgya mtsho lha'i grong khyer dang nor bu'i shing tog gis brgyan pa zhes bya ba de dang 'dab chags su spos chu'i rgya mtsho</text></item>
<item><p>139b7</p><section>phal chen</section><text>snang ba'i 'khor los rnam par gsal ba zhes bya ba yod de/ de la 'jig rten gyi khams kyi rgyud brjod du med pa'i phyogs kyi gnas kyis brgyan pa zhes bya ba rab tu gnas so/ /de dang 'dab chags su spos chu'i rgya mtsho rin po che'i tshon gyi srang rnam pa sna tshogs shes</text></item>
<item><p>140a1</p><section>phal chen</section><text>bya ba yod de/ de na 'jig rten gyi khams kyi rgyud brgyud pa du mas 'jug pa zhes bya ba rab tu gnas so/ /de dang 'dab chags su spos chu'i rgya mtsho rgyan thams cad kyis kun tu gang ba zhes bya ba yod de/ de la 'jig rten gyi khams kyi rgyud</text></item>
<item><p>140a2</p><section>phal chen</section><text>rin po che rnam par snang ba zhes bya ba rab tu gnas so/ /de dang 'dab chags su spos chu'i rgya mtsho rin po che'i dra ba rnam par phye ba kun tu 'byung ba zhes bya ba yod de/ de la 'jig rten gyi khams kyi rgyud tshul gyi mtshams sbyor ba 'byung ba zhes bya ba rab tu gnas so/ /de</text></item>
<item><p>140a3</p><section>phal chen</section><text>dang 'dab chags su spos chu'i rgya mtsho rgyal mtshan dam pa'i rgyan ces bya ba yod de/ de na 'jig rten gyi khams kyi rgyud 'jig rten gyi khams rnam par dmigs pa rgya mtsho'i sgra zhes bya ba rab tu gnas so/ /de dang 'dab chags su spos chu'i rgya mtsho nyi ma'i gnas yongs</text></item>
<item><p>140a4</p><section>phal chen</section><text>su sbyong ba'i 'od ces bya ba yod de/ de la 'jig rten gyi khams kyi rgyud mig 'phrul gyis rgyas par 'jug pa zhes bya ba rab tu gnas so/ /de dang 'dab chags su spos chu'i rgya mtsho sil snyan thams cad kyi sgra dbyangs yid du 'ong ba brjod pa zhes bya ba yod de/ de na</text></item>
<item><p>140a5</p><section>phal chen</section><text>'jig rten gyi khams kyi rgyud glong thams cad kyi gting du rab tu 'jug pa zhes bya ba rab tu gnas so/ /de dang 'dab chags su spos chu'i rgya mtsho rgyan dam pas bsgrubs pa rnam pa sna tshogs shes bya ba yod de/ de la 'jig rten gyi khams kyi rgyud 'od dri ma med pa'i sprin stug po</text></item>
<item><p>140a6</p><section>phal chen</section><text>'bar ba zhes bya ba rab tu gnas so/ /de dang 'dab chags su spos chu'i rgya mtsho mar me 'od 'phro bas kun tu rgyas pa zhes bya ba yod de/ de na 'jig rten gyi khams kyi rgyud sangs rgyas kyi smon lam gyi dbyibs tha dad pa byin gyis rlabs pa zhes bya ba rab tu gnas so/ /de dag la</text></item>
<item><p>140a7</p><section>phal chen</section><text>pa spos chu'i rgya mtsho sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi phyi rol khor yug gi mtshams na/ spos chu'i rgya mtsho phreng ba dang gos kyis shin tu bsgrubs pa zhes bya ba yod de/ de la 'jig rten gyi khams kyi rgyud kun nas</text></item>
<item><p>140b1</p><section>phal chen</section><text>snang ba'i gos bzang po shin tu sprul pa zhes bya ba/ sangs rgyas 'das pa dang / ma byon pa dang / da ltar byung ba thams cad kyi mtshan nyid shin tu sgrog pa'i lhun can mngon par byung ngo / /de thams cad kyi 'og na spos chu'i rgya mtsho dbang po'i me tog ze ba 'khyil pa'i snying po zhes</text></item>
<item><p>140b2</p><section>phal chen</section><text>bya ba yod de/ de na 'jig rten gyi khams rab tu sgrol bas dga' ba byed pa zhes bya ba 'jig rten gyi khams sangs rgyas kyi zhing gi rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa rnam par sangs rgyas pa'i ye shes kyis pham pa med</text></item>
<item><p>140b3</p><section>phal chen</section><text>pa zhes bya ba bzhugs so/ /de'i steng 'jig rten gyi khams sangs rgyas kyi zhing gi rdul shin tu phra ba snyed 'das pa'i 'jig rten gyi khams kyi rgyud kyi dbus na/ 'jig rten gyi khams rdo rje'i rgyal mtshan zhes bya ba gzhi mnyam pa yod pa de na/ 'jig rten gyi khams</text></item>
<item><p>140b4</p><section>phal chen</section><text>rin po che'i 'bru'i dra bas brgyan pa zhes bya ba 'jig rten gyi khams sangs rgyas kyi zhing bcu'i rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin gshegs pa snang ba tshad med pas dgyes pa zhes bya ba bzhugs so/ /de'i steng na</text></item>
<item><p>140b5</p><section>phal chen</section><text>'jig rten gyi khams sangs rgyas kyi zhing gi rdul shin tu phra ba snyed 'das pa'i 'jig rten gyi khams mi mjed ces bya ba gzhi mnyam pa yod pa de na/ 'jig rten gyi khams rin po che'i gdan pad+mo dang seng ge zhes bya ba/ 'jig rten gyi khams sangs rgyas kyi zhing bcu'i rdul</text></item>
<item><p>140b6</p><section>phal chen</section><text>shin tu phra ba snyed kyi 'khor gyis bskor ba/ kun nas nyon mongs shing rnam par dag pa yod de/ de na de bzhin gshegs pa shugs dri ma med cing mnyan na don yod pa zhes bya ba bzhugs so/ /de'i steng 'jig rten gyi khams sangs rgyas kyi zhing bdun gyi rdul shin tu phra ba</text></item>
<item><p>140b7</p><section>phal chen</section><text>snyed 'das pa'i 'jig rten gyi khams kyi rgyud kyi steng na/ 'jig rten gyi khams kyi rgyud klu'i rin po che'i kha dog gi 'od ces bya ba 'jig rten gyi khams sangs rgyas kyi zhing nyi shu'i rdul shin tu phra ba snyed kyi 'khor gyis bskor ba gcig tu dag pa yod de/ de na de bzhin</text></item>
<item><p>141a1</p><section>phal chen</section><text>gshegs pa chos kyi dbyings yongs su gsal ba rnam par snang ba zhes bya ba bzhugs so/ /kye de ltar rgyal ba'i sras dag spos chu'i rgya mtsho sangs rgyas kyi zhing brjod du med pa phrag bcu'i rdul shin tu phra ba snyed la 'jig rten gyi khams</text></item>
<item><p>141a2</p><section>phal chen</section><text>kyi rgyud sangs rgyas kyi zhing brjod du med pa phrag bcu'i rdul shin tu phra ba snyed rab tu gnas te/ 'jig rten gyi khams kyi rgyud de dag thams cad kyang spos chu'i rgya mtsho de dag la nor bu'i rgyal po byang chub sems dpa'i lus rnam par dmigs pa'i yor gyi rgyal mtshan</text></item>
<item><p>141a3</p><section>phal chen</section><text>gyis rab tu brgyan pa dang ldan pa'i pad mo la rab tu gnas pa sha stag go/ /'jig rten gyi khams kyi rgyud gzhan dang gzhan can mang po dang / mtshams 'dab chags su gnas pa sha stag go/ 'od rin po che gzhan dang gzhan gyi kha dog tu 'gyed pa sha stag go/ /</text></item>
<item><p>141a4</p><section>phal chen</section><text>'od kyi dkyil 'khor gyi sprin gzhan dang gzhan gyis kun nas yog pa sha stag go/ /rgyan rnam par bres pa'i 'od gzhan dang gzhan can sha stag go/ /bskal pa'i grangs dang tshul gzhan dang gzhan du bstan pa sha stag go /sangs rgyas gzhan dang gzhan skye zhing</text></item>
<item><p>141a5</p><section>phal chen</section><text>gshegs pa sha stag go/ /chos rgya mtsho'i sgra gzhan dang gzhan rab tu bsgrags pa sha stag go /sems can gyi lus gzhan dang gzhan gyis kun tu yog pa sha stag go /phyogs gzhan dang gzhan la 'jug pa ma 'dres pa sha stag go /sangs rgyas kyi rnam</text></item>
<item><p>141a6</p><section>phal chen</section><text>par 'phrul pa dang / de bzhin gshegs pa'i byin gyi rlabs gzhan dang gzhan can sha stag go /'jig rten gyi khams kyi rgyud de dag re re'i 'jig rten gyi khams kyi mtshams nas rab tu byung ba'i 'jig rten gyi khams kyi dra ba rgyan sna tshogs la rab tu gnas pa thams</text></item>
<item><p>141a7</p><section>phal chen</section><text>cad kyis 'jig rten gyi khams rnam pa sna tshogs kyi tshul du 'jig rten gyi khams rgya mtsho gzhi dang snying po me tog gi rgyan gyis brgyan pa zhes bya ba 'di thams cad yongs su gang ngo / /ji ltar 'jig rten gyi khams gcig gi rgyud nas byung ba de bzhin du 'jig rten gyi</text></item>
<item><p>141b1</p><section>phal chen</section><text>khams kyi rgyud rnams dang / 'jig rten gyi khams kyi sa mtshams dang sgo rnam pa sna tshogs kyi rgyan la gnas pa'i 'jig rten gyi khams kyi dra ba sna tshogs thams cad las byung ba kun gyis kyang 'jig rten gyi khams rgya mtsho gzhi dang snying po me tog gi rgyan gyis brgyan pa 'di</text></item>
<item><p>141b2</p><section>phal chen</section><text>thams cad yongs su gang ngo / /de nas byang chub sems dpa' kun tu bzang pos yang 'jig rten gyi khams kyi rgyud mtha' dang dbus med pa dang / 'jig rten gyi khams 'byam klas pa'i tshul shin tu bstan pa 'di nyid gsal bar brjod pa'i phyir/ sangs rgyas</text></item>
<item><p>141b3</p><section>phal chen</section><text>kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /'jig rten khams ni rgya mtsho'i rnams/ /yangs dang yangs sna tshogs pa/ /nam mkha' dag gi dbyings la gnas/ /chos kyi dbyings ni tha mi dad/ /</text></item>
<item><p>141b4</p><section>phal chen</section><text>'jig rten khams 'di rgya mtsho na/ /zhing gi rgyud ni bsam mi khyab/ /tha dad med par rnam par gnas/ /rnam 'phrul gzhan dang gzhan dag go/ /rnam phye sna tshogs shin tu gnas/ /kha dog tha dad rab tu 'dug /zhing gi rgyud dag rnam phye ba/ /'jig rten khams</text></item>
<item><p>141b5</p><section>phal chen</section><text>kyi gang chen mtsho/ /lhun dang dbyangs rnams tha dad de/ /sangs rgyas kun gyi rnam 'phrul ba/ /zhing gzhan rgyud rnams rab tu snang / /las kyi de dag shin tu bris/ /ri rab rgya mtsho'i dra ba dang / /'khor lo klong gi dkyil 'khor dang / /pad+mo'i dbyibs 'dra 'byam</text></item>
<item><p>141b6</p><section>phal chen</section><text>klas pa/ /de dag de yis kun nas bskor/ /rdo rje'i rgyal mtshan brtsegs pa dang / /rdo rje kun nas 'khor gnas pa/ /'byam klas bsam gyis mi khyab pas/ /de dag rgyud ni kun nas bskor/ /'od kyi dra ba bsam mi khyab/ /mu tig mdog kyang rgya mtsho</text></item>
<item><p>141b7</p><section>phal chen</section><text>ste/ /zhing gi rgyud rnams kun kyang 'bar/ /pad+mo la yang kun gnas so/ /re re dag gi rgyud las kyang / /'od zer dra ba bsam mi khyab/ /'od zer dag gi zhing gyur cing / /rgya mtsho'i phyogs rnams kun tu 'gengs/ /zhing gi rgyud rnams thams</text></item>
<item><p>142a1</p><section>phal chen</section><text>cad kyi/ /dmigs pa kun gyi sgo nas kyang / /thams cad tshul la 'jug pa yi/ /mi zad tshul rnams rab tu snang / /zhing gi rnams ni bsam mi khyab/ /rgyud rnams mi zad shin tu 'byung / /rgyan rnams bstan pa tha dad</text></item>
<item><p>142a2</p><section>phal chen</section><text>de/ /drang srong chen po'i byin rlabs so/ /zhing gi rgyud rnams de dag na/ /'jig rten bsam gyis mi khyab khams/ /kun nas 'du zhing rnam par 'jigs/ /'byung zhing 'jig par de bzhin 'gyur/ /ji ltar shing la lo ma rnams/ /'byung zhing lhung bar 'gyur ba ltar/ /de</text></item>
<item><p>142a3</p><section>phal chen</section><text>bzhin zhing gi rgyud rnams na/ /'jig rten khams na 'byung ba yin/ /ji ltar shing gi skye gnas nas/ /shing tog sna tshogs 'byung ba ltar/ /de bzhin zhing gi rgyud rnams na/ /sems can sna tshogs 'byung ba yin/ /ji ltar sa bon khyad par gyis/ /'bras bu sna tshogs</text></item>
<item><p>142a4</p><section>phal chen</section><text>snang ba ltar/ /de bzhin las kyi khyad par gyis/ /sems can rnams dang zhing byung ngo / /yid bzhin rin chen rgyal po rnams/ /kha dog kun tu snang ba ltar/ /sems can bsam pa rnam dag pas/ /de bzhin zhing rnams rab tu snang / /klu yi rgyal po'i sprin gyi rnams/ /</text></item>
<item><p>142a5</p><section>phal chen</section><text>nam mkha'i dbyings la ston pa ltar/ /de bzhin sangs rgyas smon lam gyis/ /zhing gi rnams ni 'byung ba yin/ /sgyu ma'i mkhan po sngags dag gis/ /sgo rnams sna tshogs ston pa ltar/ /de bzhin sems can las rnams kyis/ /bsam gyis mi khyab zhing 'byung ngo / /</text></item>
<item><p>142a6</p><section>phal chen</section><text>ji ltar ri mo'i gzugs kyi rnams/ /ri mo'i las kyis bris pa ltar/ /de bzhin zhing rnams 'di dag kun/ /sems kyis ri mor bris pa yin/ /sems can lus kyi rnam pa dag /ji ltar sems kyis brtags pa ltar/ /de bzhin zhing gi rnam pa yang / /thams cad las kyis</text></item>
<item><p>142a7</p><section>phal chen</section><text>rnam par bris/ /ji ltar gzhan dang gzhan gzugs su/ /sems can rnams kyi bsam pa bzhin/ /mgon po rnams ni snang ba ltar/ /de bzhin zhing rnams snang ba'o/ /pad+mo'i dra ba'i phyi rol gyi/ /sems can zhing gi mtshams dag na/ /dbyibs dang kha dog gzhan dang</text></item>
<item><p>142b1</p><section>phal chen</section><text>gzhan/ /dri ma med pa sna tshogs snang / /pad mo'i dra ba de dag la/ /zhing gi dra ba rab tu gnas/ /rgyan dang bstan pa sna tshogs te/ /sems can sna tshogs mang po'i gnas/ /zhing gi dbyings rnams la la ni/ /kun nas nyon mongs rnam par gnas/ /sems can rnams kyi</text></item>
<item><p>142b2</p><section>phal chen</section><text>nyon mongs las/ /chos nyid de dag nang na snang / /kun nas nyon mongs rnam dag tu/ /zhing gi rgyud ni bsam mi khyab/ /sems can bsam pas rab tu byung / /byang chub sems dpa' rnams kyang 'khod/ /la la rnam dag nyon mongs can/ /zhing gi dbyings ni rnam pa mang / /byang chub</text></item>
<item><p>142b3</p><section>phal chen</section><text>sems dpa' rnam par 'phrul/ /rgya mtsho'i las las byung ba yin/ /zhing rnams la la'i 'od btang ba/ /rin chen rang bzhin dri ma med/ /rnam pa sna tshogs dri med dag /sangs rgyas rnams kyis yongs su sbyangs/ /zhing gi rgyud rnams la la na/ /bskal pa'i ni bsam mi khyab/ /</text></item>
<item><p>142b4</p><section>phal chen</section><text>kun nas nyon mongs rnams la ston/ /zhing gi dkyil 'khor shin tu sra/ /rlung gi phung po smon lam dang / /chu yi phung la rab tu gnas/ /zhing gi rnam pa shin tu mang / /sems can las kyis bsags pa yin/ /zhing na gzhan dang gzhan dag gi /zhing gi chos nyid snang la</text></item>
<item><p>142b5</p><section>phal chen</section><text>ltos/ /de dag 'byung ba gang yang med/ /de dag la ni 'jig pa'ang med/ /skad cig skad cig sems kun la/ /sangs rgyas rnams kyi byin rlabs kyis/ /zhing rnams rab tu 'byung ba rnams/ /shin tu dri med dag la ltos/ /zhing rnams la la sa yi dngos/ /sra bar de</text></item>
<item><p>142b6</p><section>phal chen</section><text>dag byung gyur cing / /snang ba med cing 'ong ba'ang med/ /sdig pa'i las kyi gnas yin no/ /zhing rnams la la rdo rje'i dngos/ /kun nas nyon mongs 'jigs pa che/ /bde ba chung zhing sdug bsngal mang / /bsod nams chung ba'i gnas kyang yin/ /zhing rnams la la lcags</text></item>
<item><p>142b7</p><section>phal chen</section><text>kyi dngos/ /la la zangs kyi dngos su gnas/ /sdig pa'i las kyis kun tu gang / /ri dang brag gis mnyam pa med/ /'jig rten de na dmyal ba yi/ /sems can sdug bsngal skyabs med pa/ /mun pa rjes su rnyed gyur cing / /lce rgya mtsho'i nang na 'bar/ /'on kyang byol</text></item>
<item><p>143a1</p><section>phal chen</section><text>song skye gnas su/ /lus ni mngon par 'byung 'gyur te/ /bdag gi las kyi nyes pa yis/ /sdug bsngal tshor ba rab tu myong / /gshin rje'i 'jig rten rnams na'ang snang / /skom dang bkres pas rab tu mnar/ /yi ri yi gdung ba yis/ /</text></item>
<item><p>143a2</p><section>phal chen</section><text>sdug bsngal tshor ba'ang myong bar 'gyur/ /la la rin chen bdun las byung / /la la sna tshogs gzugs su gnas/ /dge ba'i las kyis byung ba ste/ /sna tshogs khyim gyis rab tu brgyan/ /mi dang lha rnams la la ni/ /mtho ris dag gi 'jig rten na/ /dge ba'i bsod nams</text></item>
<item><p>143a3</p><section>phal chen</section><text>'bras bur ldan/ /dga' bde myong ba de dag ltos/ /spu'i rtse mo gcig la yang / /zhing rnams bye ba bsam mi khyab/ /sna tshogs dbyibs kyang tha dad de/ /de dag 'dres pa gang yang med/ /rang rang so so'i las kyis na/ /sems can khams rnams bsam mi khyab/ /'du</text></item>
<item><p>143a4</p><section>phal chen</section><text>shes sna tshogs 'dzin pa rnams/ /bde dang sdug bsngal nyams su myong / /zhing rnams la la mtha' yas 'od/ /sems can mang don kun nas gnas/ /yongs 'byung rdo rje ut+pa la/ /sna tshogs rnam dag dri ma med/ /zhing rnams la la 'od zer dngos/ /'od kyi 'khor la kun</text></item>
<item><p>143a5</p><section>phal chen</section><text>nas gnas/ /tsan dan gser las yongs su byung / /'od 'phro sprin gyi mdog dang mnyam/ /zhing rnams la la nyi zla'i dngos/ /spos kyi gos kyis kun nas yog /la la pad mo gcig la ste/ /byang chub sems dpas yongs su rgyas/ /la la mtshan gyi mdog dang 'od/ /</text></item>
<item><p>143a6</p><section>phal chen</section><text>zhing rnams rin chen dri ma med/ /mig 'phrul 'od kyang rab tu 'gyed/ /'od zer dra bas snang bar byas/ /zhing rnams la la rdo rje dang / /pad mo'i dngos su spos la gnas/ /la la nor bu'i 'od kyang yin/ /zhing rnams yongs su dag la ltos/ /me tog glong las la</text></item>
<item><p>143a7</p><section>phal chen</section><text>la byung / /bsam gyis mi khyab zhing la ltos/ /sangs rgyas sprul pas kun tu khyab/ /byang chub sems dpa'i 'od dang mnyam/ /la la me tog shing rnams dang / /lo ma'i dkyil 'khor sna tshogs te/ /nor bu'i sprin gyis kun tu khyab/ /zhing gi dkyil 'khor rnam par</text></item>
<item><p>143b1</p><section>phal chen</section><text>dag /zhing rnams la la pad+mo'i dngos/ /snang ba bzang pos rnam par mdzes/ /sangs rgyas sprul pa'i gsung yang yin/ /zhing gi dra ba bsam mi khyab/ /rin chen cod pan sna tshogs dang / /byang chub sems dpa'i rgyan rnams dang / /gdan las de bzhin la la byung / /'od</text></item>
<item><p>143b2</p><section>phal chen</section><text>dang sprul pa'ang rab tu 'gyed/ /tsan dan phye ma sna tshogs dang / /mdzod spu'i rnam par snang ba'i 'od/ /sangs rgyas sprin gyi 'od zer rnams/ /zhing rnams 'byung ba rab tu brjod/ /la la rgyan dang 'od gcig par/ /zhing rnams dri ma med pa snang / /la la rgyan rnams thams</text></item>
<item><p>143b3</p><section>phal chen</section><text>cad kyis/ /rnam pa sna tshogs rab tu brgyan/ /la la zhing rnams bcu dag gi /rgyan gyis mngon par rab tu brgyan/ /la la zhing rnams stong dag kyang / /rnam par brgyan cing rab tu gnas/ /zhing gi rgyan mang bya ba yis/ /zhing rnams la la rnam par bres/ /rgyan dang tshul</text></item>
<item><p>143b4</p><section>phal chen</section><text>rnams tha dad par/ /sna tshogs mig yor lta bur snang / /brjod du med pa'i zhing gi rnams/ /rgyan gcig la yang rab tu snang / /'od ni gzhan dang gzhan bkye ba/ /sangs rgyas smon lam mthu las byung / /smon lam rgya mtsho rnams mang bas/ /zhing rnams la la rnam</text></item>
<item><p>143b5</p><section>phal chen</section><text>par sbyangs/ /de dag rgyan mang thams cad du/ /zhing gi rgya mtsho shin tu snang / /kun tu bzang po'i smon lam gyis/ /zhing rnams yongs su gang sbyangs pa/ /de dag kun la dus gsum gyi/ /zhing gi rgyan rnams kun kyang snang / /zhing gi rgyud kyi rnam sprul pa/ /</text></item>
<item><p>143b6</p><section>phal chen</section><text>kye ma rgyal sras khyed ni ltos/ /ma 'ongs pa yi zhing rnams kyang / /rmi lam bzhin du de dag snang / /ji snyed phyogs bcu'i 'jig rten gyi/ /'das pa'i zhing rnams rgya mtsho yang / /zhing gcig nang na thams cad snang / /mig yor bzhin du sprul pa yin/ /dus</text></item>
<item><p>143b7</p><section>phal chen</section><text>gsum sangs rgyas thams cad kyi/ /rnam sprul zhing rnams gang yod pa/ /zhing gi rgyud ni 'di la snang / /kun kyang nang na yod par gnas/ /zhing gi rdul gyi rtse mo la/ /sangs rgyas thams cad rnam 'phrul pa/ /shong ba de dag kun nas snang /</text></item>
<item><p>144a1</p><section>phal chen</section><text>mig yor mtshan nyid med pa'o/ /la la rgya mtsho'i dbyibs su 'dug /zhing brgya mang po de dag ltos/ /ri rab ri yi dbyibs 'dra dang / /'jig rten khams ni bsam mi khyab/ /zhing rnams la la rnam par bris/ /yor</text></item>
<item><p>144a2</p><section>phal chen</section><text>dbyibs su gnas pa ste/ /sna tshogs shing gi dbyibs su gnas/ /sangs rgyas kyis kyang kun tu khyab/ /zhing rnams nor bu 'khor lo'i dbyibs/ /la la pad ma'i dbyibs su gnas/ /yan lag brgyad pa sna tshogs mang / /sna tshogs kha dog dri ma</text></item>
<item><p>144a3</p><section>phal chen</section><text>med/ /la la khri yi dbyibs lta bu/ /grwa yi dbyibs dang khyad khyud de/ /la la grong khyer dbyibs su 'dug /tshangs pa'i lus su rab tu gnas/ /lha yi dbang po'i gtsug phud dbyibs/ /zla ba kham ltar la la gnas/ /nor bu'i ri yi</text></item>
<item><p>144a4</p><section>phal chen</section><text>dbyibs su 'khod/ /nyi ma'i dkyil 'khor dbyibs kyang 'dra/ /spos chu mtsho yi klong lta bu/ /'jig rten khams rnams rab tu gnas/ /'od kyi dkyil 'khor dbyibs 'dra ba/ /sngon gyi sangs rgyas rnams kyis sbyangs/ /'khor lo bkra shis</text></item>
<item><p>144a5</p><section>phal chen</section><text>dbyibs lta bu/ /'jig rten la la dkyil 'khor de/ /mdzod spu spyi gtsug dbyibs lta bu/ /la la mig gi tshul yang 'dra/ /sangs rgyas phyag gi dbyibs lta bu/ /la la rdo rje'i dbyibs su 'dug /'od 'phro ri yi dbyibs kyang 'dra/ /byang chub</text></item>
<item><p>144a6</p><section>phal chen</section><text>sems dpas kun tu gang / /zhing rnams la la seng ge'i dbyibs/ /nor bu'i go car mngon par bsgrubs/ /gzugs dang dbyibs ni du ma ste/ /gzugs rnams kun gyis rab tu gnas/ /zhing gi rgyud ni gcig la yang / /zhing gi dbyibs rnams mi</text></item>
<item><p>144a7</p><section>phal chen</section><text>zad pa/ /rab tu gnas pa byin rlabs dang / /sangs rgyas smon lam rnams kyis byung / /zhing rnams la la bskal pa tsam/ /la la bskal pa bcu pa ste/ /zhing rnams la la rdul mnyam pa'i/ /bskal pa bye bar brjod pa yin/ /la la</text></item>
<item><p>144b1</p><section>phal chen</section><text>bskal pa gcig la yang / /zhing rnams mang po 'byung ba snang / /tshad med grangs kyang med pa ste/ /'jig pa de bzhin bsam mi khyab/ /zhing rnams la la sangs rgyas med/ /zhing rnams la la sangs rgyas bcas/ /la la'i zhing na sangs rgyas</text></item>
<item><p>144b2</p><section>phal chen</section><text>gcig /la la sangs rgyas mang po'o/ /sangs rgyas med pa'i zhing rnams dang / /'jig rten gzhan gyi khams su yang / /sangs rgyas sprul pa gshegs mdzad cing / /rnam par 'phrul pa rab tu ston/ /'pho dang 'byung dang sku tshe dang / /byang chub</text></item>
<item><p>144b3</p><section>phal chen</section><text>mngon par 'tshang rgya dang / /bdud kyi sde dag 'dul ba dang / /chos kyi 'khor lo bskor ba ston/ /sems can bsam pa ji bzhin du/ /gzugs rnams sna tshogs kun kyang ston/ /chos kyi 'khor lo rab bskor ba/ /'jig rten kun na tha mi dad/ /sangs</text></item>
<item><p>144b4</p><section>phal chen</section><text>rgyas zhing rnams re rer yang / /rgyal ba gcig ni skyer 'gyur te/ /lo grangs bye ba phrag stong du/ /chos kyi dam pa rab tu ston/ /sems can snod du ma gyur la/ /sangs rgyas ston pa mi mdzad do/ /sangs rgyas bsam dang ldan pas ni/ /de nyid gcig kyang</text></item>
<item><p>144b5</p><section>phal chen</section><text>kun tu mthong / /sangs rgyas mang po'i zhing gi rnams/ /zhing rnams re re dag tu yang / /sangs rgyas bye ba bsam mi khyab/ /rgyal ba rnams ni rab tu skye/ /rgyal ba so so de dag na/ /sprul pa mang po rab 'gyed cing / /chos kyi dbyings ni khyab mdzad nas/ /</text></item>
<item><p>144b6</p><section>phal chen</section><text>sems can rgya mtsho 'dul ba mdzad/ /zhing rnams la la 'od med de/ /mun pa 'jigs pa shin tu che/ /reg na sdug bsngal spu gri 'dra/ /blta na mi bzad skyi yang g.ya'/ /zhing rnams la la lha 'od can/ /la la khyim gyi 'od can te/ /la la nyi zla'i</text></item>
<item><p>144b7</p><section>phal chen</section><text>'od dang ldan/ /zhing gi dra ba bsam mi khyab/ /zhing rnams la la rang gi 'od/ /shing gi 'od can dri ma med/ /gang du sdug bsngal mi mthong ba/ /de dag sems can dge las byung / /la la ri yi 'od can te/ /zhing rnams la la nor bu'i 'od/ /la</text></item>
<item><p>145a1</p><section>phal chen</section><text>la mar me'i 'od can te/ /sems can rnams kyi las kyis byung / /zhing rnams la la sangs rgyas 'od/ /byang chub sems dpas kun tu gang / /zhing rnams la la pad mo'i 'od/ /'od 'phro 'od can rab tu mdzes/ /zhing rnams la la</text></item>
<item><p>145a2</p><section>phal chen</section><text>me tog 'od/ /spos chu'i 'od dang ldan pa'ang yod/ /spos dang bdug pa 'od 'phro can/ /smon lam dbang gis rnam par sbyangs/ /zhing rnams la la sprin 'od can/ /nor bu'i go ca'i 'od kyis gsal/ /sangs rgyas byin gyi rlabs kyis snang / /yid du 'ong ba'i sgra dbyangs</text></item>
<item><p>145a3</p><section>phal chen</section><text>ldan/ /rin chen cod pan 'od dang ldan/ /rdo rje gser gyi 'od kyis snang / /yongs su dag pa'i sgra dbyangs can/ /de dag na ni sdug bsngal med/ /thams cad rgyan gyi 'od can dang / /zhing rnams la la nor bu'i 'od/ /la la snying po byang chub 'od/ /'khor rnams</text></item>
<item><p>145a4</p><section>phal chen</section><text>kun tu rab tu snang / /sangs rgyas sprul pa'i snang ba can/ /sangs rgyas sprin gyis kun nas yog /kun tu 'od kyis rab tu snang / /chos kyi dbyings dang mnyam pa'i 'od/ /zhing rnams la la me yi 'od/ /zhing rnams la la 'jigs sgra can/ /mi zad 'jigs</text></item>
<item><p>145a5</p><section>phal chen</section><text>pa'i nga ro can/ /rtsub cing brlang ba'i sgra rnams dang / /yid myong 'jigs pa chen po sgrog /dmyal ba byol song skye gnas dang / /gshin rje'i 'jig rten sdug bsngal rnams/ /mya ngan rgya mtsho'i zhing gi rnams/ /nyon mongs ldan pa'i sgra yang 'byung / /la</text></item>
<item><p>145a6</p><section>phal chen</section><text>la dag na yid 'ong sgra/ /dga' bar byed cing ston 'dems pa/ /bde ba'i las rnams 'bras bu'i dbyangs/ /zhing gi 'khor na rab tu sgrog /la la brgya byin lha dbang dbyangs/ /gzhan dag tshangs pa'i sgra dbyangs te/ /'jig rten kun gyi dbyangs su yang / /</text></item>
<item><p>145a7</p><section>phal chen</section><text>la la'i zhing na rab tu grag /zhing rnams la la sprin gyi sgra/ /rin chen rgya mtsho 'od zer dang / /nor bur shing gi gzugs sgra dang / /rol mo'i sgra yis kun tu khyab/ /'od zer klong gi sgra rnams dang / /sangs rgyas sprul pa mi zad dang / /byang chub sems</text></item>
<item><p>145b1</p><section>phal chen</section><text>pa'i sgra dag dang / /'od zer sgra ni snyan pa 'byung / /chos kyi 'khor lo'i sgra rnams dang / /kha cig zhing na bsam yas pa'i/ /smon lam rgya mtsho'i nga ro dang / /spyod pa'i sgra yang snyan par 'byung / /dus gsum gshegs pa'i sangs rgyas kyi/ /mtshan gyi</text></item>
<item><p>145b2</p><section>phal chen</section><text>dkyil 'khor mang po dang / /de dag zhing rnams 'byung ba'i sgra/ /zad pa med pa'i dbyangs su sgrog /sangs rgyas rnams kyi stobs sgra dang / /tshad med sa dang pha rol phyin/ /chos kyi rang bzhin sgra dag kyang / /kha cig zhing na rab tu grag /kun tu bzang po'i</text></item>
<item><p>145b3</p><section>phal chen</section><text>smon lam gyi/ /sgra ni zhing rnams bye ba 'byin/ /bskal par gnas shing rab tu sgrog /sgra dbyangs 'byin pa zad mi shes/ /zhing gi dbyings rnams la la na/ /sangs rgyas rnam par sprul pa yi/ /sgra yis chos kyi dbyings bkang ba/ /de dag kun nas</text></item>
<item><p>145b4</p><section>phal chen</section><text>rab tu grag /'jig rten gyi khams kyi rgyud rnam par dgod pa shin tu bstan pa zhes bya ba ste/ le'u dgu pa'o// //sangs rgyas rmad ga cad ces bya ba shin tu rgyas pa chen po'i mdo/ bam po bcu gnyis pa/ /rigs kyi bu dag sngon 'das</text></item>
<item><p>145b5</p><section>phal chen</section><text>pa'i bskal pa 'jig rten gyi khams kyi rdul shin tu phra ba snyed kyi pha rol de bas kyang pha snga'i dus de'i tshe de'i dus na 'jig rten gyi khams rgya mtsho tshul dri ma med par phyogs kun snang ba zhes bya ba'i dbus na/ 'jig rten gyi khams dpal gyi sgra zhes bya ba byung ste/ 'jig rten gyi</text></item>
<item><p>145b6</p><section>phal chen</section><text>khams dpal gyi sgra zhes bya ba de ni/ rin po che'i pad mo mang po'i rgya mtsho la rab tu gnas pa rnam par dag cing kun nas nyon mongs pa/ 'jig rten gyi khams ri rab kyi rdul shin tu phra ba snyed kyi 'khor gyis bskor ba/ kun nas zlum pa'i dbyibs su 'dug pa/ gzhi rgyan</text></item>
<item><p>145b7</p><section>phal chen</section><text>mtha' yas pas brgyan pa/ rin po che sna tshogs kyi shing gi khor yug brgya phrag gsum gyis kun nas bskor ba/ rin po che'i rgyan thams cad kyi sprin gyis kun nas yog pa/ ri rab dang grong khyer dang / khang khyim dri ma med cing 'od rnam par snang bas brgyan pa/ zas dang</text></item>
<item><p>146a1</p><section>phal chen</section><text>skom dang / gos kyi longs spyod yid kyis bsams pas 'byung ba rgyan gyi rnam pa brjod pa sna tshogs dang ldan pa zhig ste/ 'jig rten gyi khams dpal gyi sgra zhes bya ba de'i dbus na/ spos chu'i rgya mtsho 'od rnam par dag pa zhes bya ba yod de/</text></item>
<item><p>146a2</p><section>phal chen</section><text>de las me tog gi ri rab me tog 'od 'phro ba'i rgyan gyi rgyal mtshan zhes bya ba/ rin po che'i khri 'phang bcu'i 'khor gyis bskor cing brgyan pa zhig byung ste/ ri rab de'i steng na nags tshal chen po yal ga'i dkyil 'khor rin po che'i me tog rgyas pa zhes bya ba/ spos kyi</text></item>
<item><p>146a3</p><section>phal chen</section><text>rgyal mtshan stong phrag dpag tu med pa shin tu bsgrengs pa'i rgyan can/ me tog gi khang pa brtsegs pa dpag tu med pa'i phreng ba rnam par bres pa/ nor bu'i khang pa brtsegs pa rnam par bkod pa/ rin po che'i rdo rje'i rgyal mtshan dpag tu med pas kun tu brgyan pa/ rin po</text></item>
<item><p>146a4</p><section>phal chen</section><text>che'i me tog pun da ri ka dpag tu med pa'i phreng ba dag gis kun nas bskor ba/ spos dang / rin po che'i pad mo mang po dpag tu med pas kun tu brgyan pa/ rol mo sna tshogs kyi sgra yid du 'ong ba'i sprin dpag tu med pas kun tu rgyas pa/ spos dang bdug pa'i 'od 'phro ba'i sprin</text></item>
<item><p>146a5</p><section>phal chen</section><text>dpag tu med pas kun tu snang bar byas pa/ grong khyer bye ba khrag khrig brgya stong phrag bcu sems can sna tshogs snang bas kun nas bskor ba ste/ 'di ltar nags tshal chen po yal ga'i dkyil 'khor rin po che'i me tog rgyas pa zhes bya ba/ de'i shar phyogs logs na</text></item>
<item><p>146a6</p><section>phal chen</section><text>grong khyer chen po 'od 'phro snang ba zhes bya ba mi yi rgyal po'i gnas grong khyer brgya stong phrag bcu'i 'khor gyis bskor ba/ rin po che 'ba' zhig las byas pa chu dang zheng du dpag tshad stong phrag bdun yod pa/ rin po che sna tshogs kyi shing tags dang / phru ma'i ra ba bdun gyis brgyan cing</text></item>
<item><p>146a7</p><section>phal chen</section><text>kun nas bskor ba/ rin po che'i 'obs spos kyi chus gang ba/ rin po che'i me tog ut+pa la dang / pad+mo dang / ku mu da dang / me tog pun da ri kas rnam par brgyan pa bdun gyis kun nas bskor ba/ shing ta la'i phreng ba rgyan rnam pa sna tshogs kyi tshogs mang po 'byin pa</text></item>
<item><p>146b1</p><section>phal chen</section><text>bdun gyis kun nas bskor ba/ rin po che'i rgyan dang khang bu brtsegs pas rab tu brgyan pa/ steng nas gser gyi dra ba dang / dril bu'i dra ba dang / me tog gi phreng ba'i dra ba dang / in+d+ra nI la'i dra ba dang / rdo rje pad mo'i dra bas kun nas yog la/ rin po che'i shing drung me</text></item>
<item><p>146b2</p><section>phal chen</section><text>tog gi dra ba dang / rol mo'i sgra mang po thams cad kyi sprin yid du 'ong bas kun tu khyab pa/ spos dang phreng ba'i rgyan sna tshogs kyis brgyan pa yod de/ de'i 'khor kun na sgo bye ba khrag khrig brgya stong phrag bcu yod de/ sgo de dag thams cad kyang rin po che sna</text></item>
<item><p>146b3</p><section>phal chen</section><text>tshogs thams cad kyis byas pa ste/ sgo de dag re re'i mdun yang rin po che rdo yi rgyal mtshan rgyan thams cad kyis brgyan pa bdun bdun gyis brgyan pa'o/ /bza' shing gi ra ba bye ba khrag khrig brgya stong phrag bcus kyang kun nas bskor ba ste/ bza' shing gi ra ba de</text></item>
<item><p>146b4</p><section>phal chen</section><text>dag thams cad kyang spos dang rin po che'i shing sna tshogs las spos kyi dri kun tu byung ba bya sna tshogs yid du 'ong ba'i sgra 'byin pa'o/ /grong khyer chen po 'od 'phro ba'i sprin ces bya ba der skyes pa thams cad kyang las kyi rnam par smin pas rdzu 'phrul thob pa dag ste/ nam</text></item>
<item><p>146b5</p><section>phal chen</section><text>mkha' las rgyu ba mi dang lha mnyam du spyod pa/ yid bzhin gyi yul la longs spyod pa sha stag go /de nas lho phyogs logs na lha yi grong khyer shing gi me tog sna tshogs zhes bya ba yod do/ /de nas lho phyogs logs na klu'i grong khyer kun tu rdzogs pa zhes bya ba yod do/ /</text></item>
<item><p>146b6</p><section>phal chen</section><text>de nas lho phyogs logs na gnod sbyin gyi grong khyer rdo rje'i dpal sna tshogs kyi rgyal mtshan zhes bya ba yod do/ /de nas lho phyogs logs na dri za'i grong khyer gzhal med khang bzang po zhes bya ba yod do/ /de dang 'dab chags su lha ma yin gyi grong khyer 'khor lo'i tshon ces bya</text></item>
<item><p>146b7</p><section>phal chen</section><text>ba yod do/ /de dang 'dab chags su 'dab ma bzang po'i grong khyer rin po che sna tshogs bzang po'i lte ba zhes bya ba yod do/ /de dang 'dab chags su bram ze'i grong khyer rgyan bzang po sna tshogs zhes bya ba yod de/ de dag la pa grong khyer bye ba khrag khrig brgya</text></item>
<item><p>147a1</p><section>phal chen</section><text>stong phrag bcu'i 'khor gyis bskor ba'o/ /grong khyer de dag re re zhing yang rgyan mang po du mas brgyan pa nas grong khyer bye ba khrag khrig brgya stong gi 'khor gyis bskor ba'i bar du ste/ nags tshal chen po yal ga'i dkyil 'khor rin po che'i me tog rgyas</text></item>
<item><p>147a2</p><section>phal chen</section><text>pa zhes bya ba de'i dbus na/ snying po byang chub rin po che'i me tog rnam par snang ba zhes bya ba rin po che thams cad kyi shing / yal ga stug cing rgya che ba'i dkyil 'khor rab tu rgyas pas kun nas bskor ba/ rin po che'i me tog gzugs dang / dbyibs rnam pa tha dad pa</text></item>
<item><p>147a3</p><section>phal chen</section><text>mang po shin tu rgyas pa spos dang mar me rin po che thams cad kyi kha dog ltar 'dug pa'i phreng ba mang po rgya chen po'i sprin kun tu bkram pa/ rin po che'i 'od thur du 'phro bas zhing kun tu khyab pa 'od kyi dkyil 'khor rnam par dag pa'i sprin gyis brgyan pa/ phyogs bcu 'od zer</text></item>
<item><p>147a4</p><section>phal chen</section><text>mang pos rnam par snang bar byas pa rgyan thams cad rin po che sna tshogs mang pos spras pa/ rol mo thams cad kyi sgra dbyangs shin tu 'byung ba/ nor bu'i rgyal po thams cad las byang chub sems dpa'i lus 'byung ba/ phyogs bcur me tog sna tshogs mang</text></item>
<item><p>147a5</p><section>phal chen</section><text>po rab tu 'byung ba yod de/ de'i mdun du pad mo chen po me tog gi ze ba 'od 'phro ba'i dkyil 'khor zhes bya ba rgyar dpag tshad bye ba phrag brgya yod pa/ rtsa ba spos dang rin po che dang rdo rje'i rgya mtsho la zug pa/ chu ba rin po che sna tshogs kyi tshon gyis rnam pa sna</text></item>
<item><p>147a6</p><section>phal chen</section><text>tshogs su gyur pa/ rin po che rnam pa tha dad pa tshad med pa'i 'dab ma can/ rin po che 'od 'phro ba dang / spos kyi ze ba'i dkyil 'khor gyis brgyan pa/ snying po la rin po che kha dog mtha' yas pa'i tshon bkye ba pad mo'i dkyil 'khor brjod du med pa</text></item>
<item><p>147a7</p><section>phal chen</section><text>bye ba khrag khrig brgya stong phrag bcu'i 'khor gyis bskor ba/ phyogs bcur 'od kyi dkyil 'khor rgya chen po rab tu 'gyed pa/ ze ba thams cad las yid du 'ong ba'i sgra 'byung ba mngon par byung ngo / /'jig rten gyi khams dpal gyi sgra zhes bya ba der/</text></item>
<item><p>147b1</p><section>phal chen</section><text>de bzhin gshegs pa ri rab bcu'i rdul shin tu phra ba snyed byung ste/ de bzhin gshegs pa ri rab bcu'i rdul shin tu phra ba snyed de dag las bskal pa'i thog ma pa thams cad kyi thog mar bla na med pa yang dag par rdzogs pa'i byang chub tu mngon par sangs rgyas</text></item>
<item><p>147b2</p><section>phal chen</section><text>pa'i de bzhin gshegs pa ni yon tan thams cad kyi ri bo ri rab kyi dbyangs shes bya ste/ des 'jig rten gyi khams rgya mtsho'i tshul dri ma med par phyogs kun tu snang ba zhes bya ba 'di yongs su sbyangs so/ /kye rgyal ba'i sras dag 'jig rten gyi khams dpal gyi sgra zhes</text></item>
<item><p>147b3</p><section>phal chen</section><text>bya ba der lo brgya na/ de bzhin gshegs pa 'byung ngo zhes bya ba'i tshe/ nags tshal chen po yal ga'i dkyil 'khor rin po che'i me tog rgyas pa zhes bya ba/ de yang rgyan thams cad kyis brgyan par gyur te/ 'di ltar rin po che'i 'od 'phro ba'i sprin bsam gyis</text></item>
<item><p>147b4</p><section>phal chen</section><text>mi khyab pa rab tu gtong ba'i snying po can du gyur nas/ sangs rgyas kyi yon tan gyi dkyil 'khor gyi sgra yang rab tu 'byin/ phyogs bcu dag kyang 'od zer gyi dra bas rnam par snang bar byed/ gzhal med khang dang khang khyim gyi grong rdal thams cad kyang rab</text></item>
<item><p>147b5</p><section>phal chen</section><text>tu snang bar byed/ rin po che'i me tog dang / 'od kyi dkyil 'khor gyi sprin yang rab tu 'gyed/ sems can thams cad kyi sngon gyi dge ba'i rtsa ba yangs pa'i sgra dang / dus gsum gyi de bzhin gshegs pa thams cad kyi mtshan gyi 'khor lo rab tu mthong ba'i sgra</text></item>
<item><p>147b6</p><section>phal chen</section><text>dang / byang chub sems dpa' thams cad kyi smon lam dang / spyod pa dang 'byung ba mngon par bsgrub pa'i sgra dang sangs rgyas thams cad kyi chos kyi 'khor lo'i nges pa'i tshig sna tshogs rab tu bsgrag pa'i sgra dag kyang rab tu 'byin to/ /de dag ni de bzhin gshegs</text></item>
<item><p>147b7</p><section>phal chen</section><text>pa skye ba'i ltas te/ rgyan de dag byung ba 'jig rten gyi khams der de bzhin gshegs pa 'byung bar 'jig rten gyi dbang po rnams kyis khong du chud do/ /de bzhin gshegs pa las mnyan pa'i dge ba'i rtsa ba yongs su smin pa dang / sangs rgyas blta bar mos</text></item>
<item><p>148a1</p><section>phal chen</section><text>pa dang snying po byang chub tu mngon par gzhol ba de dag thams cad kyang ltas mngon du byung bas yang dag par bskul to/ /bcom ldan 'das de bzhin gshegs pa yon tan thams cad kyi ri bo ri rab kyi dpal zhes bya ba mnyam pa nyid kyis chos</text></item>
<item><p>148a2</p><section>phal chen</section><text>kyi dbyings kun tu khyab pa'i sku can sangs rgyas kyi zhing thams cad du yongs su skye ba rab tu 'phros pa/ sku snying po byang chub thams cad la bzhugs pa/ gzugs kyi sku mtha' dang dbus med par rnam par dag pa/ 'jig rten gyi khams thams cad du mngon par 'phags</text></item>
<item><p>148a3</p><section>phal chen</section><text>shing zil gyis gnon pa/ mtshan rin po che'i me tog thams cad shin tu rgyas pa/ sems can thams cad kyi gnas su gzugs brnyan rab tu 'byung ba/ 'gro ba thams cad la mngon du ston pa/ sangs rgyas kyi sprul pa kha dog mtha' yas pa'i sprin gyis dra ba rab tu</text></item>
<item><p>148a4</p><section>phal chen</section><text>'gyed pa/ 'jig rten gyi khams 'od kyi dkyil 'khor gyi sprin gyis khyab par mdzad pa/ 'od zer kyi dra ba kha dog mtha' yas pa rab tu gtong ba de pad mo chen po de la mngon par byung bar gyur to/ /ji ltar spos chu'i rgya mtsho rnam par dag pa'i 'od la rab tu</text></item>
<item><p>148a5</p><section>phal chen</section><text>gnas pa'i ri rab me tog gi 'od 'phro bas brgyan pa'i rgyal mtshan gser shin tu 'bar ba'i rgyan ces bya ba'i rtse mo la/ nags tshal chen po yal ga'i dkyil 'khor rin po che'i me tog rgyas par sangs rgyas kyi gdan la bzhugs pa/ de bzhin du 'jig</text></item>
<item><p>148a6</p><section>phal chen</section><text>rten gyi khams dpal gyi sgra kun tu yang ri rab bye ba stong phrag drug cu rtsa brgyad kyi rtse mo la bzhugs par kun na snang ngo / /'jig rten gyi khams rgya mtsho kun tu tshul rgya che ba kun gyi 'jig rten gyi khams kyi rgyud sangs rgyas kyi zhing gi rdul shin tu phra ba snyed kyi 'jig rten gyi khams</text></item>
<item><p>148a7</p><section>phal chen</section><text>'byam klas pa dag gi gling bzhi pa thams cad na'ang snying po byang chub la bzhugs par snang ngo / /de nas bcom ldan 'das de bzhin gshegs pa yon tan thams cad kyi ri bo ri rab dpal gyi sprin gyi smin mtshams kyi mdzod spu nas 'od gzer dge ba'i rtsa ba thams cad yongs su skyed pa zhes bya</text></item>
<item><p>148b1</p><section>phal chen</section><text>ba 'od zer sangs rgyas kyi zhing / zhing gi rdul shin tu phra ba snyed kyi 'khor gyis bskor ba rab tu bkye ste/ 'jig rten gyi khams thams cad khyab par mdzad nas/ 'dul ba thams cad yang dag par bskul to/ /bcom ldan 'das de bzhin gshegs pa yon tan</text></item>
<item><p>148b2</p><section>phal chen</section><text>thams cad kyi ri bo ri rab dpal gyi sprin gyis 'od zer de dag bkye ma thag tu/ de'i mod la sems can thams cad kyi nyon mongs pa thams cad kyang rab tu zhi bar gyur/ sgrib pa'i dra ba thams cad kyang shin tu bsal/ sangs rgyas blta ba la sgrib pa'i ri thams</text></item>
<item><p>148b3</p><section>phal chen</section><text>cad kyang rnam par bcom/ sems can thams cad kyi rnyog pa yang rnam par dag /dge ba rgya mtsho thams cad kyang rab tu byung / mos pa yangs pa'i dkyil 'khor yang yongs su dag /mi khom pa dang / ngan song dang / ngan 'gro'i g.yang sa dang / 'jigs</text></item>
<item><p>148b4</p><section>phal chen</section><text>pa thams cad kyang rnam par bstsal/ lus dang sems kyi gnod pa thams cad kyang rab tu zhi/ sangs rgyas mthong bas dga' ba'i shugs kyang rnam par dag /thams cad mkhyen pa nyid la rab tu gzhol ba yang shin tu thob par gyur te/ de dag 'od gzer des yang</text></item>
<item><p>148b5</p><section>phal chen</section><text>dag par bskul ba dang / 'jig rten gyi dbang po thams cad 'khor brgya stong du ma dag gis bskor cing / bcom ldan 'das gang na ba der 'dong bar gyur to/ /kye rgyal ba'i sras dag /de la grong khyer chen po 'od 'phro ba'i 'od ces bya ba der rgyal po blta na dga' ba</text></item>
<item><p>148b6</p><section>phal chen</section><text>shin tu gtsang ba'i blo gros shes bya ba/ grong khyer bye ba khrag khrig brgya stong phrag bcu'i bdag po byung ste/ de la bud med bsod nams kyi dpal la pa stong phrag sum cu rtsa bdun yod do/ /de la bu gzi brjid chen po la pa lnga brgya yod do/ /rgyal</text></item>
<item><p>148b7</p><section>phal chen</section><text>po'i bu gzi brjid chen po la yang bud med blta na bzang ba la pa stong phrag bcu yod do/ /de nas rgyal po gzhon nu gzi brjid chen pos sangs rgyas kyi rnam par 'phrul pa mthong nas sngon gyi dge ba'i rgyus chos bcu khong du chud par gyur to/ /bcu gang zhe na/ 'di lta ste</text></item>
<item><p>149a1</p><section>phal chen</section><text>sangs rgyas thams cad kyi yon tan gyi dkyil 'khor ces bya ba'i ting nge 'dzin khong du chud do/ /'di lta ste sangs rgyas kyi chos kyi dbyings la sgo kun nas rab tu 'jug pa zhes bya ba'i ting nge 'dzin khong du chud do/ /'di lta ste tshul</text></item>
<item><p>149a2</p><section>phal chen</section><text>yangs pa'i sprin gyi snying po zhes bya ba shes rab kyi pha rol tu phyin pa khong du chud do/ /'di lta ste/ 'gro ba thams cad 'dul ba'i rgyan chen po zhes bya ba'i byams pa chen po khong du chud do/ /'di lta ste sgra yi sprin gyis kun tu rgyas par byed pa zhes bya ba'i snying rje chen po</text></item>
<item><p>149a3</p><section>phal chen</section><text>khong du chud do/ /'di lta ste yon tan mtha' dang dbus med pas yang dag par 'phags pa zhes bya ba dga' ba chen po khong du chud do/ /'di lta ste chos thams cad ji lta ba bzhin du rtogs pa zhes bya ba'i btang snyoms chen po khong du chud do/ /'di lta ste tshul gyi gzhi</text></item>
<item><p>149a4</p><section>phal chen</section><text>rgya chen po rgya mtsho'i snying po zhes bya ba'i mngon par shes pa chen po khong du chud do/ /'di lta ste mos pa rgya mtsho'i stobs dang shugs rnam par 'phel bar byed pa zhes bya ba'i smon lam gyi tshul gyi sgo chen po khong du chud do/ /'di lta ste thams cad mkhyen pa nyid kyi ye shes kyi</text></item>
<item><p>149a5</p><section>phal chen</section><text>'od la yang dag par gzhol ba'i shugs zhes bya ba tha dad pa yang dag par shes pa'i ye shes chen po'i sgo khong du chud do/ /de nas rgyal po gzhon nu gzi brjid chen po zhes bya ba de chos kyi snang ba chen po thob nas/ sangs rgyas kyi byin gyi rlabs kyis</text></item>
<item><p>149a6</p><section>phal chen</section><text>'khor gyi tshogs thams cad la tshigs su bcad de smras pa/ /nyi ma mang po stong gi rnams/ /mkha' la mngon par 'phags pa bzhin/ /snying po byang chub dri med la/ /sangs rgyas 'od ni shin tu snang / /bskal pa bye ba stong dag gi/ /mgon po 'jig rten byung ba ni/ /sangs</text></item>
<item><p>149a7</p><section>phal chen</section><text>rgyas yang dag skyes pa rnams/ /rgyal ba kun na rab tu snang / /ltos shig sangs rgyas 'od zer la/ /sangs rgyas sprin ni bsam mi khyab/ /gnas rnams kun na kun kyang snang / /de bzhin gshegs pa mnyam par gzhag /'od 'phro sprin rnams rab</text></item>
<item><p>149b1</p><section>phal chen</section><text>bkye ba/ /'od zer sprin la zad mi shes/ /'jig rten 'di dag snang bar byed/ /sangs rgyas rnam par 'phrul la ltos/ /sangs rgyas rnams kyi sku dag las/ /'od gzer rnams ni dri med pa/ /sems can kun dang mnyam pa'i lus/ /phyogs</text></item>
<item><p>149b2</p><section>phal chen</section><text>dang phyogs mtshams rgyas 'gengs ltos/ /sangs rgyas gsung ni yid 'ong ba/ /'gro ba kun tu rab tu bsgrags/ /'gro kun dbyangs kyi yan lag tu/ /sangs rgyas yon tan rnam par brjod/ /sangs rgyas 'od kyis phog pa yi/ /sems can kun kyang</text></item>
<item><p>149b3</p><section>phal chen</section><text>bde bar gyur/ /sdug bsngal thams cad rab tu zhi/ /'gro ba kun kyang dga' ba skyes/ /byang chub sems dpa'i sprin gyi rnams/ /rin chen sprin rnams rab 'gyed cing / /bstod pa'i sprin gyis rgyal ba'i drung / /phyogs bcu kun nas mngon par 'ong / /</text></item>
<item><p>149b4</p><section>phal chen</section><text>snying po byang chub 'di la yang / /sgra yi rgya mtsho zab mo grag /sems can thams cad sdug bsngal zhi/ /sangs rgyas rnam par 'phrul la ltos/ /kun kyang sri zhu ldan gyur te/ /dga' shing shin tu mos byas shing / /chos kyi rgyal po blta ba'i phyir/ /</text></item>
<item><p>149b5</p><section>phal chen</section><text>'jig rten mgon po'i drung du 'dong / /kye rgyal ba'i sras dag rgyal bu gzhon nu gzi brjid chen pos tshigs su bcad pa 'di brjod pa'i tshe/ sangs rgyas kyi byin gyi rlabs kyis 'jig rten gyi khams dpal gyi sgra thams cad kyi sems can gyi gnas kun</text></item>
<item><p>149b6</p><section>phal chen</section><text>tu shin tu grag par gyur to/ /de nas rgyal po blta na dga' ba shin tu gtsang ba'i blo gros kyis tshigs su bcad pa 'di dag thos nas dga' ba chen po skyes te/ /rang gi 'khor de dag la tshigs su bcad de smras pa/ /zhang blon rnams dang gzhon nu dang / /</text></item>
<item><p>149b7</p><section>phal chen</section><text>rgyal po'i mi dang blon po dang / /tshong pa rnams dang de bzhin du/ /yul mi rnams kyang kun 'dus shig /grong khyer rnams ni kun tu yang / /rnga sgra dag gis myur du sgrogs/ /kun kyang 'thun par lhan cig tu/ /rgyal ba blta ba'i phyir dengs</text></item>
<item><p>150a1</p><section>phal chen</section><text>shig /srang rnams thams cad kun tu yang / /dge ba'i dril gyi sgra sgrogs shig/ /bu dang chung ma 'khor bcas pa/ /rgyal ba blta ba'i phyir yang 'dong / /grong khyer rnams kyang brgyan par gyis/ /rgyan rnams kun tu bla re bres/ /rgyal</text></item>
<item><p>150a2</p><section>phal chen</section><text>mtshan dam pa bzang po'i rnams/ /nor bu sna tshogs brgyan par sgreng / /rin chen dra ba'i bla re rnams/ /nam mkha'i dkyil du bre bar gyis/ /nam mkha' 'di las thams cad du/ /sil snyan sprin gyi sgra dag phyung / /lam gyi srang yang brgyan par gyis/ /rin chen char</text></item>
<item><p>150a3</p><section>phal chen</section><text>yang kun tu phob/ /bzhon pa rin chen bstad par gyis/ /rgyal ba blta ba'i phyir 'dong ngo / /rang rang so so'i 'khor rnams kyis/ /sna tshogs sprin gyi char phob shig /rgyan gyi sprin rnams thams cad kyis/ /nam mkha'i dbyings kyang dgab par gyis/ /</text></item>
<item><p>150a4</p><section>phal chen</section><text>spos dang pad mo 'od kyi sprin/ /me tog gdugs rnams bsam yas dang / /se mo do dang phreng sprin dang / /gos kyi sprin gyi char phob shig /ri rab rnams dang spos kyi ri/ /nor bu'i 'khor los brgyan par gyis/ /dri med tsan dan phye ma rnams/ /nam mkha'i</text></item>
<item><p>150a5</p><section>phal chen</section><text>dkyil la rab tu ston/ /nor bu'i phreng ba me tog phreng / /rin chen phreng ba dri med dang / /rin chen sgron gyi phreng ba rnams/ /nam mkha'i dbyings la bsgrub par gyis/ /thams cad sangs rgyas mngon gyis la/ /dga' zhing spro ba'i sems bskyed de/ /</text></item>
<item><p>150a6</p><section>phal chen</section><text>bu dang 'khor du bcas pa'i rnams/ /rgyal ba blta phyir kun 'dong ngo / /de nas rgyal po blta na dga' ba shin tu gtsang ba'i bdag po bsod nams dpal la pa bud med stong phrag sum cu rtsa bdun dang / gzi brjid chen po la sogs pa gzhon nu</text></item>
<item><p>150a7</p><section>phal chen</section><text>lnga brgya dang / blo gros kyi stobs las pa blon po stong phrag drug cu dang / de dag la pa 'khor bye ba khrag khrig brgya stong phrag bdun cu rtsa bdun gyis bskor cing mdun tu bdar te grong khyer chen po 'od 'phro snang ba nas byung nas sde'i 'khor dang bcas pa nam mkha'i dbyings</text></item>
<item><p>150b1</p><section>phal chen</section><text>su mngon par 'phags te/ rgyal po'i rdzu 'phrul chen po dang / rgyal po'i mthu chen pos/ nam mkha' thams cad rgyan gyi sprin thams cad kyis rnam par brgyan te/ bcom ldan 'das gang na ba der dong nas bcom ldan 'das kyi zhabs la spyi bos phyag 'tshal te/</text></item>
<item><p>150b2</p><section>phal chen</section><text>phyogs gcig tu 'khod do/ /lha'i grong khyer shing gi me tog sna tshogs shes bya ba nas kyang lha'i dbang po rab mtshe ma'i rgyal mtshan zhes bya ba lha bye ba khrag khrig brgya stong dang lhan cig tu bcom ldan 'das gang na ba der dong ste/ bcom ldan 'das kyi zhabs la spyi bos phyag</text></item>
<item><p>150b3</p><section>phal chen</section><text>'tshal nas phyogs gcig tu 'khod do/ /klu'i grong khyer kun tu rdzogs pa nas kyang klu'i rgyal po bcu dri ma pa'i 'od ces bya ba klu bye ba nyi shu rtsa lnga dang lhan cig gnod sbyin gyi grong khyer rdo rje'i dpal rgyal mtshan zhes bya ba nas kyang gnod sbyin gyi bdag po dpa' bas rgyal ba zhes bya ba gnod sbyin bye ba bdun cu rtsa bdun dang lhan cig /dri za'i</text></item>
<item><p>150b4</p><section>phal chen</section><text>grong khyer gzhal med khang bzang po nas kyang dri za'i rgyal po blta na dga' ba zhes bya ba dri za bye ba dgu bcu rtsa bdun dang lhan cig /lha ma yin gyi grong khyer 'khor lo'i tshon nas kyang lha ma yin gyi dbang po gzugs rnam par dag pa las sems pa zhes bya ba lha ma yin bye ba stong phrag</text></item>
<item><p>150b5</p><section>phal chen</section><text>lnga brgya'i 'khor gyis bskor ba dang lhan cig nam mkha' lding gi grong khyer rin po che sna tshogs bzang po'i lte ba nas kyang nam mkha' lding gi dbang po stobs bcu spyod pa zhes bya ba nam mkha' lding gi 'khor dgu bcu rtsa dgu dang lhan cig mi 'am ci'i grong khyer rtse ba'i dga' ba dang ldan pa nas</text></item>
<item><p>150b6</p><section>phal chen</section><text>kyang mi 'am ci'i dbang po rdo rje dpal zhes bya ba mi 'am ci bye ba phrag bco brgyad dang lhan cig /lto 'phye chen po'i grong khyer rin po che rdo rje sra ba'i rgyal mtshan nas kyang lto 'phye chen po'i dbang po rin po che grags pa'i rgyal mtshan zhes bya ba lto 'phye chen po bye ba khrag khrig brgya</text></item>
<item><p>150b7</p><section>phal chen</section><text>stong phrag gsum dang lhan cig /tshangs pa'i grong khyer rgyan bzang po sna tshogs nas kyang tshangs pa'i dbang po gzhan gyis pham pa med pa zhes bya ba tshangs pa bye ba phrag brgyad kyi 'khor gyis bskor cing mdun du byas te/ bcom ldan 'das yon tan thams cad kyi ri bo ri rab</text></item>
<item><p>151a1</p><section>phal chen</section><text>kyi dpal de bzhin gshegs pa gang na ba der dong nas/ bcom ldan 'das kyi zhabs la spyi bos phyag 'tshal nas phyogs gcig tu 'khod do/ /de dag la pa grong khyer bye ba khrag khrig brgya stong grong khyer gyi 'khor dang bcas pa dag nas</text></item>
<item><p>151a2</p><section>phal chen</section><text>sems can gyi ris tha dad pa na gnas pa'i rgyal po mang po 'khor dang bcas te/ bcom ldan 'das gang na ba der dong ste/ bcom ldan 'das la phyag 'tshal nas/ phyogs gcig tu 'khod do/ /de nas bcom ldan 'das de bzhin gshegs pa yon tan thams cad</text></item>
<item><p>151a3</p><section>phal chen</section><text>kyi ri bo ri rab kyi dpal gyis sems can de dag 'dul ba'i dbang nye bar bzung ste/ 'khor gyi dkyil 'khor gyi rgya mtsho der dus gsum gyi sangs rgyas thams cad yang dag par 'byung ba'i chos rnam par 'phrul pa zhes bya ba mdo'i 'khor 'jig rten gyi khams kyi rdul shin tu phra ba snyed dang</text></item>
<item><p>151a4</p><section>phal chen</section><text>bcas pa bsam pa ci lta ba bzhin du sems can rnams la yongs su bstan to/ /de nas byang chub sems dpa' gzi brjid chen pos chos kyi gzhung 'di bstan pa thos nas/ bcom ldan 'das de bzhin gshegs pa yon tan thams cad kyi ri bo ri rab kyi dpal gyis sngon</text></item>
<item><p>151a5</p><section>phal chen</section><text>yang dag par bsgrubs pa'i chos rgya mtsho la chos kyi snang ba rab tu thob bo/ /'di lta ste chos thams cad kyi dkyil 'khor mnyam pa nyid kyi ting nge 'dzin gyi sgo la ye shes kyi snang ba rab tu thob po/ /'di lta ste/ thog ma chos thams cad la yang dag par gzhol ba'i byang</text></item>
<item><p>151a6</p><section>phal chen</section><text>chub kyi sems la gnas pa'i ye shes kyi snang ba rab tu thob po/ /'di lta ste chos kyi dbyings kyi phyogs rnam par snang ba'i snying po'i mig rnam par dag pa la ye shes kyi snang ba rab tu thob po/ /'di lta ste sangs rgyas kyi chos thams cad kyi ye shes kyi rgya mtsho rab tu snang</text></item>
<item><p>151a7</p><section>phal chen</section><text>zhing rnam par dbye ba'i smon lam rgya mtsho la ye shes kyi snang ba rab tu thob po/ /'di lta ste yon tan chen po rgya mtsho mtha' dang dbus med pa rnam par dag pa la rab tu 'jug pa'i spyod pa'i dkyil 'khor la ye shes kyi snang ba rab tu thob po/ /'di lta ste sgo yangs pa nas snang ba</text></item>
<item><p>151b1</p><section>phal chen</section><text>zab mo yang dag par 'byung ba rgya mtsho la ye shes kyi snang ba rab tu thob po/ /'di lta ste phyir mi ldog pa'i stobs chen po'i shugs kyi snying po dang mthu chen po'i rgya mtsho la ye shes kyi snang ba rab tu thob po/ /'di lta ste chos kyi dbyings mtha' dang dbus med par sprul pas</text></item>
<item><p>151b2</p><section>phal chen</section><text>brgyan cing 'byung ba'i dkyil 'khor la ye shes kyi snang ba rab tu thob po/ /'di lta ste yon tan gyi dkyil 'khor rgya mtsho tshad med pa rab tu 'jug pa la mngon par bsgrub pa rgya mtsho'i ye shes kyi snang ba rab tu thob bo/ /'di lta ste sangs rgyas thams cad rnam par shing mos</text></item>
<item><p>151b3</p><section>phal chen</section><text>pa rgya mtsho sprin gyis rgyan yang dag par bsgrub pa rgya mtsho la ye shes kyi snang ba rab tu thob bo/ /'di lta ste chos kyi dbyings mtha' dang dbus med pa dang / mnyam par de bzhin gshegs pa rnam par par bya ba dang / 'gro ba thams cad mngon du bstan pa dang</text></item>
<item><p>151b4</p><section>phal chen</section><text>sangs rgyas kyi rnam par 'phrul pa rgya mtsho la ye shes kyi snang ba rab tu thob po/ /'di lta ste sangs rgyas kyi chos stobs dang / mi 'jig pa thams cad la ye shes kyi snang ba rab tu thob po/ /de nas byang chub sems dpa' gzi brjid chen pos de bzhin gshegs</text></item>
<item><p>151b5</p><section>phal chen</section><text>pa yon tan thams cad kyi ri bo ri rab kyi dpal gyi sngon gyi sbyor ba rgya mtsho la ye shes kyi snang ba rab tu thob nas/ sangs rgyas kyi byin gyi rlabs kyis de'i tshe tshigs su bcad pa 'di dag smras so/ /rgyal ba'i chos nyid 'di thos nas/ /bdag gi ye shes</text></item>
<item><p>151b6</p><section>phal chen</section><text>snang ba skyes/ /des ni sangs rgyas sngon spyod pa/ /rgya mtsho rnams kyang rab tu mthong / /sku tshe kun tu ji lta bur/ /phun sum tshogs gyur kun kyang mthong / /mtshan gyi rnam pa rnams dmigs dang / /gang gi sangs rgyas mchod pa'ang shes/ /</text></item>
<item><p>151b7</p><section>phal chen</section><text>sngon chad sangs rgyas drung dag tu/ /bskal pa rgya mtshor spyod spyad de/ /sangs rgyas rgya mtsho mang mchod nas/ /zhing gi rgya mtsho yongs su sbyangs/ /sku yi rgya mtsho mang po dag /rgya chen yongs su kun btang zhing / /spyod pa'i dam pa rab spyad de/ /rgya</text></item>
<item><p>152a1</p><section>phal chen</section><text>mtsho'i zhing yang shin tu sbyangs/ /snyan dang shangs mang rgya mtsho dang / /phyag zhabs dbu yang de bzhin te/ /rgyal srid btsun mo'i 'khor btang zhing / /zhing gi rgya mtsho yongs su sbyangs/ /zhing rnams so so re re</text></item>
<item><p>152a2</p><section>phal chen</section><text>la/ /bskal pa bye ba bsam yas su/ /byang chub spyod pa rab spyod de/ /zhing gi rgya mtsho rab tu sbyangs/ /kun tu bzang po'i smon lam gyis/ /spyod pa rgya mtsho kun spyad nas/ /sangs rgyas rgya mtsho kun drung du/ /zhing gi rgya mtsho rab tu</text></item>
<item><p>152a3</p><section>phal chen</section><text>sbyangs/ /ji ltar nyi ma'i 'od snang bas/ /nyi ma'i dkyil 'khor mthong ba bzhin/ /sangs rgyas ye shes 'od snang bas/ /sngon gyi spyod pa rnams kyang mthong / /byang chub 'tshang rgya zhi ba yin/ /chos kyi dbyings ni kun gang ba'i/ /zhing gi</text></item>
<item><p>152a4</p><section>phal chen</section><text>rgya mtsho dag pa'i rnams/ /dri med 'od can kun kyang mthong / /sangs rgyas kun gyi byin rlabs kyis/ /byang chub spyad pa spyod pa'i tshe/ /zhing gi rgya mtsho yangs pa'i rnams/ /de ltar bdag gis sbyang bar bya/ /kye rgyal ba'i sras dag de'i tshe</text></item>
<item><p>152a5</p><section>phal chen</section><text>byang chub sems dpa' gzi brjid chen pos/ bcom ldan 'das de bzhin gshegs pa yon tan thams cad kyi ri bo ri rab dpal gyi sprin de mthong ba dang / bsnyen bkur ba dang / mchod pas de bzhin gshegs pa las mngon par khong du chud de/ 'jig</text></item>
<item><p>152a6</p><section>phal chen</section><text>rten thams cad ni snang bar byed/ sngon gyi sbyor ba rgya mtsho ni rab tu brjod/ byang chub sems dpa'i spyod pa rgya mtsho'i tshul ni rab tu sgrog /sangs rgyas thams cad kyi yon tan rgya mtsho'i tshul ni shin tu brjod/ /chos kyi dbyings thams cad la yang</text></item>
<item><p>152a7</p><section>phal chen</section><text>dag par gzhol ba'i ye shes kyi sgo yongs su sbyang ba ni shin tu ston/ snying po byang chub thams cad la mngon par 'tshang rgya ba'i rnam par 'phrul pa ni rab tu brjod/ sangs rgyas kyi stobs dang mi bsnyengs pa dang / ye shes tha mi dad pa ni shin tu</text></item>
<item><p>152b1</p><section>phal chen</section><text>brjod/ de bzhin gshegs pa'i sku sgo kun nas rnam par dmigs shing mthong ba ni rab tu brjod/ sangs rgyas kyi zhing rnam par 'phrul pa bsam gyis mi khyab pa shin tu ston/ sangs rgyas kyi rnam par spyod pa mtha' dang dbus med pa'i rgyan ni rab tu ston</text></item>
<item><p>152b2</p><section>phal chen</section><text>byang chub sems dpa' kun tu bzang po'i spyod pa dang / smon lam ni mngon par bsgrub pa byed cing / sems can ri rab kyi rdul shin tu phra ba snyed byang chub tu sems bskyed de/ sangs rgyas kyi zhing gi rdul shin tu phra ba snyed kyi sangs rgyas kyi zhing rnam par dag pa'ang</text></item>
<item><p>152b3</p><section>phal chen</section><text>yongs su 'dzin du btsud do/ /de nas de bzhin gshegs pa yon tan thams cad kyi ri bo ri rab dpal gyi sprin gyis/ byang chub sems dpa' gzi brjid chen po la tshigs su bcad de gsungs pa/ /sems can kun la phan pa'i phyir/ /byang chub don du khyod zhugs pa/ /gzi</text></item>
<item><p>152b4</p><section>phal chen</section><text>brjid chen po legs so legs/ /bsod nams snying po grags pa che/ /snang ba khyod kyis rab tu non/ /chos kyi dbyings ni khyab byas shing / /bsod nams chen po'i sprin ldan pa'i/ /sangs rgyas ye shes mchod par gyur/ /bskal pa zhing gi rdul snyed</text></item>
<item><p>152b5</p><section>phal chen</section><text>du/ /zhing gcig na yang spyod spyad cing / /nga yi ye shes ji lta bur/ /khyod kyis mthong ba de ltar 'gyur/ /tshul 'di kun nas shes par ni/ /brtson 'grus chung ngus mi nus te/ /brtson 'grus stobs chen ldan pa'i rnams/ /rgya mtsho'i zhing rnams</text></item>
<item><p>152b6</p><section>phal chen</section><text>dag par byed/ /thams cad rdul la 'jug tshul du/ /bskal pa rgya mtshor su spyod pa/ /rgya mtsho'i zhing gi rgyan gyi rnams/ /de la 'di 'drar rab tu 'gyur/ /sems can rnams ni re re'i phyir/ /bskal pa rgya mtshor spyod spyad cing / /'khor kyang skyo ba</text></item>
<item><p>152b7</p><section>phal chen</section><text>med pa'i rnams/ /de dag 'jig rten mgon por 'gyur/ /bskal pa phyi ma'i mthar thug pa/ /rgyal ba re re mchod byed kyang / /gang gi sems la skyo med na/ /de dag de bzhin gshegs par 'gyur/ /dus gsum gshegs pa'i mgon po kun/ /</text></item>
<item><p>153a1</p><section>phal chen</section><text>khyod kyi smon lam dbang gis gsal/ /sangs rgyas kun gyi 'khor rnams ni/ /khyod kyi lus kyang rab tu gnas/ /sangs rgyas kun gyi smon lam dag /mtha' dang dbus med rgya mtsho la/ /blo chen gang rnams 'jug</text></item>
<item><p>153a2</p><section>phal chen</section><text>pa na/ /de dag tshul 'di gnas par 'gyur/ /nga la mchod pa byas pas kyang / /gzi brjid chen po stobs chen gyis/ /sems can ri rab rdul mnyam pa/ /byang chub yongs su smin par byas/ /byang chub sems dpa' grags chen dag /kun</text></item>
<item><p>153a3</p><section>phal chen</section><text>tu bzang po dpa' ba'i rnams/ /chos kyi dbyings ni kun bkang zhing / /zhing gi rgya mtsho dag par byed/ /kye rgyal ba'i sras dag de la bskal pa rgya chen po rig pa zhes bya ba de la bskal pa bar ma chu klung gang gA'i bye ma snyed cig byung ste/ de'i dus na mi rnams</text></item>
<item><p>153a4</p><section>phal chen</section><text>kyi tshe yang bskal pa bar ma gnyis thub par gyur te/ rgyal ba'i sras dag de bzhin gshegs pa yon tan thams cad kyi ri bo ri rab dpal gyi sprin de'i sku tshe'i tshad ni lo bye ba phrag lnga bcur gyur to/ /de yongs su mya ngan las 'das nas/ de bzhin gshegs</text></item>
<item><p>153a5</p><section>phal chen</section><text>pa pha rol tu phyin pa'i spyan bzang po'i rgyan gyi rgyal po zhes bya ba 'jig rten du nags tshal chen po yal ga'i dkyil 'khor rin po che'i me tog rgyas pa de nyid la byung ste/ de bzhin gshegs pa pha rol tu phyin pa'i spyan bzang po rgyan gyi rgyal po de mngon par sangs rgyas</text></item>
<item><p>153a6</p><section>phal chen</section><text>pa'i rnam par 'phrul pa rgyal bu gzhon nu gzi brjid chen pos mthong ngo / /mthong nas kyang sgo rgya mtsho mtha' yas pa'i snying po zhes bya ba rab tu thob po/ /ye shes rgya chen po'i byin gyi rlabs dang chos kyi klong gi gzungs kyang rab tu thob bo/ /kun gyi rjes su</text></item>
<item><p>153a7</p><section>phal chen</section><text>song bar 'gro ba 'dul ba'i rnam par thar pa zhes bya ba'i byams pa chen po yang rab tu thob bo/ /dmigs pa'i sgo'i sprin thams cad kyis rgyas par byed pa zhes bya ba'i snying rje chen po yang rab tu thob bo/ /sangs rgyas thams cad kyi yon tan rgya mtsho dang byin gyi</text></item>
<item><p>153b1</p><section>phal chen</section><text>rlabs kyi mdzod ces bya ba'i dga' ba chen po yang rab tu thob bo/ /chos kyi rang bzhin nam mkha'i dbyings rnam par dag pa zhes bya ba'i btang snyoms chen po yang rab tu thob bo/ /rang bzhin dri ma med pa'i chos kyi dbyings yongs su dag pa'i lus zhes bya ba'i shes rab kyi pha rol</text></item>
<item><p>153b2</p><section>phal chen</section><text>tu phyin pa yang rab tu thob po/ /chags pa med pa'i dbyings rnam par snang ba'i rjes su song ba zhes bya ba'i mngon par shes pa yang rab tu thob po/ /rab tu khong du chud pas dri ma med pa'i klong la yang dag par 'jug pa zhes bya ba'i tha dad pa yang dag par shes pa yang rab tu thob</text></item>
<item><p>153b3</p><section>phal chen</section><text>bo/ /sangs rgyas thams cad kyi chos kyi dkyil 'khor yongs su dag par byed pa zhes bya ba'i ye shes snang ba yang rab tu thob bo/ /de dag la pa chos kyi sgo stong phrag bcu kun nas non par gyur te/ de nas rgyal bu gzhon nu gzi brjid chen pos sangs rgyas kyi byin</text></item>
<item><p>153b4</p><section>phal chen</section><text>gyi rlabs kyis 'khor gyi tshogs thams cad la tshigs su bcad de smras pa/ /bskal pa bye ba bsam gyis mi khyab tu/ /'jig rten gtso bo'i dam pa shin tu dkon/ /sangs rgyas zhing 'di sems can thob rab thob/ /de dag sangs rgyas gnyis pa 'di yang</text></item>
<item><p>153b5</p><section>phal chen</section><text>mthong / /sangs rgyas sku las 'od rnams rab bkye ba/ /kha dog mtha' yas rgya mtsho rnam par dag /'od zer spyan gyis 'jig rten kun tu khyab/ /kun tu rgyal ba'i yon tan grags par byed/ /'od kyis rig pa rmad kyi dga' ba skye/ /'gro ba de dag</text></item>
<item><p>153b6</p><section>phal chen</section><text>kun gyi sdug bsngal zhi/ /phan tshun srid zhu byams pa'i sems gyur cing / /sangs rgyas rnam 'phrul 'di dag kun kyang mthong / /sprul pa'i dra ba sprin rnams bsam mi khyab/ /rnam pa du ma'i 'od kyi dra ba 'gyed/ /phyogs bcu'i zhing rnams kun</text></item>
<item><p>153b7</p><section>phal chen</section><text>kyang gang byas shing / /sangs rgyas rnam par 'phrul pa rab tu ston/ /rgyal ba rnams kyi spu rtse re re nas/ /dbyangs sprin bkye bas nam mkha' kun bkang zhing / /mun nag chen po kun nas snang bar byed/ /dmyal ba'i sdug bsngal kun kyang rnam par sel/ /</text></item>
<item><p>154a1</p><section>phal chen</section><text>sangs rgyas dbyangs ni phyogs rnams bcu po na/ /sems can rnams kyi sngon dge rgya mtsho rnams/ /thams cad dbyangs kyis kun tu sgra yang sgrog /sangs rgyas rnam par 'phrul pa de dag ltos/ /sangs rgyas 'khor rnams rgya</text></item>
<item><p>154a2</p><section>phal chen</section><text>mtsho rgya che ba/ /mtha' dang dbus med yang dag rab tu byung / /de na rgyal ba chos kyi 'khor lo bskor/ /sems can rgya mtsho mi zad rnams kyang 'dul/ /tshad med rnam par 'phrul pa dag la ltos/ /zhing rnams kun na rgyal ba mngon par bzhugs/ /</text></item>
<item><p>154a3</p><section>phal chen</section><text>de ltar bde gshegs ye shes chags pa med/ /sems can don du rnam par mngon sangs rgyas/ /dga' zhing mos par kun kyang 'dod par gyis/ /bde ba'i yid dang srid zhu spro ba yis/ /bde gshegs de ni blta ba'i phyir 'dong ngo / /de mthong sdug bsngal</text></item>
<item><p>154a4</p><section>phal chen</section><text>thams cad zhi bar 'gyur/ /byang chub sems ni yang dag bskyed byas shing / /'gro ba kun la byams pa'i sems 'gyur te/ /kun tu bzang po'i smon lam kun btab cing / /chos rgyal ji bzhin bdag cag 'gyur bar bya/ /sangs rgyas kyi byin gyi rlabs</text></item>
<item><p>154a5</p><section>phal chen</section><text>kyis de'i sgra la thogs pa med pas 'jig rten gyi khams thams cad du khyab par gyur te/ de thos pa'i sems can tshad med pa rnams kyang byang chub tu smon lam btab par gyur to/ /de yang pha dang ma dang lhan cig tu 'khor thams cad dang / sems can bye ba</text></item>
<item><p>154a6</p><section>phal chen</section><text>khrag khrig brgya stong de dag gis bskor cing mdun du byas te/ rin po che'i gdugs kyi sprin lngas nam mkha' thams cad kun nas yog par byas te/ bcom ldan 'das gang na ba der dong ngo / /'ongs pa de dag la bcom ldan 'das pha rol tu phyin pa'i spyan bzang po</text></item>
<item><p>154a7</p><section>phal chen</section><text>brgyan gyi rgyal po de bzhin gshegs pas chos kyi dbyings rang bzhin dri ma med pa'i rgyan ces bya ba'i mdo 'jig rten gyi khams kyi rdul shin tu phra ba snyed kyi mdo'i 'khor can yang dag par bstan to/ /des de thos nas tshul thams cad rnam par dag pa la 'jug par 'byung</text></item>
<item><p>154b1</p><section>phal chen</section><text>ba rab tu skyes so/ /ye shes kyi rim pa rnam par dag cing dri ma med pa'i snang ba zhes bya ba yang non par gyur to/ /pha rol tu phyin pa'i dkyil 'khor 'gro ba thams cad dga' bar lta ba'i rgyan ces bya bar yang zhugs par gyur to/ /zhing thams cad du yang yang dag</text></item>
<item><p>154b2</p><section>phal chen</section><text>par 'jug pa dang snang ba mtha' yas par mthong bas rnam par dag pa'i spyod pa'i dkyil 'khor la yang rab tu zhugs so/ /spyod pa'i dkyil 'khor bsod nams kyi sprin dri ma med pa'i 'od kyi rgyal mtshan ces bya ba la yang rab tu zhugs par gyur to/ /rjes su</text></item>
<item><p>154b3</p><section>phal chen</section><text>rtog pa'i dkyil 'khor chos kyi rgya mtsho 'byam klas pa thams cad snang ba zhes bya ba yang rjes su rtogs par gyur to/ /'jug pa'i dkyil 'khor ye shes chen po'i shugs kyi rgyan ces bya ba la yang rab tu zhugs so/ /rang 'byung du 'gyur ba shin tu mthong ba'i shugs</text></item>
<item><p>154b4</p><section>phal chen</section><text>kyi dbang bskur ba'i ye shes rgya mtsho la yang zhugs par gyur to/ /de bzhin gshegs pa'i yon tan rgya mtsho'i mtshan nyid kyi 'od rnam par snang ba'i snang ba chen pos kyang shin tu snang bar gyur to/ /smon lam gyi stobs tshad med pa la mos pa rgya mtsho'i snying po'i smon lam mngon par</text></item>
<item><p>154b5</p><section>phal chen</section><text>bsgrub pa'i ye shes kyi stobs la yang rnam par dag par gyur to/ /de nas de bzhin gshegs pa pha rol tu phyin pa'i spyan bzang po rgyan gyi rgyal pos byang chub sems dpa' gzi brjid chen po la tshigs su bcad de gsungs pa/ /legs so yon tan ye shes</text></item>
<item><p>154b6</p><section>phal chen</section><text>rgya mtsho can/ /sangs rgyas byang chub smon lam yang dag gnas/ /sems can kun gyi mgon dang gnas gyur pa'i/ /rgyal ba dam pa bsam gyis mi khyab 'gyur/ /ye shes rgya mtsho chen por mngon par byung / /chos kyi dbyings su thams cad rgyas byas</text></item>
<item><p>154b7</p><section>phal chen</section><text>te/ /sangs rgyas spyod yul rgya chen mi zad pa'i/ /bsam gyis khyab tshul la 'jug par 'gyur/ /sangs rgyas thams cad yon tan sprin mthong ba'i/ ye shes sa yang mi zad non par gyur/ /pha rol phyin pa rgya mtsho kun gyi tshul/ /grags pa</text></item>
<item><p>155a1</p><section>phal chen</section><text>chen po yongs su rgyas par byed/ /gzungs kyi tshul rnams rgya mtsho mang po dang / /tha dad yang dag shes tshul mi zad dang / /spyod pa smon lam khyod kyis mngon bsgrubs pas/ /gzhal med ye shes ldan par khyod 'gyur ro/ /</text></item>
<item><p>155a2</p><section>phal chen</section><text>ting nge 'dzin gyi rgya mtshor 'jug par 'gyur/ /smon lam rgya mtsho'i nang du khyod skyes te/ /rnam 'phrul 'di la'ang shin tu 'byung bar 'gyur/ /'di ni sangs rgyas chos nyid bsam mi khyab/ /chos dbyings dam pa bsam gyis mi khyab pa'i/ /</text></item>
<item><p>155a3</p><section>phal chen</section><text>bsam pa rgya chen rnam par sbyangs byas te/ /sangs rgyas sprin la rnam par blta bar gyis/ /rgya mtsho'i zhing rnams dri med rnam par sbyongs/ /nga yi byang chub spyod la 'jug par gyis/ /sngon gyi sbyor tshul rgya mtsho mang po yi/ /spyod pa ngas ni ji</text></item>
<item><p>155a4</p><section>phal chen</section><text>ltar rnam sbyangs pa/ /de 'dra'i tshul yang khyod kyis shes par gyis/ /zhing rnams re rer sangs rgyas mang po ngas/ /rgya mtsho brgya mang shin tu mchod pa byas/ /sngon spyod de yi 'bras bu 'di yin to/ /'di 'dra dri ma med pa'i rgyan la ltos /</text></item>
<item><p>155a5</p><section>phal chen</section><text>las kyi rgya mtsho mi zad rgya chen dang / /zhing rnams rgya mtsho dag bya'i spyod pa dang / /smon lam bsam yas go ca bgos pas na/ /'di rnams 'di 'dra'i rnam par 'phrul par 'gyur/ /sangs rgyas rgya mtsho ma lus mchod byas shing / /zhing rnams rgya chen rgya</text></item>
<item><p>155a6</p><section>phal chen</section><text>mtsho sbyangs byas nas/ /bskal pa 'byam klas kun tu sbyangs byas shing / /rgyal ba yon tan 'od chen mnga' bar 'gyur/ /kye rgyal ba'i sras dag de bzhin gshegs pa pha rol tu phyin pa'i spyan bzang po rgyan gyi rgyal po de yongs su mya ngan las 'das nas blta na</text></item>
<item><p>155a7</p><section>phal chen</section><text>dga' ba shin tu gtsang ba'i bdag po de yang dus byas par gyur te/ rgyal bu gzhon nu gzi brjid chen pos 'khor los sgyur ba'i rgyal srid thob par gyur to/ /nags tshal chen po yal ga'i dkyil 'khor rin po che'i me tog rgyas pa zhes bya ba der yang de bzhin</text></item>
<item><p>155b1</p><section>phal chen</section><text>gshegs pa bsod nams rgya mtsho shin tu 'phags shing zil gyis mi non pa zhes bya ba gsum pa byung bar gyur te/ des de bzhin gshegs pa de mngon par 'tshang rgya ba'i rnam par 'phrul pa mthong nas/ 'khor thams cad dang dpung gi yan lag bzhi'i tshogs dang /</text></item>
<item><p>155b2</p><section>phal chen</section><text>rin po che bdun dang / grong gi dang yul mir bcas te/ bcom ldan 'das de bzhin gshegs pa bsod nams rgya mtsho shin tu 'phags shing zil gyis mi non pa gang na bzhugs pa der dong nas/ des bcom ldan 'das de la rin po che'i khang pa brtsegs pa/ spos dang nor</text></item>
<item><p>155b3</p><section>phal chen</section><text>bu thams cad kyi rgyan gyi snying po zhes bya ba phul lo/ /der de bzhin gshegs pa des kun tu blta ba'i spyod pa byang chub sems dpa'i spyod pa snang ba zhes bya ba'i mdo/ 'jig rten gyi khams rgya mtsho'i rdul shin tu phra ba snyed kyi mdo'i 'khor dang bcas pa'ang yang dag par bshad</text></item>
<item><p>155b4</p><section>phal chen</section><text>par gyur to/ /de thos nas byang chub sems dpa' gzi brjid chen pos/ bsod nams chen po'i rnam par snang ba zhes bya ba'i ting nge 'dzin rab tu thob po/ /ting nge 'dzin de thob nas kyang dus gsum gyi byang chub sems dpa' thams cad kyi bsod nams rgya mtsho mngon du</text></item>
<item><p>155b5</p><section>phal chen</section><text>gyur to/ /de nas bcom ldan 'das de bzhin gshegs pa bsod nams rgya mtsho shin tu 'phags shing zil gyis mi non pas 'khor gyi dkyil 'khor thams cad la rnam par gzigs te/ byang chub sems dpa' gzi brjid chen po la tshigs su bcad de gsungs</text></item>
<item><p>155b6</p><section>phal chen</section><text>pa/ /yon tan bsod nams kun gyi gzi brjid can/ /byang chub mchog gi smon lam yid ldan pa/ /'gro ba kun la snying rje rgya mtsho yis/ /nga yi drung du khyod 'ongs legs so legs/ /snying rje'i snying po khyod ni sems can rnams/ /sdug</text></item>
<item><p>155b7</p><section>phal chen</section><text>bsngal gyur pa kun grol don zhugs pas/ /'gro ba kun gyi mgon dang skyabs su 'gyur/ /byang chub spyod pa'i tshul yang de yin no/ /byang chub sems dpa' shin tu brtan pa rnams/ /skyo med yid kyis spyod pa spyad pa dag /mchog tu gyur cing dam pa chags</text></item>
<item><p>156a1</p><section>phal chen</section><text>med pa'i/ /ye shes 'di 'dra shin tu thob par 'gyur/ /de ltar khyod ni kun tu bzang po yi/ /mthu chen smon lam spyod par zhugs pas na/ /bsod nams 'od dang bsod nams dpal yin te/ bsod nams 'byung gnas bsod nams</text></item>
<item><p>156a2</p><section>phal chen</section><text>mchog kyang yin/ /bsam gyis khyab rgyal ba rgya mtsho dag /mtha' dang dbus med pa ni khyod kyis shes/ /mtha' dang dbus med de dag mthong gyur nas/ /de dag bsod nams rgya mtsho rtogs par 'gyur/ /khyod kyis phyogs bcu'i zhing rnams thams cad kyi/ /rgyal</text></item>
<item><p>156a3</p><section>phal chen</section><text>ba'i sprin rnams kun kyang shin tu mthong / /de dag spyod pa rgya mtsho thams cad kyang / /sngon chad ji ltar spyad pa bzhin du mthong / /'di tshul rgya mtsho 'di la su zhugs shing / /ye shes sa la su dag gnas gyur pa/ /de dag sangs rgyas kun gyi rjes slob cing / /</text></item>
<item><p>156a4</p><section>phal chen</section><text>thams cad gzigs par gdon za bar 'gyur/ /khyod ni zhing kun rgya mtsho'i rdul snyed kyi/ /bskal pa rgya mtshor spyod pa rab spyod nas/ /rgyal ba kun gyi sngon spyad rgya mtsho rnams/ /bslabs nas rang byung nyid du 'gyur bar 'ongs/ /zhing rnams rgya mtsho</text></item>
<item><p>156a5</p><section>phal chen</section><text>yongs su dag pa rnams/ /phyogs bcu dag tu ji ltar mthong ba bzhin/ /khyod kyi zhing yang rnam par dag 'gyur te/ /smon lam kun kyang shin tu sgrog par 'gyur/ /'khor gyi rgya mtsho 'di dag thams cad kyang / /khyod kyi smon lam thos gyur rab tu dga'/ /</text></item>
<item><p>156a6</p><section>phal chen</section><text>kun tu bzang po'i spyod pa'i lam dag gis/ /byang chub mchog la rab tu 'jug par 'gyur/ /mtha' dang dbus zhing rnams 'byam klas par/ /bskal pa rgya mtsho dag tu spyad pa spyod/ /kun tu bzang po'i spyod pa thams cad dang / /smon lam rnams kyang yongs</text></item>
<item><p>156a7</p><section>phal chen</section><text>su rdzogs par gyis/ /nags tshal chen po yal ga'i dkyil 'khor rin po che'i me tog rgyas pa de nyid du/ de bzhin gshegs pa grags pa rnam par grags pa'i spyan pad mo'i dpal zhes bya ba byung bar gyur to/ /rgyal po gzi brjid chen po de yang de nas shi 'phos nas/ rgya mtsho'i</text></item>
<item><p>156b1</p><section>phal chen</section><text>steng na lha'i grong khyer rin po che zhi ba'i gnas shes bya bar phyin te/ der bsod nams dri ma med pa'i dpal zhes bya ba lha'i rgyal po chen por gyur to/ /de nas de lha'i 'khor gyi tshogs chen po dang bcas te/ rin po che'i me tog gi sprin gyi char 'bebs shing / bcom ldan</text></item>
<item><p>156b2</p><section>phal chen</section><text>'das de bzhin gshegs pa grags pa rnam par grags pa'i spyan pad+mo'i dpal gang na bzhugs pa der dong ngo / /der bcom ldan 'das de bzhin gshegs pa grags pa rnam par grags pa'i spyan pad+mo'i dpal gyis tshul yangs pa'i sgo kun tu rnam par snang ba zhes bya ba'i mdo/ /'jig</text></item>
<item><p>156b3</p><section>phal chen</section><text>rten gyi khams rgya mtsho'i rdul shin tu phra ba snyed kyi mdo'i 'khor dang bcas pa yang dag par ston to/ /des de dag thos nas dga' ba'i snying po kun nas sgo zhes bya ba'i ting nge 'dzin rab tu thob po/ /chos thams cad kyi tshul rgya mtsho'i dbyings su yang zhugs par gyur to/ /</text></item>
<item><p>156b4</p><section>phal chen</section><text>rnam par snang mdzad kyi le'u zhes bya ba ste/ bcu pa'o// //sangs rgyas rmad ga cad ces bya ba shin tu rgyas pa chen po'i mdo/ /bam po bcu gsum pa/ /bcom ldan 'das 'jig rten gyi khams rgya mtsho ni/ de bzhin gshegs pa ye shes</text></item>
<item><p>156b5</p><section>phal chen</section><text>gang chen mtsho rnam par snang mdzad kyi phyag gi mthil gyi snying po la rab tu gnas pa/ sangs rgyas kyi sku'i dbyibs ltar 'dug pa/ 'jig rten gyi khams ri rab ni kun tu bzang po tshangs pa'i lha'i lus kyi dbyibs ltar 'dug pa/ stong gsum gyi stong chen po'i 'jig</text></item>
<item><p>156b6</p><section>phal chen</section><text>rten gyi khams ni yongs su 'dzin pa/ gzhan 'phrul dbang byed kyi lha'i lus kyi dbyibs ltar 'dug pa/ stong gnyis kyi 'jig rten gyi khams kyi lhan cig spyod pa/ 'phrul dga'i lha'i lus kyi dbyibs ltar 'dug pa/ stong gi 'jig rten gyi khams ni kun tu spyod pa/ dga' ldan</text></item>
<item><p>156b7</p><section>phal chen</section><text>gyi lha'i lus kyi dbyibs ltar 'dug pa/ gling bzhi pa'i 'jig rten gyi khams ni gnas kyi dam pa/ mtshe ma'i lha'i lus kyi dbyibs ltar 'dug pa/ gling ni byang chub kyi rgyal mtshan sum cu rtsa gsum gyi lha'i lus kyi dbyibs ltar 'dug pa/ grong rdal ni</text></item>
<item><p>157a1</p><section>phal chen</section><text>mdzod mtha' yas pa khang pa brtsegs pa'i dbyibs ltar 'dug pa/ bza' shing gi ra ba ni mya ngan dang bral ba snying po byang chub mya ngan med pa'i dbyibs su 'dug pa/ khang pa brtsegs pa ni kun nas smad du med pa'i 'jig rten</text></item>
<item><p>157a2</p><section>phal chen</section><text>gyi khams rang bzhin chos nyid kyis gnas pa'i dbyibs su 'dug pa na bzhugs te/ 'jig rten gyi khams rgya mtsho de ni 'jig rten gyi khams rgya mtsho tshad med pas kun nas bskor ba ste/ 'di ltar de bzhin gshegs pa'i phyag gi mthil gyi snying po la gnas par ming</text></item>
<item><p>157a3</p><section>phal chen</section><text>mthun pa/ 'jig rten gyi khams rgya mtsho bcu'i rdul shin tu phra ba snyed kun kyang de bzhin gshegs pa'i sku'i dbyibs su 'dug pa sha stag dang / gzhung de bzhin du byang chub sems dpa' dang / rang sangs rgyas dang nyan thos kyi lag gi mthil gyi snying po</text></item>
<item><p>157a4</p><section>phal chen</section><text>la rab tu gnas par ming mthun pa thams cad kyang / nyan thos kyi lus kyi dbyibs su 'dug pa sha stag dang / gzhung de bzhin du lha dang klu dang gnod sbyin dang / dri za dang lha ma yin dang / nam mkha' lding dang mi 'am ci dang / lto 'phye chen po dang / mi</text></item>
<item><p>157a5</p><section>phal chen</section><text>dang mi ma yin pa'i lag gi mthil gyi snying po la rab tu gnas par ming mthun pa thams cad kyang mi ma yin pa'i lus kyi dbyibs su 'dug pa sha stag gis yongs su bskor ba ste/ 'jig rten gyi khams rgya mtsho de ni sangs rgyas kyi sa rgya mtsho 'jig rten gyi khams rgya mtsho bcu'i</text></item>
<item><p>157a6</p><section>phal chen</section><text>rdul shin tu phra ba snyed kyi mgo dang ldan pa'o/ /sangs rgyas kyi gnas 'phos pa/ rgya mtsho 'jig rten gyi khams rgya mtsho bcu'i rdul shin tu phra ba snyed kyi mgul dang ldan pa'o/ /sangs rgyas kyi tshogs kyi rgya mtsho 'jig rten gyi khams rgya mtsho bcu'i rdul shin tu phra</text></item>
<item><p>157a7</p><section>phal chen</section><text>ba snyed kyi phrag pa'i lhun dang ldan pa'o/ /byang chub sems dpa'i sa rgya mtsho 'jig rten gyi khams rgya mtsho bcu'i rdul shin tu phra ba snyed kyi lag pa dang ldan pa'o/ /snying rje chen po rgya mtsho 'jig rten gyi khams rgya mtsho bcu'i rdul shin tu phra ba snyed kyi snying dang ldan</text></item>
<item><p>157b1</p><section>phal chen</section><text>pa'o/ /de bzhin gshegs pa'i rnam par grol ba chen po rgya mtsho 'jig rten gyi khams rgya mtsho bcu'i rdul shin tu phra ba snyed kyi lto dang ldan pa'o/ /nyan thos dang rang sangs rgyas kyi rnam par grol ba rgya mtsho 'jig rten gyi khams rgya mtsho bcu'i rdul shin tu phra ba</text></item>
<item><p>157b2</p><section>phal chen</section><text>snyed kyi ba spu'i bu ga dang ldan pa'o/ /rang sangs rgyas kyis rgya mtsho 'jig rten gyi khams rgya mtsho bcu'i rdul shin tu phra ba snyed kyi sta zur dang ldan pa'o/ /nyan thos kyi sa 'jig rten gyi khams rgya mtsho bcu'i rdul shin tu phra ba snyed kyi brla dang ldan pa'o/ /'jig rten pa'i</text></item>
<item><p>157b3</p><section>phal chen</section><text>rnam par thar pa rgya mtsho 'jig rten gyi khams rgya mtsho bcu'i rdul shin tu phra ba snyed kyi byin pa dang ldan pa'o/ /sems can gyi khams kyi smon lam rgya mtsho 'jig rten gyi khams rgya mtsho bcu'i rdul shin tu phra ba snyed kyi rkang pa dang ldan pa ste/ 'jig rten gyi khams</text></item>
<item><p>157b4</p><section>phal chen</section><text>rgya mtsho de ni de bzhin gshegs pa ye shes gang chen mtsho rnam par snang mdzad sngon gyi smon lam rgya mtsho 'jig rten gyi khams rgya mtsho bcu'i rdul shin tu phra ba snyed kyi spyi gtsug dang ldan pa'o/ /chos kyi dbyings nam mkha'i 'jig rten gyi khams rgya mtsho bcu'i rdul shin tu</text></item>
<item><p>157b5</p><section>phal chen</section><text>phra ba snyed kyi 'phral ba dang ldan pa'o/ /de bzhin gshegs pa'i thugs rang bzhin gyis 'od gsal ba rgya mtsho 'jig rten gyi khams rgya mtsho bcu'i rdul shin tu phra ba snyed kyi mdzod spu dang ldan pa'o/ /byang chub kyi lam rgya mtsho 'jig rten gyi khams rgya mtsho bcu'i</text></item>
<item><p>157b6</p><section>phal chen</section><text>rdul shin tu phra ba snyed kyi smin tshugs dang ldan pa'o/ /de bzhin gshegs pa spyan gyi khams gang chen mtsho rnam par snang mdzad kyi dbang po rgya mtsho 'jig rten gyi khams rgya mtsho bcu'i rdul shin tu phra ba snyed kyi dang ldan pa'o/ /de bzhin gshegs</text></item>
<item><p>157b7</p><section>phal chen</section><text>pa snyan gyi khams gang chen mtsho rnam par snang mdzad kyi dbang po rgya mtsho 'jig rten gyi khams rgya mtsho bcu'i rdul shin tu phra ba snyed kyi rna ba dang ldan pa'o/ /de bzhin gshegs pa shangs kyi khams gang chen mtsho rnam par snang mdzad kyi dbang po rgya mtsho 'jig rten gyi</text></item>
<item><p>158a1</p><section>phal chen</section><text>khams rgya mtsho bcu'i rdul shin tu phra ba snyed kyi sna dang ldan pa'o/ /de bzhin gshegs pa ljags kyi khams gang chen mtsho rnam par snang mdzad kyi dbang po rgya mtsho 'jig rten gyi khams rgya mtsho bcu'i rdul shin tu phra ba snyed kyi lce dang ldan pa'o/ /de bzhin gshegs pa</text></item>
<item><p>158a2</p><section>phal chen</section><text>sku'i khams gang chen mtsho rnam par snang mdzad kyi dbang po rgya mtsho 'jig rten gyi khams rgya mtsho bcu'i rdul shin tu phra ba snyed kyi lus dang ldan pa'o/ /de bzhin gshegs pa thugs kyi khams gang chen mtsho rnam par snang mdzad kyi dbang po rgya mtsho 'jig rten gyi khams rgya mtsho bcu'i</text></item>
<item><p>158a3</p><section>phal chen</section><text>rdul shin tu phra ba snyed kyi yid dang ldan pa'o/ /de bzhin gshegs pa zhi ba rgya mtsho rnam par snang mdzad kyi sangs rgyas kyi sku sprul pa rgya mtsho 'jig rten gyi khams rgya mtsho bcu'i rdul shin tu phra ba snyed kyi skra dang ldan pa'o/ /de bzhin gshegs pa bdud 'dul ba dang nyan thos</text></item>
<item><p>158a4</p><section>phal chen</section><text>dang rang sangs rgyas kyi skur sprul pa rgya mtsho sangs rgyas kyi zhing rgya mtsho bcu'i rdul shin tu phra ba snyed kyi ba spu dang ldan pa'o/ /byang chub sems dpa'i dad pa'i dbang po rgya mtsho 'jig rten gyi khams rgya mtsho bcu'i rdul shin tu phra ba snyed kyi mdog dang ldan pa'o/ /rnam par thar pa'i sgo 'jig rten gyi</text></item>
<item><p>158a5</p><section>phal chen</section><text>khams rgya mtsho bcu'i rdul shin tu phra ba snyed kyi kha dang ldan pa'o/ /chos kyi ro rgya mtsho 'jig rten gyi khams rgya mtsho bcu'i rdul shin tu phra ba snyed kyi skom dang ldan pa'o/ /sems can yongs su smin pa rgya mtsho 'jig rten gyi khams rgya mtsho bcu'i rdul shin tu phra ba</text></item>
<item><p>158a6</p><section>phal chen</section><text>snyed kyi zas dang ldan pa'o/ /'jig rten gyi khams rgya mtsho de ni 'jig rten gyi khams rgya mtsho tshad med pa'i rgyan dang ldan pa ste/ 'di ltar 'jig rten gyi khams rgya mtsho'i sprin 'jig rten gyi khams rgya mtsho bcu'i rdul shin tu phra ba snyed kyi sa kun nas yog par</text></item>
<item><p>158a7</p><section>phal chen</section><text>khebs pa'o/ /'jig rten gyi khams me tog gi sprin rgya mtsho 'jig rten gyi khams rgya mtsho bcu'i rdul shin tu phra ba snyed kyi char mngon par 'bab pa'o/ /'jig rten gyi khams rgya mtsho'i dril bu'i dra ba 'jig rten gyi khams rgya mtsho bcu'i rdul shin tu phra ba snyed kun</text></item>
<item><p>158b1</p><section>phal chen</section><text>tu bres pa'o/ /'jig rten gyi khams rgya mtsho'i bla re 'jig rten gyi khams rgya mtsho bcu'i rdul shin tu phra ba snyed rnam par bkram pa'o/ /'jig rten gyi khams rgya mtsho'i gdugs dang rgyal mtshan dang ba dan 'jig rten gyi khams rgya mtsho bcu'i rdul shin tu phra ba snyed kyi</text></item>
<item><p>158b2</p><section>phal chen</section><text>kun tu khengs par bkang ba'o/ /'jig rten gyi khams rgya mtsho de ni kha dog gi chu rgya mtsho 'jig rten gyi khams rgya mtsho bcu'i rdul shin tu phra ba snyed kyi snying po dang ldan pa'o/ /de bzhin du gzugs dang sgra dang dri dang ro dang reg bya dang chos kyi chu rgya mtsho 'jig rten gyi khams rgya</text></item>
<item><p>158b3</p><section>phal chen</section><text>mtsho bcu'i rdul shin tu phra ba snyed kyi snying po dang ldan pa'o/ /mig sna tshogs kyi chu rgya mtsho 'jig rten gyi khams rgya mtsho bcu'i rdul shin tu phra ba snyed kyi snying po dang ldan pa'o/ /de bzhin du rna ba dang sna dang lce dang lus dang yid kyi chu rgya mtsho 'jig rten gyi khams rgya mtsho bcu'i rdul</text></item>
<item><p>158b4</p><section>phal chen</section><text>shin tu phra ba snyed kyi snying po dang ldan pa'o/ /kha dog gi chu rgya mtsho re re nas yid kyi chu rgya mtsho'i bar re re las kyang me tog ut+pa la dang / pad mo dang / ku mu ta dang / pun da ri ka 'jig rten gyi khams rgya mtsho bcu'i rdul shin tu phra ba snyed mngon par 'thon te/</text></item>
<item><p>158b5</p><section>phal chen</section><text>me tog ut+pa la de dag re re dang / me tog pun da ri ka de dag re re la 'ang me tog ut+pa la'i 'khor dang / me tog pun da ri ka'i 'khor gyi bar du 'jig rten gyi khams rgya mtsho bcu'i rdul shin tu phra ba snyed dag dang ldan pa ste/ me tog ut+pa la dang / me tog pun</text></item>
<item><p>158b6</p><section>phal chen</section><text>da ri ka'i bar de dag re re las kyang 'jig rten gyi khams ri rab rnam par phye ba/ 'jig rten gyi khams rgya mtsho bcu'i rdul shin tu phra ba snyed mngon par byung ba dag ste/ 'jig rten gyi khams kyi ri'i rgyan dang / 'jig rten gyi khams kyi pad mo'i tshal dang / 'jig</text></item>
<item><p>158b7</p><section>phal chen</section><text>rten gyi khams kyi smyig ma'i tshal mang po dag kyang mngon par 'thon pa sha stag go /ci'i phyir kha dog gi chu rgya mtsho rnams la/ kha dog gi chu rgya mtsho zhes bya ba gang zhe na/ de dag tu sems can gang yang rung ste/ chu 'thung ba 'am khrus byas pa de dag thams cad kyis</text></item>
<item><p>159a1</p><section>phal chen</section><text>'jig rten gyi khams rgya mtsho 'di'i gzugs su snang ba 'das pa'am ma 'ongs pa'am da ltar byung ba'am nang gi'am phyi'i'am/ che ba'am/ chung ba'am/ bzang ba'am ngan pa'am/ rgyang ring po 'am thag nye ba'ang rung ste/ gang ji</text></item>
<item><p>159a2</p><section>phal chen</section><text>snyed yod pa de dag thams cad khongs na snang bar so so'i mig gis mngon par mthong bas/ de'i phyir kha dog gi chu rgya mtsho rnams la/ kha dog gi chu rgya mtsho zhes bya ste/ de bzhin du gzugs dang sgra dang dri dang ro dang reg bya dang / chos kyi chu rgya mtsho dag kyang shes par bya'o</text></item>
<item><p>159a3</p><section>phal chen</section><text>ci'i phyir gi chu rgya mtsho la mig gi chu rgya mtsho zhes bya zhe na/ de dag tu sems can gang yang rung ste/ chu 'thung ba dang khrus byed pa de dag thams cad kyis 'jig rten gyi khams rgya mtsho mang po 'jig rten gyi khams rgya mtsho bcu'i rdul shin tu phra ba snyed dag na gzugs</text></item>
<item><p>159a4</p><section>phal chen</section><text>su snang ba 'das pa'am/ ma 'ongs pa'am/ da ltar byung ba'am/ nang gi'am/ phyi'i 'am che ba'am chung ba'am bzang ba'am ngan pa'am/ rgyang ring po'am thag nye ba'ang rung ste/ gang ji snyed yod pa de dag thams cad nang na snang bar rang rang gi</text></item>
<item><p>159a5</p><section>phal chen</section><text>dang / gzhan gyi gis mngon par mthong bas de'i phyir mig gi chu rgya mtsho rnams la mig gi chu rgya mtsho zhes bya ba ste/ de bzhin du rna ba dang sna dang lce dang / lus dang yid kyi chu rgya mtsho dag kyang shes par bya'o/ /'jig rten gyi khams de ni 'jig rten gyi</text></item>
<item><p>159a6</p><section>phal chen</section><text>khams rgya mtsho'i gzugs brnyan 'jig rten gyi khams rgya mtsho bcu'i rdul shin tu phra ba snyed kyis lhun shin tu brgyan pa ste/ sems can gyi khams rgya mtsho rab tu snang ba'i dpe byad bzang po 'jig rten gyi khams rgya mtsho bcu'i rdul shin tu phra ba snyed kyis rnam par</text></item>
<item><p>159a7</p><section>phal chen</section><text>gsal bar byas pa'i lus can no/ /chos kyi dbyings rgya mtsho zab mo 'jig rten gyi khams rgya mtsho bcu'i rdul shin tu phra ba snyed kyi mtshan dang ldan pa'o/ /'jig rten gyi khams rgya mtsho de ni 'jig rten gyi khams rgya mtsho mang po 'jig rten gyi khams rgya mtsho bcu'i rdul shin</text></item>
<item><p>159b1</p><section>phal chen</section><text>tu phra ba snyed du/ rdul shin tu phra ba re re la yang gzugs brnyan rab tu snang bar 'byung ba'o/ /ci'i phyir na 'jig rten gyi khams rgya mtsho de bzhin gshegs pa'i phyag gi mthil gyi snying po la rab tu gnas pa de la/ de bzhin gshegs pa'i phyag gi mthil gyi</text></item>
<item><p>159b2</p><section>phal chen</section><text>snying po la/ rab tu gnas pa'i 'jig rten gyi khams rgya mtsho zhes bya zhe na/ bcom ldan 'das de bzhin gshegs pa ye shes gang chen mtsho rnam par snang mdzad de'i phyag gi mthil na rdul shin tu phra ba'i snying po zhes bya ba yod de/ de'i nang na rnam par shes pa'i khams rgya</text></item>
<item><p>159b3</p><section>phal chen</section><text>mtsho 'jig rten gyi khams rgya mtsho bcu'i rdul shin tu phra ba snyed yod de/ de dag gi steng na chos kyi dbyings rgya mtsho mtha' yas pa zhes bya ba 'jig rten gyi khams rgya mtsho bcu'i rdul shin tu phra ba snyed rab tu gnas so/ /de dag gi steng na nam mkha'i dbyangs rgya mtshos</text></item>
<item><p>159b4</p><section>phal chen</section><text>mtshams yongs su chad pa med pa zhes bya ba'i 'jig rten gyi khams rgya mtsho bcu'i rdul shin tu phra ba snyed rab tu gnas so/ /de dag gi steng na khams rgya mtsho drag shul can zhes bya ba 'jig rten gyi khams rgya mtsho bcu'i rdul shin tu phra ba snyed rab tu gnas so/ /de</text></item>
<item><p>159b5</p><section>phal chen</section><text>dag gi steng na chu'i khams kyi rgya mtsho sbrang rtsi can zhes bya ba 'jig rten gyi khams rgya mtsho bcu'i rdul shin tu phra ba snyed rab tu gnas so/ /de dag gi steng na sa'i khams rgya mtsho rin po che'i snying po can zhes bya ba 'jig rten gyi khams rgya mtsho bcu'i rdul shin tu phra ba</text></item>
<item><p>159b6</p><section>phal chen</section><text>snyed rab tu gnas so/ /de dag gi steng nas me tog mtshan ma med pa las skyes pa zhes bya ba 'jig rten gyi khams rgya mtsho bcu'i rdul shin tu phra ba snyed mngon par 'thon te/ me tog de dag kyang so so nas 'jig rten gyi khams rgya mtsho bcu'i rdul shin tu phra ba snyed kyi 'jig</text></item>
<item><p>159b7</p><section>phal chen</section><text>rten gyi khams rgya mtsho tsam gyi tha gru dang ldan pa dag ste/ de dag gi steng na 'jig rten gyi khams rgya mtsho 'di gnas pas/ de'i phyir 'jig rten gyi khams rgya mtsho de bzhin gshegs pa'i phyag gi mthil gyi snying po la rab tu gnas pa de la de bzhin gshegs pa'i</text></item>
<item><p>160a1</p><section>phal chen</section><text>phyag gi mthil gyi snying po la rab tu gnas pa'i 'jig rten gyi khams rgya mtsho zhes bya'o/ /de ltar de dag la sogs pa 'jig rten gyi khams rgya mtsho de ni yon tan tshad med pa dang ldan pa ste/ mdor na 'jig rten gyi khams</text></item>
<item><p>160a2</p><section>phal chen</section><text>rgya mtsho mang po 'jig rten gyi khams rgya mtsho bcu'i rdul shin tu phra ba snyed dag na yon tan ji snyed yod pa'i yon tan de snyed ni 'jig rten gyi khams rgya mtsho de na yod do/ /'jig rten gyi khams rgya mtsho de na 'jig rten gyi khams ri rab kun tu bzang po zhes bya ba tshangs pa'i</text></item>
<item><p>160a3</p><section>phal chen</section><text>lha'i lus kyi dbyibs su 'dug pa/ 'jig rten gyi khams ri rab 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa yod de/ 'jig rten gyi khams ri rab kun tu bzang po de ni 'jig rten gyi khams rgya mtsho'i spos mngon par 'phags</text></item>
<item><p>160a4</p><section>phal chen</section><text>pa 'jig rten gyi khams rgya mtsho bcu'i rdul shin tu phra ba snyed dang ldan pa'o/ /'jig rten gyi khams rgya mtsho'i bang rim chen po'i khri 'phang du 'dug pa/ 'jig rten gyi khams rgya mtsho bcu'i rdul shin tu phra ba snyed dang ldan pa'o/ /'jig rten gyi khams rgya mtsho'i</text></item>
<item><p>160a5</p><section>phal chen</section><text>ngos 'jig rten gyi khams rgya mtsho bcu'i rdul shin tu phra ba snyed dang ldan pa'o/ /de ci'i phyir zhe na/ 'jig rten gyi khams ri rab kun tu bzang po de la kun tu bzang po zhes bya zhe na/ 'jig rten gyi khams ri rab kun tu bzang po de ni yongs su ma dag pa'i 'jig rten</text></item>
<item><p>160a6</p><section>phal chen</section><text>gyi khams gang yang de der sems can gang ji snyed skyes pa de dag thams cad chos gang dang gang la yongs su par byed pa'i pa de dang des kun tu bzang po'i spyod pa yongs su rdzogs par 'gyur bas/ de'i phyir 'jig rten gyi khams ri rab kun tu bzang po de la kun tu</text></item>
<item><p>160a7</p><section>phal chen</section><text>bzang po zhes bya'o/ /'jig rten gyi khams ri rab de ni de ltar de dag la sogs pa yon tan tshad med pa dag dang ldan pa ste/ mdor na 'jig rten gyi khams rgya mtsho de na yon tan ji snyed cig yod pa de snyed kyi yon tan ni/ 'jig rten gyi khams ri rab kun</text></item>
<item><p>160b1</p><section>phal chen</section><text>tu bzang po de na yod do/ /'jig rten gyi khams ri rab kun tu bzang po de na/ stong gsum gyi stong chen po'i 'jig rten gyi khams yongs su 'dzin pa zhes bya ba gzhan 'phrul dbang byed kyi lha'i lus kyi dbyibs su 'dug pa/ stong gsum gyi stong chen po'i 'jig rten gyi</text></item>
<item><p>160b2</p><section>phal chen</section><text>khams mang po 'jig rten gyi khams rgya mtsho bcu'i rdul shin tu phra ba snyed kyi 'khor gyis bskor ba yod de/ stong gsum gyi stong chen po'i 'jig rten gyi khams yongs su 'dzin pa de ni lha'i rnam par dgod pa 'jig rten gyi khams rgya mtsho bcu'i rdul shin tu phra ba snyed la</text></item>
<item><p>160b3</p><section>phal chen</section><text>rab tu gnas so/ /de bzhin du klu dang gnod sbyin dang dri za dang lha ma yin dang / nam mkha' lding dang mi 'am ci dang lto 'phye chen po dang mi dang mi ma yin pa'i rnam par dgod pa 'jig rten gyi khams rgya mtsho bcu'i rdul shin tu phra ba snyed la rab tu gnas so/ /sangs</text></item>
<item><p>160b4</p><section>phal chen</section><text>rgyas kyi rnam par dgod pa'i 'jig rten gyi khams rgya mtsho bcu'i rdul shin tu phra ba snyed la rab tu gnas pa'o/ /de bzhin du byang chub sems dpa' dang / rang sangs rgyas dang nyan thos kyi rnam par dgod pa 'jig rten gyi khams rgya mtsho bcu'i rdul shin tu phra ba snyed la rab</text></item>
<item><p>160b5</p><section>phal chen</section><text>tu gnas pa'o/ /stong gsum gyi stong chen po'i 'jig rten gyi khams yongs su 'dzin pa zhes bya ba der sems can gang ji snyed cig skyes pa de dag kyang 'du shes tha dad pa ma gtogs par lam gyi rgyud tha dad pa med do/ /skye gnas tha dad pa med do theg pa tha dad pa med do/ /</text></item>
<item><p>160b6</p><section>phal chen</section><text>stong gsum gyi stong chen po'i 'jig rten gyi khams yongs su 'dzin pa zhes bya ba de la ci'i phyir yongs su 'dzin pa zhes bya zhe na/ stong gsum gyi stong chen po'i 'jig rten gyi khams yongs su 'dzin pa der sems can gang ji snyed skyes pa de dag thams cad la ngan song gi</text></item>
<item><p>160b7</p><section>phal chen</section><text>'jigs pa med/ theg pa dma' bar ltung ba'i 'jigs pa'ang med/ ser snar ltung ba'i 'jigs pa'ang med/ tshul khrims ngan par ltung ba'i 'jigs pa'ang med/ mi bzod par ltung ba'i 'jigs pa'ang med/ le lor ltung ba'i 'jigs pa'ang med/</text></item>
<item><p>161a1</p><section>phal chen</section><text>rnam par 'khrugs par ltung ba'i 'jigs pa'ang med/ shes rab 'chal bar ltung ba'i 'jigs pa 'ang med pas/ de'i phyir yongs su 'dzin pa'i stong gsum gyi stong chen po'i 'jig rten gyi khams la yongs su 'dzin pa zhes</text></item>
<item><p>161a2</p><section>phal chen</section><text>bya'o/ /de ltar de dag la sogs pa stong gsum gyi stong chen po'i 'jig rten gyi khams yongs su 'dzin pa de ni yon tan tshad med pa mang po dang ldan pa ste/ mdor na 'jig rten gyi khams ri rab kun tu bzang po na yon tan ji snyed cig yod pa de snyed kyi yon tan ni stong</text></item>
<item><p>161a3</p><section>phal chen</section><text>gsum gyi stong chen po'i 'jig rten gyi khams yongs su 'dzin pa na yod do/ /stong gsum gyi stong chen po'i 'jig rten gyi khams yongs su 'dzin pa de na stong gnyis kyi 'jig rten gyi khams lhan cig spyod pa zhes bya ba/ 'phrul dga'i lha'i dbyibs su</text></item>
<item><p>161a4</p><section>phal chen</section><text>'dug pa/ stong gnyis kyi 'jig rten gyi khams mang po 'jig rten gyi khams rgya mtsho bcu'i rdul shin tu phra ba snyed kyi 'khor gyis bskor ba yod de/ stong gnyis kyi 'jig rten gyi khams lhan cig spyod pa zhes bya ba de ni/ rtag tu de bzhin gshegs pa'i 'od rgya</text></item>
<item><p>161a5</p><section>phal chen</section><text>mtsho mang po dang mi 'bral lo/ rtag tu de bzhin gshegs pa'i ye shes kyi 'od zer dra ba rgya mtsho dang mi 'bral lo/ /rtag tu de bzhin gshegs pa'i sku rgya mtsho dang mi 'bral lo/ /rtag tu de bzhin gshegs pa'i gsung rgya mtsho dang mi 'bral lo/ /rtag tu de bzhin gsheg</text></item>
<item><p>161a6</p><section>phal chen</section><text>gshegs pa'i mngon par rdzogs par 'tshang rgya ba rgya mtsho dang mi 'bral lo/ /rtag tu de bzhin gshegs pa'i chos kyi 'khor lo bskor ba rgya mtsho dang mi 'bral lo/ /rtag tu de bzhin gshegs pa'i yongs su mya ngan las 'das pa chen po rgya mtsho dang mi 'bral lo/ /rtag tu mu</text></item>
<item><p>161a7</p><section>phal chen</section><text>stegs kyi gnas thams cad phu dud du bya ba rgya mtsho dang mi 'bral lo/ /rtag tu bdud kyi las thams cad yongs su gcod pa rgya mtsho dang mi 'bral lo/ /stong gnyis kyi 'jig rten gyi khams lhan cig spyod pa zhes bya ba der sems can gang ji snyed cig skyes pa de dag thams cad kyang</text></item>
<item><p>161b1</p><section>phal chen</section><text>ting nge 'dzin gyi sgo rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pa/ gzungs kyi sgo rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pa/ sa rgya mtsho 'jig rten gyi khams rgya mtsho bcu'i rdul shin tu phra ba snyed</text></item>
<item><p>161b2</p><section>phal chen</section><text>la rab tu gnas pa sha stag go/ /stong gnyis kyi 'jig rten gyi khams lhan cig spyod pa zhes bya ba de la ci'i phyir na lhan cig spyod pa zhes bya zhe na/ stong gsum gyi stong chen po'i 'jig rten gyi khams dang lhan cig 'grogs shing / 'jig rten gyi khams rgya mtsho mang</text></item>
<item><p>161b3</p><section>phal chen</section><text>po/ /'jig rten gyi khams rgya mtsho bcu'i rdul shin tu phra ba snyed kyi chos kyi dbyings rgya mtsho ji snyed pa de dag thams cad du rnam par spyod pas lhan cig spyod pa de la lhan cig spyod pa zhes bya'o/ /de ltar de dag las sogs pa stong gnyis kyi 'jig rten gyi khams lhan cig spyod</text></item>
<item><p>161b4</p><section>phal chen</section><text>pa de ni yon tan dpag tu med pa dang ldan pa ste/ mdor na stong gsum gyi stong chen po'i 'jig rten gyi khams yongs su 'dzin pa de na yon tan gang ji snyed yod pa de snyed kyi yon tan ni/ stong gnyis kyi 'jig rten gyi khams lhan cig spyod pa de na yod do/ stong gnyis</text></item>
<item><p>161b5</p><section>phal chen</section><text>kyi 'jig rten gyi khams lhan cig spyod pa zhes bya ba de na stong gi 'jig rten gyi khams kun tu spyod pa zhes bya ba dga' ldan gyi lha'i lus kyi dbyibs su 'dug pa/ stong gi 'jig rten gyi khams mang po 'jig rten gyi khams rgya mtsho bcu'i rdul shin tu phra ba snyed kyi 'khor</text></item>
<item><p>161b6</p><section>phal chen</section><text>gyis bskor ba yod de/ stong gi 'jig rten gyi khams kun tu spyod pa zhes bya ba de ni bde ba yod pa'i 'jig rten gyi khams kyi rgyan rgya mtsho 'jig rten gyi khams rgya mtsho bcu'i rdul shin tu phra ba snyed kyis rab tu brgyan pa/ de bzhin gshegs pa 'od kun tu mtha' yas kyi</text></item>
<item><p>161b7</p><section>phal chen</section><text>chos kyi sku 'jig rten gyi khams rgya mtsho bcu'i rdul shin tu phra ba snyed kyis rgyas par gang ba/ chos kyi dbyings rgya mtsho 'jig rten gyi khams rgya mtsho bcu'i rdul shin tu phra ba snyed kyis mngon par brlan pa ste/ stong gi 'jig rten gyi khams kun tu spyod pa zhes bya ba der sems</text></item>
<item><p>162a1</p><section>phal chen</section><text>can gang ji snyed skyes pa de dag thams cad kyang sbyin pa'i pha rol tu phyin pa rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pa sha stag ste/ de bzhin du tshul khrims dang bzod pa dang brtson 'grus dang bsam gtan dang / shes rab</text></item>
<item><p>162a2</p><section>phal chen</section><text>kyi pha rol tu phyin pa rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pa nas/ ye shes kyi pha rol tu phyin pa rgya mtsho 'jig rten gyi khams rgya mtsho bcu'i rdul shin tu phra ba snyed kyi bar la rab tu gnas pa mngon par shes pa rgya mtsho 'jig rten</text></item>
<item><p>162a3</p><section>phal chen</section><text>gyi khams rgya mtsho bcu'i rdul shin tu phra ba snyed la rab tu gnas pa/ sems can yongs su smin par bya ba rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pa/ byang chub kyi phyogs kyi chos rgya mtsho 'jig rten gyi khams rgya mtsho bcu'i rdul</text></item>
<item><p>162a4</p><section>phal chen</section><text>shin tu phra ba snyed la rab tu gnas pa sha stag go /ci'i phyir zhe na stong gi 'jig rten gyi khams kun tu spyod pa de la kun tu spyod pa zhes bya zhe na/ 'jig rten gyi khams rgya mtsho mang po 'jig rten gyi khams rgya mtsho bcu'i rdul shin tu phra ba snyed dag na/ chos kyi khams rgya mtsho dang /</text></item>
<item><p>162a5</p><section>phal chen</section><text>'jig rten gyi khams rgya mtsho dang / sangs rgyas kyi khams rgya mtsho dang / byang chub sems dpa'i khams rgya mtsho dang / sems can gyi khams rgya mtsho gang ji snyed pa de dag thams cad kun nas rnam par spyod pas kun tu spyod pa de la kun tu spyod pa zhes bya'o/ /de ltar</text></item>
<item><p>162a6</p><section>phal chen</section><text>de dag la sogs pa stong gi 'jig rten gyi khams kun tu spyod pa de ni/ yon tan tshad med pa dang ldan pa ste/ mdor na stong gnyis kyi 'jig rten gyi khams lhan cig spyod pa de na yon tan gang ji snyed yod pa'i yon tan de dag ni stong gi 'jig rten gyi khams kun tu spyod pa na</text></item>
<item><p>162a7</p><section>phal chen</section><text>yod do/ /stong gi 'jig rten gyi khams kun tu spyad pa zhes bya ba de na/ gling bzhi pa gnas kyi dam pa zhes bya ba mtshe ma'i lha'i lus kyi dbyibs su 'dug pa gling bzhi pa'i 'jig rten gyi khams mang po 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa</text></item>
<item><p>162b1</p><section>phal chen</section><text>yod de/ gling bzhi pa'i 'jig rten gyi khams gnas kyi dam pa zhes bya ba de ni snying po byang chub rgya mtsho'i rgyan 'jig rten gyi khams rgya mtsho bcu'i rdul shin tu phra ba snyed kyis rnam par brgyan pa ste/ snying po byang chub kyi rgyan de dag re re la yang seng ge'i khri rgya mtsho'i rgyan 'jig rten</text></item>
<item><p>162b2</p><section>phal chen</section><text>gyi khams rgya mtsho bcu'i rdul shin tu phra ba snyed rab tu gnas pa/ seng ge'i khri'i rgyan de dag re re la yang byang chub sems dpa' rgya mtsho 'jig rten gyi khams rgya mtsho bcu'i rdul shin tu phra ba snyed mang po 'khod pa ste/ gling bzhi pa'i 'jig rten gyi khams gnas</text></item>
<item><p>162b3</p><section>phal chen</section><text>kyi dam pa der sems can gang ji snyed skyes pa de dag thams cad kyang / byang chub sems dpa' kun tu bzang po'i lus dang spyod lam rgya mtsho 'jig rten gyi khams rgya mtsho bcu'i rdul shin tu phra ba snyed dang ldan pa/ sgo mtha' yas pa nas mngon par bsgrub pa'i mdo/ /</text></item>
<item><p>162b4</p><section>phal chen</section><text>'jig rten gyi khams rgya mtsho bcu'i rdul shin tu phra ba snyed yongs su 'dzin pa/ byang chub sems dpa' thams cad kyis 'jig rten gyi khams rgya mtsho bcu'i rdul shin tu phra ba snyed la rab tu gnas pa sha stag go /ci'i phyir na gling bzhi pa'i 'jig rten gyi khams gnas kyi dam pa zhes bya ba de la</text></item>
<item><p>162b5</p><section>phal chen</section><text>gnas kyi dam pa zhes bya zhe na/ stong gsum gyi stong chen po'i 'jig rten gyi khams yongs su 'dzin pa na/ sems can rnams kyi 'byung gnas dang gnas su bya ba'i gling bzhi pa'i 'jig rten gyi khams gang ji snyed yod pa de dag gi nang na 'di mchog tu bya bas na/ de'i phyir gling bzhi</text></item>
<item><p>162b6</p><section>phal chen</section><text>pa'i 'jig rten gyi khams gnas kyi dam pa zhes bya ba de la gnas kyi dam pa zhes bya'o/ /de ltar de dag las sogs pa gling bzhi pa'i 'jig rten gyi khams gnas kyi dam pa zhes bya ba de ni yon tan gzhal du med pa dang ldan pa ste/ mdor na stong gi 'jig rten gyi khams kun tu</text></item>
<item><p>162b7</p><section>phal chen</section><text>spyod pa na yon tan gang ji snyed yod pa'i yon tan de dag ni/ gling bzhi pa'i 'jig rten gyi khams gnas kyi dam pa de na yod do/ /gling bzhi pa'i 'jig rten gyi khams gnas kyi dam pa zhes bya ba de na gling byang chub kyi rgyal mtshan zhes bya ba sum cu rtsa gsum gyi lha'i lus kyi dbyibs</text></item>
<item><p>163a1</p><section>phal chen</section><text>su 'dug pa/ gling bzhi pa'i 'jig rten gyi khams rgya mtsho bcu'i rdul shin tu phra ba snyed kyi 'khor gyis bskor ba yod de/ gling byang chub kyi rgyal mtshan zhes bya ba de ni rin po che'i ri khang pa brtsegs pa ltar 'dug pa/ rgya mtsho</text></item>
<item><p>163a2</p><section>phal chen</section><text>mang po 'jig rten gyi khams rgya mtsho bcu'i rdul shin tu phra ba snyed kyis kun nas bskor ba/ de bzhin gshegs pa'i ye shes kyi 'od zer gyi dra ba rgya mtsho 'jig rten gyi khams rgya mtsho bcu'i rdul shin tu phra ba snyed kyis kun tu khyab pa chos kyi dbyings rgya mtsho 'jig rten gyi</text></item>
<item><p>163a3</p><section>phal chen</section><text>khams rgya mtsho bcu'i rdul shin tu phra ba snyed kyis mngon par brlan pa ste/ gling byang chub kyi rgyal mtshan zhes bya ba der sems can gang ji snyed skyes par gyur pa de dag thams cad kyang ting nge 'dzin gyi rgyan snying po byang chub kyi rgyan gyi dam par gyur pa/ 'jig rten gyi khams rgya</text></item>
<item><p>163a4</p><section>phal chen</section><text>mtsho bcu'i rdul shin tu phra ba snyed la rab tu gnas pa theg pa tha dad pas 'byung ba rgya mtsho 'jig rten gyi khams rgya mtsho bcu'i rdul shin tu phra ba snyed la mkhas pa/ chos kyi dbyings rgya mtsho tha mi dad pa/ 'jig rten gyi khams rgya mtsho bcu'i rdul shin tu phra ba snyed la rnam par spyod</text></item>
<item><p>163a5</p><section>phal chen</section><text>pa sha stag go /ci'i phyir na gling byang chub kyi rgyal mtshan de la byang chub kyi rgyal mtshan zhes bya zhe na/ gling byang chub kyi rgyal mtshan zhes bya ba de na byang chub kyi shing nam mkha'i rten zhes bya ba/ byang chub kyi shing 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa yod de der skad cig</text></item>
<item><p>163a6</p><section>phal chen</section><text>skad cig tu de bzhin gshegs pa 'jig rten gyi khams rgya mtsho bcu'i rdul shin tu phra ba snyed mngon par rdzogs par 'tshang rgya bas/ de'i phyir gling byang chub kyi rgyal mtshan de la byang chub kyi rgyal mtshan zhes bya'o/ /de ltar de dag las sogs pa gling byang chub kyi rgyal mtshan de ni yon</text></item>
<item><p>163a7</p><section>phal chen</section><text>tan tshad med pa dang ldan pa ste/ mdor na gling bzhi pa'i 'jig rten gyi khams gnas kyi dam pa de na/ gang ji snyed yod pa'i yon tan de dag ni gling byang chub kyi rgyal mtshan de na yod do/ /gling byang chub kyi rgyal mtshan de na grong rdal mdzod mtha' yas pa zhes bya ba khang pa brtsegs pa'i dbyibs su 'dug pa/</text></item>
<item><p>163b1</p><section>phal chen</section><text>grong rdal 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa yod de/ grong rdal mdzod mtha' yas pa zhes bya ba de ni de bzhin gshegs pa'i dgongs pa'i phyir rgya mtsho 'jig rten gyi khams rgya mtsho bcu'i rdul shin tu phra ba snyed phun sum tshogs pa</text></item>
<item><p>163b2</p><section>phal chen</section><text>dang ldan pa'o/ /de bzhin gshegs pa'i dgongs pa'i phyir rgya mtsho re re zhing yang ting nge 'dzin gyi 'obs rgya mtsho 'jig rten gyi khams rgya mtsho bcu'i rdul shin tu phra ba snyed kyis yongs su bskor ba'o/ /ting nge 'dzin gyi 'obs rgya mtsho de dag re re zhing yang de bzhin gshegs</text></item>
<item><p>163b3</p><section>phal chen</section><text>pa'i zhi gnas kyi chu rgya mtsho 'jig rten gyi khams rgya mtsho bcu'i rdul shin tu phra ba snyed kyis yongs su gang ba'o/ /de bzhin gshegs pa'i zhi gnas kyi chu rgya mtsho de dag re re zhing yang de bzhin gshegs pa'i ye shes dang yon tan gyi me tog ut+pa la dang / pad mo dang</text></item>
<item><p>163b4</p><section>phal chen</section><text>ku mu ta dang pun da ri ka 'jig rten gyi khams rgya mtsho bcu'i rdul shin tu phra ba snyed kyis kun nas khyab par gang ba'o/ /grong rdal mdzod mtha' yas pa de ni byang chub kyi sems rin po che shin tu rnam par dag pa'i pha gu rgya mtsho 'jig rten gyi khams rgya mtsho bcu'i rdul shin tu phra ba snyed</text></item>
<item><p>163b5</p><section>phal chen</section><text>las brtsigs pa/ sa bcu'i khang pa brtsegs pa dang / gzhal med khang gi phreng ba rgya mtsho 'jig rten gyi khams rgya mtsho bcu'i rdul shin tu phra ba snyed kyis rnam par phye ba ste/ grong rdal mdzod mtha' yas pa der sems can gang ji snyed skyes pa de dag thams cad kyang de</text></item>
<item><p>163b6</p><section>phal chen</section><text>bzhin gshegs pa rnam par snang mdzad kyi chos kyi sku dang ngang tshul rgya mtsho la rab tu zhugs pa/ skad cig skad cig cing sems can gyi khams sna tshogs 'jig rten gyi khams rgya mtsho bcu'i rdul shin tu phra ba snyed yongs su mya ngan las zlo ba 'jig rten gyi khams sna tshogs 'jig rten gyi</text></item>
<item><p>163b7</p><section>phal chen</section><text>khams rgya mtsho bcu'i rdul shin tu phra ba snyed kyi sdug bsngal gyi phung po rgya mtsho'i khur 'jig rten gyi khams rgya mtsho bcu'i rdul shin tu phra ba snyed bkur ba la yongs su skyo ba med pa sha stag go /ci'i phyir na grong rdal mdzod mtha' yas pa zhes bya ba de la mdzod mtha' yas pa zhes bya</text></item>
<item><p>164a1</p><section>phal chen</section><text>zhe na/ grong rdal mdzod mtha' yas pa de'i sa'i khams kyi rdul shin tu phra ba 'am/ chu'i khams kyi rdul shin tu phra ba 'am/ me'i khams kyi rdul shin tu phra ba 'am/ rlung gi khams kyi rdul shin tu phra ba 'am/ nam mkha'i khams kyi</text></item>
<item><p>164a2</p><section>phal chen</section><text>rdul shin tu phra ba yang rung ste/ de bzhin gshegs pa rnams kyis de dag la chos kyi mdzod rgya mtsho 'jig rten gyi khams rgya mtsho bcu'i rdul shin tu phra ba snyed ma bzhag pa de lta bu gang yang med pas de'i phyir grong rdal mdzod mtha' yas pa de la mdzod mtha' yas pa zhes bya'o/ /</text></item>
<item><p>164a3</p><section>phal chen</section><text>de ltar de dag las sogs pa grong rdal mdzod mtha' yas pa de ni yon tan tshad med pa dang ldan pa ste/ mdor na gling byang chub kyi rgyal mtshan na yon tan gang ji snyed yod pa'i yon tan de snyed ni grong rdal mdzod mtha' yas pa de na yod do/ /grong rdal mdzod mtha' yas pa</text></item>
<item><p>164a4</p><section>phal chen</section><text>de na bza' shing gi ra ba mya ngan dang bral ba zhes bya ba snying po byang chub mya ngan med pa'i dbyibs su 'dug pa/ bza' shing gi ra ba 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa yod de/ bza' shing gi ra ba mya ngan dang bral ba de na/</text></item>
<item><p>164a5</p><section>phal chen</section><text>nags tshal rgya mtsho 'jig rten gyi khams rgya mtsho bcu'i rdul shin tu phra ba snyed yod de/ nags tshal de dag kyang so so nas stong pa nyid kyi gser rgya mtsho 'jig rten gyi khams rgya mtsho bcu'i rdul shin tu phra ba snyed kyi rgyu las grub pa'o/ /chos kyi dbyings kyi 'od rgya mtsho</text></item>
<item><p>164a6</p><section>phal chen</section><text>'jig rten gyi khams rgya mtsho bcu'i rdul shin tu phra ba snyed kyi me tog dang ldan pa'o/ /rnam par rtog pa'i gnyen po rgya mtsho 'jig rten gyi khams rgya mtsho bcu'i rdul shin tu phra ba snyed kyi 'bras bu dang ldan pa'o/ /sems can gyi khams thams cad sdig pa las yongs su skyobs</text></item>
<item><p>164a7</p><section>phal chen</section><text>pa rgya mtsho 'jig rten gyi khams rgya mtsho bcu'i rdul shin tu phra ba snyed kyi lo ma dang ldan pa'o/ /sems can gyi khams yongs su mya ngan las zlo ba rgya mtsho 'jig rten gyi khams rgya mtsho bcu'i rdul shin tu phra ba snyed kyi grib ma bsil ba dang ldan pa'o/ /sems can gyi</text></item>
<item><p>164b1</p><section>phal chen</section><text>khams thams cad kyi bsam pa'i sa rgya mtsho 'jig rten gyi khams rgya mtsho bcu'i rdul shin tu phra ba snyed la snying rje chen po'i rtsa ba rab tu gnas pa'o/ /de bzhin gshegs pa rnam par snang mdzad ye shes gang chen mtsho'i sngon gyi smon lam rgya mtsho 'jig rten gyi khams rgya</text></item>
<item><p>164b2</p><section>phal chen</section><text>mtsho bcu'i rdul shin tu phra ba snyed kyi yal ga dang ldan pa'o/ /rang bzhin yongs su dag pa'i dar gyi lda ldi dang chun po rgya mtsho 'jig rten gyi khams rgya mtsho bcu'i rdul shin tu phra ba snyed kun tu bres pa'o/ /dri ma med cing yongs su dag pa'i gdugs dang / rgyal mtshan</text></item>
<item><p>164b3</p><section>phal chen</section><text>dang / ba dan rgya mtsho 'jig rten gyi khams rgya mtsho bcu'i rdul shin tu phra ba snyed mngon par bsgreng ba'o/ /bza' shing gi ra ba mya ngan dang bral ba de ni rdzing rgya mtsho 'jig rten gyi khams rgya mtsho bcu'i rdul shin tu phra ba snyed kyis yongs su brgyan pa ste/ rdzing de dag re re zhing yang</text></item>
<item><p>164b4</p><section>phal chen</section><text>de bzhin gshegs pa'i zhi gnas rgya mtsho'i chu 'jig rten gyi khams rgya mtsho bcu'i rdul shin tu phra ba snyed kyis yongs su gang ba'o/ /rdzing de dag re re zhing yang de bzhin gshegs pa'i ye shes dang yon tan gyi me tog ut+pa la dang / pad mo dang / pun da ri</text></item>
<item><p>164b5</p><section>phal chen</section><text>ka 'jig rten gyi khams rgya mtsho bcu'i rdul shin tu phra ba snyed kyis kun nas khyab par gang ba'o/ /bza' shing gi ra ba mya ngan dang bral ba der sems can ji snyed cig 'dong ba de dag thams cad kyang / bcom ldan 'das de bzhin gshegs pa rnam par snang</text></item>
<item><p>164b6</p><section>phal chen</section><text>mdzad ye shes gang chen mtsho'i sku dang thugs dang 'phrin las mnyam pa rgya mtsho 'jig rten gyi khams rgya mtsho bcu'i rdul shin tu phra ba snyed rab tu thob par 'gyur ba sha stag ste/ dus gsum thams cad du thogs pa med pa'i ye shes la rnam par spyod pa rgya mtsho</text></item>
<item><p>164b7</p><section>phal chen</section><text>'jig rten gyi khams rgya mtsho bcu'i rdul shin tu phra ba snyed dang ldan pa sha stag go /ci'i phyir na bza' shing gi ra ba mya ngan dang bral ba de la/ mya ngan dang bral ba zhes bya zhe na/ shar phyogs kyi 'jig rten gyi khams mya ngan dang bral ba zhes bya ba na/ de</text></item>
<item><p>165a1</p><section>phal chen</section><text>bzhin gshegs pa mya ngan dang bral ba zhes bya ba bzhugs te/ de dang mthun pa'i rgyus grub pas de'i phyir na bza' shing gi ra ba mya ngan dang bral ba de la mya ngan dang bral ba zhes bya'o/ /de dag la sogs pa bza' shing gi ra ba mya ngan dang bral ba de ni/ yon</text></item>
<item><p>165a2</p><section>phal chen</section><text>tan tshad med pa dang ldan pa ste/ mdor na grong rdal mdzod pa mtha' yas pa na/ yon tan gang ji snyed yod pa de snyed kyi yon tan ni bza' shing gi ra ba mya ngan dang bral ba de na yod do/ /bza' shing gi ra ba mya ngan dang bral ba de'i nang na khang pa brtsegs pa kun nas smad du med</text></item>
<item><p>165a3</p><section>phal chen</section><text>pa zhes bya ba 'jig rten gyi khams rang bzhin chos nyid kyis gnas pa'i dbyibs su 'dug pa khang pa brtsegs pa 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa yod de/ khang pa brtsegs pa kun nas smad du med pa de ni de bzhin gshegs pa</text></item>
<item><p>165a4</p><section>phal chen</section><text>thams cad kyi yon tan rin po che sna tshogs kyi rang bzhin rgya mtsho 'jig rten gyi khams rgya mtsho bcu'i rdul shin tu phra ba snyed las byung ba'o/ /sems can gyi khams thams cad kyi bsam pa sna tshogs rgya mtsho 'jig rten gyi khams rgya mtsho bcu'i rdul shin tu phra ba snyed kyi</text></item>
<item><p>165a5</p><section>phal chen</section><text>snying po dang ldan pa'o/ /sangs rgyas kyi zhing sna tshogs dam pa'i rgya mtsho 'jig rten gyi khams rgya mtsho bcu'i rdul shin tu phra ba snyed rjes su 'dong ba'o/ /khang pa brtsegs pa kun nas smad du med pa der sems can gang ji snyed skyes pa de dag thams cad kyang / bcom</text></item>
<item><p>165a6</p><section>phal chen</section><text>ldan 'das de bzhin gshegs pa ye shes gang chen mtsho rnam par snang mdzad kyi ye shes sgyu ma rgya mtsho 'jig rten gyi khams rgya mtsho bcu'i rdul shin tu phra ba snyed kyis sprul pa ye shes sgyu ma rgya mtsho 'jig rten gyi khams rgya mtsho bcu'i rdul shin tu phra ba snyed kyis rnam par bsgrubs pa/ ye shes sgyu ma rgya</text></item>
<item><p>165a7</p><section>phal chen</section><text>mtsho 'jig rten gyi khams rgya mtsho bcu'i rdul shin tu phra ba snyed kyi pha rol tu phyin pa dam pa thob pa/ de bzhin gshegs pa 'jig rten gyi khams rgya mtsho bcu'i rdul shin tu phra ba snyed kyi/ bsod nams dang ye shes kyi tshogs yongs su bsgrubs pa gang ji snyed yod pa de dag</text></item>
<item><p>165b1</p><section>phal chen</section><text>thams cad kyis/ sems can de dag gi ba spu'i bu ga re re nas mngon par grub pa sha stag go /ci'i phyir na khang pa brtsegs pa kun nas smad du med pa de la kun nas smad du med pa zhes bya zhe na/ chos kyi dbyings 'jig rten gyi khams rgya mtsho bcu'i rdul shin tu phra ba snyed kyi rang bzhin yin pa'i phyir te/</text></item>
<item><p>165b2</p><section>phal chen</section><text>de'i phyir khang pa brtsegs pa kun nas smad du med pa de la kun nas smad du med pa zhes bya'o/ /de ltar de dag la sogs pa khang pa brtsegs pa kun nas smad du med pa de ni yon tan tshad med pa dang ldan pa ste/ mdor na bza' shing gi ra ba mya ngan dang bral ba na yon tan gang ji snyed yod pa de snyed kyi yon tan</text></item>
<item><p>165b3</p><section>phal chen</section><text>ni khang pa brtsegs pa kun nas smad du med pa de na yod do/ /de lta bu'i pho brang brtsegs pa kun nas smad du med pa de na/ byang chub sems dpa'i ye shes kyi rdo rje'i lhun dang ldan pa'i seng ge'i khri rgya mtsho 'jig rten gyi khams rgya mtsho bcu'i rdul shin tu phra ba snyed la/</text></item>
<item><p>165b4</p><section>phal chen</section><text>bcom ldan 'das de bzhin gshegs pa ye shes gang chen mtsho rnam par snang mdzad 'das pa dang / ma 'ongs pa dang / da ltar byung ba'i byang chub sems dpa'i 'khor gyi rnam pa rgya mtsho 'jig rten gyi khams rgya mtsho bcu'i rdul shin tu phra ba snyed kyis kun nas</text></item>
<item><p>165b5</p><section>phal chen</section><text>bskor cing 'das pa dang ma 'ongs pa dang / da ltar byung ba'i rang sangs rgyas kyi 'khor gyi rnam pa rgya mtsho 'jig rten gyi khams rgya mtsho bcu'i rdul shin tu phra ba snyed kyis kun nas bskor te/ 'das pa dang ma 'ongs pa dang / da ltar byung ba'i nyan thos kyi 'khor gyi</text></item>
<item><p>165b6</p><section>phal chen</section><text>rnam pa rgya mtsho 'jig rten gyi khams rgya mtsho bcu'i rdul shin tu phra ba snyed kyis bskor cing / de bzhin du lha dang klu dang gnod sbyin dang / dri za dang lha ma yin dang / nam mkha' lding dang / mi 'am ci dang lto 'phye chen po dang / mi dang mi ma yin pa 'das pa dang</text></item>
<item><p>165b7</p><section>phal chen</section><text>ma 'ongs pa dang / da ltar byung ba'i 'khor rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed kyis kun nas bskor cing bzhugs so rnam par spyod do byang chub sems dpa'i 'khor rnam pa tha dad pa rgya mtsho nas/ dang ma yin gyi 'khor</text></item>
<item><p>166a1</p><section>phal chen</section><text>rnam pa tha dad pa rgya mtsho'i bar 'das pa dang / ma 'ongs pa dang da ltar byung ba de dag las byang chub sems dpa' de dag re re zhing yang byang chub sems dpa' 'das pa dang / ma 'ongs pa dang / da ltar byung ba'i 'khor rnam pa tha dad pa</text></item>
<item><p>166a2</p><section>phal chen</section><text>rgya mtsho 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa rang sangs rgyas 'das pa dang ma 'ongs pa dang / da ltar byung ba'i 'khor rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa/ nyan thos</text></item>
<item><p>166a3</p><section>phal chen</section><text>'das pa dang ma 'ongs pa dang / da ltar byung ba'i 'khor rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed kyi 'khor dang ldan pa/ de bzhin du lha dang klu dang gnod sbyin dang dri za dang lha ma yin dang nam mkha' lding dang mi 'am ci dang lto 'phye chen</text></item>
<item><p>166a4</p><section>phal chen</section><text>po dang / dang ma yin pa 'das pa dang ma 'ongs pa dang / da ltar byung ba'i 'khor rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed kyi 'khor dang / de ltar 'khor dang 'khor gyi dkyil 'khor gcig nas gcig tu brgyud pa yang 'jig rten gyi khams rgya mtsho</text></item>
<item><p>166a5</p><section>phal chen</section><text>bcu'i rdul shin tu phra ba snyed du shes par bya'o/ /byang chub sems dpa' rgya mtsho de dag nas dang ma yin pa'i bar rgya mtsho 'jig rten gyi khams rgya mtsho bcu'i rdul shin tu phra ba snyed po de dag las byang chub sems dpa' re re dang / dang ma yin pa'i bar re re dag kyang</text></item>
<item><p>166a6</p><section>phal chen</section><text>lus rnam pa tha dad pa 'jig rten gyi khams rgya mtsho bcu'i rdul shin tu phra ba snyed dang ldan pa sha stag ste/ lus rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed po de dag las lus re re la yang / mgo rnam pa tha dad pa rgya mtsho 'jig rten</text></item>
<item><p>166a7</p><section>phal chen</section><text>gyi khams rgya mtsho bcu'i rdul shin tu phra ba snyed yod do/ /mgo rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed po de dag las mgo re re la yang mig gi dbang po rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed yod do/ /</text></item>
<item><p>166b1</p><section>phal chen</section><text>de bzhin du rna ba dang sna dang lce dang lus dang yid kyi dbang po rnam pa tha dad pa rgya mtsho'i bar du yang 'jig rten gyi khams rgya mtsho bcu'i rdul shin tu phra ba snyed yod de/ mig gi dbang po rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed nas yid kyi dbang po</text></item>
<item><p>166b2</p><section>phal chen</section><text>rnam pa tha dad pa rgya mtsho'i bar 'jig rten gyi khams rgya mtsho bcu'i rdul shin tu phra ba snyed po de dag la dbang po ji snyed cig yod pa de dag las dbang po re re la yang mig gi rnam par shes pa'i rnam par rtog pa rgya mtsho 'jig rten gyi khams rgya mtsho bcu'i rdul shin tu phra ba snyed yod do/ /de</text></item>
<item><p>166b3</p><section>phal chen</section><text>bzhin du rna ba dang sna dang lce dang lus dang yid kyi rnam par shes pa'i rnam par rtog pa rgya mtsho'i bar du 'jig rten gyi khams rgya mtsho bcu'i rdul shin tu phra ba snyed yod do/ /mig gi rnam par shes pa'i rnam par rtog pa rgya mtsho nas yid kyi rnam par shes pa rnam pa tha dad pa rgya</text></item>
<item><p>166b4</p><section>phal chen</section><text>mtsho 'jig rten gyi khams rgya mtsho bcu'i rdul shin tu phra ba snyed po de dag la rnam par shes pa ji snyed cig yod pa de dag las rnam par shes pa re re la yang ye shes rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed yod do/ /ye shes rnam pa tha dad</text></item>
<item><p>166b5</p><section>phal chen</section><text>pa rgya mtsho 'jig rten gyi khams rgya mtsho bcu'i rdul shin tu phra ba snyed po de dag la ye shes ji snyed cig yod pa de dag las ye shes re res kyang / 'jig rten gyi khams rgya mtsho mang po'i sangs rgyas tha dad pa rgya mtsho'i ye shes rnam pa tha dad pa rgya mtsho'i tshul du chos kyi 'khor lo</text></item>
<item><p>166b6</p><section>phal chen</section><text>rnam pa tha dad pa rgya mtsho 'jig rten gyi khams rgya mtsho bcu'i rdul shin tu phra ba snyed rab tu bskor bar byed do/ /byang chub sems dpa' rnams la ji lta ba de bzhin du rang sangs rgyas dang / de bzhin du nyan thos dang de bzhin du lha dang klu dang gnod sbyin dang dri za dang lha ma yin</text></item>
<item><p>166b7</p><section>phal chen</section><text>dang / nam mkha' lding dang mi 'am ci dang / lto 'phye chen po dang mi dang mi ma yin pa rnams la 'ang shes par bya ste/ ye shes la ji lta ba de bzhin du chos thams cad la yang shes par bya'o/ /byang chub sems dpa' de dag dang dang mi ma yin pa'i bar de dag gi gnas</text></item>
<item><p>167a1</p><section>phal chen</section><text>kyi yon tan rnam par phye ba rgya mtsho ji snyed cig yod pa dang / stan gyi yon tan rnam par phye ba ji snyed cig yod pa dang / mtshan dang dpe byad bzang po'i yon tan rnam par phye ba ji snyed cig yod pa dang / rgyan gyi yon tan rnam par phye ba rgya mtsho</text></item>
<item><p>167a2</p><section>phal chen</section><text>ji snyed cig yod pa dang / gos kyi yon tan rnam par phye ba rgya mtsho ji snyed cig yod pa de dag dang / byang chub sems dpa' nas mi dang mi ma yin pa'i bar de dag gi mig gi rdul shin tu phra ba snyed re re nas lus kyi rdul shin tu phra ba snyed re re zhing 'jig rten gyi khams thams cad du rgyas par</text></item>
<item><p>167a3</p><section>phal chen</section><text>'gengs pa de dag ni/ sangs rgyas rgya mtsho 'jig rten gyi khams rgya mtsho bcu'i rdul shin tu phra ba snyed kyi bskal pa rgya mtsho 'jig rten gyi khams rgya mtsho bcu'i rdul shin tu phra ba snyed du bstan cing brjod kyang zad par mi rung ngo // //sangs rgyas</text></item>
<item><p>167a4</p><section>phal chen</section><text>rmad ga cad ces bya ba shin tu rgyas pa chen po/ bam po bcu bzhi pa/ de nas bcom ldan 'das ye shes gang chen mtsho rnam par snang mdzad kyi sku'i ba spu'i bu ga re re nas kyang 'od zer rgya mtsho 'jig rten gyi khams rgya mtsho bcu'i rdul shin tu phra ba snyed bkye'o/ /</text></item>
<item><p>167a5</p><section>phal chen</section><text>'od zer rgya mtsho de dag re re las kyang sangs rgyas rgya mtsho pad mo rgya mtsho la bzhugs pa 'jig rten gyi khams rgya mtsho bcu'i rdul shin tu phra ba snyed mngon par byung ste/ sangs rgyas re re'i sku'i ba spu'i sgo re re nas kyang yang dag par bskul ba'i tshigs su bcad</text></item>
<item><p>167a6</p><section>phal chen</section><text>pa rgya mtsho 'jig rten gyi khams rgya mtsho bcu'i rdul shin tu phra ba snyed mngon par 'thon to/ /de dag las yang dag par bskul ba'i tshigs su bcad pa rgya mtsho re re zhing yang shar phyogs kyi 'jig rten gyi khams ji snyed pa dang / rdul shin tu phra ba ji snyed pa'i 'jig rten</text></item>
<item><p>167a7</p><section>phal chen</section><text>gyi khams re re dang / rdul shin tu phra ba re re la 'ang byang chub sems dpa' rgya mtsho ji snyed cig yod pa dang / rang sangs rgyas rgya mtsho dang / nyan thos rgya mtsho ji snyed cig yod pa dang / lha dang klu dang gnod sbyin dang / dri za dang lha ma yin dang nam mkha' lding dang /</text></item>
<item><p>167b1</p><section>phal chen</section><text>'am ci dang / lto 'phye chen po dang / dang ma yin pa rgya mtsho ji snyed cig yod pa de dag thams cad la yongs su bskul ba byed do/ /shar phyogs dang 'dra bar phyogs rgya mtsho thams cad du'ang de bzhin te/ de nas byang chub sems dpa' rgya mtsho de dag dang mi dang mi ma yin pa rgya mtsho</text></item>
<item><p>167b2</p><section>phal chen</section><text>ji snyed pa de dag bcom ldan 'das de bzhin gshegs pa ye shes gang chen mtsho rnam par snang mdzad kyi 'od zer gyis yang dag par bskul nas/ rang rang gi sangs rgyas kyi zhing rgya mtsho dag na/ sangs rgyas rgya mtsho gang bzhugs pa de dag la zhus te/ gnang nas byang chub</text></item>
<item><p>167b3</p><section>phal chen</section><text>sems dpa' rgya mtsho re re dang dang ma yin pa rgya mtsho'i bar de dag re re zhing byang chub sems dpa'i 'khor rgya mtsho nas mi dang mi ma yin pa'i 'khor rgya mtsho'i bar dang ldan par 'jig rten gyi khams rgya mtsho bcom ldan 'das kyi phyag gi mthil gyi snying po la rab tu gnas pa gang na</text></item>
<item><p>167b4</p><section>phal chen</section><text>ba der 'dong bar gyur to/ /byang chub sems dpa' rgya mtsho de dag dang / mi dang mi ma yin pa rgya mtsho'i bar de dag la byang chub sems dpa' ji snyed cig yod pa dang mi dang mi ma yin pa ji snyed cig yod pa de dag las byang chub sems dpa' re re dang / dang ma yin pa'i bar de dag re re zhing yang lus</text></item>
<item><p>167b5</p><section>phal chen</section><text>rgya mtsho 'jig rten gyi khams rgya mtsho bcu'i rdul shin tu phra ba snyed dang ldan pa sha stag ste/ lus re re la yang lag pa rgya mtsho 'jig rten gyi khams rgya mtsho bcu'i rdul shin tu phra ba snyed yod pa/ lus re re la yang mgo rgya mtsho 'jig rten gyi khams rgya mtsho bcu'i rdul shin</text></item>
<item><p>167b6</p><section>phal chen</section><text>tu phra ba snyed yod pa/ mgo re re la yang kha'i sgo rgya mtsho 'jig rten gyi khams rgya mtsho bcu'i rdul shin tu phra ba snyed yod pa/ kha'i sgo re re la yang lce rgya mtsho 'jig rten gyi khams rgya mtsho bcu'i rdul shin tu phra ba snyed yod pa sha stag go /de nas byang chub sems</text></item>
<item><p>167b7</p><section>phal chen</section><text>dpa' rgya mtsho de dag dang / dang ma yin pa'i bar rgya mtsho de dag gis/ bcom ldan 'das de bzhin gshegs pa ye shes gang chen mtsho rnam par snang mdzad la lus re res kyang g.yas phyogs su bskor ba rgya mtsho 'jig rten gyi khams rgya mtsho bcu'i rdul</text></item>
<item><p>168a1</p><section>phal chen</section><text>shin tu phra ba snyed kyis bskor ba byas te/ lag pa re re nas kyang me tog rgya mtsho 'jig rten gyi khams rgya mtsho bcu'i rdul shin tu phra ba snyed kyis mchod nas de bzhin du mar me dang / spos dang bdug spos dang / byug pa dang phye ma dang</text></item>
<item><p>168a2</p><section>phal chen</section><text>gdugs dang rgyal mtshan dang ba dan rgya mtsho 'jig rten gyi khams rgya mtsho bcu'i rdul shin tu phra ba snyed kyis mchod de/ lce re re zhing yang bstod pa rgya mtsho 'jig rten gyi khams rgya mtsho bcu'i rdul shin tu phra ba snyed kyis mngon par bstod nas/ rang rang gi stobs dang rdzu</text></item>
<item><p>168a3</p><section>phal chen</section><text>'phrul gyis sprul pa'i stan rgya mtsho dag la 'khod par gyur to/ /'khod nas kyang lce re re zhing zhu ba rgya mtsho 'jig rten gyi khams rgya mtsho bcu'i rdul shin tu phra ba snyed yongs su zhu ba byed do/ /bcom ldan 'das de bzhin gshegs pa ye shes gang chen mtsho</text></item>
<item><p>168a4</p><section>phal chen</section><text>rnam par snang mdzad des zhus pa de dag re re la shin tu bstan pa rgya mtsho 'jig rten gyi khams rgya mtsho bcu'i rdul shin tu phra ba snyed kyis shin tu bstan pa mdzad de/ byang chub sems dpa' rgya mtsho dang / dang ma yin pa rgya mtsho'i bar rnam pa de ltar 'dus pa de</text></item>
<item><p>168a5</p><section>phal chen</section><text>dag thams cad la chos rgya mtsho mang po rnam grangs du mar rnam par phye'o/ /rnam par bkrol lo/ /gsal bar mdzad do/ /yang dag par bstan to/ /de nas shar phyogs su 'jig rten gyi khams rgya mtsho 'jig rten gyi khams rgya mtsho bcu'i rdul shin tu phra ba snyed 'das pa na/ 'jig</text></item>
<item><p>168a6</p><section>phal chen</section><text>rten gyi khams rgya mtsho 'jig rten gyi khams rgya mtsho thams cad kyi gnas kyi snying po zhes bya ba yod de/ de na de bzhin gshegs pa sems can thams cad kyi don rgya mtsho rnam par snang mdzad ces bya ba bzhugs shing 'tsho skyong ste/ thog mar yang dge bar du yang dge /</text></item>
<item><p>168a7</p><section>phal chen</section><text>tha mar yang dge ba'i chos don bzang po/ /yi ge bzang po dag pa yongs su gsal ba/ yongs su byang ba/ tshangs pa'i spyod pa yang dag par ston cing / byang chub sems dpa' 'jig rten gyi khams rgya mtsho bcu'i rdul shin tu phra ba snyed la rab tu</text></item>
<item><p>168b1</p><section>phal chen</section><text>ston pa mdzad de/ de bzhin gshegs pa sems can thams cad kyi don rgya mtsho rnam par snang mdzad de'i gnas kyi yon tan rnam par phye ba rgya mtsho ji snyed cig mnga' ba dang / sangs rgyas kyi zhing gi yon tan rnam par phye ba rgya mtsho ji snyed cig mnga' ba dang /</text></item>
<item><p>168b2</p><section>phal chen</section><text>sku tshe'i yon tan rnam par phye ba rgya mtsho ji snyed cig mnga' ba dang / sems can yongs su smin par mdzad pa'i yon tan rgya mtsho ji snyed cig mnga' ba dang / sku yongs su bstan pa'i yon tan rnam par phye ba rgya mtsho ji snyed cig mnga' ba dang / chos bstan pa'i yon tan</text></item>
<item><p>168b3</p><section>phal chen</section><text>rnam par phye ba rgya mtsho ji snyed cig mnga' ba de dag ni/ sangs rgyas rgya mtsho 'jig rten gyi khams rgya mtsho bcu'i rdul shin tu phra ba snyed kyis dus gsum rgya mtsho 'jig rten gyi khams rgya mtsho bcu'i rdul shin tu phra ba snyed du gsungs te/ bstan</text></item>
<item><p>168b4</p><section>phal chen</section><text>kyang zad par mi rung ngo / /'jig rten gyi khams rgya mtsho 'jig rten gyi khams rgya mtsho thams cad kyi gnas kyi snying po zhes bya ba de na 'khor los sgyur ba'i rgyal po rin chen mang po zhes bya ba 'jig rten gyi khams rgya mtsho bcu'i rdul shin tu phra ba snyed kyi 'jig rten gyi khams</text></item>
<item><p>168b5</p><section>phal chen</section><text>rgya mtsho'i bdag po lha dang dbang po yod de/ 'jig rten gyi khams rgya mtsho de dag re re zhing yang 'jig rten gyi khams rgya mtsho bcu'i rdul shin tu phra ba snyed kyi 'jig rten gyi khams rgya mtsho'i 'khor dang ldan pa sha stag go /'khor los sgyur ba'i rgyal po rin</text></item>
<item><p>168b6</p><section>phal chen</section><text>chen mang po de'i 'jig rten gyi khams rgya mtsho re re na yang rin po che rgya mtsho 'jig rten gyi khams rgya mtsho bcu'i rdul shin tu phra ba snyed yod de/ 'di ltar sangs rgyas kyi spyan rin po che rgya mtsho dang / de bzhin du sangs rgyas kyi snyan dang / shangs dang ljags dang sku dang</text></item>
<item><p>168b7</p><section>phal chen</section><text>thugs rin po che rgya mtsho dang / sangs rgyas kyi gzugs dang sgra dang dri dang ro dang reg bya dang / sangs rgyas kyi chos rin po che rgya mtsho dang / thams cad kyis blta na yid du 'ong ba'i bud med rin po che rgya mtsho dang / don thams cad grub pa'i khyim bdag rin po che rgya mtsho dang /</text></item>
<item><p>169a1</p><section>phal chen</section><text>kun tu rnam par phye ba'i blon po rin po che rgya mtsho dang / nam mkha'i mthas klas pa'i rta rin po che rgya mtsho dang / yid bzhin du 'gro ba'i glang po rin po che rgya mtsho dang / chos kyi dbyings rdo rje'i lte ba can gyi 'khor lo rin po che rgya mtsho dang /</text></item>
<item><p>169a2</p><section>phal chen</section><text>kun tu snang bar byed pa'i yid bzhin gyi nor bu rin po che rgya mtsho dang / nam mkha' rgyan gyis 'gengs pa'i gdugs rin po che rgya mtsho dang / rang bzhin gyis dri ma med pa'i gos rin po che rgya mtsho dang / zla ba'i zer lta bu'i rdul yab rin po che rgya mtsho dang / shes rab kyi</text></item>
<item><p>169a3</p><section>phal chen</section><text>ral gri rin po che rgya mtsho dang / 'jig rten thams cad kyi bltar mthong ba'i spyi gtsug bsgribs pa med pa rin po che rgya mtsho dang / /thams cad du 'gro ba'i lham rin po che rgya mtsho dang / ting nge 'dzin dang mnyam par gzhag pa thams cad kyi mdzod du gyur pa'i ting nge 'dzin</text></item>
<item><p>169a4</p><section>phal chen</section><text>rin po che rgya mtsho dang / chos gang chen mtsho thams cad kyi klong dang ldan pa'i gzungs rin po che rgya mtsho dang / de ltar de dag la sogs pa 'jig rten gyi khams rgya mtsho re re na yang rin po che rgya mtsho 'jig rten gyi khams rgya mtsho bcu'i rdul shin tu phra ba snyed yod de/ rin</text></item>
<item><p>169a5</p><section>phal chen</section><text>po che rgya mtsho de dag la rin po che ji snyed cig yod pa de dag las rin po che re re zhing yang las 'jig rten gyi khams rgya mtsho bcu'i rdul shin tu phra ba snyed byed pa sha stag go /'khor los sgyur ba'i rgyal po rin chen mang po de la bu rgya mtsho kun kyang chen po'i mtshan rgya</text></item>
<item><p>169a6</p><section>phal chen</section><text>mtsho 'jig rten gyi khams rgya mtsho bcu'i rdul shin tu phra ba snyed dang ldan pa/ 'od chen po'i rgyan rgya mtsho 'jig rten gyi khams rgya mtsho bcu'i rdul shin tu phra ba snyed dang ldan pa/ lus dpe byad bzang po rgya mtsho 'jig rten gyi khams rgya mtsho bcu'i rdul shin tu phra ba</text></item>
<item><p>169a7</p><section>phal chen</section><text>snyed kyis rab tu gsal bar brgyan pa/ phas kyi rgol ba'i sde 'jig rten gyi khams rgya mtsho bcu'i rdul shin tu phra ba snyed rab tu 'joms pa/ sa bcu rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pa/ dpa' bar 'gro ba'i ting nge 'dzin</text></item>
<item><p>169b1</p><section>phal chen</section><text>rgya mtsho 'jig rten gyi khams rgya mtsho bcu'i rdul shin tu phra ba snyed rab tu thob pa/ snying po byang chub kyi rgyan rnam par phye ba'i ting nge 'dzin rgya mtsho 'jig rten gyi khams rgya mtsho bcu'i rdul shin tu phra ba snyed yongs su gnon pa la mkhas pa 'jig rten gyi khams rgya mtsho</text></item>
<item><p>169b2</p><section>phal chen</section><text>bcu'i rdul shin tu phra ba snyed yod do/ /'khor los sgyur ba'i rgyal po rin chen mang po de la bu mo rgya mtsho kun kyang byang chub sems dpa' kun tu bzang po 'jig rten gyi khams rgya mtsho bcu'i rdul shin tu phra ba snyed kyis sprul pa'i bud rin po che dang 'dra bar yid kyi lus</text></item>
<item><p>169b3</p><section>phal chen</section><text>'jig rten gyi khams rgya mtsho bcu'i rdul shin tu phra ba snyed dang ldan pa srid pa'i lam gyi rgyud kyi 'khor lo sna tshogs rgya mtsho 'jig rten gyi khams rgya mtsho bcu'i rdul shin tu phra ba snyed dang ldan pa/ byang chub kyi sems bla na pa rgya mtsho 'jig rten gyi khams rgya mtsho</text></item>
<item><p>169b4</p><section>phal chen</section><text>bcu'i rdul shin tu phra ba snyed kyi mgo dang ldan pa/ chos kyi dbyings nam mkha' rgya mtsho 'jig rten gyi khams rgya mtsho bcu'i rdul shin tu phra ba snyed kyi 'phral ba dang ldan pa/ bsam pa dang lhag pa'i bsam pa 'jig rten gyi khams rgya mtsho bcu'i rdul shin tu phra ba snyed kyi</text></item>
<item><p>169b5</p><section>phal chen</section><text>smin tshugs can/ shes rab dang ye shes yangs pa rgya mtsho 'jig rten gyi khams rgya mtsho bcu'i rdul shin tu phra ba snyed kyi dang ldan pa/ de bzhin gshegs pa thams cad las thos pa 'dzin pa 'jig rten gyi khams rgya mtsho bcu'i rdul shin tu phra ba snyed kyi rna ba yid</text></item>
<item><p>169b6</p><section>phal chen</section><text>du 'ong ba dang ldan pa/ sdom pa chen po yang dag par blangs pa rgya mtsho 'jig rten gyi khams rgya mtsho bcu'i rdul shin tu phra ba snyed kyi sna legs pa dang ldan pa/ chos rgya mtsho rab tu sgrog pa rgya mtsho 'jig rten gyi khams rgya mtsho bcu'i rdul shin tu phra ba snyed kyi</text></item>
<item><p>169b7</p><section>phal chen</section><text>lce dang ldan pa/ /chos kyi dbyings mtha' gnyis yongs su spangs pa 'dzud par dgod pa rgya mtsho 'jig rten gyi khams rgya mtsho bcu'i rdul shin tu phra ba snyed dang ldan pa/ byams pa chen po dang snying rje chen po'i 'jig rten gyi khams rgya mtsho bcu'i rdul</text></item>
<item><p>170a1</p><section>phal chen</section><text>shin tu phra ba snyed kyi lag pa dang ldan pa/ sems can thams cad kyi don yongs su bsgrubs pas ngoms pa rgya mtsho 'jig rten gyi khams rgya mtsho bcu'i rdul shin tu phra ba snyed kyi snying dang ldan pa/ bsod nams dang ye</text></item>
<item><p>170a2</p><section>phal chen</section><text>shes kyi tshogs rgya mtsho 'jig rten gyi khams rgya mtsho bcu'i rdul shin tu phra ba snyed kyi nu ma legs pa dang ldan pa/ chos zab mo sna tshogs rgya mtsho 'jig rten gyi khams rgya mtsho bcu'i rdul shin tu phra ba snyed kyi lte ba dang ldan pa/ pa thams cad yongs su bstsal</text></item>
<item><p>170a3</p><section>phal chen</section><text>ba'i mthar thug pa rgya mtsho 'jig rten gyi khams rgya mtsho'i rdul shin tu phra ba snyed rjes su rtogs pa dang ldan pa/ rdo rje lta bu'i ting nge 'dzin yangs shing mi shigs la brtan pa/ 'jig rten gyi khams rgya mtsho bcu'i rdul shin tu phra ba snyed kyi sta zur dang ldan pa/</text></item>
<item><p>170a4</p><section>phal chen</section><text>'jig rten pa dang 'jig rten las 'das pa thams cad rim gyis 'brel pa rgya mtsho 'jig rten gyi khams rgya mtsho bcu'i rdul shin tu phra ba snyed kyi rkang pa dang ldan pa/ byang chub kyi yan lag gi me tog sna tshogs kyi dra ba dang phreng ba rgya mtsho 'jig rten gyi khams rgya mtsho bcu'i rdul shin tu</text></item>
<item><p>170a5</p><section>phal chen</section><text>phra ba snyed mdzes par thogs pa/ sangs rgyas dang byang chub sems dpa' dang / nyan thos dang / rang sangs rgyas kyi rnam par thar pa'i gos rgya mtsho 'jig rten gyi khams rgya mtsho bcu'i rdul shin tu phra ba snyed shin tu bzang bar gyon pa/ sangs</text></item>
<item><p>170a6</p><section>phal chen</section><text>rgyas thams cad kyi chos kyi rgyan rgya mtsho 'jig rten gyi khams rgya mtsho bcu'i rdul shin tu phra ba snyed kyis legs par brgyan pa/ de bzhin gshegs pa'i tshul khrims dri zhim po rgya mtsho 'jig rten gyi khams rgya mtsho bcu'i rdul shin tu phra ba snyed kyi spos kyis lus shin tu</text></item>
<item><p>170a7</p><section>phal chen</section><text>byugs pa/ dga' ba'i rgyan dang thabs mkhas pa rgya mtsho 'jig rten gyi khams rgya mtsho bcu'i rdul shin tu phra ba snyed kyi pha rol tu phyin pa'i mchog thob pa/ 'jig rten gyi khams rgya mtsho bcu'i rdul shin tu phra ba snyed yod de/ de dag gi kha nas ye shes kyi rjes</text></item>
<item><p>170b1</p><section>phal chen</section><text>su 'brang ba'i chos rgya mtsho 'jig rten gyi khams rgya mtsho bcu'i rdul shin tu phra ba snyed 'byung ngo / /de dag gi lus kyi ba spu'i bu ga thams cad nas kyang snying rje'i rjes su 'brang ba'i tsan dan gyi spos rgya mtsho 'jig rten gyi khams rgya mtsho bcu'i rdul shin tu phra ba snyed 'byung ngo /</text></item>
<item><p>170b2</p><section>phal chen</section><text>spos rgya mtsho de dag gi dri zhim pos kyang 'jig rten gyi khams rgya mtsho bcu'i rdul shin tu phra ba snyed kyi 'jig rten gyi khams rgya mtsho mang po yongs su rgyas par 'gengs te/ de dag gi dga' ba'i rgyan dang / thabs mkhas pa rgya mtshos 'dul ba'i sems can rgya mtsho gang</text></item>
<item><p>170b3</p><section>phal chen</section><text>ji snyed yod pas dri zhim po rgya mtsho de dag tshor bar gyur pa de dag thams cad kyang / de bzhin gshegs pa'i tshul khrims dri zhim po rgya mtsho 'jig rten gyi khams rgya mtsho bcu'i rdul shin tu phra ba snyed rab tu thob po/ /sems can gang dga' ba'i rgyan dang thabs mkhas pa</text></item>
<item><p>170b4</p><section>phal chen</section><text>rgya mtshos 'dul ba de dag gi gzugs kyi yon tan rnam par phye ba rgya mtsho de dag mthong ba de thams cad kyang / de bzhin gshegs pa'i shes rab dang ye shes kyi sku rnam par dag pa yongs su ston pa rgya mtsho 'jig rten gyi khams rgya mtsho bcu'i rdul shin tu phra ba snyed</text></item>
<item><p>170b5</p><section>phal chen</section><text>rab tu 'thob bo/ /gang gis dbyangs rgya mtsho thos par gyur pa de dag thams cad kyang de bzhin gshegs pa thams cad las thos pa yongs su 'dzin pa rgya mtsho 'jig rten gyi khams rgya mtsho bcu'i rdul shin tu phra ba snyed rab tu 'thob po/ /gang gis lag nas bzung ba de dag</text></item>
<item><p>170b6</p><section>phal chen</section><text>thams cad kyang byams pa chen po dang / snying rje chen po rgya mtsho 'jig rten gyi khams rgya mtsho bcu'i rdul shin tu phra ba snyed rab tu 'thob bo/ /gang gis mthong la reg pa de dag thams cad kyang bsod nams dang ye shes sna tshogs kyi tshogs rgya mtsho 'jig rten gyi khams rgya mtsho</text></item>
<item><p>170b7</p><section>phal chen</section><text>bcu'i rdul shin tu phra ba snyed rab tu 'thob po/ /gang dang stan gcig la lhan cig tu 'khod pa de dag thams cad kyang snying po byang chub seng ge'i khri rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas par 'gyur ro/ /gang gis kha dang khar phrad par byas pa de</text></item>
<item><p>171a1</p><section>phal chen</section><text>dag thams cad kyang rnam par thar pa'i sgo rgya mtsho 'jig rten gyi khams rgya mtsho bcu'i rdul shin tu phra ba snyed rab tu 'thob po/ /gang gis pang du khyud pa de dag thams cad kyang de bzhin gshegs pa'i chos kyi sku mnyam pa nyid rgya mtsho</text></item>
<item><p>171a2</p><section>phal chen</section><text>'jig rten gyi khams rgya mtsho bcu'i rdul shin tu phra ba snyed rab tu 'thob po/ /gang dang chos kyi dbyings su bsten par gyur pa de dag thams cad kyang 'jig rten gyi khams rgya mtsho mang po 'jig rten gyi khams rgya mtsho bcu'i rdul shin tu phra ba snyed na/ sems can gyi</text></item>
<item><p>171a3</p><section>phal chen</section><text>khams rgya mtsho gang ji snyed yod pa de dag thams cad kyi bsam pa yongs su dag pa rgya mtsho la/ de bzhin gshegs pa'i byin gyi rlabs 'jig rten gyi khams rgya mtsho bcu'i rdul shin tu phra ba snyed rab tu 'thob pa dang / yongs su dag pa dang yongs su rdzogs</text></item>
<item><p>171a4</p><section>phal chen</section><text>par 'gyur bar sa bon rgya mtsho rab tu 'debs so/ /de nas 'khor los sgyur ba'i rgyal po rin chen mang po des yang dag par bskul ba'i tshigs su bcad pa rgya mtsho 'jig rten gyi khams rgya mtsho bcu'i rdul shin tu phra ba snyed thams cad du khyab pa'i rna ba rgya</text></item>
<item><p>171a5</p><section>phal chen</section><text>mtshos thos nas rdzu 'phrul gyi stobs rgya mtsho chags pa med cing bsgribs pa med pas/ de bzhin gshegs pa sems can thams cad kyi don gang chen mtsho rnam par snang mdzad gang na ba der song ste phyin nas/ bcom ldan 'das de'i zhabs gnyis la</text></item>
<item><p>171a6</p><section>phal chen</section><text>mgo rgya mtsho'i spyi bos btud de phyag 'tshal nas/ chos kyi dbyings rab tu sgrog pa'i lce'i dbang po rgya mtshos zhu ba yongs su zhus pa/ bcom ldan 'das de ltar yang dag par bskul ba'i tshigs su bcad pa rgya mtsho 'jig rten gyi khams rgya mtsho bcu'i rdul shin tu</text></item>
<item><p>171a7</p><section>phal chen</section><text>phra ba snyed byung ba de su'i mthu las byung ba lags/ de skad ces gsol pa dang / de bzhin gshegs pa sems can thams cad kyi don gang chen mtsho rnam par snang mdzad kyis rgyal po rin chen mang po la 'di skad ces bka' stsal to/ /rgyal po chen po</text></item>
<item><p>171b1</p><section>phal chen</section><text>'di nas nub phyogs logs su 'jig rten gyi khams rgya mtsho bcu'i rdul shin tu phra ba snyed 'das pa na/ 'jig rten gyi khams rgya mtsho de bzhin gshegs pa'i phyag gi mthil gyi snying po la rab tu gnas pa zhes bya ba yod de/ de na de bzhin gshegs pa ye shes gang</text></item>
<item><p>171b2</p><section>phal chen</section><text>chen mtsho rnam par snang mdzad ces bya ba da ltar bzhugs shing 'tsho skyong ngo / /chos ston to/ /yang dag par bskul ba'i tshigs su bcad pa rgya mtsho 'jig rten gyi khams rgya mtsho bcu'i rdul shin tu phra ba snyed byung ba 'di yang de'i mthus byung ngo / /de nas rgyal po rin chen</text></item>
<item><p>171b3</p><section>phal chen</section><text>mang pos de bzhin gshegs pa sems can thams cad kyi don gang chen mtsho rnam par snang mdzad la 'di skad ces gsol to/ /bcom ldan 'das bdag kyang 'jig rten gyi khams rgya mtsho de bzhin gshegs pa'i phyag gi mthil gyi snying po la rab tu gnas pa der/ de bzhin</text></item>
<item><p>171b4</p><section>phal chen</section><text>gshegs pa ye shes gang chen mtsho rnam par snang mdzad kyi zhal blta ba dang / de la phyag bgyi ba dang / mchod pa dang bsnyen bkur ba dang / chos mnyan pa'i slad du mchi'o/ /de skad ces gsol pa dang / bcom ldan 'das de bzhin gshegs pa</text></item>
<item><p>171b5</p><section>phal chen</section><text>sems can thams cad kyi don gang chen mtsho rnam par snang mdzad kyis/ rgyal po rin chen mang po la 'di skad ces bka' stsal to/ /rgyal po chen po de'i dus la dbab par shes na 'gro la rag ste rgyal po chen po 'jig rten gyi khams/ rgya mtsho de bzhin gshegs</text></item>
<item><p>171b6</p><section>phal chen</section><text>pa'i phyag gi mthil gyi snying po la rab tu gnas pa der ni 'gro bar dka' ste/ der 'gro ba dang de bzhin gshegs pa de'i zhal blta ba dang / de la phyag bya ba dang / bsnyen bkur ba dang / chos mnyan par ni de bzhin gshegs pa'i byin gyis rlabs ma gtogs par/</text></item>
<item><p>171b7</p><section>phal chen</section><text>byang chub sems dpa' ting nge 'dzin snying po byang chub kyi rgyan rnam par phye ba'i snying po rgya mtsho 'jig rten gyi khams rgya mtsho bcu'i rdul shin tu phra ba snyed la rab tu gnas pas kyang bde blag tu bya bar sla ba ma yin gyi/ rgyal po chen po de lta ma yin pa'i 'jig rten gyi khams rgya</text></item>
<item><p>172a1</p><section>phal chen</section><text>mtsho sa mtshams bzang po'i dbyangs zhes bya ba zhig yod do/ /de khyod kyis sngan cad mthong ngam/ 'jig rten gyi khams rgya mtsho de phyogs ni gang na 'dug /'jig rten gyi khams rgya mtsho de 'di nas ni nye'am ring / de na da ltar de</text></item>
<item><p>172a2</p><section>phal chen</section><text>bzhin gshegs pa ni gang zhig bzhugs shing 'tsho skyong ba dang / chos ston pa mdzad pa shes sam/ rgyal po rin chen mang pos gsol pa/ bcom ldan 'das bdag gis 'jig rten gyi khams rgya mtsho de mthong ba 'am 'jig rten gyi khams rgya mtsho de phyogs gang na mchis</text></item>
<item><p>172a3</p><section>phal chen</section><text>pa dang / 'jig rten gyi khams rgya mtsho de 'di nas ni nye 'am ring zhig na mchis pa dang / de ltar de na de bzhin gshegs pa gang bzhugs pa dang / 'tsho skyong zhing chos ston pa ni smos su 'ang ma mchis te/ 'jig rten gyi khams rgya mtsho de ni sngon tshe bdag gis</text></item>
<item><p>172a4</p><section>phal chen</section><text>ma thos so/ /de nas de bzhin gshegs pa sems can thams cad kyi don gang chen mtsho rnam par snang mdzad kyis/ rgyal po rin chen mang po la 'di skad ces bka' stsal to/ /rgyal po chen po 'jig rten gyi khams rgya mtsho de phyogs gang na yod pa dang / 'jig rten gyi khams</text></item>
<item><p>172a5</p><section>phal chen</section><text>rgya mtsho de 'di nas ji srid pa dang / de na da ltar de bzhin gshegs pa gang bzhugs shing 'tsho skyong ba dang chos ston pa legs par soms shig /de nas rgyal po rin chen mang pos 'jig rten gyi khams rgya mtsho thams cad du yongs su gzhol ba'i ting</text></item>
<item><p>172a6</p><section>phal chen</section><text>nge 'dzin rgya mtsho la pa ting nge 'dzin rgya mtsho 'jig rten gyi khams rgya mtsho bcu'i rdul shin tu phra ba snyed la mnyam par bzhag kyang / 'jig rten gyi khams rgya mtsho de phyogs gang na yod pa dang / 'jig rten gyi khams rgya mtsho de 'di nas nye'am ring ba dang</text></item>
<item><p>172a7</p><section>phal chen</section><text>de na da ltar de bzhin gshegs pa gang bzhugs shing 'tsho skyong ba dang / chos ston pa yang ma shes te/ 'jig rten gyi khams rgya mtsho de'i mtshan ma tsam yang ma mthong ngo / /de nas rgyal po rin chen mang po ting nge 'dzin rgya mtsho de dag las langs te/ de bzhin</text></item>
<item><p>172b1</p><section>phal chen</section><text>gshegs pa sems can thams cad kyi don gang chen mtsho rnam par snang mdzad de la 'di skad ces gsol to/ /bcom ldan 'das bdag gis 'jig rten gyi khams rgya mtsho de mthong ba 'am/ 'jig rten gyi khams rgya mtsho de phyogs gang na mchis pa dang /</text></item>
<item><p>172b2</p><section>phal chen</section><text>'jig rten gyi khams rgya mtsho de 'di nas ring ngam nye ba dang / de bzhin gshegs pa gang zhig da ltar de na bzhugs shing 'tsho skyong ba dang / chos ston pa lta smos kyang ci 'tshal te/ bdag gis 'jig rten gyi khams rgya mtsho de'i mtshan ma tsam yang ma mthong ngo / /</text></item>
<item><p>172b3</p><section>phal chen</section><text>de nas de bzhin gshegs pa sems can thams cad kyi don gang chen mtsho rnam par snang mdzad kyis/ rgyal po rin chen mang po la 'di skad ces bka' stsal to/ de lta bas na rgyal po chen po rnam grangs des kyang 'jig rten gyi khams rgya mtsho de bzhin gshegs pa'i</text></item>
<item><p>172b4</p><section>phal chen</section><text>phyag gi mthil gyi snying po la rab tu gnas pa der ni de bzhin gshegs pa'i byin gyi rlabs ma gtogs par/ ting nge 'dzin gyi snying po byang chub kyi rgyan rnam par phye ba snying po rgya mtsho 'jig rten gyi khams rgya mtsho bcu'i rdul shin tu phra ba snyed la gnas pa'i byang</text></item>
<item><p>172b5</p><section>phal chen</section><text>chub sems dpa' rgya mtshos kyang 'gro bar bya ba 'am/ de bzhin gshegs pa blta ba 'am/ de la phyag bya ba 'am/ bsnyen bkur ba 'am/ de las chos mnyan pa bde blag ma yin par shes par gyis shig /de nas rgyal po rin chen mang pos</text></item>
<item><p>172b6</p><section>phal chen</section><text>de bzhin gshegs pa sems can thams cad kyi don gang chen mtsho rnam par snang mdzad la 'di skad ces gsol to/ /bcom ldan 'das bstan tu gsol/ /'jig rten gyi khams rgya mtsho de ni phyogs gang na mchis/ 'jig rten gyi khams rgya</text></item>
<item><p>172b7</p><section>phal chen</section><text>mtsho de 'di nas ni thag ji srid cig na mchis/ de bzhin gshegs pa ni gang zhig da ltar de na bzhugs shing 'tsho skyong ba dang / chos ston pa bstan du gsol/ /de nas de bzhin gshegs pa sems can thams cad kyi don gang chen mtsho rnam par</text></item>
<item><p>173a1</p><section>phal chen</section><text>snang mdzad kyis rgyal po rin chen mang po la 'di skad ces bka' stsal to/ /rgyal po chen po khyod kyis khams 'di'i nub phyogs logs kyi sa mtshams kyi mtha' 'di nas 'jig rten gyi khams rgya mtsho 'jig rten gyi khams klong</text></item>
<item><p>173a2</p><section>phal chen</section><text>gi rdul shin tu phra ba snyed 'das pa na/ 'jig rten gyi khams rgya mtsho sa mtshams bzang po'i dbyangs zhes bya ba yod de/ de na de bzhin gshegs pa spyod pa thams cad dang mthun pa'i phyogs yang dag par bsgrub pa'i gang chen mtsho rnam par snang mdzad ces bya ba da</text></item>
<item><p>173a3</p><section>phal chen</section><text>ltar bzhugs shing 'tsho skyong ngo chos ston to/ /de nas de skad ces bka' stsal kyang / rgyal po rin chen mang pos 'jig rten gyi khams rgya mtsho de ma shes ma mthong nas 'di snyam du sems so/ /'jig rten gyi khams rgya mtsho de de ltar nye na'ang bdag la mthu'i khyad</text></item>
<item><p>173a4</p><section>phal chen</section><text>par na/ de bas ring ba lta ci smos snyam nas/ de ltar rjes su bsams te/ de'i tshe de bzhin gshegs pa'i byin gyi rlabs legs par len pa'i ting nge 'dzin kun tu sgrib pa pa la sogs pa ting nge 'dzin rgya mtsho 'jig rten gyi khams rgya mtsho bcu'i</text></item>
<item><p>173a5</p><section>phal chen</section><text>rdul shin tu phra ba snyed la mnyam par bzhag go /de ltar mnyam par bzhag pa'i mod la/ rgyal po rin chen mang po la de'i tshe 'jig rten gyi khams rgya mtsho mang po 'jig rten gyi khams rgya mtsho bcu'i rdul shin tu phra ba snyed na/ sangs rgyas rgya mtsho gang ji snyed</text></item>
<item><p>173a6</p><section>phal chen</section><text>bzhugs pa de dag thams cad kyis de bzhin gshegs pa'i byin gyi rlabs rgya mtsho 'jig rten gyi khams rgya mtsho bcu'i rdul shin tu phra ba snyed kyi byin gyis brlabs pa mdzad do/ /sangs rgyas bcom ldan 'das de dag gis de ltar rgyal po rin chen mang po la byin</text></item>
<item><p>173a7</p><section>phal chen</section><text>gyis brlabs pa mdzad ma thag tu de'i mod la/ 'jig rten gyi khams rgya mtsho sa mtshams bzang po'i dbyangs dang / de bzhin gshegs pa spyod pa thams cad dang / mi mthun pa'i phyogs yang dag par bsgrub pa'i gang chen mtsho rnam par snang mdzad</text></item>
<item><p>173b1</p><section>phal chen</section><text>dang 'jig rten gyi khams rgya mtsho de bzhin gshegs pa'i phyag gi mthil gyi snying po la rab tu gnas pa dang / de bzhin gshegs pa ye shes gang chen mtsho rnam par snang mdzad dang de ma yin pa'i 'jig rten gyi khams rgya mtsho 'jig rten gyi khams rgya mtsho bcu'i rdul shin tu phra ba snyed</text></item>
<item><p>173b2</p><section>phal chen</section><text>dag na sangs rgyas rgya mtsho gang ji snyed bzhugs pa de dag thams cad de bzhin gshegs pa thams cad kyi ye shes kyi stobs dam pa/ rgya mtsho la sogs pa ye shes rgya mtsho 'jig rten gyi khams rgya mtsho bcu'i rdul shin tu phra ba snyed kyis rab tu shes so/ /dus gsum</text></item>
<item><p>173b3</p><section>phal chen</section><text>kun tu lta ba rnam par rgyu ba rgya mtsho la sogs pa mig rgya mtsho 'jig rten gyi khams rgya mtsho bcu'i rdul shin tu phra ba snyed kyis rab tu mthong ste/ 'di ltar dper na lag mthil du skyu ru ra'i 'bras bu bzhag pa'am/ me long shin tu gsal ba'i dkyil 'khor la</text></item>
<item><p>173b4</p><section>phal chen</section><text>ngo snang ba bzhin no/ /de nas rgyal po rin chen mang pos ting nge 'dzin rgya mtsho de dag las langs te/ de bzhin gshegs pa sems can thams cad kyi don gang chen mtsho rnam par snang mdzad la yang gsol pa/ bcom ldan 'das bdag 'jig rten gyi khams rgya</text></item>
<item><p>173b5</p><section>phal chen</section><text>mtsho de bzhin gshegs pa'i phyag gi mthil gyi snying po la rab tu gnas pa der/ de bzhin gshegs pa ye shes gang chen mtsho rnam par snang mdzad kyi zhal blta ba dang / de la phyag bgyi ba dang / mchod pa dang bsnyen bkur ba dang / chos mnyan pa'i slad du</text></item>
<item><p>173b6</p><section>phal chen</section><text>mchi'o/ /de nas de bzhin gshegs pa sems can thams cad kyi don gang chen mtsho rnam par snang mdzad kyis/ rgyal po rin chen mang po de la 'di skad ces bka' stsal to/ /rgyal po chen po de'i dus la dbab par shes na song la/ byang chub sems dpa' 'dul</text></item>
<item><p>173b7</p><section>phal chen</section><text>ba'i skyes bu rgya mtsho/ 'jig rten gyi khams rgya mtsho bcu'i rdul shin tu phra ba snyed 'di dag kyang / bcom ldan 'das ye shes gang chen mtsho/ rnam par snang mdzad de la phul cig /de nas rgyal po rin chen mang po byang chub sems dpa' rgya</text></item>
<item><p>174a1</p><section>phal chen</section><text>mtsho 'jig rten gyi khams rgya mtsho bcu'i rdul shin tu phra ba snyed po de dag dang / bu rgya mtsho 'jig rten gyi khams rgya mtsho bcu'i rdul shin tu phra ba snyed po de dag dang lhan cig ste/ bu re re zhing ni 'jig rten gyi khams rgya mtsho'i 'khor los</text></item>
<item><p>174a2</p><section>phal chen</section><text>sgyur ba rgya mtsho 'jig rten gyi khams rgya mtsho bcu'i rdul shin tu phra ba snyed dang lhan cig 'jig rten gyi khams rgya mtsho'i 'khor los sgyur ba rgya mtsho re re zhing ni 'jig rten gyi khams ri rab kyi 'khor los sgyur ba rgya mtsho 'jig rten gyi khams rgya mtsho bcu'i rdul shin tu phra ba snyed</text></item>
<item><p>174a3</p><section>phal chen</section><text>dang lhan cig /'jig rten gyi khams ri rab kyi 'khor los sgyur ba rgya mtsho re re zhing ni stong gsum gyi stong chen po'i 'jig rten gyi khams kyi 'khor los sgyur ba rgya mtsho 'jig rten gyi khams rgya mtsho bcu'i rdul shin tu phra ba snyed dang lhan cig /stong gsum gyi stong chen po'i 'jig rten</text></item>
<item><p>174a4</p><section>phal chen</section><text>gyi khams kyi 'khor los bsgyur ba rgya mtsho re re zhing ni stong gnyis kyi 'jig rten gyi khams kyi 'khor los sgyur ba rgya mtsho 'jig rten gyi khams rgya mtsho bcu'i rdul shin tu phra ba snyed dang lhan cig stong gnyis kyi 'jig rten gyi khams kyi 'khor los sgyur ba rgya mtsho re re zhing ni</text></item>
<item><p>174a5</p><section>phal chen</section><text>stong gi 'jig rten gyi khams kyi 'khor los sgyur ba'i rgyal po rgya mtsho 'jig rten gyi khams rgya mtsho bcu'i rdul shin tu phra ba snyed dang lhan cig stong gi 'jig rten gyi khams kyi 'khor los sgyur ba rgya mtsho re re zhing ni gling bzhi pa'i 'jig rten gyi khams kyi 'khor los sgyur</text></item>
<item><p>174a6</p><section>phal chen</section><text>ba rgya mtsho 'jig rten gyi khams rgya mtsho bcu'i rdul shin tu phra ba snyed dang lhan cig gling bzhi pa'i 'jig rten gyi khams kyi 'khor los sgyur ba rgya mtsho re re zhing ni gling gcig gi 'khor los sgyur ba rgya mtsho 'jig rten gyi khams rgya mtsho bcu'i rdul shin tu phra ba snyed dang lhan cig /gling gcig</text></item>
<item><p>174a7</p><section>phal chen</section><text>gi 'khor los sgyur ba rgya mtsho re re zhing ni khams kyi rgyal po 'jig rten gyi khams rgya mtsho bcu'i rdul shin tu phra ba snyed dang lhan cig /khams kyi rgyal po rgya mtsho re re zhing ni mi'i 'jig rten gyi khams rgya mtsho bcu'i rdul shin tu phra ba snyed dang lhan cig tu 'dong bar chas pa dang</text></item>
<item><p>174b1</p><section>phal chen</section><text>'khor los sgyur ba'i rgyal po rin chen mang po de'i chung ma'i 'khor rgya mtsho dang / bu mo rgya mtsho 'jig rten gyi khams rgya mtsho bcu'i rdul shin tu phra ba snyed po de dag gis 'di skad ces smras te/ lha'i zhal snga nas gsan du gsol/ /bdag cag kyang 'jig rten</text></item>
<item><p>174b2</p><section>phal chen</section><text>gyi khams rgya mtsho de bzhin gshegs pa'i phyag gi mthil gyi snying po la rab tu gnas pa der/ de bzhin gshegs pa ye shes gang chen mtsho rnam par snang mdzad de'i zhal blta ba dang / de la phyag bgyi ba dang / mchod pa dang bsnyen bkur ba dang / chos mnyan pa'i</text></item>
<item><p>174b3</p><section>phal chen</section><text>slad du mchi bar gsol lo/ /de skad ces smras pa dang / rgyal po rin chen mang pos chung ma'i 'khor rgya mtsho de dag dang / bu mo rgya mtsho de dag la 'di skad ces smras so/ /ji ste khyed sangs rgyas rgya mtsho'i zhal blta ba ni don du mi gnyer/ chos rgya mtsho mnyan pa</text></item>
<item><p>174b4</p><section>phal chen</section><text>ni tshor bar byed/ dge 'dun rgya mtsho bsnyen bkur ba ni don du mi gnyer/ sangs rgyas kyi byang chub rgya mtsho mngon par rdzogs par 'tshang rgya ba ni tshol bar byed/ rang sangs rgyas kyi byang chub rgya mtsho mngon par rdzogs par 'tshang rgya ba ni don du mi gnyer nyan thos kyi byang</text></item>
<item><p>174b5</p><section>phal chen</section><text>chub rgya mtsho mngon par rdzogs par 'tshang rgya ba ni don du mi gnyer/ yul rgya mtsho 'di nas ni 'gro bar 'dod pa / yul rgya mtsho gzhan du ni bgrod par 'dod pa la/ gal te khyed sangs rgyas dang byang chub sems dpa' dang / nyan thos dang rang sangs</text></item>
<item><p>174b6</p><section>phal chen</section><text>rgyas thams cad dang / chos kyi dbyings la gnas par gyur te/ 'dod chags dang bcas pa dang / 'dod chags dang bral ba la yang gnas/ sems can thams cad gsod phod kyang zhe sdang ngam byams pa la mi gnas/ mu stegs can thams cad kyi lta ba</text></item>
<item><p>174b7</p><section>phal chen</section><text>rgya mtsho la 'jug cing / spyod kyang log pa'i ye shes sam/ yang dag pa'i ye shes la gnas/ chos thams cad kyi tshig rab tu dbye ba bstan pa yang ston la chos kyi dbyings las kyang mi g.yo zhe na deng la rag go /'khor los sgyur ba'i rgyal po rin</text></item>
<item><p>175a1</p><section>phal chen</section><text>chen mang po des bstan pa 'di shin tu bstan pa'i tshe/ chung ma'i 'khor rgya mtsho de dag dang bu mo rgya mtsho de dag las chung ma re re dang / bu mo re res kyang gi khams re res chos kyi dbyings thams cad la dbang sgyur ba'i</text></item>
<item><p>175a2</p><section>phal chen</section><text>sangs rgyas kyi sa rgya mtsho la sogs pa sangs rgyas kyi sa rgya mtsho 'jig rten gyi khams rgya mtsho bcu'i rdul shin tu phra ba snyed rab tu thob par gyur to/ /rna ba'i khams re res kyang nam mkha' khong du chud pa'i sa rgya mtsho la pa byang chub sems dpa'i sa 'jig rten</text></item>
<item><p>175a3</p><section>phal chen</section><text>gyi khams rgya mtsho bcu'i rdul shin tu phra ba snyed rab tu thob par gyur to/ /sna'i khams re res kyang gcig la brten pa'i sa rgya mtsho las sogs pa rang sangs rgyas kyi sa 'jig rten gyi khams rgya mtsho bcu'i rdul shin tu phra ba snyed rab tu thob par gyur to/ /lce'i</text></item>
<item><p>175a4</p><section>phal chen</section><text>khams re res kyang sgra'i rjes su 'gro ba'i sa rgya mtsho la sogs pa nyan thos kyi sa 'jig rten gyi khams rgya mtsho bcu'i rdul shin tu phra ba snyed rab tu 'thob po/ /lus kyi khams re res kyang pha rol tu phyin pa dri ma med pa rgya mtsho la sogs pa pha rol tu phyin pa rgya mtsho</text></item>
<item><p>175a5</p><section>phal chen</section><text>'jig rten gyi khams rgya mtsho bcu'i rdul shin tu phra ba snyed rab tu 'thob bo/ /yid kyi khams re res kyang sa'i dbang po'i stobs rgya mtsho la pa stobs rgya mtsho 'jig rten gyi khams rgya mtsho bcu'i rdul shin tu phra ba snyed rab tu 'thob po/ /de nas rgyal po</text></item>
<item><p>175a6</p><section>phal chen</section><text>rin chen mang po'i chung ma rgya mtsho de dag dang / bu mo rgya mtsho de dag gis theg pa chen po'i tshul rgya mtsho 'jig rten gyi khams rgya mtsho bcu'i rdul shin tu phra ba snyed kyi gting rnyed nas/ spyod pa rgya mtsho 'jig rten gyi khams rgya mtsho bcu'i rdul shin tu phra ba snyed la</text></item>
<item><p>175a7</p><section>phal chen</section><text>gzhan gyi dring mi 'jog par byas te/ rgyal po rin chen mang po la tshigs su bcad de smras pa/ /bdag cag kun gyis sangs rgyas rgya mtsho mthong / /yongs su mchod de bsnyen bkur zhu ba bgyis/ /'on kyang 'di 'dra rgya mtsho chos ma thos/</text></item>
<item><p>175b1</p><section>phal chen</section><text>sa mang rgya mtsho 'di dag thob ma gyur/ /da ni sangs rgyas sprin las bsgrub pa yi/ /sa mang rgya mtsho dmyig kyang thob par gyur/ /byang chub don du phyogs rnams kun dbyings su/ /rna bas spyod pa dam pa spyod par bgyi/ /sna yi khams</text></item>
<item><p>175b2</p><section>phal chen</section><text>kyis rang rgyal sa thob ste/ /rten 'brel 'byung ba'i chos rnams rtogs par gyur/ /lces kyang nyan thos sa mang rgya mtsho thob/ /des ni zhi ba'i bde ba thob par gyur/ /lus kyis sa mang rgya mtsho thob pas na/ /bsgrub pa sna tshogs rab tu bsgrub par bgyi/ /yid</text></item>
<item><p>175b3</p><section>phal chen</section><text>kyis dus gsum chos mang rgya mtsho rnams/ /'tshal bar gyur pas gzhan la bstan par bgyi/ /de bzhin gshegs pa rmad ga cad kyi le'u ste bcu gcig pa'o// //sangs rgyas rmad ga cad ces bya ba shin tu rgyas pa chen po'i mdo/ bam po bco lnga pa/ bcom ldan 'das thog</text></item>
<item><p>175b4</p><section>phal chen</section><text>ma mngon par sangs rgyas pa ma ga d+ha'i chos kyi dgon pa'i snying po byang chub na bzhugs te/ blo shin tu rnam par dag pa/ /gnyis pas yang dag par spyod pa/ chos mtshan nyid pa la shin tu gzhol ba/ sangs rgyas kyi rnam par spyod pas sangs rgyas thams cad dang /</text></item>
<item><p>175b5</p><section>phal chen</section><text>mnyam pa nyid brnyes pa/ sgrib pa pas rtogs par thugs su chud pa/ phyir ldog pa'i chos can spyod yul 'phrogs pa pa/ rnam par dgod pa bsam gyis khyab pa/ dus gsum mnyam pa nyid la shin tu byung ba/ pho brang kun tu 'od na seng ge'i khri pad+mo'i</text></item>
<item><p>175b6</p><section>phal chen</section><text>snying po can la bzhugs te/ byang chub sems dpa' sangs rgyas kyi zhing bcu'i rdul shin tu phra ba snyed kun kyang skye ba gcig gis thogs pa 'jig rten gyi khams gzhan dang gzhan nas 'dus pa/ sems can gyi khams la dpyod pa chos kyi dbyings la dpyod pa/ 'jig</text></item>
<item><p>175b7</p><section>phal chen</section><text>rten gyi khams la dpyod pa/ mya ngan las 'das pa'i dbyings la dpyod pa/ las kyi rnam par smin pa la dpyod pa/ bsam pa'i rgyud la dpyod pa/ don dang yi ge la dpyod pa/ 'jig rten pa dang 'jig rten las 'das pa la dpyod pa/ 'dus byas dang /</text></item>
<item><p>176a1</p><section>phal chen</section><text>'dus ma byas pa la dpyod pa/ 'das pa dang ma 'ongs pa dang da ltar byung ba la dpyod pa sha stag dang thabs gcig go /de nas byang chub sems dpa' de dag 'di snyam du sems te/ bcom ldan 'das kyis bdag cag la thugs brtse</text></item>
<item><p>176a2</p><section>phal chen</section><text>bar dgongs te/ byang chub sems dpa' rnams kyi bsam pa ji lta ba bzhin du sangs rgyas kyi zhing yongs su bstan kyang rung / sangs rgyas kyi spyod pa yongs su bstan kyang rung / sangs rgyas kyi zhing gi rgyan yongs su bstan kyang rung / sangs rgyas kyi chos nyid</text></item>
<item><p>176a3</p><section>phal chen</section><text>yongs su bstan kyang rung / sangs rgyas kyi zhing yongs su dag pa bstan kyang rung / sangs rgyas kyi chos bshad pa yongs su bstan kyang rung / sangs rgyas kyi zhing gi rang bzhin yongs su bstan kyang rung / sangs rgyas kyi mthu yongs su bstan kyang rung /</text></item>
<item><p>176a4</p><section>phal chen</section><text>sangs rgyas kyi zhing gi rgyan yongs su bstan kyang rung / sangs rgyas kyi byang chub yongs su bstan kyang rung / phyogs bcu'i 'jig rten gyi khams su sangs rgyas bcom ldan 'das rnams kyis byang chub sems dpa'i rnam par dgod pa bcu ji ltar rnam par dgod pa de dag</text></item>
<item><p>176a5</p><section>phal chen</section><text>yongs su bstan kyang rung / byang chub sems dpa'i spyod pa bcu yongs su bstan kyang rung / byang chub sems dpa'i tshad pa bcu yongs su bstan kyang rung / byang chub sems dpa'i gter rnams yongs su bstan kyang rung / byang chub sems dpa'i sa rnams</text></item>
<item><p>176a6</p><section>phal chen</section><text>yongs su bstan kyang rung / byang chub sems dpa'i smon lam rnams yongs su bstan kyang rung / byang chub sems dpa'i ting nge 'dzin bcu rnams yongs su bstan kyang rung / byang chub sems dpa'i rnam par 'phrul pa bcu yongs su bstan kyang rung / byang</text></item>
<item><p>176a7</p><section>phal chen</section><text>chub sems dpa'i mgo bcu yongs su bstan kyang rung / byang chub sems dpa' thams cad yang dag par 'byung ba'i phyir/ de bzhin gshegs pa'i gdung gcad pa dang / sems can thams cad yongs su bskyab pa dang / 'jig rten gyi khams thams cad nye</text></item>
<item><p>176b1</p><section>phal chen</section><text>bar nyon mongs pa med par bya ba dang / 'du byed thams cad yongs su shes par bya ba dang / chos thams cad yang dag par bstan par bya ba dang / kun nas nyon mongs pa thams cad rnam par dag par bya ba dang / the tsom thams cad yongs su gcad pa dang / nem</text></item>
<item><p>176b2</p><section>phal chen</section><text>nur thams cad shin tu bstsal ba dang / gnas thams cad rab tu gzhom par bya ba'i phyir/ gong du de bzhin gshegs pa'i sa bstan kyang rung / gong du de bzhin gshegs pa'i yul bstan kyang rung / gong du de bzhin gshegs pa'i byin gyi rlabs bstan kyang rung / gong du de bzhin gshegs pa'i spyod yul</text></item>
<item><p>176b3</p><section>phal chen</section><text>bstan kyang rung / gong du de bzhin gshegs pa'i stobs bstan kyang rung / gong du de bzhin gshegs pa'i bsnyengs pa bstan kyang rung / gong du de bzhin gshegs pa'i ting nge 'dzin bstan kyang rung / gong du de bzhin gshegs pa'i rdzu 'phrul bstan kyang rung /</text></item>
<item><p>176b4</p><section>phal chen</section><text>gong du de bzhin gshegs pa'i mnga' chen po bstan kyang rung / gong du de bzhin gshegs pa'i 'phrogs pa bstan kyang rung / gong du de bzhin gshegs pa'i spyan bstan kyang rung / gong du de bzhin gshegs pa'i snyan bstan kyang rung / gong du de bzhin gshegs</text></item>
<item><p>176b5</p><section>phal chen</section><text>pa'i shangs bstan kyang rung / gong du de bzhin gshegs pa'i ljags bstan kyang rung / gong du de bzhin gshegs pa'i sku bstan kyang rung / gong du de bzhin gshegs pa'i thugs bstan kyang rung / gong du de bzhin gshegs pa'i spobs pa bstan kyang rung /</text></item>
<item><p>176b6</p><section>phal chen</section><text>gong du de bzhin gshegs pa'i ye shes bstan kyang rung / gong du de bzhin gshegs pa'i khyu mchog gi mthu bstan kyang rung snyam pa dang / de nas bcom ldan 'das kyis byang chub sems dpa' de dag gi sems kyi yongs su rnam par rtog par thugs kyis thugs su chud</text></item>
<item><p>176b7</p><section>phal chen</section><text>nas de bzhin gshegs pa'i rdzu 'phrul mngon par 'du bya ba mngon par 'du mdzad do/ /rdzu 'phrul gyi rnam pa de dag mngon par 'du mdzad pas/ shar phyogs logs su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i pha rol gyi/</text></item>
<item><p>177a1</p><section>phal chen</section><text>'jig rten gyi khams gser gyi mdog ces bya ba de bzhin gshegs pa rig byed mi g.yo ba'i sangs rgyas kyi zhing nas byang chub sems dpa' 'jam dpal byang chub sems dpa' sangs rgyas kyi zhing bcu'i rdul shin tu phra ba snyed</text></item>
<item><p>177a2</p><section>phal chen</section><text>dang lhan cig tu/ bcom ldan 'das gang na ba der dong ste phyin nas/ /bcom ldan 'das la phyag 'tshal te/ shar phyogs su brten nas seng ge'i khri pad mo'i snying po can dag mngon par sprul te/ skyil mo krung bcas nas 'khod do/ /lho phyogs logs</text></item>
<item><p>177a3</p><section>phal chen</section><text>su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i 'jig rten gyi khams kha dog yid du 'ong ba zhes bya ba de bzhin gshegs pa rig byed mi bskyod pa'i sangs rgyas kyi zhing nas/ byang chub sems dpa' sangs rgyas dpal byang chub</text></item>
<item><p>177a4</p><section>phal chen</section><text>sems dpa' sangs rgyas kyi zhing bcu'i rdul shin tu phra ba snyed dang lhan cig tu/ bcom ldan 'das gang na ba der dong ste phyin nas/ bcom ldan 'das la phyag 'tshal te/ lho phyogs su brten nas seng ge'i khri pad mo'i snying po can dag mngon par</text></item>
<item><p>177a5</p><section>phal chen</section><text>sprul te skyil mo krung bcas nas 'khod do/ /nub phyogs logs su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i pha rol gyi 'jig rten gyi khams pad mo'i mdog ces bya ba de bzhin gshegs pa rig byed bcings kyi</text></item>
<item><p>177a6</p><section>phal chen</section><text>sangs rgyas kyi zhing nas byang chub sems dpa' nor dpal byang chub sems dpa' sangs rgyas kyi zhing gi rdul shin tu phra ba snyed dang lhan cig tu bcom ldan 'das gang na ba der dong ste phyin nas/ bcom ldan 'das la phyag 'tshal te/ nub phyogs su brten nas seng ge'i</text></item>
<item><p>177a7</p><section>phal chen</section><text>khri pad mo'i snying po can dag mngon par sprul te/ skyil mo krung bcas nas 'khod do/ /byang phyogs logs su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i/ 'jig rten gyi khams tsam pa ka'i mdog</text></item>
<item><p>177b1</p><section>phal chen</section><text>ces bya ba/ de bzhin gshegs pa rig byed kun spyod kyi sangs rgyas kyi zhing nas/ byang chub sems dpa' rin chen dpal byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu bcom ldan 'das gang na ba der dong</text></item>
<item><p>177b2</p><section>phal chen</section><text>ste phyin nas/ bcom ldan 'das la phyag 'tshal te/ byang phyogs su brten nas seng ge'i khri pad mo'i snying po can dag mngon par sprul te skyil mo krung bcas nas 'khod do/ /byang shar gyi phyogs mtshams su 'jig rten gyi khams sangs rgyas kyi zhing</text></item>
<item><p>177b3</p><section>phal chen</section><text>bcu'i rdul shin tu phra ba snyed 'das pa'i pha rol gyi 'jig rten gyi khams uta pa la'i mdog ces bya ba de bzhin gshegs pa rig byed nyi ma'i sangs rgyas kyi zhing nas byang chub sems dpa' yon tan dpal byang chub sems dpa' sangs rgyas kyi zhing bcu'i rdul shin tu phra ba snyed</text></item>
<item><p>177b4</p><section>phal chen</section><text>dang lhan cig tu bcom ldan 'das gang na ba der dong ste phyin nas/ bcom ldan 'das la phyag 'tshal te/ byang shar gyi phyogs mtshams su brten nas seng ge'i khri pad mo'i snying po can dag mngon par sprul te skyil mo krung bcas nas 'khod do/ /shar lho'i phyogs</text></item>
<item><p>177b5</p><section>phal chen</section><text>mtshams su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i pha rol gyi 'jig rten gyi khams gser gyi mdog ces bya ba de bzhin gshegs pa rig byed mtha' rgal gyi sangs rgyas kyi zhing nas byang chub sems dpa' mig gi dpal byang chub</text></item>
<item><p>177b6</p><section>phal chen</section><text>sems dpa' sangs rgyas kyi zhing bcu'i rdul shin tu phra ba snyed dang lhan cig tu/ bcom ldan 'das gang na ba der dong ste phyin nas bcom ldan 'das la phyag 'tshal te/ shar lho'i phyogs mtshams su brten nas seng ge'i khri pad mo'i snying po can dag mngon par</text></item>
<item><p>177b7</p><section>phal chen</section><text>sprul te/ skyil mo krung bcas nas 'khod do/ /lho nub kyi phyogs mtshams su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i 'jig rten gyi khams rin po che'i mdog ces bya ba de bzhin gshegs pa rig byed dam pa'i</text></item>
<item><p>178a1</p><section>phal chen</section><text>sangs rgyas kyi zhing nas byang chub sems dpa' brtson 'grus dpal byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu/ bcom ldan 'das gang na ba der dong ste phyin nas/ bcom ldan</text></item>
<item><p>178a2</p><section>phal chen</section><text>'das la phyag 'tshal te/ lho nub kyi phyogs mtshams su brten nas seng ge'i khri pad mo'i snying po can dag mngon par sprul te/ skyil mo krung bcas nas 'khod do/ /nub byang gi phyogs mtshams su 'jig rten gyi khams sangs rgyas kyi zhing bcu'i rdul shin</text></item>
<item><p>178a3</p><section>phal chen</section><text>tu phra ba snyed 'das pa'i pha rol gyi 'jig rten gyi khams rdo rje'i mdog ces bya ba/ de bzhin gshegs pa/ rig byed dbang phyug gi sangs rgyas kyi zhing nas/ byang chub sems dpa' chos kyi dpal zhes bya ba byang chub sems dpa' sangs rgyas kyi zhing bcu'i rdul shin tu</text></item>
<item><p>178a4</p><section>phal chen</section><text>phra ba snyed dang lhan cig tu/ bcom ldan 'das gang na ba der dong ste phyin nas/ bcom ldan 'das la phyag 'tshal te/ nub byang gi phyogs mtshams su brten nas/ seng ge'i khri pad mo'i snying po can dag mngon par sprul te skyil mo krung bcas nas 'khod do/</text></item>
<item><p>178a5</p><section>phal chen</section><text>'og gi phyogs logs su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i pha rol 'jig rten gyi khams shel gyi mdog ces bya ba de bzhin gshegs pa rig byed tshangs pa'i dbang po'i sangs rgyas kyi zhing nas byang chub sems dpa' ye shes dpal</text></item>
<item><p>178a6</p><section>phal chen</section><text>byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu/ bcom ldan 'das gang na ba der dong ste phyin nas/ bcom ldan 'das la phyag 'tshal te/ 'og gi phyogs su brten nas seng ge'i khri pad mo'i snying po can dag mngon</text></item>
<item><p>178a7</p><section>phal chen</section><text>par sprul te/ skyil mo krung bcas nas 'khod do/ /steng gi phyogs logs su 'jig rten gyi khams sangs rgyas kyi zhing bcu'i rdul shin tu phra ba snyed 'das pa'i 'jig rten gyi khams 'dra ba'i mdog ces bya ba de bzhin gshegs pa rig byed sna tshogs kyi</text></item>
<item><p>178b1</p><section>phal chen</section><text>sangs rgyas kyi zhing nas byang chub sems dpa' bzang po'i dpal byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu bcom ldan 'das gang na ba der dong ste phyin nas/ bcom ldan 'das la phyag 'tshal te/ steng gi phyogs su brten</text></item>
<item><p>178b2</p><section>phal chen</section><text>nas seng ge'i khri pad mo'i snying po can dag mngon par sprul te/ skyil mo krung bcas nas 'khod do/ /de nas byang chub sems dpa' 'jam dpal gyis sangs rgyas kyi byin gyi rlabs kyis/ byang chub sems dpa'i dge 'dun thams cad la bltas te 'di skad</text></item>
<item><p>178b3</p><section>phal chen</section><text>ces smras so/ /byang chub sems dpa' 'dus pa 'di dag ni ngo mtshar thob pa sha stag ste/ sangs rgyas bcom ldan 'das rnams kyi sangs rgyas kyi zhing ni bsam gyis khyab po/ /sangs rgyas bcom ldan 'das rnams kyi sangs rgyas kyi rnam par spyod pa ni bsam</text></item>
<item><p>178b4</p><section>phal chen</section><text>gyis khyab po/ /sangs rgyas bcom ldan 'das rnams kyi sangs rgyas kyi zhing gi rgyan ni bsam gyis khyab po/ /sangs rgyas bcom ldan 'das rnams kyi sangs rgyas kyi chos nyid ni bsam gyis khyab po/ /sangs rgyas bcom ldan 'das rnams kyi sangs rgyas</text></item>
<item><p>178b5</p><section>phal chen</section><text>kyi zhing yongs su dag pa ni bsam gyis khyab po/ /sangs rgyas bcom ldan 'das rnams kyi sangs rgyas kyi chos bstan pa ni bsam gyis khyab bo/ /sangs rgyas bcom ldan 'das rnams kyi sangs rgyas 'byung ba ni bsam gyis khyab po/ /sangs rgyas bcom ldan 'das</text></item>
<item><p>178b6</p><section>phal chen</section><text>rnams kyi sangs rgyas kyi zhing kun tu rgyu ba ni bsam gyis khyab po/ /sangs rgyas bcom ldan 'das rnams kyi bla na pa yang dag par rdzogs pa'i byang chub ni bsam gyis khyab ste/ de ci'i phyir zhe na/ 'di ltar sangs rgyas bcom ldan 'das rnams ni phyogs</text></item>
<item><p>178b7</p><section>phal chen</section><text>bcu'i 'jig rten gyi khams dag tu sems can 'dul ba rnams kyi bsam pa thugs su chud cing / nam mkha'i dbyings kyi mthas gtugs pa/ chos kyi dbyings kyis klas pa dag tu chos ston te/ de ci'i phyir zhe na/ kye rgyal ba'i sras dag 'jig rten gyi khams</text></item>
<item><p>179a1</p><section>phal chen</section><text>mjed 'di nyid dang / de ma yin pa'i gling bzhi pa gzhan dag na'ang sku gzhan dang gzhan mtshan gzhan dang gzhan/ kha dog dang dbyibs gzhan dang gzhan/ chu zheng gzhan dang gzhan/ sku tshe'i tshad gzhan dang gzhan/ skye mched</text></item>
<item><p>179a2</p><section>phal chen</section><text>brnyes pa gzhan dang gzhan/ dbang po brnyes pa gzhan dang gzhan/ 'byung ba'i skye mched gzhan dang gzhan/ sku gzugs gzhan dang gzhan du de bzhin gshegs pa sems can rnams kyis rab tu shes so/ /de ci'i phyir zhe na/ kye rgyal ba'i sras dag 'jig rten</text></item>
<item><p>179a3</p><section>phal chen</section><text>gyi khams gling bzhi pa bcom pa dang ldan pa zhes bya ba 'di nyid na yang de bzhin gshegs pa la don thams cad grub pa zhes bya bar rab tu shes so/ /zla ba'i dkyil 'khor zhes bya bar rab tu shes so/ /seng ge'i nga ro can zhes bya bar rab tu shes so/ shAkya thub pa zhes</text></item>
<item><p>179a4</p><section>phal chen</section><text>bya bar rab tu shes so/ /drang srong dam pa'i mchog ces bya bar rab tu shes so/ /rnam par snang mdzad ces bya bar rab tu shes so/ /go'u ta ma'i rigs zhes bya bar rab tu shes so/ /dge sbyong chen po zhes bya bar rab tu shes so/ /rgyal ba dam pa zhes bya bar rab tu</text></item>
<item><p>179a5</p><section>phal chen</section><text>shes so/ /mu stegs byed ces bya bar rab tu shes so/ /kye rgyal ba'i sras dag de dag la sogs pa 'jig rten gyi khams gling bzhi pa bcom pa dang ldan pa na mtshan stong phrag bcur de bzhin gshegs pa sems can rnams kyis rab tu shes so/ /kye rgyal ba'i</text></item>
<item><p>179a6</p><section>phal chen</section><text>sras dag gling bzhi pa 'di dang / 'dab chags su shar phyogs logs na gling bzhi pa shin tu bsrungs pa zhes bya ba yod de/ de na de bzhin gshegs pa la rdo rje zhes bya bar rab tu shes so/ /dbang phyug ces bya bar rab tu shes so/ /blo gros mnga' ba zhes bya bar rab tu shes so/ /</text></item>
<item><p>179a7</p><section>phal chen</section><text>thub par dka' ba zhes bya bar rab tu shes so/ /sprin gyi rgyal po zhes bya bar rab tu shes so/ /nyon mongs pa med pa zhes bya bar rab tu shes so/ /skyabs mdzad pa zhes bya bar rab tu shes so/ /thugs dgyes pa zhes bya bar rab tu shes so/ /mtshungs pa pa</text></item>
<item><p>179b1</p><section>phal chen</section><text>zhes bya bar rab tu shes so/ /tshig gcod pa zhes bya bar rab tu shes so/ /kye rgyal ba'i sras dag de dag la sogs pa gling bzhi pa shin tu bsrungs pa zhes bya ba na/ de bzhin gshegs pa la mtshan stong phrag bcur sems can rnams kyis rab tu shes so/ /kye rgyal ba'i</text></item>
<item><p>179b2</p><section>phal chen</section><text>sras dag gling bzhi pa 'di dang 'dab chags su lho phyogs logs na gling bzhi pa bzod par dka' ba zhes bya ba yod de/ de na de bzhin gshegs pa la dbang po zhes bya bar rab tu shes so/ /nor grags zhes bya bar rab tu shes so/ /dri ma med pa zhes bya bar rab tu shes so/ /</text></item>
<item><p>179b3</p><section>phal chen</section><text>yang dag par gsung ba zhes bya bar rab tu shes so/ /'dul ba zhes bya bar rab tu shes so/ /dgyes pa mnga' ba zhes bya bar rab tu shes so/ /rnam par grags pa zhes bya bar rab tu shes so/ /don mdzad pa zhes bya bar rab tu shes so/ /mtha'</text></item>
<item><p>179b4</p><section>phal chen</section><text>yas pa zhes bya bar rab tu shes so/ /dpal dang ldan pa zhes bya bar rab tu shes so/ /kye rgyal ba'i sras dag de dag la sogs pa gling bzhi pa bzod par dka' ba na mtshan stong phrag bcur de bzhin gshegs pa sems can rnams kyis</text></item>
<item><p>179b5</p><section>phal chen</section><text>rab tu shes so/ /kye rgyal ba'i sras dag gling bzhi pa 'di dang / 'dab chags su nub phyogs logs na gling bzhi pa gnyen dang ldan pa zhes bya ba yod de/ de na de bzhin gshegs pa la chu'i lha zhes bya bar rab tu shes so/ /blta na dga' ba zhes bya bar rab tu shes so/</text></item>
<item><p>179b6</p><section>phal chen</section><text>rgyal po dam pa zhes bya bar rab tu shes so/ /seng ge 'dul ba zhes bya bar rab tu shes so/ /bden pa'i blo gros zhes bya bar rab tu shes so/ /mtha' las 'das par gshegs pa zhes bya bar rab tu shes so/ /dgyes pa zhes bya bar rab tu shes so/ /chos</text></item>
<item><p>179b7</p><section>phal chen</section><text>kyi blo gros zhes bya bar rab tu shes so/ /'phrin las grub pa zhes bya bar rab tu shes so/ /mkhas pa zhes bya bar rab tu shes so/ /kye rgyal ba'i sras dag de dag las sogs pa gling bzhi pa/ gnyen dang ldan pa zhes bya ba de na mtshan stong phrag bcur de</text></item>
<item><p>180a1</p><section>phal chen</section><text>bzhin gshegs pa sems can rnams kyis rab tu shes so/ /kye rgyal ba'i sras dag gling bzhi pa 'di dang 'dab chags su byang phyogs logs na gling bzhi pa seng ge yod pa zhes bya ba yod de/ de na de bzhin gshegs pa la thub pa chen</text></item>
<item><p>180a2</p><section>phal chen</section><text>po zhes bya bar rab tu shes so/ /dka' thub kyis bsgrubs pa zhes bya bar rab tu shes so/ /zhing la dpa' ba zhes bya bar rab tu shes so/ /thams cad thugs su chud pa zhes bya bar rab tu shes so/ /yid bzang po zhes bya bar rab tu shes so/ /yongs su</text></item>
<item><p>180a3</p><section>phal chen</section><text>dag pa zhes bya bar rab tu shes so/ /shugs 'dzin ces bya bar rab tu shes so/ /lda ldi bzang po zhes bya bar rab tu shes so/ /brtul zhugs brnyes pa zhes bya bar rab tu shes te/ kye rgyal ba'i sras dag de dag la sogs pa gling bzhi pa seng ge yod pa</text></item>
<item><p>180a4</p><section>phal chen</section><text>na mtshan stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag gling bzhi pa 'di dang 'dab chags su byang shar gyi phyogs mtshams na gling bzhi pa rnam par bstsags pa zhes bya ba yod de/ de na de bzhin</text></item>
<item><p>180a5</p><section>phal chen</section><text>gshegs pa la bdud rnam par 'joms pa zhes bya bar rab tu shes so/ /yang dag par 'byung ba zhes bya bar rab tu shes so/ /zhi ba zhes bya bar rab tu shes so/ /bzang po'i lha zhes bya bar rab tu shes so/ /'dod chags dang bral ba zhes bya bar rab tu</text></item>
<item><p>180a6</p><section>phal chen</section><text>shes so/ /blo gros mchog ces bya bar rab tu shes so/ /thugs mnyam pa zhes bya bar rab tu shes so/ /gzhan gyis mi thub pa zhes bya bar rab tu shes so/ /blo gros kyi dbyangs zhes bya bar rab tu shes so/ /ring du bzhud pa zhes bya bar rab</text></item>
<item><p>180a7</p><section>phal chen</section><text>tu shes te/ /kye rgyal ba'i sras dag de dag la sogs pa gling bzhi pa rnam par bstsags pa zhes bya ba na mtshan stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag gling bzhi pa 'di dang 'dab chags su/ shar</text></item>
<item><p>180b1</p><section>phal chen</section><text>lho'i phyogs mtshams na gling bzhi pa dga' ba zhes bya ba yod de/ de na de bzhin gshegs pa la 'jigs pa zhes bya bar rab tu shes so/ /phung po zhes bya bar rab tu shes so/ /thugs su chud pa zhes bya bar rab tu shes so/ /khyab pa dang ldan pa zhes</text></item>
<item><p>180b2</p><section>phal chen</section><text>bya bar rab tu shes so/ /ldan pa zhes bya bar rab tu shes so/ /rang bzhin 'dzin pa zhes bya bar rab tu shes so/ /rigs par spyod pa zhes bya bar rab tu shes so/ /gi rgyal po zhes bya bar rab tu shes so/ /shin tu 'phags pa zhes bya bar rab</text></item>
<item><p>180b3</p><section>phal chen</section><text>tu shes so/ /stobs kyi brtson 'grus zhes bya bar rab tu shes te/ /kye rgyal ba'i sras dag /de dag la sogs pa gling bzhi pa dga' ba na/ mtshan stong phrag bcur/ de bzhin gshegs pa sems can rnams</text></item>
<item><p>180b4</p><section>phal chen</section><text>kyis rab tu shes so/ /kye rgyal ba'i sras dag gling bzhi pa 'di dang 'dab chags su lho nub kyi phyogs mtshams na gling bzhi pa snying po dam pa zhes bya ba yod de/ de na de bzhin gshegs pa la g.yo ba zhes bya bar rab tu shes so/ /mkhas pa'i rgyal po</text></item>
<item><p>180b5</p><section>phal chen</section><text>zhes bya bar rab tu shes so/ /yongs su rgyas pa zhes bya bar rab tu shes so/ /skyod pa zhes bya bar rab tu shes so/ /mdzes pa'i spyan can zhes bya bar rab tu shes so/ /rgyal ba'i mchog ces bya bar rab tu shes so/ /dbyangs kyi dbang phyug ces bya bar rab</text></item>
<item><p>180b6</p><section>phal chen</section><text>tu shes so/ /thams cad gtong ba zhes bya bar rab tu shes so/ /drang srong 'dzin pa zhes bya bar rab tu shes so/ /ri rab dpal zhes bya bar rab tu shes te/ kye rgyal ba'i sras dag gling bzhi pa snying po dam pa na mtshan stong phrag bcur de bzhin gshegs pa</text></item>
<item><p>180b7</p><section>phal chen</section><text>sems can rnams kyis rab tu shes so/ /kye rgyal ba'i sras dag gling bzhi pa 'di dang 'dab chags su nub byang gi phyogs mtshams na gling bzhi pa sa bzang po zhes bya ba yod de/ de na de bzhin gshegs pa la yang dag pa'i mtha' zhes bya bar rab tu shes so/</text></item>
<item><p>181a1</p><section>phal chen</section><text>'od 'phro ba dang ldan pa zhes bya bar rab tu shes so/ /rin po che'i gtsug phud ces bya bar rab tu shes so/ /dran par bya ba zhes bya bar rab tu shes so/ /don gyi mchog ces bya bar rab tu shes so/ /shin tu bzhad pa zhes bya bar rab tu shes</text></item>
<item><p>181a2</p><section>phal chen</section><text>so/ /rigs gtsang ma zhes bya bar rab tu shes so/ /'od kyi dkyil 'khor zhes bya bar rab tu shes so/ /phyag shin tu 'phyang ba zhes bya bar rab tu shes so/ /thog mar rab tu gnas pa zhes bya bar rab tu shes so/ /kye rgyal ba'i sras dag de dag la sogs pa</text></item>
<item><p>181a3</p><section>phal chen</section><text>gling bzhi pa sa bzang po na mtshan stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag gling bzhi pa 'di dang 'dab chags su 'og logs na gling bzhi pa 'od 'phro ba dang ldan pa zhes bya ba yod de/ de na de bzhin gshegs</text></item>
<item><p>181a4</p><section>phal chen</section><text>pa la shin tu grub pa zhes bya bar rab tu shes so/ /seng ge'i kha dog ces bya bar rab tu shes so/ /rno ba zhes bya bar rab tu shes so/ /gser gyi 'od 'phro zhes bya bar rab tu shes so/ /thams cad kyi bshes gnyen zhes bya bar rab tu shes so/ /gsung</text></item>
<item><p>181a5</p><section>phal chen</section><text>mthar thug pa zhes bya bar rab tu shes so/ /phan pa mdzad pa zhes bya bar rab tu shes so/ /mthar thug pa zhes bya bar rab tu shes so/ /lha ma nor ba zhes bya bar rab tu shes so/ /sbyin pa snyoms pa zhes bya bar rab tu shes te/ kye rgyal ba'i sras dag de dag la</text></item>
<item><p>181a6</p><section>phal chen</section><text>sogs pa gling bzhi pa 'od 'phro ba dang ldan pa na mtshan brgya stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag gling bzhi pa 'di dang 'dab chags su steng logs na gling bzhi pa nor 'dzin ces bya</text></item>
<item><p>181a7</p><section>phal chen</section><text>ba yod de/ de na de bzhin gshegs pa la blo gros dang ldan pa zhes bya bar rab tu shes so/ /zhal dag pa zhes bya bar rab tu shes so/ /bshes gnyen dang ldan pa zhes bya bar rab tu shes so/ /thog mar gshegs pa zhes bya bar rab tu shes so/ /</text></item>
<item><p>181b1</p><section>phal chen</section><text>byin rnam par bkod pa zhes bya bar rab tu shes so/ /dga' bar mdzad pa zhes bya bar rab tu shes so/ /dgongs pa grub pa zhes bya bar rab tu shes so/ /zhes bya bar rab tu shes so/ /tshul khrims dang ldan pa zhes bya bar rab tu shes so/ /gcig la brten pa</text></item>
<item><p>181b2</p><section>phal chen</section><text>zhes bya bar rab tu shes te/ kye rgyal ba'i sras dag /de dag las sogs pa gling bzhi pa nor 'dzin na mtshan stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag de ltar de dag la sogs pa 'jig rten gyi khams mi mjed</text></item>
<item><p>181b3</p><section>phal chen</section><text>'di na gling bzhi pa'i 'jig rten gyi khams bye ba phrag brgya yod de/ /de dag kun na yang de bzhin gshegs pa la mtshan gzhan dang gzhan gyis brjod de mtshan bye ba brgya stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras</text></item>
<item><p>181b4</p><section>phal chen</section><text>dag 'jig rten gyi khams mjed 'di dang 'dab chags su shar phyogs logs na 'jig rten gyi khams khebs pa dang ldan pa zhes bya ba yod de/ de na de bzhin gshegs pa la mnyam pa zhes bya bar rab tu shes so/ /'phags par lhag pa zhes bya bar rab</text></item>
<item><p>181b5</p><section>phal chen</section><text>tu shes so/ /dbugs phyin pa zhes bya bar rab tu shes so/ /bsam pa grol ba zhes bya bar rab tu shes so/ /nyan pa'i bdag po zhes bya bar rab tu shes so/ /khyab par bzhugs pa zhes bya bar rab tu shes so/ /dbang du gyur pa zhes bya bar rab tu shes so/</text></item>
<item><p>181b6</p><section>phal chen</section><text>sA la'i lhun zhes bya bar rab tu shes so/ /rtsal chen po zhes bya bar rab tu shes so/ /blo 'dra ba med pa zhes bya bar rab tu shes te/ /kye rgyal ba'i sras dag de dag la sogs pa 'jig rten gyi khams khebs pa dang ldan pa na mtshan bye ba brgya stong phrag bcur de</text></item>
<item><p>181b7</p><section>phal chen</section><text>bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams 'di dang 'dab chags su lho phyogs logs na 'jig rten gyi khams lhag pa zhes bya ba yod de/ de na de bzhin gshegs pa la rang bzhin thugs su</text></item>
<item><p>182a1</p><section>phal chen</section><text>chud ces bya bar rab tu shes so/ /bsam pa grol ba zhes bya bar rab tu shes te/ kye rgyal ba'i sras dag de dag la sogs pa 'jig rten gyi khams lhag pa na mtshan brgya stong phrag bcur de bzhin gshegs pa sems can rnams kyis rab tu</text></item>
<item><p>182a2</p><section>phal chen</section><text>shes so/ /kye rgyal ba'i sras dag 'jig rten gyi khams 'di dang 'dab chags su nub phyogs logs na 'jig rten gyi khams rdul bstsal ba zhes bya ba yod de/ de na de bzhin gshegs pa la dgongs pa dang ldan pa zhes bya bar rab tu shes so/ /lam rnam par bsgoms pa</text></item>
<item><p>182a3</p><section>phal chen</section><text>zhes bya bar rab tu shes so/ /brten pa'i gzhi zhes bya bar rab tu shes so/ /khyab cing grol ba zhes bya bar rab tu shes so/ /don mkhyen pa zhes bya bar rab tu shes so/ /bye brag la dgyes pa zhes bya bar rab tu shes so/ /gzigs pa dam pa zhes bya bar rab tu shes so/ /</text></item>
<item><p>182a4</p><section>phal chen</section><text>'dul ba thugs su chud pa zhes bya bar rab tu shes so/ /kun tu snyoms pa zhes bya bar rab tu shes so/ /dgyes pa dang ldan pa zhes bya bar rab tu shes te/ /kye rgyal ba'i sras dag de dag la sogs pa 'jig rten gyi khams rdul bstsal ba na/ mtshan bye ba brgya</text></item>
<item><p>182a5</p><section>phal chen</section><text>stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams mjed 'di dang 'dab chags su byang phyogs logs na 'jig rten gyi khams rnam par byung ba zhes bya ba yod de/ de na de bzhin</text></item>
<item><p>182a6</p><section>phal chen</section><text>gshegs pa la tsam pa ka'i kha dog ces bya bar rab tu shes so/ /nyi ma'i snying po zhes bya bar rab tu shes so/ /mthu shin tu gnas pa zhes bya bar rab tu shes so/ /byin gyi rlabs yang dag par 'byung ba zhes bya bar rab tu shes so/ /rang bzhin dam pa</text></item>
<item><p>182a7</p><section>phal chen</section><text>zhes bya bar rab tu shes so/ /blo gros kyi nyi ma zhes bya bar rab tu shes so/ /thogs pa med pa zhes bya bar rab tu shes so/ /zla ba shar ba zhes bya bar rab tu shes so/ /rlung gi shugs zhes bya bar rab tu shes so/ /sgra shin tu gsal ba</text></item>
<item><p>182b1</p><section>phal chen</section><text>zhes bya bar rab tu shes te/ kye rgyal ba'i sras dag de dag la sogs pa 'jig rten gyi khams rnam par byung ba na mtshan bye ba brgya stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams</text></item>
<item><p>182b2</p><section>phal chen</section><text>mjed 'di dang 'dab chags su byang shar gyi phyogs mtshams logs na 'jig rten gyi khams 'pho bar byed pa zhes bya ba yod de/ de na de bzhin gshegs pa la sdug bsngal dang bral ba zhes bya bar rab tu shes so/ /thams cad las grol ba</text></item>
<item><p>182b3</p><section>phal chen</section><text>zhes bya bar rab tu shes so/ /rgyu dang ldan pa zhes bya bar rab tu shes so/ /grol zhing mkhas pa zhes bya bar rab tu shes so/ /'das pa'i gter zhes bya bar rab tu shes so/ /rin po che'i 'od ces bya bar rab tu shes so/ /'jig</text></item>
<item><p>182b4</p><section>phal chen</section><text>rten ston pa zhes bya bar rab tu shes so/ /gnas med pa'i sa thugs su chud pa zhes bya bar rab tu shes so/ /dang ba'i snying po zhes bya bar rab tu shes so/ /thugs sgul ba zhes bya bar rab tu shes te/ kye rgyal ba'i sras dag de dag</text></item>
<item><p>182b5</p><section>phal chen</section><text>la sogs pa 'jig rten gyi khams 'pho bar byed pa na mtshan bye ba brgya stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams mi mjed 'di dang 'dab chags su shar lho'i phyogs mtshams</text></item>
<item><p>182b6</p><section>phal chen</section><text>na 'jig rten gyi khams phan pa zhes bya ba yod de/ de na de bzhin gshegs pa la rab tu 'joms pa zhes bya bar rab tu shes so/ /byang ba thugs su chud pa zhes bya bar rab tu shes so/ /gsung snyan pa zhes bya bar rab tu shes so/ /rtsa ba khyad du</text></item>
<item><p>182b7</p><section>phal chen</section><text>'phags pa zhes bya bar rab tu shes so/ /rgyun gyi gdugs zhes bya bar rab tu shes so/ /rgyu shin tu sbyangs pa zhes bya bar rab tu shes so/ /rnam par phye ba'i pha rol tu phyin pa zhes bya bar rab tu shes so/ /dam pa'i bsam gtan mnga' ba</text></item>
<item><p>183a1</p><section>phal chen</section><text>zhes bya bar rab tu shes so/ /ran par gsung pa zhes bya bar rab tu shes so/ /blo rgya mtsho zhes bya bar rab tu shes te/ kye rgyal ba'i sras dag de dag la sogs pa 'jig rten gyi khams phan pa na mtshan bye ba brgya stong phrag bcur de</text></item>
<item><p>183a2</p><section>phal chen</section><text>bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams 'di dang 'dab chags su lho nub kyi phyogs mtshams na 'jig rten gyi khams kun tu song ba zhes bya ba yod de/ de na de bzhin gshegs pa la thub pa'i</text></item>
<item><p>183a3</p><section>phal chen</section><text>dbang po zhes bya bar rab tu shes so/ /mngon par sel ba zhes bya bar rab tu shes so/ /dus las shin tu grol ba zhes bya bar rab tu shes so/ /ngo bo nyid yongs su mkhyen pa zhes bya bar rab tu shes so/ /bka' nyams pa med pa zhes bya bar rab tu shes so/ /</text></item>
<item><p>183a4</p><section>phal chen</section><text>bskal pa mnyam pa med par gzigs pa zhes bya bar rab tu shes so/ /dbang phyug gi dam pa zhes bya bar rab tu shes so/ /drang srong ston pa zhes bya bar rab tu shes so/ /'phrin las brtsams pa zhes bya bar rab tu shes so/ /rdo rje seng ge zhes bya bar rab tu shes</text></item>
<item><p>183a5</p><section>phal chen</section><text>te/ /kye rgyal ba'i sras dag de dag la sogs pa 'jig rten gyi khams kun tu song ba na/ mtshan bye ba brgya stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams mi mjed 'di dang 'dab chags su nub byang gi phyogs</text></item>
<item><p>183a6</p><section>phal chen</section><text>mtshams na 'jig rten gyi khams yongs su dga' ba zhes bya ba yod de/ de na de bzhin gshegs pa la me tog yang dag par bstsags pa zhes bya bar rab tu shes so/ /tsan dan gyi gdugs zhes bya bar rab tu shes so/ /pad mo'i snying po zhes bya bar rab tu shes</text></item>
<item><p>183a7</p><section>phal chen</section><text>so/ /shin tu 'das pa'i chos zhes bya bar rab tu shes so/ /chos kyi ldum bu zhes bya bar rab tu shes so/ /shin tu 'phags pa zhes bya bar rab tu shes so/ /shin tu sbyangs pa'i gdugs zhes bya bar rab tu shes so/ /spyan shin tu yangs pa zhes bya bar rab tu</text></item>
<item><p>183b1</p><section>phal chen</section><text>shes so/ /tshul bzang po dang ldan pa zhes bya bar rab tu shes so/ /chos rtse gcig ces bya bar rab tu shes so/ /dra ba'i snying po zhes bya bar rab tu shes te/ kye rgyal ba'i sras dag de dag la sogs pa 'jig rten gyi khams yongs su dga' ba na mtshan bye ba brgya stong phrag bcur</text></item>
<item><p>183b2</p><section>phal chen</section><text>de bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams mjed 'di dang 'dab chags su 'og gi phyogs na 'jig rten gyi khams mi che ba zhes bya ba yod de/ de na de bzhin gshegs pa la 'od 'phro 'gyed pa zhes</text></item>
<item><p>183b3</p><section>phal chen</section><text>bya bar rab tu shes so/ /shin tu 'dul ba zhes bya bar rab tu shes so/ /dbang po'i mtshon cha zhes bya bar rab tu shes so/ /mi rtag pa zhes bya bar rab tu shes so/ /rtsa ba thugs su chud pa zhes bya bar rab tu shes so/ /'phro ba pa zhes bya bar rab tu shes so/ /rlung</text></item>
<item><p>183b4</p><section>phal chen</section><text>dang mnyam pa zhes bya bar rab tu shes so/ /gtong ba la mos pa zhes bya bar rab tu shes so/ /lam shin tu brtags pa zhes bya bar rab tu shes so/ /'joms pa'i rgyal mtshan zhes bya bar rab tu shes te/ kye rgyal ba'i sras dag de dag la sogs pa 'jig rten gyi khams mi che</text></item>
<item><p>183b5</p><section>phal chen</section><text>ba na mtshan bye ba brgya stong phrag /bcur de bzhin gshegs pa sems can rnams kyis rab tu shes so/ /kye rgyal ba'i sras dag 'jig rten gyi khams mi mjed 'di dang 'dab chags su steng gi phyogs na 'jig rten gyi khams dbyangs sgrog pa zhes bya ba yod de/ de na de bzhin</text></item>
<item><p>183b6</p><section>phal chen</section><text>gshegs pa la dpa' ba'i rgyal mtshan zhes bya bar rab tu shes so/ /rin po che tshad pa zhes bya bar rab tu shes so/ /mchod sbyin la brtson pa zhes bya bar rab tu shes so/ /lha'i 'od ces bya bar rab tu shes so/ /dpal 'byung ba zhes bya bar rab tu shes so/ /</text></item>
<item><p>183b7</p><section>phal chen</section><text>'khor los 'phags pa zhes bya bar rab tu shes so/ /thams cad kyi bdag po zhes bya bar rab tu shes so/ /'khor lo mi ldog pa zhes bya bar rab tu shes so/ /bya ba dang bzhud pa med pa zhes bya bar rab tu shes so/ /thams cad mkhyen pas shin tu grol ba zhes bya bar rab</text></item>
<item><p>184a1</p><section>phal chen</section><text>tu shes te/ /kye rgyal ba'i sras dag de dag la sogs pa 'jig rten gyi khams dbyangs sgrog pa na/ mtshan bye ba brgya stong phrag bcur de bzhin gshegs pa sems can rnams kyis rab tu shes so/ /kye rgyal ba'i sras dag ji ltar 'jig</text></item>
<item><p>184a2</p><section>phal chen</section><text>rten gyi khams mi mjed 'di na de bzhin gshegs pa sems can rnams kyi rab tu shes pa de bzhin du shar phyogs kyi 'jig rten gyi khams bye ba brgya stong tshad med pa grangs med pa/ dpag tu med pa bsam gyis khyab pa mtshungs pa med pa kun tu mtha' yas pa mu med pa sa</text></item>
<item><p>184a3</p><section>phal chen</section><text>mtshams med pa brjod du med pa/ chos kyi dbyings kyis klas pa/ nam mkha'i dbyings kyi mthas gtugs pa'i 'jig rten gyi khams thams cad na yang / de bzhin gshegs pa sems can rnams kyis rab tu shes so/ /gzhung de ltar lho phyogs dang / de bzhin du nub</text></item>
<item><p>184a4</p><section>phal chen</section><text>phyogs dang / de bzhin du byang shar gyi phyogs mtshams dang / de bzhin du shar lho'i phyogs mtshams dang / de bzhin du lho nub kyi phyogs mtshams dang / de bzhin du nub byang gi phyogs mtshams dang / de bzhin du 'og gi phyogs dang / de bzhin du steng gi</text></item>
<item><p>184a5</p><section>phal chen</section><text>phyogs kyi 'jig rten gyi khams bye ba brgya stong tshad med pa grangs med pa/ dpag tu med pa bsam gyis mi khyab pa mtshungs pa med pa/ kun tu mtha' yas pa mu med pa sa mtshams med pa brjod du med pa chos kyi dbyings kyis klas pa nam mkha' dbyings kyi mthas</text></item>
<item><p>184a6</p><section>phal chen</section><text>gtugs pa'i 'jig rten gyi khams thams cad na 'ang / de bzhin gshegs pa sems can rnams kyi rab tu shes te/ sngon bcom ldan 'das kyis byang chub sems dpar gyur pa'i tshe/ yongs su smin par mdzad pa de dag gis ni spyod pa rnam pa tha dad pa dang /</text></item>
<item><p>184a7</p><section>phal chen</section><text>gsung gi rnam pa tha dad pa dang / nga ro rnam pa tha dad pa dang / phrin las rnam pa tha dad pa dang / rnam par smin pa rnam pa tha dad pa dang / skye mched rnam pa tha dad pa dang / sbyor ba rnam pa tha dad pa dang / dbang po rnam pa tha dad pa dang / mos pa rnam pa tha dad pa dang /</text></item>
<item><p>184b1</p><section>phal chen</section><text>skye mched rab tu thob pa gzhan dang gzhan gyis/ /sems can rnams la chos yongs su bstan pa'ang rab tu shes so/ /sangs rgyas kyi mtshan shin tu bstan pa zhes bya ba'i le'u ste bcu gnyis pa'o// //sangs rgyas rmad ga cad ces bya ba shin</text></item>
<item><p>184b2</p><section>phal chen</section><text>tu rgyas pa chen po'i mdo/ /bam po bcu drug pa/ /de nas byang chub sems dpa' sems dpa' chen po 'jam dpal kyis byang chub sems dpa' de dag la 'di skad ces smras so/ /kye rgyal ba'i sras dag 'di na sdug bsngal 'phags pa'i bden pa</text></item>
<item><p>184b3</p><section>phal chen</section><text>zhes bya ba de la/ 'jig rten gyi khams mi mjed 'di nyid na yang byung ba zhes bya'o/ /gnod pa zhes bya'o/ skal ba mi mnyam pa zhes bya'o/ /pa zhes bya'o/ /kun 'byung ba zhes bya'o/ /gsal shing gi rang bzhin zhes bya'o/ /gnas</text></item>
<item><p>184b4</p><section>phal chen</section><text>kyi rtsal ba zhes bya'o/ /gdon mi za ba zhes bya'o/ /shu ba'i gzebs zhes bya'o/ /byis pa'i spyod pa zhes bya'o/ /kye rgyal ba'i sras dag gang 'di na kun 'byung ba 'phags pa'i bden pa zhes bya ba de yang 'jig rten gyi khams mi mjed 'di nyid na yang yongs</text></item>
<item><p>184b5</p><section>phal chen</section><text>su 'brel ba zhes bya'o/ /chud za ba zhes bya'o/ /tshor bar gcen pa zhes bya'o/ /myong bar byed pa zhes bya'o/ /sbyor ba las byung ba zhes bya'o/ /nges pa zhes bya'o/ /dran pa can zhes bya'o/ /brjod pa zhes bya'o/ /sems can gyi phyi bzhin snyegs pa</text></item>
<item><p>184b6</p><section>phal chen</section><text>zhes bya'o/ /phyin ci log gi rtsa ba zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de yang 'jig rten gyi khams mi mjed 'di nyid na yang 'dzud pa zhes bya'o/ /rdul dang bral ba zhes bya'o/ /zhi ba zhes</text></item>
<item><p>184b7</p><section>phal chen</section><text>bya'o/ /mtshan nyid med pa zhes bya'o/ /mi nyams pa zhes bya'o/ /rang bzhin med pa zhes bya'o/ /so sor ldan pa zhes bya'o/ /nub par 'grol ba zhes bya'o/ /rang bzhin du gyur pa zhes bya'o/ /rang bzhin la gnas pa zhes bya'o/ /kye rgyal ba'i sras</text></item>
<item><p>185a1</p><section>phal chen</section><text>dag gang yang sdug bsngal 'gog par 'gro ba'i lam 'phags pa'i bden pa zhes bya ba de yang 'jig rten gyi khams mi mjed 'di nyid na theg pa gcig ces bya'o/ /zhi bar 'gro ba zhes bya'o/ /dgra dang bral ba zhes bya'o/ /</text></item>
<item><p>185a2</p><section>phal chen</section><text>yongs su rtog bzang ba zhes bya'o/ /shin tu mnyam par gzhag pa zhes bya'o/ /khur 'dor ba zhes bya'o/ /'gro ba med par 'gro ba zhes bya'o/ /'phags pa'i rjes su 'brang ba zhes bya'o/ /drang srong gi spyod pa zhes bya'o/ /gter bcu zhes bya ste/ /</text></item>
<item><p>185a3</p><section>phal chen</section><text>kye rgyal ba'i sras dag de ltar de dag la sogs pa 'jig rten gyi khams mi mjed 'di nyid na yang / 'phags pa'i bden pa rnams la ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras</text></item>
<item><p>185a4</p><section>phal chen</section><text>dag gang 'jig rten gyi khams mi mjed 'di nyid na sdug bsngal 'phags pa'i bden pa zhes bya ba de la/ 'jig rten gyi khams khebs pa yod pa na/ tshol ba'i rtsa ba zhes bya'o/ /'byung ba zhes bya'o/ /rtsa ba brtan pa zhes bya'o/ /bya ba ma byas pa zhes bya'o/ /</text></item>
<item><p>185a5</p><section>phal chen</section><text>rtsod pa thams cad ces bya'o/ /rnam par phye ba nyam chung ba zhes bya'o/ /kun gzhi dang ldan pa zhes bya'o/ /gsod pa'i mchog ces bya'o/ /'gul zhing g.yo ba zhes bya'o/ /dngos po'i gzugs brnyan ces bya'o/ /kye rgyal ba'i sras dag gang sdug bsngal kun</text></item>
<item><p>185a6</p><section>phal chen</section><text>'byung ba 'phags pa'i bden pa zhes bya ba de yang / 'jig rten gyi khams khebs pa yod pa na las su rung ba zhes bya'o/ /ldan pa zhes bya'o/ /srid pa zhes bya'o/ /'jigs pa zhes bya'o/ /'jigs pa'i rtsa ba zhes bya'o/ /mtshams dang ldan pa zhes bya'o/ /</text></item>
<item><p>185a7</p><section>phal chen</section><text>sdig pa la spyod pa zhes bya'o/ /'dod pa zhes bya'o/ /na ba zhes bya'o/ /sgal ba zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de yang / 'jig rten gyi khams khebs pa yod pa na don ces bya'o/ /</text></item>
<item><p>185b1</p><section>phal chen</section><text>'jigs pa sel ba zhes bya'o/ /yon tan thob par byed pa zhes bya'o/ /dbugs 'byin pa zhes bya'o/ /tshul bzang po zhes bya'o/ /'dul ba zhes bya'o/ /yan lag gcig pu zhes bya'o/ /sdig pa med pa zhes bya'o/ /'dod chags dang bral ba zhes bya'o/ /rtogs</text></item>
<item><p>185b2</p><section>phal chen</section><text>pa zhes bya'o/ /kye rgyal ba'i sras dag gang sdug bsngal 'gog par 'gro ba'i lam 'phags pa'i bden pa zhes bya ba de yang 'jig rten gyi khams khebs pa dang ldan pa na/ sde'i dbang po zhes bya'o/ /gyen du 'gro ba zhes bya'o/ /'byung ba zhes bya'o/ /sbyor ba dang ldan</text></item>
<item><p>185b3</p><section>phal chen</section><text>pa zhes bya'o/ /lta ba mnyam pa zhes bya'o/ /mtha' las grol ba zhes bya'o/ /rtogs par byed pa zhes bya'o/ /rjes su brtul ba zhes bya'o/ /dam pa zhes bya'o/ /phyogs su snang ba zhes bya ste/ kye rgyal ba'i sras dag de ltar de dag la sogs pa</text></item>
<item><p>185b4</p><section>phal chen</section><text>'jig rten gyi khams khebs pa dang ldan pa na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag gang 'jig rten gyi khams mi mjed 'di na sdug</text></item>
<item><p>185b5</p><section>phal chen</section><text>bsngal 'phags pa'i bden pa zhes bya ba de yang 'jig rten gyi khams lhag pa na 'jig pa zhes bya'o/ /skal ba gcod pa zhes bya'o/ /smad pa'i gnas zhes bya'o/ /nye bar bsrabs pa zhes bya'o/ /rnam par sred pa zhes bya'o/ /khon du 'gyur ba zhes bya'o/ /nad</text></item>
<item><p>185b6</p><section>phal chen</section><text>dang ma bral ba zhes bya'o/ /rgyud 'khrugs pa zhes bya'o/ /dka' bar bsgrubs pa zhes bya'o/ /rab tu brtags pa zhes bya'o/ /mos pa dang ldan pa zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de yang 'jig</text></item>
<item><p>185b7</p><section>phal chen</section><text>rten gyi khams lhag pa na rab tu 'jigs pa zhes bya'o/ /gti mug gi rtsa ba zhes bya'o/ /dgra dam pa zhes bya'o/ /bkres pa'i yan lag ces bya'o/ /ro med pa zhes bya'o/ /kun skyes pa zhes bya'o/ /rang bzhin ma yin pa zhes bya'o/ /bkur bar bya ba</text></item>
<item><p>186a1</p><section>phal chen</section><text>zhes bya'o/ /mun par khyer ba zhes bya'o/ /blo gros bcom pa zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de yang / 'jig rten gyi khams lhag pa na don chen po zhes</text></item>
<item><p>186a2</p><section>phal chen</section><text>bya'o/ /phan pa'i yan lag ces bya'o/ /don gyi don ces bya'o/ /tshad med pa zhes bya'o/ /mthong ba zhes bya'o/ /rtog pa med pa zhes bya'o/ /mchog tu dul ba zhes bya'o/ /rtag tu mnyam pa zhes bya'o/ /gnas par byed pa zhes bya'o/ /yan lag</text></item>
<item><p>186a3</p><section>phal chen</section><text>byas pa med pa zhes bya'o/ /kye rgyal ba'i sras dag gang sdug bsngal 'gog par 'gro ba'i lam 'phags pa'i bden pa zhes bya ba de yang 'jig rten gyi khams lhag pa na me'i tsha ba zhes bya'o/ /yan lag dang po zhes bya'o/ /rnam par gdon za ba zhes bya'o/ /</text></item>
<item><p>186a4</p><section>phal chen</section><text>mi 'phrogs pa zhes bya'o/ /tshul zab mo zhes bya'o/ /'byung ba zhes bya'o/ /mi dma' ba zhes bya'o/ /rtogs pa khong du chud pa zhes bya'o/ /grol ba'i rang bzhin zhes bya'o/ /rab tu 'grel ba zhes bya'o/ /kye rgyal ba'i sras dag de ltar de dag la sogs pa</text></item>
<item><p>186a5</p><section>phal chen</section><text>'jig rten gyi khams lhag pa na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems can rnams bsam pa ci lta ba bzhin du 'dul lo/ /kye rgyal ba'i sras dag gang 'jig rten gyi khams mi mjed 'di na sdug bsngal 'phags pa'i</text></item>
<item><p>186a6</p><section>phal chen</section><text>bden pa zhes bya ba de yang 'jig rten gyi khams rdul bstsal ba na 'gyod pa zhes bya'o/ /kun spyod pa zhes bya'o/ /gcig la gcig ces bya'o/ /kun tu 'gro ba zhes bya'o/ /ro gcig pa zhes bya'o/ /chos ma yin pa zhes bya'o/ /kun gzhi dang mngon sum zhes</text></item>
<item><p>186a7</p><section>phal chen</section><text>bya'o/ /log pa la gzhol ba zhes bya'o/ /log par lta ba zhes bya'o/ /grangs med pa zhes bya'o/ /dgra'i dpung zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de yang / 'jig rten gyi khams</text></item>
<item><p>186b1</p><section>phal chen</section><text>rdul bstsal ba na 'dod chags pa zhes bya'o/ /smra ba zhes bya'o/ /mi dkar ba zhes bya'o/ /gzhi las skyes pa zhes bya'o/ /gzung ba zhes bya'o/ /sdig pa'i kha ba zhes bya'o/ /lhag pa zhes bya'o/ /khur zhes bya'o/ /skyed pa zhes bya'o/ /sra ba</text></item>
<item><p>186b2</p><section>phal chen</section><text>zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de yang 'jig rten gyi khams rdul med pa na mi mnyam pa zhes bya'o/ /bral ba zhes bya'o/ /dri ma med pa zhes bya'o/ /rtsa ba dang bral ba zhes bya'o/ /ldan pa zhes bya'o/ /</text></item>
<item><p>186b3</p><section>phal chen</section><text>bsgrims pa med pa zhes bya'o/ /bag la nyal ba pa zhes bya'o/ /'phags pa zhes bya'o/ /phyi ma zhes bya'o/ /dgra bcom pa zhes bya'o/ /kye rgyal ba'i sras dag gang sdug bsngal 'gog par 'gro ba'i lam 'phags pa'i bden pa zhes bya ba de la yang 'jig</text></item>
<item><p>186b4</p><section>phal chen</section><text>rten gyi khams rdul bstsal ba na dngos po'i snying po zhes bya'o/ /skal ba sbyor ba zhes bya'o/ /grol ba'i don gyi rtsa ba zhes bya'o/ /rang bzhin du gyur pa zhes bya'o/ /mi smad pa zhes bya'o/ /mchog tu rnam par dag pa zhes bya'o/ /srid pa'i mtha' zhes bya'o/ /</text></item>
<item><p>186b5</p><section>phal chen</section><text>sba ba'i snying po zhes bya'o/ /mthar thug par byed pa zhes bya'o/ /yongs su rtogs pa dag pa zhes bya ste/ /kye rgyal ba'i sras dag de ltar de dag la sogs pa 'jig rten gyi khams rdul bsal ba na 'phags pa'i bden pa rnams kyi ming bye ba brgya stong phrag bzhi</text></item>
<item><p>186b6</p><section>phal chen</section><text>bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag gang 'jig rten gyi khams mi mjed 'di na sdug bsngal 'phags pa'i bden pa zhes bya ba de la 'jig rten gyi khams rnam par byung ba na 'dod chags kyis</text></item>
<item><p>186b7</p><section>phal chen</section><text>rgyas pa zhes bya'o/ /gtum pa'i rtsa ba zhes bya'o/ /rgya mtsho'i yan lag ces bya'o/ /yang dag pa las 'das pa'i sbyor ba zhes bya'o/ /skal ba med pa'i rtsa ba zhes bya'o/ /'phro ba zhes bya'o/ /skye zhing 'jig pa zhes bya'o/ /sgrib pa zhes bya'o/</text></item>
<item><p>187a1</p><section>phal chen</section><text>ral gri'i dngo zhes bya'o/ /tshal stug po zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de yang 'jig rten gyi khams rnam par byung ba na nor bu sbyin pa zhes bya'o/ /'dud</text></item>
<item><p>187a2</p><section>phal chen</section><text>par byed pa zhes bya'o/ /mi zad pa zhes bya'o/ /bskal pa zhes bya'o/ /chags pa med pa zhes bya'o/ /seng ge zhes bya'o/ /dngos po len pa zhes bya'o/ /'brel ba zhes bya'o/ /snod ces bya'o/ /g.yo ba zhes bya'o/ /kye rgyal ba'i sras dag gang sdug</text></item>
<item><p>187a3</p><section>phal chen</section><text>bsngal 'gog pa 'phags pa'i bden pa zhes bya ba de yang 'jig rten gyi khams rnam par byung ba na mtshams bral ba zhes bya'o/ /phye ba zhes bya'o/ /yi ge med pa zhes bya'o/ /sbyor ba med pa zhes bya'o/ /mthong ba med pa zhes bya'o/ /bya ba med pa zhes bya'o/ /</text></item>
<item><p>187a4</p><section>phal chen</section><text>nye bar bsgrubs pa zhes bya'o/ /sred pa zhes bya'o/ /gzhol ba zhes bya'o/ /skyid de ba zhes bya'o/ /kye rgyal ba'i sras dag gang sdug bsngal 'gog par 'gro ba'i lam 'phags pa'i bden pa zhes bya ba de la 'jig rten gyi khams rnam par byung ba na zhi bar byed</text></item>
<item><p>187a5</p><section>phal chen</section><text>pa brjod pa zhes bya'o/ /khyab par 'gro ba zhes bya'o/ /mngon du bya ba la sbyor ba zhes bya'o/ /bde bar 'gro ba zhes bya'o/ tshe tshad med pa zhes bya'o/ /shin tu bsgoms pas mthar phyin pa zhes bya'o/ /lam gyi dam pa zhes bya'o/ /thob par dka' ba'i</text></item>
<item><p>187a6</p><section>phal chen</section><text>yan lag ces bya'o/ /pha rol gyi mtshams zhes bya'o/ /brgal dka' ba zhes bya ste/ /kye rgyal ba'i sras dag de dag la sogs pa 'jig rten gyi khams rnam par byung ba na 'phags pa'i bden pa rnams kyi bye ba brgya stong phrag bzhi bcu yod de/ de dag gis sems</text></item>
<item><p>187a7</p><section>phal chen</section><text>can rnams bsam pa ji lta ba bzhin du 'dul lo/ /kye rgyal ba'i sras dag gang 'jig rten gyi khams mi mjed 'di na sdug bsngal 'phags pa'i bden pa zhes bya ba de yang / 'jig rten gyi khams 'pho bar byed pa na 'phrog par byed pa zhes bya'o/ /smon pa'i bshes</text></item>
<item><p>187b1</p><section>phal chen</section><text>gnyen zhes bya'o/ /mi brtan zhing 'jig pa zhes bya'o/ /brjod pa sna tshogs shes bya'o/ /nyam nga bas 'tsho ba zhes bya'o/ /don 'dul ba zhes bya'o/ /khur 'dor ba zhes bya'o/ /rtsa ba zab pa zhes bya'o/ /de bzhin sems pa zhes bya'o/ /nam</text></item>
<item><p>187b2</p><section>phal chen</section><text>mkha'i rtsa ba zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de yang 'jig rten gyi khams 'pho bar byed pa na sred par byed pa zhes bya'o/ /shin tu sbyor ba zhes bya'o/ /nyes pa'i skyon can du gyur pa zhes bya'o/ /</text></item>
<item><p>187b3</p><section>phal chen</section><text>rlabs shes bya'o/ /'dzin pa zhes bya'o/ /'du shes can zhes bya'o/ /'bras bu la gnas pa zhes bya'o/ /brjod du mi rung ba zhes bya'o/ /tha dad pa med pa zhes bya'o/ /rab tu 'jug pa zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes</text></item>
<item><p>187b4</p><section>phal chen</section><text>bya ba de yang 'jig rten gyi khams 'pho bar byed pa na bzlog pa zhes bya'o/ /smra ba dang bral ba zhes bya'o/ /sgrub pa zhes bya'o/ /dga' ba zhes bya'o/ /'jigs pa bstsal ba zhes bya'o/ /shin tu byung ba zhes bya'o/ /gti mug med pa zhes bya'o/ /nub pa</text></item>
<item><p>187b5</p><section>phal chen</section><text>zhes bya'o/ /'phags pa zhes bya'o/ /sel ba zhes bya'o/ /kye rgyal ba'i sras dag gang sdug bsngal 'gog par 'gro ba'i lam 'phags pa'i bden pa zhes bya ba de yang 'jig rten gyi khams 'pho bar byed pa na brjod du med pa zhes bya'o/ /tshul</text></item>
<item><p>187b6</p><section>phal chen</section><text>nyams pa med pa zhes bya'o/ /rnam par rig pa'i lam zhes bya'o/ /bsngo ba dge ba zhes bya'o/ /rgya chen po la mkhas pa zhes bya'o/ /rnam par phye ba'i tshul zhes bya'o/ /nam mkha'i rang bzhin zhes bya'o/ /zil par gyur pa zhes bya'o/ /ye shes</text></item>
<item><p>187b7</p><section>phal chen</section><text>kyi bdag po zhes bya'o/ /don yongs su shes pa zhes bya ste/ /kye rgyal ba'i sras dag de ltar de dag la sogs pa 'jig rten gyi khams 'pho bar byed pa na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems</text></item>
<item><p>188a1</p><section>phal chen</section><text>can rnams bsam pa ji lta ba bzhin du 'dul lo/ /kye rgyal ba'i sras dag gang 'jig rten gyi khams mi mjed 'di na/ sdug bsngal 'phags pa'i bden pa zhes bya ba de la 'ang 'jig rten gyi khams phan pa na khur tsa ba'i khur zhes</text></item>
<item><p>188a2</p><section>phal chen</section><text>bya'o/ /snying po med pa zhes bya'o/ /rkun po lta bu zhes bya'o/ /rga shi zhes bya'o/ /chags pa'i rang bzhin zhes bya'o/ /shin tu mched pa zhes bya'o/ /ngal bar byed pa zhes bya'o/ /ngom zung gnag pa zhes bya'o/ /kun tu 'phel ba zhes bya'o/ /ral gri dang 'dra ba zhes bya'o/ /kye</text></item>
<item><p>188a3</p><section>phal chen</section><text>rgyal ba'i sras dag gang sdug bsngal kun 'byung ba 'phags pa'i bden pa zhes bya ba de la'ang / 'jig rten gyi khams phan pa na 'jig pa zhes bya'o/ /'khrugs pa zhes bya'o/ /bskyod pa zhes bya'o/ /nyam chung ba zhes bya'o/ /'phrog pa zhes bya'o/ /bral ba</text></item>
<item><p>188a4</p><section>phal chen</section><text>zhes bya'o/ /mi ldan pa zhes bya'o/ /thab mor gyur pa zhes bya'o/ /rtsod par gyur pa zhes bya'o/ /gnas su gyur pa zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de la'ang / 'jig rten gyi khams</text></item>
<item><p>188a5</p><section>phal chen</section><text>phan pa na kun spyod pa zhes bya'o/ /yang dag pa zhes bya'o/ /zhum pa med pa zhes bya'o/ /yan lag g.yogs pa zhes bya'o/ /smad pa spangs pa zhes bya'o/ /rjes su mthun pa zhes bya'o/ /gzhir 'gro ba zhes bya'o/ /yan lag spangs pa zhes bya'o/ /tha</text></item>
<item><p>188a6</p><section>phal chen</section><text>dad pa med pa zhes bya'o/ /glag med pa zhes bya'o/ /kye rgyal ba'i sras dag gang sdug bsngal 'gog par 'gro ba'i lam 'phags pa'i bden pa zhes bya ba de la'ang 'jig rten gyi khams phan pa na snang ba brjod pa zhes bya'o/ /thams cad kyi rgya zhes bya'o/ /</text></item>
<item><p>188a7</p><section>phal chen</section><text>bsam gtan gyi gter zhes bya'o/ /snang ba yod pa zhes bya'o/ /phyir mi ldog pa'i chos can zhes bya'o/ /dngos po zad pa zhes bya'o/ /lam yangs pa zhes bya'o/ /dul ba'i rang bzhin zhes bya'o/ /dge ba yod pa zhes bya'o/ /rtsa ba rgyu ba med pa zhes bya ste/ kye rgyal ba'i</text></item>
<item><p>188b1</p><section>phal chen</section><text>sras dag de ltar de dag la sogs pa 'jig rten gyi khams phan pa na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag gang 'jig rten gyi khams mi</text></item>
<item><p>188b2</p><section>phal chen</section><text>mjed 'di na sdug bsngal 'phags pa'i bden pa zhes bya ba de la'ang 'jig rten gyi khams kun tu 'gro ba na bsam pa thibs po zhes bya'o/ /gnas sna tshogs su bkram pa zhes bya'o/ /skye gnas su skyes pa zhes bya'o/ /rim pas 'dug pa zhes bya'o/ /ngo tsha med pa</text></item>
<item><p>188b3</p><section>phal chen</section><text>zhes bya'o/ /shes par bya ba'i rtsa ba zhes bya'o/ /'ga' 'ga'i ro zhes bya'o/ /rtseg pa zhes bya'o/ /rtag tu 'jig pa zhes bya'o/ /'gal rang bzhin zhes bya'o/ /rtsa ba'i sgo zhes bya'o/ /kye rgyal ba'i sras dag gang sdug bsngal kun 'byung ba 'phags pa'i</text></item>
<item><p>188b4</p><section>phal chen</section><text>bden pa zhes bya ba de la'ang 'jig rten gyi khams kun tu 'gro ba na shin tu g.yo ba zhes bya'o/ /rig pa med pa zhes bya'o/ /blo gros dang ring ba zhes bya'o/ /'phongs par 'gyur ba zhes bya'o/ /'jigs pa zhes bya'o/ /kun tu 'dren pa zhes bya'o/ /nye bar bsgrub pa zhes bya'o/ /</text></item>
<item><p>188b5</p><section>phal chen</section><text>rten du gyur pa zhes bya'o/ /dngos po'i bdag po zhes bya'o/ /mtshams sbyor ba zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de la'ang 'jig rten gyi khams kun tu 'gro ba na ngoms pa zhes bya'o/ /bdud rtsi zhes bya'o/ /</text></item>
<item><p>188b6</p><section>phal chen</section><text>rgyu ba med pa zhes bya'o/ /rang gi med pa zhes bya'o/ /rtog pa byang ba zhes bya'o/ /yang dag par gzhog pa zhes bya'o/ /rgyu ba dang bral ba zhes bya'o/ /mched pa med pa zhes bya'o/ /lam med pa zhes bya'o/ /mi gnyis pa zhes bya'o/ /kye rgyal ba'i sras dag gang sdug</text></item>
<item><p>188b7</p><section>phal chen</section><text>bsngal 'gog par 'gro ba'i lam 'phags pa'i bden pa zhes bya ba de la'ang 'jig rten gyi khams kun tu 'gro ba na snang bar byed pa zhes bya'o/ /bstan pa rgya mtsho zhes bya'o/ /don rnam par gdon mi za ba zhes bya'o/ /chos dang phrad pa zhes bya'o/ /'khor ba med pa zhes</text></item>
<item><p>189a1</p><section>phal chen</section><text>bya'o/ /'brel pa med pa zhes bya'o/ /lam rgya chen po zhes bya'o/ /yang dag par phyin par 'gro ba zhes bya'o/ /sbyor ba dag pa zhes bya'o/ /mthong ba'i bdag po zhes bya ste/ kye rgyal ba'i sras dag de ltar de dag la pa 'jig</text></item>
<item><p>189a2</p><section>phal chen</section><text>rten gyi khams kun tu 'gro ba na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag 'jig rten gyi khams mi mjed 'di na sdug bsngal 'phags pa'i</text></item>
<item><p>189a3</p><section>phal chen</section><text>bden pa zhes bya ba de la'ang 'jig rten gyi khams yongs su dga' ba na skye bar byed pa zhes bya'o/ /rnam par bsgrubs pa zhes bya'o/ /chags shing zhen pa zhes bya'o/ /khur khyer ba zhes bya'o/ /mi sdug pa'i rnam pa zhes bya'o/ /nad thibs po zhes bya'o/ /</text></item>
<item><p>189a4</p><section>phal chen</section><text>sdig pa byed pa zhes bya'o/ /sdug bsngal bar byed pa'i rang bzhin zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de la'ang 'jig rten gyi khams yongs su dga' ba na gzhir gyur pa zhes bya'o/ /sbyor ba dang ldan</text></item>
<item><p>189a5</p><section>phal chen</section><text>pa zhes bya'o/ /tshod las 'das pa zhes bya'o/ /chos 'phel ba zhes bya'o/ /rtogs pa med pa zhes bya'o/ sdud pa med pa zhes bya'o/ /sdud par byed pa zhes bya'o/ /lang du red pa zhes bya'o/ /chos kyi gzhi zhes bya'o/ /lta ba chung ba zhes bya'o/ /mthong ba chung ba</text></item>
<item><p>189a6</p><section>phal chen</section><text>zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de la yang 'jig rten gyi khams yongs su dga' ba na/ gnas zhig pa zhes bya'o/ /rmongs pa med pa zhes bya'o/ /yang dag pa zhes bya'o/ /des shin tu rtogs pa zhes</text></item>
<item><p>189a7</p><section>phal chen</section><text>bya'o/ /dge bar byed pa zhes bya'o/ /skyon med pa zhes bya'o/ /'khor ba med pa zhes bya'o/ /mtshan nyid med pa zhes bya'o/ /bdag nyid rtogs pa zhes bya'o/ /ma skyes pa zhes bya'o/ /kye rgyal ba'i sras dag sdug bsngal 'gog par 'gro ba'i lam 'phags</text></item>
<item><p>189b1</p><section>phal chen</section><text>pa'i bden pa zhes bya ba de la yang 'jig rten gyi khams yongs su dga' ba na sa mtshams nye bar gyur pa zhes bya'o/ /sel ba dang 'grogs pa zhes bya'o/ /skal ba mi mnyam pa'i don can zhes bya'o/ /rang bzhin yangs pa zhes bya'o/ /yongs su rtog pa zad</text></item>
<item><p>189b2</p><section>phal chen</section><text>pa zhes bya'o/ /byin gyi rlabs kyi lam zhes bya'o/ /tshogs kyi tshul zhes bya'o/ /dran pa dang bral ba zhes bya'o/ /rtag pa'i lam zhes bya'o/ /grol ba bsgrub pa zhes bya ste/ /kye rgyal ba'i sras dag de ltar de dag la sogs pa 'jig rten gyi khams yongs</text></item>
<item><p>189b3</p><section>phal chen</section><text>su dga' ba na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag gang 'jig rten gyi khams mi mjed 'di na sdug bsngal 'phags pa'i bden pa zhes</text></item>
<item><p>189b4</p><section>phal chen</section><text>bya ba de la'ang 'jig rten gyi khams mi che ba na/ 'tshog pa zhes bya'o/ /rdza ma lta bu zhes bya'o/ /nad dang mnyam pa zhes bya'o/ /lus la yod pa zhes bya'o/ /rab tu 'phel ba zhes bya'o/ /pa'i sgo zhes bya'o/ /sdug bsngal gyi skyon can zhes bya'o/ /</text></item>
<item><p>189b5</p><section>phal chen</section><text>rtag par bya ba zhes bya'o/ /rang la gzhog pa med pa zhes bya'o/ /'gro zhing 'ong ba zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de la yang 'jig rten gyi khams mi che ba na 'tshe ba zhes bya'o/ /mdud par</text></item>
<item><p>189b6</p><section>phal chen</section><text>'dzin pa zhes bya'o/ /rab tu sbyor ba zhes bya'o/ /tshor ba'i yan lag ces bya'o/ /a na sems pa zhes bya'o/ /rab rab byed pa zhes bya'o/ /'dud par byed pa zhes bya'o/ /rnam par bral ba zhes bya'o/ /shin tu gdung ba zhes bya'o/ /kye hud na zhes</text></item>
<item><p>189b7</p><section>phal chen</section><text>bya'o/ /kye rgyal ba'i sras dag gang sdug bsngal 'gog pa/ 'phags pa'i bden pa zhes bya ba de la yang 'jig rten gyi khams mi che ba na pa med pa zhes bya'o/ /g.yo ba med pa zhes bya'o/ /skyon med pa zhes bya'o/ /ma nyams pa zhes bya'o/ /'grogs pa</text></item>
<item><p>190a1</p><section>phal chen</section><text>med pa zhes bya'o/ /tshad med pa zhes bya'o/ /yangs pa zhes bya'o/ /sangs rgyas kyi yan lag zhes bya'o/ /'dod chags dang bral ba zhes bya'o/ /ma chags pa zhes bya'o/ /kye rgyal ba'i sras dag gang sdug bsngal 'gog</text></item>
<item><p>190a2</p><section>phal chen</section><text>par 'gro ba'i lam 'phags pa'i bden pa zhes bya ba de la yang 'jig rten gyi khams mi che ba na brtan pa'i spyod yul zhes bya'o/ /'dod chags dang bral ba'i sa mtshams zhes bya'o/ /bden pa la thug pa zhes bya'o/ /don rab tu chud pa zhes bya'o/ /rang bzhin</text></item>
<item><p>190a3</p><section>phal chen</section><text>la gtugs pa zhes bya'o/ /lta ba yongs su dag pa zhes bya'o/ /dran pas bsgrubs pa zhes bya'o/ /grol ba sdud pa zhes bya'o/ /skyobs pa'i sa mtshams zhes bya'o/ /'khrug pa med par 'gro ba zhes bya ste/ /kye rgyal ba'i sras dag de ltar de dag la sogs pa</text></item>
<item><p>190a4</p><section>phal chen</section><text>'jig rten gyi khams mi che ba na 'phags pa'i bden pa rnams la ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag 'jig rten gyi khams mi mjed 'di na sdug bsngal 'phags</text></item>
<item><p>190a5</p><section>phal chen</section><text>pa'i bden pa zhes bya ba de la yang 'jig rten gyi khams dbyangs sgrog pa na bsam pa nub pa zhes bya'o/ /shin tu 'gro ba zhes bya'o/ /yan lag gnas pa zhes bya'o/ /g.yo sgyu che ba zhes bya'o/ /'brel pa zhes bya'o/ /'dod pa 'byung ba zhes bya'o/ /du mi</text></item>
<item><p>190a6</p><section>phal chen</section><text>rung ba zhes bya'o/ /skye gnas ma rung ba zhes bya'o/ /nye bar 'gro ba zhes bya'o/ /dngo skam pa zhes bya'o/ /kye rgyal ba'i sras dag gang sdug bsngal kun 'byung ba 'phags pa'i bden pa zhes bya ba de la/ yang 'jig rten gyi khams dbyangs sgrog pa na gdul</text></item>
<item><p>190a7</p><section>phal chen</section><text>ba'i gzhi zhes bya'o/ /sems kyi tshul zhes bya'o/ /bcings pa dang ldan pa zhes bya'o/ /rjes su dran pa zhes bya'o/ /nges par rtogs pa ma yin pa zhes bya'o/ /rnal 'byor dang mi mthun pa zhes bya'o/ /brtag par bya ba zhes bya'o/ /sgo zhes bya'o/ /rtog par</text></item>
<item><p>190b1</p><section>phal chen</section><text>bya ba zhes bya'o/ /bsgribs pa zhes bya'o/ /kye rgyal ba'i sras dag gang sdug bsngal 'gog pa 'phags pa'i bden pa zhes bya ba de la'ang 'jig rten gyi khams dbyangs sgrog pa na gnas med pa zhes bya'o/ /sbyin bsreg gi dam pa zhes bya'o/ /phyir</text></item>
<item><p>190b2</p><section>phal chen</section><text>log pa zhes bya'o/ /mya ngan dang bral ba zhes bya'o/ /kun tu song ba zhes bya'o/ /chen po zhes bya'o/ /du ba med pa zhes bya'o/ /mi zad pa zhes bya'o/ /yangs pa zhes bya'o/ /shin tu mchod pa zhes bya'o/ /kye rgyal ba'i sras dag gang sdug bsngal</text></item>
<item><p>190b3</p><section>phal chen</section><text>'gog par 'gro ba'i lam 'phags pa'i bden pa zhes bya ba de la'ang 'jig rten gyi khams dbyangs sgrog pa na/ mthong bas mthong ba zhes bya'o/ /spang ba'i don ces bya'o/ /rnam par bsgom pa'i rgya zhes bya'o/ /mtshan nyid la 'jug pa zhes bya'o/ /</text></item>
<item><p>190b4</p><section>phal chen</section><text>rnyed par dka' ba zhes bya'o/ /de ma thag pa'i don ces bya'o/ /mkhas pas brtag pa zhes bya'o/ /'grogs pa'i don ces bya'o/ /mi g.yo ba la mngon du gyur pa zhes bya'o/ /khyad par gyi don ces bya ste/ kye rgyal ba'i sras dag de ltar de dag la</text></item>
<item><p>190b5</p><section>phal chen</section><text>sogs pa 'jig rten gyi khams dbyangs sgrog pa na 'phags pa'i bden pa rnams kyi ming bye ba brgya stong phrag bzhi bcu yod de/ de dag gis sems can rnams bsam pa ji lta ba bzhin du 'dul lo/ /kye rgyal ba'i sras dag 'jig rten gyi khams mi</text></item>
<item><p>190b6</p><section>phal chen</section><text>mjed 'di na ji ltar 'phags pa'i bden pa rnams yongs su bstan pa yod pa de bzhin du shar phyogs kyi 'jig rten gyi khams bye ba brgya stong tshad med pa dpag tu med pa grangs med pa bsam gyis mi khyab pa mtshungs pa med pa/ kun tu mtha' yas pa mu</text></item>
<item><p>190b7</p><section>phal chen</section><text>med pa sa mtshams med pa/ brjod du med pa chos kyi dbyings kyis klas pa nam mkha'i dbyings kyi mthas gtugs pa dag na yang 'phags pa'i bden pa rnams yongs su bstan pa yod do/ /'jig rten gyi khams re re na yang 'phags pa'i bden pa rnams</text></item>
<item><p>191a1</p><section>phal chen</section><text>kyi ming bye ba brgya stong phrag bzhi bcu bzhi bcu yod de de dag gis sems can rnams bsam pa ci lta ba bzhin du 'dul lo/ /shar phyogs kyi 'jig rten gyi khams na ji lta ba de bzhin du/ lho phyogs dang / de bzhin du nub phyogs dang /</text></item>
<item><p>191a2</p><section>phal chen</section><text>de bzhin du byang phyogs dang / de bzhin du byang shar gyi phyogs mtshams dang / de bzhin du shar lho'i phyogs mtshams dang / de bzhin du lho nub kyi phyogs mtshams dang / de bzhin du nub byang gi phyogs mtshams dang / de bzhin du 'og gi phyogs dang / de bzhin du steng gi phyogs kyi 'jig rten gyi</text></item>
<item><p>191a3</p><section>phal chen</section><text>khams bye ba khrag khrig brgya stong tshad med pa grangs med pa bsam gyis mi khyab pa mtshungs pa med pa/ kun tu mtha' yas pa mu med pa sa mtshams med pa gzhal du med pa brjod du med pa chos kyi dbyings kyis klas pa nam mkha'i dbyings kyi mthas gtugs pa dag na yang / 'phags</text></item>
<item><p>191a4</p><section>phal chen</section><text>pa'i bden pa yongs su bstan pa yod do/ /'jig rten gyi khams re re na yang 'phags pa'i bden pa rnams kyi bye ba brgya stong phrag bzhi bcu bzhi bcu yod de de dag gis sems can rnams bsam pa ji lta ba bzhin du 'dul lo/ /'jig rten gyi khams gcig na ji lta ba de bzhin du</text></item>
<item><p>191a5</p><section>phal chen</section><text>'jig rten gyi khams thams cad shar phyogs nas steng gi phyogs shes bya ba nas/ phyogs bcu ma lus pa'i 'jig rten gyi khams kyi bar dag la yang 'phags pa'i bden pa rnams yongs su bstan pa yod do/ 'jig rten gyi khams re re na yang sdug bsngal 'phags</text></item>
<item><p>191a6</p><section>phal chen</section><text>pa'i bden pa'i ming bye ba brgya stong phrag bcu bcu yod de/ de dag gis sems can rnams bsam pa ji lta ba bzhin du 'dul lo/ /kun 'byung ba'i bden pa'i ming dang / 'gog pa'i bden pa'i ming dang / lam gyi bden pa'i ming dag kyang de bzhin no/ /'phags pa'i bden pa'i</text></item>
<item><p>191a7</p><section>phal chen</section><text>le'u zhes bya ba ste bcu gsum pa'o// //de nas bcom ldan 'das kyi zhabs kyi mthil gnyis nas 'od zer bye ba phrag brgya bkye ste/ stong gsum gyi stong chen po'i 'jig rten gyi khams 'di snang bar byas nas 'dzam bu'i gling bye ba phrag brgya bstan to/ /shar gyi lus</text></item>
<item><p>191b1</p><section>phal chen</section><text>'phags bye ba phrag brgya dang nub kyi ban lang spyod bye ba phrag brgya dang / byang gi sgra mi snyan bye ba phrag brgya dang / rgya mtsho chen po bye ba phrag brgya bstan to/ /khor yug rdo rje'i ri bye ba phrag brgya bstan to/ /byang chub sems dpa' skye ba bye ba phrag brgya bstan to/ /</text></item>
<item><p>191b2</p><section>phal chen</section><text>mngon par 'byung ba bye ba phrag brgya bstan to/ /de bzhin gshegs pa rnam par 'tshang rgya ba bye ba phrag brgya bstan to/ /chos kyi 'khor lo bskor ba bye ba phrag brgya bstan to/ /de bzhin gshegs pa yongs su mya ngan las 'da' ba bye ba phrag brgya bstan to/ /ri rab</text></item>
<item><p>191b3</p><section>phal chen</section><text>ri'i rgyal po bye ba phrag brgya bstan to/ /rgyal po chen po bzhi'i khams kyi lha'i ris bye ba phrag brgya bstan to/ /sum cu rtsa gsum gyi lha'i ris bye ba phrag brgya bstan to/ /mtshe ma'i lha'i ris bye ba phrag brgya bstan to/ /dga' ldan gyi lha'i ris bye ba phrag brgya</text></item>
<item><p>191b4</p><section>phal chen</section><text>bstan to/ /'phrul dga'i lha'i ris bye ba phrag brgya bstan to/ /gzhan 'phrul dbang byed kyi lha'i ris bye ba phrag brgya bstan to/ /tshangs pa'i 'jig rten bye ba phrag brgya bstan to/ /gya nom snang ba bye ba phrag brgya bstan to/ /dge rgyas bye ba phrag brgya</text></item>
<item><p>191b5</p><section>phal chen</section><text>bstan to/ /'bras bu chen po bye ba phrag brgya bstan to/ /'og min bye ba phrag brgya bstan to/ /'jig rten gyi khams 'di'i khongs su gang ci yang rung ste/ gtogs par gyur pa de dag thams cad ril gyis bstan to/ /ji ltar 'di na bcom ldan 'das</text></item>
<item><p>191b6</p><section>phal chen</section><text>sangs rgyas kyi gdan la bzhugs shing / byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig tu bzhugs te/ bskor cing mdun du byas par snang ba de bzhin du 'dzam bu'i gling bye ba phrag brgya kun na yang de bzhin gshegs pa</text></item>
<item><p>191b7</p><section>phal chen</section><text>bye ba phrag brgya bzhugs par snang ngo / /de dag thams cad du'ang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur te/ byang chub sems dpa' de dag thams cad kyang ming 'di zhes bya ba dag ste/ 'di ltar 'jam dpal</text></item>
<item><p>192a1</p><section>phal chen</section><text>dang / sangs rgyas dpal dang / nor dpal dang / rin chen dpal dang / yon tan dpal dang / mig gi dpal dang / brtson 'grus dpal dang / chos kyi dpal dang / ye shes dpal dang / bzang po'i dpal zhes bya ba dag</text></item>
<item><p>192a2</p><section>phal chen</section><text>go /byang chub sems dpa' de dag thams cad kyang / 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog dang / yid du 'ong ba'i mdog dang / pad mo'i mdog dang / tsam pa ka'i mdog dang / ud pa la'i mdog</text></item>
<item><p>192a3</p><section>phal chen</section><text>dang / sa le sbram gyi mdog dang / rin po che'i mdog dang / rdo rje'i mdog dang / shel gyi mdog dang 'dra ba'i mdog ces bya ba dag nas 'ongs pa'o/ /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi zham ring na</text></item>
<item><p>192a4</p><section>phal chen</section><text>tshangs pa'i spyad pa spyod de/ 'di ltar rig byed mi g.yo ba dang / rig byed mi skyod pa dang / rig byed bcings pa med pa dang / rig byed kun spyod pa dang / rig byed bsgribs pa med pa dang / rig byed mtha' rgal dang / rig byed dam pa dang / rig byed dbang</text></item>
<item><p>192a5</p><section>phal chen</section><text>phyug dang / rig byed tshangs pa dang / rig byed sna tshogs shes bya ba dag go /byang chub sems dpa' de dag thams cad kyang byang chub sems dpa' re re zhing byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin te/ gcig ji</text></item>
<item><p>192a6</p><section>phal chen</section><text>lta ba de bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na yang ste/ de'i tshe tshigs su bcad pa 'di dag kyang so so nas smra bar gyur to/ /</text></item>
<item><p>192a7</p><section>phal chen</section><text>'jig rten kun dang mi ldan zhing / /bral bar gyur te dngos med pa'i/ /yang dag sangs rgyas sus shes pa/ /de dag gi lam mi gnas/ /shes rab chen po sus mthong zhing / /dngos po'i 'du shes mi 'jug la/ /rnam par bsgoms shing shes</text></item>
<item><p>192b1</p><section>phal chen</section><text>gyur pa/ /de dag de bzhin gshegs par gyur/ /'jig rten khams 'di mthong gyur te/ /sangs rgyas che ba nyid dag la/ /gang gi sems ni mi g.yo ba/ /de dag mi yi mchog tu 'gyur/ /sangs rgyas chos la gang gi rnams/ /mnyam pa'i sems</text></item>
<item><p>192b2</p><section>phal chen</section><text>su rab 'jug cing / /mi gnyis mngon gyur brtan pa rnams/ /de dag bsam gyis mi khyab 'gyur/ /gang rnams bdag dang sangs rgyas dag /rang bzhin mnyam par rab gnas shing / /mi gnas len pa med pa rnams/ /de dag bde bar gshegs par</text></item>
<item><p>192b3</p><section>phal chen</section><text>'gyur/ /gzugs dang tshor ba 'du shes dang / /rnam par shes dang sems pa dag /grangs med de bzhin gshegs pa rnams/ /de dag thub pa chen por 'gyur/ /blta bar bya las 'das pa dang / /rnam par blta las de bzhin te/ /chos la gang</text></item>
<item><p>192b4</p><section>phal chen</section><text>dag rmongs med pa/ /de dag rab tu 'od byed 'gyur/ /gang gis shes rab chen po rnams/ /sems bskyed kun la rab gnas shing / /thams cad mthong yang skye med pa/ /de dag grags pa chen por 'gyur/ /sems can rnams la skye ba med/ /'jig</text></item>
<item><p>192b5</p><section>phal chen</section><text>pa'ang yod pa ma yin te/ /de ltar gang gis shes pa ni/ /de dag bla na med par 'gyur/ /gang gis gcig la mang shes shing / /mang po'ang gcig tu rab rtogs te/ /gnas kyi rnams su'ang 'byung 'gyur ba/ /de dag 'jigs pa med par 'gyur/ /de nas 'od</text></item>
<item><p>192b6</p><section>phal chen</section><text>zer de dag 'jig rten gyi khams 'di nas 'das te/ shar phyogs su 'jig rten gyi khams bcu bcu snang bar byas so/ /de bzhin du lho phyogs dang / nub phyogs dang / byang phyogs su 'jig rten gyi khams bcu bcu snang bar byas so/ /byang shar gyi phyogs</text></item>
<item><p>192b7</p><section>phal chen</section><text>mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og gi phyogs dang steng gi phyogs dag tu yang 'jig rten gyi khams bcu bcu snang bar byas so/ /'jig rten gyi khams re re zhing yang</text></item>
<item><p>193a1</p><section>phal chen</section><text>'dzam bu'i gling bye ba phrag brgya bstan pa nas/ 'og min bye ba phrag brgya'i bar du yang bstan te/ 'jig rten gyi khams de dag gi khongs su gang ci'ang rung ste/ gtogs par gyur pa de dag thams cad ril gyis bstan to/ /ji ltar</text></item>
<item><p>193a2</p><section>phal chen</section><text>bcom ldan 'das sangs rgyas kyi gdan la bzhugs shing / byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig pa de bzhin du 'jig rten gyi khams re re dag gi gling bzhi pa bye ba phrag brgya kun na yang de bzhin gshegs pa</text></item>
<item><p>193a3</p><section>phal chen</section><text>bye ba phrag brgya bzhugs par snang ste/ thams cad du'ang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub sems dpa' de dag thams cad kyang ming 'di zhes bya ba dag ste/ 'di ltar 'jam</text></item>
<item><p>193a4</p><section>phal chen</section><text>dpal dang / sangs rgyas dpal dang / nor dpal dang / rin chen dpal dang / yon tan dpal dang / mig gi dpal dang / brtson 'grus dpal dang / chos kyi dpal dang / ye shes dpal dang / bzang po'i dpal zhes bya ba dag go /byang</text></item>
<item><p>193a5</p><section>phal chen</section><text>chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog dang / yid du 'ong ba'i mdog dang / pad mo'i mdog dang / tsam pa ka'i mdog dang / uta pa la'i mdog dang /</text></item>
<item><p>193a6</p><section>phal chen</section><text>sa le sbram gyi mdog dang / rin po che'i mdog dang / rdo rje'i mdog dang / shel gyi mdog dang 'dra ba'i mdog ces bya ba dag nas 'ongs pa'o/ /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi zham ring</text></item>
<item><p>193a7</p><section>phal chen</section><text>na/ tshangs pa'i spyad pa spyod pa dag ste/ 'di ltar rig byed mi g.yo ba dang / rig byed mi skyod pa dang / rig byed bcings pa med pa dang / rig byed kun spyod pa dang / rig byed bsgribs pa med pa dang / rig byed mtha' rgal dang / rig byed dam pa dang /</text></item>
<item><p>193b1</p><section>phal chen</section><text>rig byed dbang phyug dang / rig byed tshangs pa dang / rig byed sna tshogs shes bya ba dag go /byang chub sems dpa' de dag thams cad kyang / byang chub sems dpa' re re zhing byang chub sems dpa' sangs rgyas kyi zhing bcu'i rdul shin tu phra ba snyed dang lhan cig</text></item>
<item><p>193b2</p><section>phal chen</section><text>tu phyin pa dag ste/ gcig ji lta ba de bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na yang brjod de/ de'i tshe tshigs su bcad pa 'di dag</text></item>
<item><p>193b3</p><section>phal chen</section><text>kyang so so nas smra bar gyur to/ /gang gis 'gro ba shin tu gtses gyur cing / /sred pa'i gsal shing ldan par kun shes nas/ /rang 'byung kun mkhyen yon tan tshol ba rnams/ /de dag chos nyid 'di 'dra 'di yin no/ /chos kyi rang bzhin gnas</text></item>
<item><p>193b4</p><section>phal chen</section><text>pa mthong gyur nas/ /mtha' gnyis gang gis rab tu spangs gyur cing / /ldog pa med cing dgos pa kun shes pa/ /de dag nga yi 'khor lo mtshungs med skor/ /gang rnams chos dang ldan pa'i bsam pa yis/ /'khor ba'i skye dgu kun gyi don gyi phyir/ /</text></item>
<item><p>193b5</p><section>phal chen</section><text>bskal pa bsam yas rgya chen go gyon pa'i/ /drang srong chen po'i longs spyod 'di 'dra'o/ /gzhan gyis mi pham dpa' ba'i rgyal mtshan can/ /bdud rnams thams cad mthar 'byin mgon po rnams/ /byams pas gang dag mi 'jigs sgra 'byin pa/ /</text></item>
<item><p>193b6</p><section>phal chen</section><text>de dag chos nyid 'di 'dra 'di yin no/ /'di dag nang nas byung ngo zhes bya bar/ /nyon mongs sel ba'i sems ni skad cig tu/ /thams cad shes pa su yi rgyud skyes pa/ /de dag rnam par 'phrul pa 'di dag ston/ /gang rnams chos kyi rnga ni rdung byed cing / /</text></item>
<item><p>193b7</p><section>phal chen</section><text>byang chub sems kyang srog chags thams cad la/ /phyogs bcu'i zhing rnams kun tu shes byed pa/ /rang byung de dag tshul ni 'di 'dra'o/ /gdul bar dka' ba mtha' yas spyod yul can/ /zhing rnams bye ba gang dag spyod gyur cing / /nam yang dngos po dag</text></item>
<item><p>194a1</p><section>phal chen</section><text>la mos med pa/ /de dag de bzhin gshegs bzhin rnam par 'phrul/ /gang rnams dga' zhing mos pa mtha' yas pa/ /rgyal ba rnams ni shin tu rnam dag cing / /de bzhin gshegs pa mkha' 'dra rjes dran pa/ /de dag la ni</text></item>
<item><p>194a2</p><section>phal chen</section><text>smon lam 'di yang btab/ /sems can don la gang rnams mos gyur cing / /re re dag gis mnar med sdug bsngal ba/ /bskal pa dpag med smin par bya dad pa/ /de dag skyon med pham med shin tu srung / /gang rnams lus dang srog la mi lta zhing / /sangs</text></item>
<item><p>194a3</p><section>phal chen</section><text>rgyas chos la rtag tu brtul zhugs te/ /mkhas pa bdag med rnam par su spyod pa/ /de dag sangs rgyas chos nyid 'od thob po/ /de nas 'od zer de dag 'jig rten gyi khams de dag 'das nas/ shar phyogs logs su 'jig rten gyi khams brgya snang bar byas pa</text></item>
<item><p>194a4</p><section>phal chen</section><text>nas gzhung de bzhin du steng gi phyogs su 'jig rten gyi khams brgya snang bar byas so/ /'jig rten gyi khams re rer yang 'dzam bu'i gling bye ba phrag brgya bstan pa nas/ 'og min bye ba phrag brgya'i bar du bstan te/ 'jig rten gyi khams de dag gi khongs su gang</text></item>
<item><p>194a5</p><section>phal chen</section><text>ci yang rung ste/ gtogs par gyur pa de dag thams cad ril gyis bstan to/ /ji ltar bcom ldan 'das sangs rgyas kyi gdan la bzhugs shing / byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig pa de bzhin du</text></item>
<item><p>194a6</p><section>phal chen</section><text>'jig rten gyi khams re re'i gling bzhi pa bye ba phrag brgya kun na yang de bzhin gshegs pa rnams bzhugs par snang ste/ thams cad du yang sangs rgyas kyi byin gyi rlabs kyis/ phyogs bcu nas byang chub sems dpa' bcu bcu 'ongs par gyur to/ /byang</text></item>
<item><p>194a7</p><section>phal chen</section><text>chub sems dpa' de dag thams cad kyang ming 'di zhes bya ba dag ste/ 'di ltar 'jam dpal dang / sangs rgyas dpal dang / nor dpal dang / rin chen dpal dang / yon tan dpal dang / mig gi dpal dang / brtson 'grus dpal dang / chos kyi</text></item>
<item><p>194b1</p><section>phal chen</section><text>dpal dang / ye shes dpal dang / bzang po'i dpal zhes bya ba dag go /byang chub sems dpa' de dag thams cad kyang / 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog dang / yid du 'ong ba'i mdog dang /</text></item>
<item><p>194b2</p><section>phal chen</section><text>pad+mo'i mdog dang / tsam pa ka'i mdog dang / ut+pa la'i mdog dang / sa le sbram gyi mdog dang / rin po che'i mdog dang / rdo rje'i mdog dang / shel gyi mdog dang 'dra ba'i mdog ces bya ba dag nas 'ongs pa'o/ /byang chub sems dpa' de dag thams</text></item>
<item><p>194b3</p><section>phal chen</section><text>cad kyang de bzhin gshegs pa mtshan 'di zhes bya ba dag gi zham ring na tshangs pa'i spyad pa spyod de/ 'di ltar rig byed mi g.yo ba dang / rig byed mi skyod pa dang / rig byed bcings pa med pa dang / rig byed kun spyod pa dang / rig byed bsgribs pa med pa dang /</text></item>
<item><p>194b4</p><section>phal chen</section><text>rig byed mtha' rgal dang / rig byed dam pa dang / rig byed dbang phyug dang / rig byed tshangs pa dang / rig byed sna tshogs zhes bya ba dag go /byang chub sems dpa' de dag thams cad kyang / byang chub sems dpa' re re zhing / byang chub sems dpa'</text></item>
<item><p>194b5</p><section>phal chen</section><text>sangs rgyas kyi zhing bcu'i rdul shin tu phra ba snyed dang lhan cig tu phyin te/ gcig ji lta ba de bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ /gcig na ji lta ba de bzhin thams cad na yang</text></item>
<item><p>194b6</p><section>phal chen</section><text>brjod de/ de'i tshe tshigs su bcad pa 'di dag kyang so so nas smra bar gyur to/ /bcom ldan 'das kyi sgyu ma'i rang bzhin du/ /thugs su chud pas bsgribs pa med gzigs te/ /zil gyis mi non chags pa mi mnga' bar/ /skye dgu rab tu 'dul bar shin tu</text></item>
<item><p>194b7</p><section>phal chen</section><text>snang / /la las gser gyi ri bo 'dra ba de/ /sku cher skye bar gyur pa rab tu mthong / /skyes bu zla ba rnam par mdzes pa de/ /tha ma'i sku yang 'dzin par la las mthong / /yon tan tshad las 'das pa kun mnga' zhing / /dgongs pa mkhyen bzhin shin tu mkhas</text></item>
<item><p>195a1</p><section>phal chen</section><text>gyur pa/ /skye dgu'i seng ge don yod gshegs pa ste/ /la las 'chag cing gshegs par shin tu mthong / /phyogs bcu kun tu rnam par snang ba de/ /la la mthon thing spyan du de bzhin mthong / /'dod pa'i yon tan ldan pa'i</text></item>
<item><p>195a2</p><section>phal chen</section><text>skye dgu rnams/ /gzigs nas bzhad par de bzhin la las mthong / /gzi brjid mtshungs med mnga' la la la yis/ /seng ge'i nga ror gsung ba de bzhin mthong / /zil gyis mi non ma log gsung mnga' ba/ /sku yi tha mar ston pa la las mthong / /bcings</text></item>
<item><p>195a3</p><section>phal chen</section><text>pa kun las rnam par grol ba de/ /la las khab nas 'byung bar rab tu mthong / /sngon gyi rgyal ba'i sangs rgyas spyod pa rnams/ /gzigs shing zhi ba der gzhol la las mthong / /la las byang chub snying po dam pa la/ /chos rnams thams cad mngon par sangs</text></item>
<item><p>195a4</p><section>phal chen</section><text>rgyas shing / /yon tan thams cad pha rol phyin pa dang / /mun pa rdul bstsal nyon mongs sbyangs pa mthong / /la las chos kyi 'khor lo skor ba yang / /thugs rje chen po brnyes pa de mthong ngo / /la las skye dgu tshad med rnam 'dul bar/ skyes bu'i dam pa de ni de</text></item>
<item><p>195a5</p><section>phal chen</section><text>bzhin mthong / /la las gzi brjid mtshungs pa med pa de/ /'jig rten thams cad zil gyis mnan mdzad de/ /rdzu 'phrul chags med bla med stobs mnga' ba/ /seng ge'i nga ro sgrog par de bzhin mthong / /la las rab tu zhi ba'i thugs mnga' ba/ /'jig rten sgron</text></item>
<item><p>195a6</p><section>phal chen</section><text>ma mya ngan 'das par mthong / /rnam par 'phrul pa de dag mthong nas kyang / /stobs bcu'i stobs mnga' de dag rab tu shes/ /de nas 'od zer de dag 'jig rten gyi khams de dag 'das te shar phyogs logs su 'jig rten gyi khams stong snang bar byas pa nas gzhung de</text></item>
<item><p>195a7</p><section>phal chen</section><text>bzhin du steng gi phyogs kyi 'jig rten gyi khams stong gi bar du snang bar byas te/ 'jig rten gyi khams re rer yang 'dzam bu'i gling bye ba phrag brgya bstan pa nas/ 'og min bye ba phrag brgya'i bar du bstan to/ /'jig rten gyi khams de dag gi khongs su gang ci yang</text></item>
<item><p>195b1</p><section>phal chen</section><text>rung ste gtogs par gyur pa de dag thams cad ril gyis bstan to/ /ji ltar bcom ldan 'das sangs rgyas kyi gdan la bzhugs par snang ba de bzhin du/ 'jig rten gyi khams re re'i gling bzhi pa bye ba phrag brgya kun na yang / de bzhin gshegs pa sangs</text></item>
<item><p>195b2</p><section>phal chen</section><text>rgyas kyi gdan la bzhugs par snang ngo / /thams cad du yang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub sems dpa' de dag thams cad kyang ming 'di zhes bya ba dag ste/ 'di ltar 'jam</text></item>
<item><p>195b3</p><section>phal chen</section><text>dpal zhes bya ba nas bzang po'i dpal gyi bar du'o/ /byang chub sems dpa' de dag thams cad kyang / 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog ces bya ba nas 'dra ba'i mdog ces bya ba'i bar dag go /</text></item>
<item><p>195b4</p><section>phal chen</section><text>byang chub sems dpa' de dag kyang thams cad de bzhin gshegs pa mtshan 'di zhes bya ba'i zham ring na tshangs pa'i spyad pa spyod pa dag ste/ 'di ltar rig byed mi g.yo ba zhes bya ba nas rig byed sna tshogs zhes bya ba'i bar dag go /byang chub sems dpa' de dag thams cad kyang</text></item>
<item><p>195b5</p><section>phal chen</section><text>re re zhing byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin pa dag ste/ gcig ji lta ba de bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig</text></item>
<item><p>195b6</p><section>phal chen</section><text>na ji lta ba de bzhin thams cad na yang brjod do/ /de'i tshe tshigs su bcad pa 'di dag kyang so so nas smra bar gyur to/ /gang gis bde gshegs rnams kyi chos zab pa/ /zil gyis non pa brjod pa med pa rnams/ /gang la 'jig rten rtag tu myos 'gyur ba/</text></item>
<item><p>195b7</p><section>phal chen</section><text>de dag thams cad rim gyis rab tu ston/ /gal te bdag gcig med du zin na ni/ /de yi spyod yul stong pa zhi ba'ang med/ /rang byung rdul rnams shin tu bstsal ba yi/ /bde gshegs rnams kyi sku yang ji ltar 'byung / /mkhyen dang rnam grol</text></item>
<item><p>196a1</p><section>phal chen</section><text>zhabs dang ldan pa rnams/ /mtshungs pa med la grangs kyang nam yang med/ de ni 'jig rten 'di na la la dag /rgyu la thogs pa med par 'dod phyir ro/ /gang la phung po med cing khams med de/ /skye mched dag dang skye zhing 'chi</text></item>
<item><p>196a2</p><section>phal chen</section><text>med pa/ /de yi grangs ni 'jig rten 'di brnyes pas/ /skyes bu seng ge rnams su rab tu brjod/ /nang dang phyi zhes bya bar gdags pa rnams/ /de dag rang bzhin dngos nyid stong pa ste/ /rtog pa med cing rnam rtog de bzhin med/ /gzhal du med pa'i chos</text></item>
<item><p>196a3</p><section>phal chen</section><text>nyid 'di 'dra'o/ /de dag la ni g.yo ba nam yang med/ /snyems shing ldeg dang sgrib pa gang yang med/ /'jig rten thams cad rjes su rab tu mkhyen/ /mtha' yas 'dul ba'i tshul ni 'di 'dra'o/ /zhi ba'i ting 'dzin spyod yul dgyes pa rnams/ /rtse</text></item>
<item><p>196a4</p><section>phal chen</section><text>gcig gnyis la spyod pa ma yin te/ /yid kyis bstsags pa'ang de bzhin gang yang med/ /'dir ni sangs rgyas rnam 'phrul mtha' yas pa'o/ /rgyu dang rkyen dang bya ba rnam dag dang / /las kyi rnam smin sems can spyod pa yis/ /rgyal ba rnams kyi ye shes</text></item>
<item><p>196a5</p><section>phal chen</section><text>mi ldog ste/ /bde gshegs chos 'di de ltar bsam mi khyab/ /phyogs rnams bcu na ji ltar 'khod pa yi/ /'jig rten rnam pa sna tshogs kun gzigs shing / /sems can tshad med yongs su 'grel mdzad kyang / /skyes bu'i dbang po de dag rtog mi</text></item>
<item><p>196a6</p><section>phal chen</section><text>mnga'/ /thams cad mkhyen pa nyid ni gser gyi mdog /de yang kun na rnam par kun tu gnas/ /de dag bsam pa ji 'dra ji bzhin du/ /thub pa rnams ni de ltar chos kyang ston/ /de nas 'od zer de dag 'jig rten gyi khams de dag nas 'das te/</text></item>
<item><p>196a7</p><section>phal chen</section><text>shar phyogs logs su 'jig rten gyi khams stong phrag bcu snang bar byas so/ /gzhung de bzhin du steng gi phyogs su 'jig rten gyi khams stong phrag bcu snang bar byas so/ /'jig rten gyi khams re rer yang 'dzam bu'i gling bye ba phrag brgya bstan pa nas/</text></item>
<item><p>196b1</p><section>phal chen</section><text>'og min bye ba phrag brgya'i bar du bstan te/ 'jig rten gyi khams de dag gi khongs su gang ci'ang rung ste/ gtogs par gyur pa de dag thams cad ril gyis bstan to/ /ji ltar bcom ldan 'das sangs rgyas kyi gdan la bzhugs shing / byang chub</text></item>
<item><p>196b2</p><section>phal chen</section><text>sems dpa' sangs rgyas kyi zhing bcu'i rdul shin tu phra ba snyed dang thabs gcig par snang ba de bzhin du 'jig rten gyi khams re re dag gi gling bzhi pa bye ba phrag brgya kun na'ang de bzhin gshegs pa bye ba phrag brgya bzhugs par snang ste/ thams cad du yang sangs rgyas</text></item>
<item><p>196b3</p><section>phal chen</section><text>kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub sems dpa' de dag thams cad kyang ming 'di zhes bya ba dag ste/ 'di ltar 'jam dpal nas bzang po'i dpal zhes bya ba'i bar dag go /byang chub sems</text></item>
<item><p>196b4</p><section>phal chen</section><text>dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog nas 'dra ba'i mdog gi bar dag go /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi zham ring na tshangs</text></item>
<item><p>196b5</p><section>phal chen</section><text>pa'i spyad pa spyod pa dag ste/ 'di ltar rig byed mi g.yo ba nas/ rig byed sna tshogs zhes bya ba'i bar dag go /byang chub sems dpa' de dag thams cad re re zhing yang byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin pa dag ste/ gcig</text></item>
<item><p>196b6</p><section>phal chen</section><text>ji lta ba de bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na yang brjod do/ /de'i tshe tshigs su bcad pa 'di dag kyang so so nas smra bar gyur to/ /lha</text></item>
<item><p>196b7</p><section>phal chen</section><text>dang 'jig rten bcas pa zil mnan te/ /snying rje la ni gang zhig sems gtong zhing / /'gro ba thams cad bskyab par zhugs pa rnams/ /de dag las ni 'di 'drar 'gyur bar 'ong / /bde gshegs rnams la snying nas dad bskyed cing / /gang gi</text></item>
<item><p>197a1</p><section>phal chen</section><text>sems ni nam yang mi ldog par/ /sangs rgyas spyod pa yongs su mi gtong bar/ /de dag las ni 'di 'drar 'gyur bar 'ong / /gang rnams gang du'ang 'jug pa yongs med cing / /sangs rgyas yon tan rnams las mi ldog pa/ /</text></item>
<item><p>197a2</p><section>phal chen</section><text>shin tu brtan pa blo gdung med pa rnams/ /de dag las ni 'di 'drar 'gyur bar 'ong / /gang rnams 'gro zhing 'dug dang 'chag pa'i tshe/ /nyin mtshan rgyun tu rjes su sems byed cing / /sangs rgyas bdag nyid che la sems spel ba/ /de dag las ni 'di 'drar 'gyur</text></item>
<item><p>197a3</p><section>phal chen</section><text>bar 'ong / /dus gsum thams cad rab tu gzhal byas kyang / /gang gi sems ni zhum par mi 'gyur zhing / /sangs rgyas yon tan rjes su slob mos pa/ /de dag las ni 'di 'drar 'gyur bar 'ong / /bdag gi rang bzhin yongs su gzhal byas shing / /thams</text></item>
<item><p>197a4</p><section>phal chen</section><text>cad ma lus zhi bar byed pa dang / /bdag dang bdag med 'dod chags bral ba'i sems/ /de dag las ni 'di 'drar 'gyur bar 'ong / /gzhan gyi bsam pa yongs su gzhal byas shing / /rtog dang rnam rtog thams cad rab spangs te/ /spyod pa 'di 'dra dag dang</text></item>
<item><p>197a5</p><section>phal chen</section><text>ldan gyur pa/ /de dag las ni 'di 'drar 'gyur bar 'ong / /gang rnams bsam gyis mi khyab zhing 'jal zhing / /sems can rgya mtsho yid kyis 'thung byed de/ /blo che rdzu 'phrul stobs dang ldan gyur pa/ /de dag las ni 'di 'drar 'gyur bar 'ong / /gang gis zhing</text></item>
<item><p>197a6</p><section>phal chen</section><text>rnams rnam par bsams pas na/ /gzugs dang gzugs med 'du shes yod med pa/ /thams cad grangs su nye bar 'gro ba ni/ /de dag las ni 'di 'drar 'gyur bar 'ong / /gang rnams zhing ni rdul du gzhig byas shing / /thams cad phyogs su bkang zhing</text></item>
<item><p>197a7</p><section>phal chen</section><text>bgrang byas te/ /de dag nang du rgyal ba 'dzud byed pa/ /de dag las ni 'di 'drar 'gyur bar 'ong / /de nas 'od zer de dag 'jig rten gyi khams de dag 'das nas shar phyogs su 'jig rten gyi khams stong phrag brgya snang bar byas pa nas/ steng gi phyogs kyi</text></item>
<item><p>197b1</p><section>phal chen</section><text>'jig rten gyi khams stong phrag brgya'i bar du snang bar byas so/ /'jig rten gyi khams re rer yang 'dzam bu'i gling bye ba phrag brgya bstan pa nas/ 'og min bye ba phrag brgya'i bar du bstan te/ 'jig rten gyi khams de dag gi khongs su gang ci 'ang rung ste gtogs par</text></item>
<item><p>197b2</p><section>phal chen</section><text>gyur pa de dag thams cad ril gyis bstan to/ /ji ltar bcom ldan 'das sangs rgyas kyi gdan la bzhugs shing / byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig par snang ba de bzhin du/ 'jig rten gyi khams re re'i</text></item>
<item><p>197b3</p><section>phal chen</section><text>gling bzhi pa bye ba phrag brgya dag na yang de bzhin gshegs pa bye ba phrag brgya dag sangs rgyas kyi gdan la bzhugs par snang ste/ thams cad du yang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub</text></item>
<item><p>197b4</p><section>phal chen</section><text>sems dpa' de dag thams cad kyang ming 'di zhes bya ba dag ste/ 'di ltar 'jam dpal zhes bya ba nas bzang po'i dpal gyi bar dag go /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar</text></item>
<item><p>197b5</p><section>phal chen</section><text>gser gyi mdog ces bya ba nas 'dra ba'i mdog ces bya ba'i bar dag go /byang chub sems dpa' de dag thams cad kyang / /de bzhin gshegs pa mtshan 'di zhes bya ba dag gi zham ring na tshangs pa'i spyad pa spyod pa dag ste/ 'di ltar rig byed mi g.yo ba zhes</text></item>
<item><p>197b6</p><section>phal chen</section><text>bya ba nas rig byed sna tshogs shes bya ba'i bar dag go /byang chub sems dpa' de dag thams cad kyang byang chub sems dpa' re re zhing byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin pa dag ste/ gcig ji lta ba de bzhin thams</text></item>
<item><p>197b7</p><section>phal chen</section><text>cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na yang brjod do/ /de'i tshe tshigs su bcad pa 'di dag kyang so so nas smra bar gyur to/ /mi 'dul kha lo sgyur ba mthu</text></item>
<item><p>198a1</p><section>phal chen</section><text>chen la/ /gang dag kha dog rigs kyis blta 'dod pa/ /mig nyams log par lta bar gyur pa ste/ /de dag rgyal ba'i chos nyid mi shes so/ /de bzhin gshegs pa'i kha dog dbyibs dag ni/ /'jig rten kun na'ang shes par</text></item>
<item><p>198a2</p><section>phal chen</section><text>nus pa med/ /gang gis bskal pa bye bar bsam byas kyang / /mthu chen rnams kyi kha dog mtha' med do/ /de bzhin gshegs la mtshan nyid mi mnga' ste/ /chos rnams thams cad mtshan nyid med cing dben/ /yan lag kun ldan blta na mnyam med pa/ /bsam</text></item>
<item><p>198a3</p><section>phal chen</section><text>pa ji bzhin kun na rab tu snang / /sangs rgyas chos rnams gzhal du yod pa min/ /gang rnams ci yang 'di yi tshul bshad de/ /ldan pa ma yin mi ldan ma yin pas/ /sangs rgyas chos rnams rang bzhin rab tu dben/ /de bzhin gshegs pa phung po</text></item>
<item><p>198a4</p><section>phal chen</section><text>'jig pa med/ /'byung dang 'jig par spro bar mi mdzad de/ /mnga' brnyes mnga' bsgyur rnam par gdon mi za/ /brjod du med par bstan pa rnam par spyod/ /lus dang sems kyang mnyam par rab gyur cing / /nang dang phyi yis rnam par dben pas na/ /gnyis</text></item>
<item><p>198a5</p><section>phal chen</section><text>po bgrang du mi rung shes pa rnams/ /chags med bcings med bde bar gshegs par 'gyur/ /gya nom snang zhing thugs gsal 'od mdzad pa/ /spyod yul yongs dag kun tu snang gyur te/ /thams cad mkhyen pa kun gzigs kun na bzhugs/ /skye dgu'i</text></item>
<item><p>198a6</p><section>phal chen</section><text>don kyang rgya chen yangs pa mdzad/ /gcig tu gyur cing mang por rab tu gyur/ /mang por gyur cing gcig tu de bzhin 'gyur/ /'gro ba'i khams ni du mar thugs chud cing / /thams cad tshul dang 'dra bar rab tu 'gyur/ /sku med de la chags pa gang yang med/ /</text></item>
<item><p>198a7</p><section>phal chen</section><text>byon pa med cing bstsags pa yod min yang / /kha dog mtha' yas rnam par dgod byas shing / /'gro ba sna tshogs lus su de dag snang / /'jig rten thams cad sems kyis brtags pa yin/ /sems ni rtog pa nam yang ma yin te/ /bde gshegs ye shes</text></item>
<item><p>198b1</p><section>phal chen</section><text>de 'dra'i rang bzhin no/ /de phyir rgyal ba'i sku ni 'di 'drar snang / /de nas 'od zer de dag 'jig rten gyi khams de dag nas 'das te/ shar phyogs logs su 'jig rten gyi khams brgya stong phrag bcur snang bar byas nas gzhung de bzhin du steng gi phyogs kyi 'jig rten gyi</text></item>
<item><p>198b2</p><section>phal chen</section><text>khams brgya stong phrag bcu'i bar du snang bar byas te/ 'jig rten gyi khams re rer yang 'dzam bu'i gling bye ba phrag brgya bstan pa nas/ 'og min bye ba phrag brgya'i bar du bstan to/ /'jig rten gyi khams de dag gi khongs su gang ci yang rung ste/ gtogs par gyur pa de</text></item>
<item><p>198b3</p><section>phal chen</section><text>dag thams cad ril gyis bstan to/ /ji ltar bcom ldan 'das sangs rgyas kyi gdan la bzhugs shing / byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig par snang ba de bzhin du 'jig rten gyi khams re re'i gling bzhi pa bye ba</text></item>
<item><p>198b4</p><section>phal chen</section><text>phrag brgya dag na yang / de bzhin gshegs pa bye ba phrag brgya dag sangs rgyas kyi gdan la bzhugs par snang ste thams cad du yang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub sems dpa' de dag</text></item>
<item><p>198b5</p><section>phal chen</section><text>thams cad kyang ming 'di zhes bya ba dag ste/ 'di ltar 'jam dpal zhes bya ba nas bzang po'i dpal gyi bar dag go /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog</text></item>
<item><p>198b6</p><section>phal chen</section><text>ces bya ba nas 'dra ba'i mdog ces bya ba'i bar dag go /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi zham ring na tshang pa'i spyad pa spyod pa dag ste/ 'di ltar rig byed mi g.yo ba zhes bya ba nas rig byed sna tshogs</text></item>
<item><p>198b7</p><section>phal chen</section><text>shes bya ba'i bar dag go /byang chub sems dpa' de dag thams cad kyang byang chub sems dpa' re re zhing byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin pa dag ste/ gcig ji lta ba de bzhin thams cad do/ /thams cad na yang</text></item>
<item><p>199a1</p><section>phal chen</section><text>byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na yang brjod do/ /de'i tshe tshigs su bcad pa 'di dag kyang so so nas smra bar gyur to/ /'jig rten rang byung de las</text></item>
<item><p>199a2</p><section>phal chen</section><text>mchog med pa/ /mi gnas dam pa phul dang mchog gi rnams/ /drang srong chen po srid pa'i rgyud 'grel ba/ /yon tan kun ldan rnam dag 'di yin no/ /'du 'dzi med cing chags pa mi mnga' la/ /'du shes dngos med gnas pa med pa rnams/ /phun</text></item>
<item><p>199a3</p><section>phal chen</section><text>sum dge ldan smad pa mi mnga' ba/ /mgon po rnams kyi chos nyid thub par dka'/ /shin tu 'od snang dag par gyur pa rnams/ /brgal du glags med rnyog pa med pa'i rnams/ /g.yo med mtha' ma rnam par spangs pa yi/ /bde gshegs</text></item>
<item><p>199a4</p><section>phal chen</section><text>rnams kyi ye shes tshul 'di yin/ /lus dang sems la rnam par rtog med cing / /bde gshegs chos la gang zhig 'jug 'gyur ba/ /de dag chos rnams kun gyi rang bzhin la/ /nam yang nem nur dbang du mi 'gro ba/ /'jig rten dag na</text></item>
<item><p>199a5</p><section>phal chen</section><text>pa gang yod pa/ /de dag kun la bstan pa'i chos 'jug ste/ /gang dag phyir rgol med pas bstan mdzad kyang / /rang bzhin ldog par 'gyur ba gang yang med/ /dngos po rab shes las rnams yod min par/ /the tsom thams cad rnam par</text></item>
<item><p>199a6</p><section>phal chen</section><text>spangs byas te/ /sangs rgyas byang chub rab tu rtogs pa'i tshe/ /sems la rnam par 'byed pa nam yang med/ /mi shes chos rnams rnam par phye ba dag /byung med tshig gi lam gyis rab brjod pa/ /sangs rgyas gsung gi rjes su 'brang</text></item>
<item><p>199a7</p><section>phal chen</section><text>byas na/ /gcig kyang ma yin mang po'ang ma yin no/ /mang dang gcig pa nam yang yod min te/ /mang po rnams la gcig pa yod med do/ /mang dang gcig pa rnam par bsgom byas na/ /sangs rgyas yon tan mtha' yas shes par</text></item>
<item><p>199b1</p><section>phal chen</section><text>'gyur/ /'jig rten kun tu sems can zhing rnams dang / /shin tu zhi ba'i chos rnams rnam bltas te/ /mi gnas sems la rtog pa pa yis/ /dran ldan sangs rgyas byang chub thob par 'gyur/ /sems can chos dang de bzhin zhing gi rnams/ /de dag</text></item>
<item><p>199b2</p><section>phal chen</section><text>rang bzhin ji bzhin brtag byas na/ /gcig dang tha dad gyur pa ma yin te/ /de ltar sangs rgyas tshul 'di shes pa yin/ /de nas 'od zer de dag 'jig rten gyi khams de dag nas 'das te/ shar phyogs logs su 'jig rten gyi khams bye ba snang bar byas pa</text></item>
<item><p>199b3</p><section>phal chen</section><text>nas steng gi phyogs kyi 'jig rten gyi khams bye ba'i bar du snang bar byas te/ 'jig rten gyi khams re rer yang 'dzam bu'i gling bye ba phrag brgya bstan pa nas 'og min bye ba phrag brgya'i bar du bstan to/ /'jig rten gyi khams de dag gi khongs su gang ci yang rung ste/</text></item>
<item><p>199b4</p><section>phal chen</section><text>gtogs par gyur pa de dag thams cad ril gyis bstan to/ /ji ltar bcom ldan 'das sangs rgyas kyi gdan la bzhugs shing / byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig par snang ba de bzhin du 'jig rten gyi khams re re'i</text></item>
<item><p>199b5</p><section>phal chen</section><text>gling bzhi pa bye ba phrag brgya kun na yang / de bzhin gshegs pa bye ba phrag brgya dag sangs rgyas kyi gdan la bzhugs par snang ngo / /thams cad du yang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang</text></item>
<item><p>199b6</p><section>phal chen</section><text>chub sems dpa' de dag kyang ming 'di zhes bya ba dag ste/ 'di ltar 'jam dpal zhes bya ba nas bzang po'i dpal gyi bar dag go /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi</text></item>
<item><p>199b7</p><section>phal chen</section><text>mdog ces bya ba nas 'dra ba'i mdog ces bya ba'i bar dag go /byang chub sems dpa' de dag thams cad kyang / de bzhin gshegs pa mtshan 'di zhes bya ba dag gi zham ring na tshangs pa'i spyad pa spyod pa dag ste/ 'di ltar rig byed mi g.yo ba zhes bya ba nas rig byed</text></item>
<item><p>200a1</p><section>phal chen</section><text>sna tshogs shes bya ba'i bar dag go /byang chub sems dpa' de dag thams cad kyang byang chub sems dpa' re re zhing byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin pa dag ste/ gcig ji lta ba de bzhin</text></item>
<item><p>200a2</p><section>phal chen</section><text>thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na'ang brjod do/ /de'i tshe tshigs su bcad pa 'di dag kyang so so nas smra bar gyur to/ /shes rab dpag med chos</text></item>
<item><p>200a3</p><section>phal chen</section><text>rnams mtha' yas pa/ /srid pa rgya mtsho'i pha rol phyin pa dag /tshe ring nad med mnyam med mtshungs med 'od/ /yon tan che mnga' 'di dag sbyor 'di'o/ /gang gis sangs rgyas chos rnams dngos rtogs shing / /dus gsum kun tu brtags kyang mi ngoms te/</text></item>
<item><p>200a4</p><section>phal chen</section><text>dmigs pa shes byed rnam par mi rtog pa/ /bsam yas mos pa de dag sbyor 'di yin/ /sems can yul mos sems can 'du shes med/ /'jig tshogs chos shes lam gyi rgyud dang bral/ /bsam gtan nang dang sems la bcings pa med/ /chags med</text></item>
<item><p>200a5</p><section>phal chen</section><text>yid ldan de dag sbyor 'di yin/ /rtog mkhas rab tu rtogs pa'i chos can rnams/ /mya ngan 'das spyod rigs la brtson pa dag /thar pa'i lam brtson mnyam pa nyid ldan pa/ /zhi ba thob pa de dag sbyor 'di'o/ /ded dpon rjes song sangs rgyas byang chub mchog /thams</text></item>
<item><p>200a6</p><section>phal chen</section><text>cad mkhyen pa chos dbyings bzhin rtogs shing / /bde 'jug mkhas pas sems can rnams 'don pa/ /bde gshegs bsam can de dag sbyor 'di'o/ /sangs rgyas don tshig rjes su shes bya zhing / /chags med blo yangs rtogs shing bsam gtan byed/ /kun</text></item>
<item><p>200a7</p><section>phal chen</section><text>tu 'gro bar song las rtsol spyod pa/ /rang byung spyod pa de dag sbyor 'di'o/ /nam mkha'i dbyings dang sprul pa yid ldan rnams/ /gnas dang rang bzhin mtshan nyid shes pa dag /mya ngan 'das rigs spyod pa mkha' 'dra rnams/ /thob dka' thob pa</text></item>
<item><p>200b1</p><section>phal chen</section><text>rnams kyi sbyor 'di'o/ /zla ba zla phyed nyin dang nub bgrang zhing / /lo dang bskal pa'i rang bzhin su sems pa/ /'jig rten 'du zhing 'jig par 'gyur ba dang / /grangs tshul sus rtogs de dag sbyor 'di'o/ /zhing gi sems can ji snyed skye 'chi ba/ /gzugs</text></item>
<item><p>200b2</p><section>phal chen</section><text>dang gzugs med 'du shes 'du shes med/ /de dag ming dang gnas pa rtogs shes pa/ /bsam gyis mi khyab rtogs pa'i sbyor 'di'o/ /'das pa'i dus dang ma 'ongs da ltar la/ /ngag gis lam gyis gang na rtogs byed cing / /dus gsum rang bzhin ji bzhin</text></item>
<item><p>200b3</p><section>phal chen</section><text>rtogs gyur pa/ /mnyam med de dag sbyor ba 'di yin no/ /de nas 'od zer de dag 'jig rten gyi khams de dag nas 'das te/ shar phyogs logs su 'jig rten gyi khams bye ba phrag bcu snang bar byas pa nas/ steng gi phyogs su 'jig rten gyi khams bye ba phrag</text></item>
<item><p>200b4</p><section>phal chen</section><text>bcu'i bar du snang bar byas nas/ 'jig rten gyi khams re rer yang 'dzam bu'i gling bye ba phrag brgya bstan pa nas/ 'og min bye ba phrag brgya'i bar du bstan to/ /'jig rten gyi khams de dag gi khongs su gang ci yang rung ste/ gtogs par gyur pa de dag</text></item>
<item><p>200b5</p><section>phal chen</section><text>thams cad ril gyis bstan to/ /ji ltar bcom ldan 'das sangs rgyas kyi gdan la bzhugs shing byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig par snang ba de bzhin du/ 'jig rten gyi khams re re'i gling bzhi pa bye ba phrag brgya</text></item>
<item><p>200b6</p><section>phal chen</section><text>dag kun na yang de bzhin gshegs pa bye ba phrag brgya dag sangs rgyas kyi gdan la bzhugs par snang ngo / /thams cad du yang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub sems dpa' de dag</text></item>
<item><p>200b7</p><section>phal chen</section><text>thams cad kyang ming 'di zhes bya ba dag ste/ 'di ltar 'jam dpal zhes bya ba nas bzang po'i dpal gyi bar dag go /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar 'jig rten gyi khams</text></item>
<item><p>201a1</p><section>phal chen</section><text>gser gyi mdog ces bya ba nas 'dra ba'i mdog ces bya ba'i bar dag go /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi zham ring na tshangs pa'i spyad pa spyod pa dag ste/ 'di ltar rig byed mi</text></item>
<item><p>201a2</p><section>phal chen</section><text>g.yo ba zhes bya ba nas rig byed sna tshogs shes bya ba'i bar dag go /byang chub sems dpa' de dag thams cad kyang / byang chub sems dpa' re re zhing byang chub sems dpa' sangs rgyas kyi zhing bcu'i rdul shin tu phra ba snyed dang / lhan cig tu phyin pa dag ste/ gcig ji lta ba de</text></item>
<item><p>201a3</p><section>phal chen</section><text>bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji lta ba de bzhin thams cad na yang brjod do/ /de'i tshe tshigs su bcad pa 'di dag kyang so so nas smra bar gyur to/ /'das dus gang gis</text></item>
<item><p>201a4</p><section>phal chen</section><text>bsgrub dka'i brtul zhugs che brtsams shing / /nam yang zhum pa'i sems su gtong bar mi byed de/ /brgal dka' rgal te bdag gis sems can kun gdul zhes/ /seng ge'i sgra sgrog de dag spyod yul 'di yin no/ /gang zhig 'dod dang sred pa 'byung zhing</text></item>
<item><p>201a5</p><section>phal chen</section><text>'jug pa dang / /ma rig gzhol ba gti mug mun bsgribs 'jig rten rnams/ /sems can rang bzhin bdag med brtan pa bzod par 'gyur/ /bdag kyang 'jig rten mgon 'gyur zhes pa de yul 'di/ /'jig rten sems can mang po 'dod dregs 'dam bying ba/</text></item>
<item><p>201a6</p><section>phal chen</section><text>med pa'i chos la rtog pas sdug bsngal mthong gyur nas/ /sangs rgyas spyod yul chos la bag yod gang spyod cing / /bdag gis sems can kun bsgral de dag spyod yul 'di/ /sngon mtha' shes dka' tshad med brtan pas mthong gyur cing / /bdag rten sems</text></item>
<item><p>201a7</p><section>phal chen</section><text>can pha rol mtha' yas 'khor gyur pa/ /de dag rgyal bas theg pa zhi ba mchog la bkod/ /bdag gis de 'dra'i chos bstan de yi spyod yul lo/ /sems can khams rnams mgon med nad kyis gzir gyur cing / /ngan song gzhol ba 'dod chags zhe sdang</text></item>
<item><p>201b1</p><section>phal chen</section><text>gti mug gdungs/ /me lce 'bar phung 'jigs gzugs mi bzad bsregs gyur pa/ /mthong nas sgrol phyir zhugs pa de dag spyod yul 'di'o/ /lam gol lam ma yin pa'i rkyen la spyod gyur cing / /mun pa chen por rtol bar dka' rnyed 'gro mthong nas/ /</text></item>
<item><p>201b2</p><section>phal chen</section><text>snang ba chen po bskyed de sangs rgyas chos ston ces/ /'di skad tshig brjod de dag spyod yul 'di yin no/ /srid pa'i mtshos g.yengs sems can rab tu mang ba dag /mtha' mi mthong zhing skyabs med do zhes mi dga' ba/ /mthong nas brtson 'grus stobs bskyed</text></item>
<item><p>201b3</p><section>phal chen</section><text>chos kyi gru sbyar cing / /pha rol su 'gro zhes brjod de dag spyod yul 'di'o/ /sems can rtsa ba med la gnas pa mi mkhas kun/ /g.yang sa chen por ltung zhing sems nyams rmongs mthong nas/ /snying rjes chos kyi zam la mkhas pa su 'god cing / /dran</text></item>
<item><p>201b4</p><section>phal chen</section><text>par gyis shes su smra de dag spyod yul 'di'o/ /shin tu dog pa'i btson rar sdug bsngal sems can rnams/ /nad dang rga bas gzir cing mtshams kyis mnar ba dag /mthong nas bdag gis thabs kyi chos rnams kun brtsams te/ /sems can kun dgrol</text></item>
<item><p>201b5</p><section>phal chen</section><text>sems pa de dag spyod yul 'di'o/ /sangs rgyas chos rnams thams cad thos gyur the tsom med/ /chos dbyings spyod yul phyogs bcu kun tu rgyas bkang ste/ /'di dag thams cad brtags na gsog kyang mi 'jigs shing / /sems can kun la snyoms byed de</text></item>
<item><p>201b6</p><section>phal chen</section><text>yi spyod yul lo/ /de nas 'od zer de dag 'jig rten gyi khams de dag nas 'das te/ shar phyogs logs su 'jig rten gyi khams bye ba phrag brgya snang bar byas so/ /'jig rten gyi khams bye ba stong snang bar byas so/ /'jig rten gyi khams bye ba brgya phrag stong snang bar byas so/ /'jig</text></item>
<item><p>201b7</p><section>phal chen</section><text>rten gyi khams bye ba khrag khrig snang bar byas so/ /'jig rten gyi khams bye ba khrag khrig brgya snang bar byas so/ /'jig rten gyi khams bye ba khrag khrig stong snang bar byas so/ /'jig rten gyi khams bye ba khrag khrig brgya phrag stong snang bar byas so/ /'jig rten</text></item>
<item><p>202a1</p><section>phal chen</section><text>gyi khams tshad med pa snang bar byas so/ /'jig rten gyi khams gzhal du med pa snang bar byas so/ /'jig rten gyi khams grangs med pa snang bar byas so/ /de bzhin du/ 'jig rten gyi khams bsam gyis mi khyab pa</text></item>
<item><p>202a2</p><section>phal chen</section><text>mtshungs pa med pa kun tu mtha' yas pa/ mu med pa sa mtshams med pa dpag tu med pa brjod du med pa dag kyang snang bar byas so/ /'jig rten gyi khams chos kyi dbyings kyis klas pa nam mkha'i mthas gtugs pa thams cad kyang snang bar byas so/ /gzhung de</text></item>
<item><p>202a3</p><section>phal chen</section><text>bzhin du lho phyogs dang / de bzhin du nub phyogs dang / de bzhin du byang phyogs dang / de bzhin du byang shar gyi phyogs mtshams dang / de bzhin du shar lho'i phyogs mtshams dang / de bzhin du lho nub kyi phyogs mtshams dang / de bzhin du nub byang gi phyogs</text></item>
<item><p>202a4</p><section>phal chen</section><text>mtshams dang / de bzhin du 'og gi phyogs nas steng gi phyogs kyi bar du 'jig rten gyi khams bye ba snang bar byas so/ /'jig rten gyi khams bye ba brgya snang bar byas so/ /'jig rten gyi khams bye ba stong snang bar byas pa nas/ nam mkha'i mthas gtugs pa'i</text></item>
<item><p>202a5</p><section>phal chen</section><text>bar gyi 'jig rten gyi khams thams cad kyang snang bar byas so/ /de ltar phyogs bcu'i 'jig rten gyi khams shin tu rgyas par byas pa nas/ chos kyi dbyings ma lus pa thams cad kyang snang bar byas so/ /'jig rten gyi khams re rer yang 'dzam bu'i gling bye ba phrag brgya bstan pa nas/</text></item>
<item><p>202a6</p><section>phal chen</section><text>gzhung de bzhin du 'og min bye ba phrag brgya'i bar du bstan to/ /'jig rten gyi khams de dag gi khongs su gang ci yang rung ste gtogs par gyur pa de dag thams cad kyang ril gyis bstan to/ /ji ltar bcom ldan 'das sangs rgyas kyi gdan la bzhugs shing /</text></item>
<item><p>202a7</p><section>phal chen</section><text>byang chub sems dpa' sangs rgyas kyi zhing bcu'i rdul shin tu phra ba snyed dang thabs gcig par snang ba de bzhin du 'jig rten gyi khams re re'i gling bzhi pa bye ba phrag brgya kun na yang / de bzhin gshegs pa bye ba phrag brgya dag sangs rgyas kyi gdan la bzhugs par snang ngo /</text></item>
<item><p>202b1</p><section>phal chen</section><text>thams cad du yang sangs rgyas kyi byin gyi rlabs kyis phyogs bcu nas byang chub sems dpa' bcu bcu 'ongs par gyur to/ /byang chub sems dpa' de dag thams cad kyang ming 'di zhes bya ba dag ste/ 'di ltar 'jam dpal zhes bya ba nas bzang po'i dpal gyi bar</text></item>
<item><p>202b2</p><section>phal chen</section><text>dag go /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa dag ste/ 'di ltar gser gyi mdog ces bya ba nas 'dra ba'i mdog ces bya ba'i bar dag go /byang chub sems dpa' de dag thams cad kyang de bzhin gshegs pa</text></item>
<item><p>202b3</p><section>phal chen</section><text>mtshan 'di zhes bya ba dag gi zham ring na tshangs pa'i spyod pa spyad pa dag ste/ 'di ltar rig byed mi g.yo ba zhes bya ba nas/ rig byed sna tshogs shes bya ba'i bar dag go /byang chub sems dpa' de dag thams cad kyang / byang chub sems dpa' re re zhing</text></item>
<item><p>202b4</p><section>phal chen</section><text>byang chub sems dpa' sangs rgyas kyi zhing bcu'i rdul shin tu phra ba snyed dang lhan cig tu phyin pa dag ste/ gcig ji lta ba de bzhin thams cad do/ /thams cad na yang byang chub sems dpa' 'jam dpal zhes bya ba sha stag don 'di nyid brjod de/ gcig na ji</text></item>
<item><p>202b5</p><section>phal chen</section><text>lta ba de bzhin thams cad na yang brjod do/ /de'i tshe tshigs su bcad pa 'di dag kyang so so nas smra bar gyur to/ /bskal pa gzhal yas bsam gyis mi khyab sems kyi skad cig la/ gang gis mthong yang bstsags med 'gro dang dngos po'i tshul med pa'i/ /lam</text></item>
<item><p>202b6</p><section>phal chen</section><text>du 'jug pa de ni thams cad kun gyis shes 'gyur te/ /stobs bcus tshul 'di ji ltar mkhyen bzhin 'jigs med sangs rgyas 'gyur/ /grags pa snyan par phyogs rnams kun tu mtshungs med grags gyur cing / /bgegs rnams kun las 'das te chos nyid</text></item>
<item><p>202b7</p><section>phal chen</section><text>'di la dgar spyad de/ /tshad med thams cad so sor zhi zhing don rnams kun rtogs pas/ /de phyir phyogs rnams kun bkang bde gshegs chos nyid 'di ston to/ /dgongs pa ji bzhin de ni spyod pa'i 'bras bu 'thun pa ste/ /'jig rten don 'gyur de bzhin gshegs</text></item>
<item><p>203a1</p><section>phal chen</section><text>la mchod pa yongs byas shing / /de dag thams cad so sor 'thun par ye shes rnams bsgoms pas/ /sems can dam pa sangs rgyas rnam 'phrul 'di 'drar phyogs bcur ston/ /thog mar nyan 'dod bla ma bsnyen bkur bzod pa des</text></item>
<item><p>203a2</p><section>phal chen</section><text>byas shing / /rang bzhin med pa'i chos la rab rtogs bsam gtan bsnyen byed pa/ /bde gshegs nyid ni rtogs 'gyur 'gro ba rnam sgom sems tshim byed/ /chos nyid de 'dra spyad pa myur du bde gshegs thob par 'gyur/ /snying nas 'dri zhing phyogs rnams</text></item>
<item><p>203a3</p><section>phal chen</section><text>rgyas byed rtse gcig thob byed cing / /rgyal ba'i yon tan mos las mi zlog spyod pas tshim byed pa/ /dngos dang dngos med thams cad shes byas spangs shing dngos zad pa/ /sangs rgyas bdag med dpe med mthong ba de dag lus 'di yin/ /bzang po'i spyod yul can</text></item>
<item><p>203a4</p><section>phal chen</section><text>gyi sems kyi phyogs rnams kun bkang zhing / /zhing rnams thams cad chos kyi gter gyis khyab byas tshim byed pa/ /ji bzhin chos gnas chos nyid mtha' la the tsom med pa'i rnams/ /stobs bcu ci 'dra de bzhin gyur pa'i lus ni 'di dag go /bcom</text></item>
<item><p>203a5</p><section>phal chen</section><text>ldan 'das kyis chos gang sgra brjod de la 'jug byed cing / /chos kyi 'khor lo ji bzhin blta dka' gzhal yas rtag bskor ba/ /de bzhin gshegs pas gsungs pa'i gsung kun byang chub yan lag rtogs/ /de ltar 'jug pas rtag tu</text></item>
<item><p>203a6</p><section>phal chen</section><text>sangs rgyas sku rab 'di dag mthong / /mthong yang mig gi rnam shes tshul du rdul med mthong ba med/ /rnam shes sgyu ma bzhin pas mig stong stobs bcu mi mthong ngo / /'du shes thams cad rnam rtog yin gyi sangs rgyas mthong ba min/ /shin tu chags med</text></item>
<item><p>203a7</p><section>phal chen</section><text>yul med de ni rgyal ba mthong ba yin/ /sems can las mang bstsags pa de dag shin tu blta dka' ste/ /nang dang phyi dang dbyibs dang mdog tu phyogs bcu kun na med/ /de bzhin rang byung sku ni gzhal yas phyogs rnams kun 'gengs pa/ /shes par dka' ba 'dren</text></item>
<item><p>203b1</p><section>phal chen</section><text>pa chen po sgrib pa med pas brnyes/ /nam mkha' dag la zhing rnams bye ba dngos por gnas par snang / /de nas 'ong ba med cing phyogs bcu kun tu 'gro ba med/ /gcig cing gnas par 'gyur yang de dag ci la'ang gnas pa med/ /de bzhin rang byung rnams kyi sku ni mkha' dbyings</text></item>
<item><p>203b2</p><section>phal chen</section><text>rtag tu 'gengs/ /de bzhin gshegs pa'i 'od zer las rnam par sangs rgyas pa/ le'u bcu bzhi pa'o// //sangs rgyas rmad ga cad ces bya ba shin tu rgyas pa chen po'i mdo/ /bam po bcu bdun pa/ de nas byang chub sems dpa' 'jam dpal</text></item>
<item><p>203b3</p><section>phal chen</section><text>gyis/ byang chub sems dpa' sangs rgyas dpal la 'di skad ces smras so/ /kye rgyal ba'i sras dag rang bzhin gcig pa'i sems la bye brag tha dad pa'i rnam pa 'di lta bu dag 'di lta ste/ bde 'gror 'gro ba dang / ngan song du 'gro ba dang / dbang po tshang ba dang</text></item>
<item><p>203b4</p><section>phal chen</section><text>dbang po ma tshang ba dang / skye ba 'thun pa dang / skye ba mi 'thun pa dang / sdug pa dang / mi sdug pa dang / bde ba myong ba dang / sdug bsngal myong ba snang ba dag la ltos/ las kyis ni sems mi shes so/ /sems kyis ni las mi shes so/ /tshor bas</text></item>
<item><p>203b5</p><section>phal chen</section><text>ni rnam par smyin pa mi shes so/ /rnam par smin pas ni tshor ba mi shes so/ /sems kyis ni tshor ba mi shes so/ /tshor bas ni sems mi shes so/ /rgyus ni rkyen mi shes so/ /rkyen kyis ni rgyu mi shes so/ /dngos pos ni dmigs pa mi shes so/ /</text></item>
<item><p>203b6</p><section>phal chen</section><text>dmigs pas ni dngos po mi shes so/ /de nas byang chub sems dpa' sangs rgyas dpal gyis/ byang chub sems dpa' 'jam dpal la tshigs su bcad de smras pa/ /sems can bstan par bya ba'i phyir/ /gang 'di yongs su dri ba dang / /chos</text></item>
<item><p>203b7</p><section>phal chen</section><text>rnams chos nyid ci 'dra ba/ /'jam dpal bdag las mnyan par gyis/ /chos rnams 'di dag g.yo ba med/ /shin tu dngos po med pa ste/ /de phyir gzhan gyis gzhan dag gi /ngo bo nyid kyang mi shes so/ /ji ltar chu klung rgyud kyi rnams/ /</text></item>
<item><p>204a1</p><section>phal chen</section><text>gzhan dang gzhan du 'grogs rgyu yang / /gcig gis gcig ni mi shes te/ /chos kyi chos nyid de bzhin no/ /ji ltar 'bar ba'i mtshan ma can/ /'od 'phro gzhan dang gzhan 'grogs kyang / /gcig gis</text></item>
<item><p>204a2</p><section>phal chen</section><text>gcig ni mi shes te/ /chos kyi chos nyid de bzhin no/ /ji ltar rlung ni sten tshul gyis/ /gzhan dang gzhan gyi bar du rgyu/ /gcig gis gcig ni mi shes te/ /chos kyi chos nyid de bzhin no/ /ji ltar sa yi khams kyi rnams/ /</text></item>
<item><p>204a3</p><section>phal chen</section><text>gcig la gcig ni gnas gyur kyang / /gcig gis gcig ni mi shes te/ /chos kyi chos nyid de bzhin no/ /mig dang rna ba sna dag dang / /lce dang lus dang yid kyi rnams/ /'di dag lam ni rgyu 'khod kyang / /byed pa po ni gang yang med/ /'byung ba'i rang bzhin</text></item>
<item><p>204a4</p><section>phal chen</section><text>med pa yis/ /'byung ba nye bar bstan byas kyang / /bstan par byas pa gang yang med/ /bstan pa la ni dngos po med/ /mig ni rang bzhin nyid kyis stong / /rna ba sna yang rang bzhin gyis/ /lce dang lus dang yid rnams kyang / /med de yongs su brtags pa yin/ /gang</text></item>
<item><p>204a5</p><section>phal chen</section><text>zhig rang bzhin dngos med par/ /tshul bzhin rab tu rtogs byed pa/ /de yi mig la 'khrul pa med/ /chos mig bsam gyis mi khyab po/ /yang dag pa dang yang dag min/ /bden nam 'on te rdzun yang rung / /'jig rten 'das dang 'jig rten kun/ /tshig gi las</text></item>
<item><p>204a6</p><section>phal chen</section><text>kyis brjod pa'o/ /de nas byang chub sems dpa' 'jam dpal gyis byang chub sems dpa' nor dpal la 'di skad ces smras so/ /kye rgyal ba'i sras dag sems can thams cad sems can med mod kyi 'on kyang de bzhin gshegs pa ni sems can 'dul ba'i dus la ji ltar</text></item>
<item><p>204a7</p><section>phal chen</section><text>'bab pa dang / sems can gyi tshe ji lta ba dang lus ji lta ba dang spyod pa ji lta ba dang / mos pa ji lta ba dang mtshan ma ji lta ba dang bsam pa ji lta ba dang sbyor ba ji lta ba dang sems ji lta ba dang / spyod pa ji lta ba bzhin du sems can rnams kyis sems can gdul ba'i phyir mthong ngo / /de nas byang chub</text></item>
<item><p>204b1</p><section>phal chen</section><text>sems dpa' nor dpal gyis/ byang chub sems dpa' 'jam dpal la tshigs su bcad de smras pa/ /gang rnams rab tu zhi spyod cing / thos dang ldan pa'i sa 'di yin/ /'di don ji 'dra de bzhin du/ /'jam dpal bdag las mnyan par gyis/ /bdag gi</text></item>
<item><p>204b2</p><section>phal chen</section><text>lus la su gnas zhes/ /gang gi nang ni rab shes pa/ /yang dag yod dam med pa'i don/ /des ni rab tu shes pa yin/ /lus kyi rnam par dgod pa ni/ /phyogs na mi gnas brjod pa yin/ /de bas shes pa de gnas la/ /nam yang chags par mi byed</text></item>
<item><p>204b3</p><section>phal chen</section><text>do/ /lus ni rnam par spyad pa yis/ /dngos po kun kyang rnam par bsgoms/ /sems ni phyir ldog mi 'gyur te/ /dngos po kun nas brtags pa'o/ /gang gi tshe ni rjes su 'brang / /gang gi tshe ni phyir ldog 'gyur/ /ji ltar mgal me 'khor lo yi/ /</text></item>
<item><p>204b4</p><section>phal chen</section><text>thog ma tha ma bskor ba bzhin/ /dngos po thams cad mi rtag par/ /skye bo gang rnams rtogs pa yang / /lus la bdag kyang med pa'i phyir/ /'du shes phyir yang ldog par 'gyur/ /bdag med rmi lam lta bu yi/ /las ni kun tu rab tu 'byung / /rnam par</text></item>
<item><p>204b5</p><section>phal chen</section><text>smin pas rab tu 'byung / /phyi ma ji bzhin sngon de bzhin/ /sems ni dbang byed yin par bshad/ /dad pa'i tshul ni ji bzhin du/ /tshul bzhin ma yin phyin ci log /'jig rten thams cad ston par byed/ /ji snyed 'jig rten brda yod pa/ /de dag thams</text></item>
<item><p>204b6</p><section>phal chen</section><text>cad brtags pa ste/ /chos nyid de ni nam du yang / /chos gcig la yang mi gnas so/ /rkyen rnams la ni rten bcas te/ /chos rnams so sor rab tu 'byung / /phyi ma ji bzhin sngon de bzhin/ /de dag ldog par de bzhin 'gyur/ /de nas byang chub sems dpa' 'jam dpal gyis byang chub</text></item>
<item><p>204b7</p><section>phal chen</section><text>sems dpa' rin chen dpal la 'di skad ces smras so/ /kye rgyal ba'i sras dag sems can thams cad kyi 'byung ba chen po bzhi rnams yongs su 'dzin pa med cing bdag gi med la mnyam pa yin yang / 'on kyang bde ba'i tshor ba dag kyang snang / sdug bsngal gyi tshor ba dag kyang snang /</text></item>
<item><p>205a1</p><section>phal chen</section><text>yid du 'ong bar byed pa dang / yid du mi 'ong bar byed pa dang / nang du byed pa dang phyi rol du byed pa dang / tshor ba chung ba dang / tshor ba che ba dang / tshe 'di la myong ba dang / tshe gzhan la myong ba dag kyang snang la/ chos kyi dbyings la ni yid</text></item>
<item><p>205a2</p><section>phal chen</section><text>du 'ong ba'am/ yid du mi 'ong ba yang med pa 'di ci zhig /de nas byang chub sems dpa' rin chen dpal gyis byang chub sems dpa' 'jam dpal la tshigs su bcad de smras pa/ /ji ltar las rnams byas gyur pa/ /tshor ba de bzhin 'byung 'gyur gyis/ /</text></item>
<item><p>205a3</p><section>phal chen</section><text>'di la byed pa gang yang med/ /'di ni sangs rgyas bstan pa'o/ /shin tu phyis pa'i me long la/ /ngo ni ji ltar 'dug pa bzhin/ /de la de ni de bzhin snang / /chos kyi rang bzhin de bzhin no/ /ji ltar zhing dang sa bon dag /gcig gi gcig ni</text></item>
<item><p>205a4</p><section>phal chen</section><text>mi shes kyang / /rang bzhin nye bar ston par byed/ /las kyi rang bzhin de bzhin no/ /sgyu ma byed pa mkhas pa zhig /lam po cher ni song 'dug ste/ /gzugs rnams ston par byed pa bzhin/ /las kyi rang bzhin de bzhin no/ /ji ltar shing gi 'khrul</text></item>
<item><p>205a5</p><section>phal chen</section><text>'khor rnams/ /sna tshogs sgra mang brjod byed kyang / /de ni bdag dang bdag med min/ /las kyi rang bzhin de bzhin no/ /ji ltar bya rnams mang po yis/ /sgo nga'i sbubs ni phye ba las/ /sgra skad gzhan dang gzhan 'gyur ba/ /las kyi rang bzhin de</text></item>
<item><p>205a6</p><section>phal chen</section><text>bzhin no/ /ji ltar ma yi mngal du yang / /bu ni 'pho bar mi 'gyur te/ /'on kyang dbang po sna tshogs 'gyur/ /las kyi rang bzhin de bzhin no/ /ji ltar sems dmyal 'jigs pa na/ /gshin rje'i ris gtogs sdug bsngal ba/ /de dag la ni 'ong</text></item>
<item><p>205a7</p><section>phal chen</section><text>ba med/ /las kyi rang bzhin de bzhin no/ /ji ltar rin chen mchog rnams dang / /lha yi bu rnams kun ldan yang / /'pho bar snang ba gang yang med/ /de bzhin las kyi rang bzhin no/ /ji ltar 'jig rten la la dag /bsam gyis mi khyab 'bar gyur</text></item>
<item><p>205b1</p><section>phal chen</section><text>kyang / /de dag 'ong ba gang yang med/ /las kyi rang bzhin de bzhin no/ /de nas byang chub sems dpa' 'jam dpal gyis/ byang chub sems dpa' yon tan dpal la 'di skad ces smras so/ /kye rgyal ba'i sras dag de bzhin gshegs pas chos gcig mngon par</text></item>
<item><p>205b2</p><section>phal chen</section><text>sangs rgyas na 'on kyang chos tshad med pa yang yang dag par ston/ zhing tshad med pa yang rnam par ston/ sems can tshad med pa yang rab tu ston/ /gsung tshad med pa yang shin tu sgrog /sku tshad med pa yang shin tu ston/ /bsam pa tshad med pa yang thugs</text></item>
<item><p>205b3</p><section>phal chen</section><text>su chud/ rdzu 'phrul tshad med pa yang yang dag par ston/ /'jig rten gyi khams tshad med pa yang shin tu skyong / rgyan tshad med pa yang byin gyis rlobs/ /spyod yul tshad med pa yang shin tu ston/ /chos kyi dbyings kyang rnam pa tha dad du mi snang ba 'di ci zhig /de nas</text></item>
<item><p>205b4</p><section>phal chen</section><text>byang chub sems dpa' yon tan dpal gyis/ byang chub sems dpa' 'jam dpal la tshigs su bcad de smras pa/ /gnas 'di shes par dka' ba ste/ /rgyal ba'i sras kyis bdag la dris/ /de ni mkhas pas rnam par shes/ /yon tan mos pa dpyod par byed/ /</text></item>
<item><p>205b5</p><section>phal chen</section><text>ji ltar sa ni gcig pu yang / /sems can mang po rab tu rgyu/ /de la gcig dang tha dad med/ /sangs rgyas chos nyid de bzhin no/ /ji ltar ni gcig pu yang / /'jig rten kun na kun kyang 'bud/ /de la lce tha dad med/ /sangs rgyas chos nyid de</text></item>
<item><p>205b6</p><section>phal chen</section><text>bzhin no/ /ji ltar rgya mtsho gcig pu las/ /chu klung tshad med 'bab gyur kyang / /de la chu yi bye brag med/ /sangs rgyas chos nyid de bzhin no/ /ji ltar rlung ni gcig pu yang / /'jig rten kun na rgyu zhing ldang / /de la gcig dang tha dad med/ /sangs</text></item>
<item><p>205b7</p><section>phal chen</section><text>rgyas chos nyid de bzhin no/ /sprin chen rnams ni 'brug bsgrags shing / /sa rnams kun kyang ngoms par byed/ /de yi char la bye brag med/ /sangs rgyas chos nyid de bzhin no/ /ji ltar sa ni gcig pu yang / /myu gu sna tshogs 'byin cing ston/ /sa la</text></item>
<item><p>206a1</p><section>phal chen</section><text>bye brag 'byed pa med/ /sangs rgyas chos nyid de bzhin no/ /ji ltar sgrib med nyi ma ni/ /phyogs bcu kun tu snang bar byed/ /de la 'od zer tha dad med/ /sangs rgyas chos nyid de bzhin no/ /ji ltar nam mkha'i zla ba ni/ /'jig</text></item>
<item><p>206a2</p><section>phal chen</section><text>rten kun la rab tu snang / /gnas nas 'gyur ba gang yang med/ /sangs rgyas chos nyid de bzhin no/ /ji ltar tshangs pa mi mjed bdag /stong gsum na ni 'dug mod kyi/ /de la lus ni bye brag med/ /sangs rgyas chos nyid de bzhin no/ /de nas byang chub sems</text></item>
<item><p>206a3</p><section>phal chen</section><text>dpa' 'jam dpal gyis byang chub sems dpa' mig gi dpal la 'di skad ces smras so/ /kye rgyal ba'i sras de bzhin gshegs pa la dge ba bskyed pa gcig kyang de bzhin gshegs pa la dge ba'i rtsa ba bskyed pa'i sems can rnams gzugs sna tshogs dang / kha</text></item>
<item><p>206a4</p><section>phal chen</section><text>dog sna tshogs dang / rigs sna tshogs dang / dbang po sna tshogs dang / longs spyod sna tshogs dang / dbang sna tshogs dang / 'khor sna tshogs dang / yon tan sna tshogs dang / phyug dbul sna tshogs dang / shes rab sna tshogs su yang snang la de bzhin</text></item>
<item><p>206a5</p><section>phal chen</section><text>gshegs pa ni gang la yang mi mnyam pa'am/ tha dad du dgongs pa gang yang med na 'di ci zhig /de nas byang chub sems dpa' mig gi dpal gyis byang chub sems dpa' 'jam dpal la tshigs su bcad de smras pa/ ji ltar sa ni ro gcig kyang /</text></item>
<item><p>206a6</p><section>phal chen</section><text>sa bon tshul bzhin myu gu ston/ /byams dang sdang bar sems pa med/ /sangs rgyas yon phul de bzhin no/ /ji ltar chu ni ro gcig kyang / /snod kyi dbang gis rnam par 'gyur/ /de bzhin sangs rgyas yon phul ba/ /rgyud kyi rnams la rnam par</text></item>
<item><p>206a7</p><section>phal chen</section><text>'gyur/ /ji ltar sgyu mkhan mkhas pa ni/ /rtag tu 'khor kyang mgu bar byed/ /de bzhin sangs rgyas yon phul ba/ /shin tu sbyangs pa dga' bar byed/ /ji ltar mkhas pa'i rgyal po dag /'gro ba mang po shes par byed/ /de bzhin sangs</text></item>
<item><p>206b1</p><section>phal chen</section><text>rgyas yon phul ba/ /ji ltar bskyed bzhin shes par byed/ /ji ltar dri med me long la/ /ji 'dra'i gzugs rnams de bzhin snang / /de bzhin sems can bsam tshul de/ /sangs rgyas yon phul rnam dag 'byung / /ji ltar dug phan sman gyi</text></item>
<item><p>206b2</p><section>phal chen</section><text>rnams/ /dug nad thams cad sos par byed/ /de bzhin sangs rgyas yon phul ba/ /nyon mongs dug ni chen po sel/ /ji ltar nyi ma shar ba ni/ /'gro ba 'di dag snang bar byed/ /mun pa dag kyang rnam par sel/ /sangs rgyas yon phul de bzhin no/ /ji</text></item>
<item><p>206b3</p><section>phal chen</section><text>ltar zla ba dri med pa/ /kun tu mnyam pa nyid byas te/ /sa ni rab tu snang bar byed/ /sangs rgyas yon phul de bzhin no/ /ji ltar chu yi stobs shugs kyis/ /sa ni thams cad g.yo 'gyur ba/ /sangs rgyas yon phul de bzhin no/ /srid gsum 'gro ba</text></item>
<item><p>206b4</p><section>phal chen</section><text>rnams kyang skyod/ /'bar dang 'od 'phro bcas pa'i me/ /thams cad dag tu sreg pa'i dngos/ /de bzhin sangs rgyas yon phul ba/ /'du byed thams cad sreg par byed/ /de nas byang chub sems dpa' 'jam dpal gyis/ byang chub sems dpa' brtson</text></item>
<item><p>206b5</p><section>phal chen</section><text>'grus dpal la 'di skad ces smras so/ /kye rgyal ba'i sras de bzhin gshegs pa'i bstan pa gcig na thams cad lta ba mthun pas nyon mongs pa thams cad spong bar ci'i phyir mi 'gyur/ de dag kun la'ang gzugs ni gzugs nyid du zad/ tshor ba ni tshor ba nyid du</text></item>
<item><p>206b6</p><section>phal chen</section><text>zad/ 'du shes ni 'du shes nyid du zad/ 'du byed rnams kyang 'du byed rnams nyid du zad/ rnam par shes pa'ang rnam par shes pa nyid du zad/ 'dod pa'i khams kyang 'dod pa'i khams nyid du zad/ gzugs kyi khams kyang gzugs kyi khams nyid du zad/</text></item>
<item><p>206b7</p><section>phal chen</section><text>gzugs med pa'i khams kyang gzugs med pa'i khams nyid du zad/ ma rig pa yang ma rig pa nyid du zad/ sred pa'ang sred pa nyid du zad la/ /de bzhin gshegs pa'i bstan pa'ang phan par byed pa 'am/ gnod par byed pa ma yin na/ de ci'i phyir/ /</text></item>
<item><p>207a1</p><section>phal chen</section><text>de nas byang chub sems dpa' brtson 'grus dpal gyis/ byang chub sems dpa' 'jam dpal la tshigs su bcad de smras pa/ de ltar khyod kyis dris pa gang / /la la myur du rnam grol zhing / /la la dka' bar 'grol 'gyur ba/ /</text></item>
<item><p>207a2</p><section>phal chen</section><text>sangs rgyas sras po bdag la nyon/ /'di 'dra dpag tu med pa yi/ /sangs rgyas bstan gyi nyes ma yin/ /dad dang brtson 'grus nan tan gyis/ /rtag tu khyad par 'gyur ba yin/ /ji ltar rtsa dang shing gsher ba/ /mer bcug shin tu nyams chung zhing / /ring</text></item>
<item><p>207a3</p><section>phal chen</section><text>por mi thogs 'chi bar 'gyur/ /de bzhin le lo bstan pa la/ /ji ltar gtsub mas gtsubs pa'i tshe/ /ma byung bar ni myur bteg na/ /myur du 'chi bar 'gyur ba bzhin/ /de ltar le lo bstan pa la/ /nyi ma'i nor bu'i lci ba la/ /yang dang yang bzhag bteg</text></item>
<item><p>207a4</p><section>phal chen</section><text>pa la/ de la me 'byung mi 'gyur te/ /de bzhin le lo bstan pa la/ /ji ltar nyi ma shar ba'i tshe/ /byis pa rnams ni mig brtsums shing / /mi mthong ci phyir zhes smra ba/ /de bzhin le lo bstan pa la/ /rkang lag med par skyes pa'i mis/ /ji</text></item>
<item><p>207a5</p><section>phal chen</section><text>ltar smyug mda' kha bug gis/ /sa ni dbug par 'dod pa bzhin/ /de ltar le lo bstan pa la/ /ji ltar byis pa rgya mtsho las/ /yang du yang du bcus byas shing / /skam par la la 'dod pa ltar/ /de bzhin le lo bstan pa la/ /ji ltar bum pa chus</text></item>
<item><p>207a6</p><section>phal chen</section><text>bkang zhing / /bskal pa'i me ni byung ba'i tshe/ /la la gsad par 'dod pa ltar/ /de bzhin le lo bstan pa la/ /ji ltar la la phyogs bcu yis/ /nam mkha' ji snyed tha mal pa'i/ /gzugs kyis rgyas par dgang smra ba/ /de bzhin le lo bstan pa la/ /</text></item>
<item><p>207a7</p><section>phal chen</section><text>de nas byang chub sems dpa' 'jam dpal gyis byang chub sems dpa' chos dpal la 'di skad ces smras so/ /kye rgyal ba'i sras chos kyi tshul nyon mongs pa thams cad skems pa 'di nyid blangs kyang / sems can la la 'dod chags kyi dbang du 'gro/ la la zhe</text></item>
<item><p>207b1</p><section>phal chen</section><text>sdang gi dbang du 'gro/ la la gti mug gi dbang du 'gro/ la la nga rgyal gyi dbang du 'gro/ 'chab pa'i dbang du 'gro/ khon du 'dzin pa'i dbang du 'gro/ phrag dog gi dbang du 'gro/ ser sna'i dbang du 'gro/ sgyu'i dbang du 'gro/ g.yo'i dbang du 'gro la</text></item>
<item><p>207b2</p><section>phal chen</section><text>chos de dag kyang sems med par yang gzung du 'ang mi nus te/ nyon mongs par gdags pa kun kyang rnam pa kun tu sems kyi rgyud tu zad na de ji lta bu/ de nas byang chub sems dpa' chos dpal gyis/ byang chub sems dpa' 'jam dpal la tshigs su bcad</text></item>
<item><p>207b3</p><section>phal chen</section><text>de smras pa/ /gang gis don de dris pa rnams/ /sangs rgyas sras po nga la nyon/ /yang dag sangs rgyas bstan pa 'di/ /thos pa tsam gyis mi 'grub po/ /la la stobs med chu klung gis/ /nan gyis khyer bar gyur pa dag /skom zhing shi bar gyur pa bzhin/ /</text></item>
<item><p>207b4</p><section>phal chen</section><text>ma bsgoms chos kyang de bzhin no/ /ji ltar 'gro ba mang po la/ /zas dang skom dag sbyin byas kyang / /bdag nyid bkres pas shi ba ltar/ /de bzhin chos la ma bsgoms pa'o/ /ji ltar sman pa la la zhig /sman rnams thams cad bdog bzhin du/ /lto</text></item>
<item><p>207b5</p><section>phal chen</section><text>ba'i nad kyis shi ba bzhin/ /chos la ma bsgoms de bzhin no/ /ji ltar dbyig gi mdzod dag tu/ /rin chen mang po bgrang byed kyang / /nam phyed tsam yang 'thob pa/ /chos la ma bsgoms de bzhin no/ /ji ltar bde ba kun ldan pa'i/ /rgyal po'i pho brang</text></item>
<item><p>207b6</p><section>phal chen</section><text>'khor skyes kyang / /zas dang gos dag mi bdog pa/ /de bzhin chos la ma bsgoms pa'o/ /ji ltar 'on pa rol mo yi/ /sil snyan glu la mkhas pa zhig /gzhan zhig de yid dga' byed pa/ /chos la ma bsgoms de bzhin no/ /ji ltar dmus long</text></item>
<item><p>207b7</p><section>phal chen</section><text>ri mo mkhan/ /tshong dus dbus su 'drir 'jug kyang / /bdag nyid kyis ni mi mthong ba/ /chos la ma bsgoms de bzhin no/ /ji ltar mtsho chen mnyan pa zhig /skye bo mang po sgrol byed kyang / /bdag nyid de nang 'chir 'gyur ba/ /chos la ma bskyoms de</text></item>
<item><p>208a1</p><section>phal chen</section><text>bzhin no/ /ji ltar lam gyi bzhi mdor yang / /phun sum tshogs pa kun brjod cing / /bdag gis thob par mi 'gyur ba/ /chos la ma bsgoms de bzhin no/ /de nas byang chub sems dpa' 'jam dpal gyis/ byang chub</text></item>
<item><p>208a2</p><section>phal chen</section><text>sems dpa' ye shes dpal la 'di skad ces smras so/ /kye rgyal ba'i sras de ste de bzhin gshegs pa'i bstan pa'i ye shes sngon du 'gro ba yin na/ de ci'i phyir de bzhin gshegs pa sems can la la la ni sbyin pa brjod/ la la la ni tshul khrims/ la la la ni</text></item>
<item><p>208a3</p><section>phal chen</section><text>bzod pa/ la la la ni brtson 'grus/ la la la ni bsam gtan/ la la la ni shes rab brjod pa mdzad/ la la la ni byams pa/ la la la ni snying rje/ la la la ni dga' ba/ la la la ni btang snyoms brjod par mdzad kyang / bla na med pa yang dag par rdzogs</text></item>
<item><p>208a4</p><section>phal chen</section><text>pa'i byang chub tu ni chos gcig 'gas 'byung bar mi nus so/ /de nas byang chub sems dpa' ye shes dpal gyis/ byang chub sems dpa' 'jam dpal la tshigs su bcad de smras pa/ /sems can gzhan gyi bsam shes pa/ ngo mtshar rmad du byung ba ste/ /de ltar</text></item>
<item><p>208a5</p><section>phal chen</section><text>gang gis don dris pa/ /sangs rgyas sras po bdag la nyon/ /smra ba'i mchog ni gang yang rung / /chos gcig gis ni 'byung ba med/ /gang yang 'byung ba yod pa / /'byung bar 'gyur ba de bzhin med/ /bskal pa gang la gnas pa yi/ /bsam pa</text></item>
<item><p>208a6</p><section>phal chen</section><text>mkhyen nas don mdzad cing / /gang la ji dag tshul 'thun pa/ /de bzhin chos kyang bstan pa mdzad/ /ser sna can la sbyin pa brjod/ /tshul khrims ngan la tshul khrims rnams/ /mi bzod pa ni bzod pa des/ /brtson 'grus 'byor pa le lo la'o/ /</text></item>
<item><p>208a7</p><section>phal chen</section><text>rnam par 'khrug la bsam gtan brjod/ /shes rab 'byor pa shes med la'o/ /gdug pa'i sems la byams pa bshad/ /'tshe ba rnams la snying rje ste/ /zhum pa la ni dga' ba bshad/ /'khor ba'i sems la btang snyoms te/ /sangs</text></item>
<item><p>208b1</p><section>phal chen</section><text>rgyas chos rnams thams cad kyang / /rim pas de ltar 'byung ba yin/ /ji ltar sa la las byas pa/ /khyim gyi dngos la rim pa yin/ /de bzhin sbyin pa tshul khrims dag /byang chub sems dpa'i thog mar 'gro/ /rgyal po'i gnas dang grong rdal rnams/ /</text></item>
<item><p>208b2</p><section>phal chen</section><text>rung ba'i phyir ni ra ba ste/ /de bzhin bzod pa brtson 'grus dag /byang chub sems dpa' rung phyir ro/ /ji ltar gdugs gcig rgyal po ni/ /sa rnams thams cad skyong bar byed/ /de bzhin bsam gtan shes rab dag /byang chub sems dpa'i skyabs bzhin no/ /</text></item>
<item><p>208b3</p><section>phal chen</section><text>'khor los sgyur ba'i rgyal po ni/ /bde ba thams cad ster ba ltar/ /de bzhin tshangs pa'i gnas rnams kyang / /byang chub sems dpa'i bde ba 'byin/ /de nas byang chub sems dpa' 'jam dpal gyis/ byang chub sems dpa' bzang po'i dpal la 'di</text></item>
<item><p>208b4</p><section>phal chen</section><text>skad ces smras so/ /kye rgyal ba'i sras de ste sangs rgyas bcom ldan 'das rnams kyi 'byung ba gcig na/ sangs rgyas kyi zhing rnams na sbyor ba rnam pa tha dad pa dang / /'di ltar 'jig rten gyi khams rnam pa tha dad pa dang / chos bstan pa rnam pa tha dad pa dang / sems can</text></item>
<item><p>208b5</p><section>phal chen</section><text>gdul ba rnam pa tha dad pa dang / tshe'i tshad rnam pa tha dad pa dang / 'od kyi dkyil 'khor rnam pa tha dad pa dang / rdzu 'phrul dang rnam par 'phrul pa rnams rnam pa tha dad pa dang / 'khor tshogs pa rnam pa tha dad pa dang / bstan pa'i tshul rnam pa tha dad pa dang / chos</text></item>
<item><p>208b6</p><section>phal chen</section><text>kyi byin gyi rlabs rnam pa tha dad pa dag ci'i phyir snang bar 'gyur/ sangs rgyas kyi chos thams cad yongs su ma rdzogs pa ni/ bla na med pa yang dag par rdzogs pa'i byang chub tu mngon par 'tshang rgya bar mi nus so/ /de nas byang chub sems dpa' bzang po'i</text></item>
<item><p>208b7</p><section>phal chen</section><text>dpal gyis/ byang chub sems dpa' 'jam dpal la tshigs su bcad de smras pa/ /chos kyi rgyal po chos nyid ni/ /'jam dpal rtag tu gcig pa ste/ /sgrib pa med pa gzigs pa yi/ /'byung ba de yang gcig pu'o/ /sangs rgyas thams cad</text></item>
<item><p>209a1</p><section>phal chen</section><text>sku gcig ste/ /de bzhin gshegs pa chos kyi sku/ /shes rab thugs kyang gcig pa ste/ /mi 'jigs stobs kyang de bzhin no/ /sngon cad byang chub zhugs pa'i tshe/ /ji ltar yongs su bsngo mdzad pa/ /'khor du chos</text></item>
<item><p>209a2</p><section>phal chen</section><text>rnams bstan pa dang / /de dag zhing yang de bzhin 'gyur/ /zhing gi phun sum gang yod pa/ /sangs rgyas rnams la thams cad 'grub/ /sems can ji snyed sbyangs pa'i rnams/ /de yi rnam pa de ltar mthong / /ji ltar sangs rgyas chos nyid du/ /kun</text></item>
<item><p>209a3</p><section>phal chen</section><text>gyis sangs rgyas mi mthong ste/ /sangs rgyas zhing dang sku dag dang / /'khor du chos bstan de bzhin no/ /gang rnams smon lam mthun ldan zhing / /sngon chad bsam pa yongs sbyangs pas/ /thams cad gzigs pa'i tshul gyi rnams/ /ji lta bzhin du</text></item>
<item><p>209a4</p><section>phal chen</section><text>thams cad mthong / /sems can bsam pa ji bzhin dang / /las dang stobs kyang ji bzhin pa/ /de lta de ltar mthong gyur te/ /sangs rgyas rnams kyi rnam 'phrul lo/ /sangs rgyas zhing la rtog mi mnga'/ /de dag byams sdang yod pa min/ /bsam pa'i</text></item>
<item><p>209a5</p><section>phal chen</section><text>tshul ni ji bzhin du/ /srog chags rnams kyis de bzhin mthong / /rnam pa tha dad 'jig rten khams/ /de ltar snang bar gyur pa ste/ /drang srong chen po kun gzigs pa'i/ /nyes pa'i skyon las gyur pa med/ /gang na 'dul ba yod pa yi/ 'jig</text></item>
<item><p>209a6</p><section>phal chen</section><text>rten khams rnams thams cad du/ /skyes bu drang srong rnams kyang snang / /de ni sangs rgyas chos nyid do/ /de nas byang chub sems dpa' de dag thams cad kyis/ byang chub sems dpa' 'jam dpal la 'di skad ces smras so/ /kye rgyal ba'i</text></item>
<item><p>209a7</p><section>phal chen</section><text>sras/ bdag cag gis rang rang gi spobs pa bstan pa rnams smras pa yin na/ da khyod kyis sangs rgyas bcom ldan 'das rnams kyi yul las brtsams te spobs par gyis shig /sangs rgyas kyi yul gyi yul ni gang / sangs rgyas kyi yul gyi tshogs ni gang /</text></item>
<item><p>209b1</p><section>phal chen</section><text>sangs rgyas kyi yul du 'gro ba ni gang / sangs rgyas kyi yul la 'jug pa ni ji lta bu/ sangs rgyas kyi yul khong du chud pa'i shes pa ni gang / sangs rgyas kyi yul gyi rjes su 'gro ba ni gang / sangs rgyas kyi yul shin tu bstan pa ni gang / sangs rgyas kyi</text></item>
<item><p>209b2</p><section>phal chen</section><text>yul shes par bya ba ni gang / sangs rgyas kyi yul rtogs pa ni gang / sangs rgyas kyi yul gyi tshul ni ji lta bu/ sangs rgyas kyi yul ni ci tsam du yangs/ de nas byang chub sems dpa' 'jam dpal gyis/ byang chub sems dpa' de dag thams cad la tshigs</text></item>
<item><p>209b3</p><section>phal chen</section><text>su bcad de smras pa/ /nam mkha'i yul dang 'dra ba ste/ /kun tu 'od la 'dra ba med/ /sems can thams cad 'jug pa ste/ /chos nyid la ni 'jug pa med/ /tshogs rnams thams cad bstan par ni/ /bskal pa bye bar mi nus te/ /ji snyed rgyal ba'i</text></item>
<item><p>209b4</p><section>phal chen</section><text>tshogs mnga' ba/ /de ni sangs rgyas yul yin no/ /blo gros sems kyang ji bzhin du/ /sems can thams cad rab tu 'jug /de la bstan pa thogs pa med/ /de ni sangs rgyas yul yin no/ /'jig rten thams cad 'jug pa dang / /'jig rten rgyu ba</text></item>
<item><p>209b5</p><section>phal chen</section><text>gang yod pa/ /de dag kun la ye shes gnas/ /gzugs su snang ba ma yin no/ /sangs rgyas ye shes chags med pa/ /dus gsum kun la chags pa med/ /nam mkha' 'byung dang mtshungs pa yin/ /de ni ye shes yul yin no/ /chos kyi dbyings ni tha</text></item>
<item><p>209b6</p><section>phal chen</section><text>mi dad/ /sems can khams rnams rtogs par mkhyen/ /dbyings rnams thams cad rab tu brnyes/ /de ni sangs rgyas yul yin no/ /sgrar gdags ji snyed yod pa dang / /sems can kun gyi sgra skad du/ /sgra la mkhyen pa thugs chud kyang / /rnam par</text></item>
<item><p>209b7</p><section>phal chen</section><text>rtog pa gang yang med/ /rnam shes rnam par shes bya med/ /sems kyis brjod pa'ang ma yin te/ /ye shes rang bzhin shin tu dag /sems can rnams la'ang rab tu bshad/ /nyon mongs med cing las med do/ /dngos po med cing gnas pa med/ /snang</text></item>
<item><p>210a1</p><section>phal chen</section><text>ba med cing rgyu ba med/ /'jig rten dag tu'ang mnyam par spyod/ /sems can kun gyi sems kyi rnams/ /dus gsum kun tu rab yangs pa/ /sems gcig la ni rab 'jug pas/ /sangs rgyas rnams kyi ye shes</text></item>
<item><p>210a2</p><section>phal chen</section><text>'jug /de nas de'i tshe 'jig rten gyi khams de dag na/ sems can kun gyi rgyud ji snyed pa dang / chos kyi rgyud ji snyed pa dang / las kyi rgyud ji snyed pa dang / 'jig rten gyi rgyud ji snyed pa dang / lus kyi rgyud ji snyed pa dang / dbang po'i rgyud ji snyed pa dang / skye ba'i rgyud ji</text></item>
<item><p>210a3</p><section>phal chen</section><text>snyed pa dang / tshul khrims kyi 'bras bu'i rgyud ji snyed pa dang / tshul khrims log pa'i 'bras bu'i rgyud ji snyed pa dang / yul gyi 'bras bu'i rgyud ji snyed pa de dag thams cad sangs rgyas kyi mthus rab tu snang bar gyur te/ ji ltar 'jig rten gyi khams de dag tu rab</text></item>
<item><p>210a4</p><section>phal chen</section><text>tu snang bar gyur pa de bzhin du/ shar phyogs kyi 'jig rten gyi khams bye ba khrag khrig brgya stong tshad med pa dpag tu med pa grangs med pa bsam gyis mi khyab pa/ mtshungs pa med pa kun tu mtha' yas pa mu med pa/ sa mtshams med pa gzhal du med pa brjod du pa/</text></item>
<item><p>210a5</p><section>phal chen</section><text>chos kyi dbyings kyis klas pa/ nam mkha'i dbyings kyi mthas gtugs pa thams cad na yang sems can gyi rgyud ji snyed pa zhes bya ba nas/ gzhung de bzhin du yul gyi 'bras bu'i rgyud ji snyed pa'i bar du de dag thams cad sangs rgyas kyi mthus rab tu snang bar</text></item>
<item><p>210a6</p><section>phal chen</section><text>gyur to/ /de bzhin du lho phyogs dang / de bzhin du nub phyogs dang / de bzhin du byang phyogs dang / de bzhin du byang shar gyi phyogs mtshams dang / de bzhin du shar lho'i phyogs mtshams dang / de bzhin du lho nub kyi phyogs mtshams dang / de bzhin du nub byang</text></item>
<item><p>210a7</p><section>phal chen</section><text>gi phyogs mtshams dang / de bzhin du 'og gi phyogs dang / de bzhin du steng gi phyogs kyi 'jig rten gyi khams bye ba khrag khrig brgya stong tshad med pa dpag tu med pa grangs med pa/ bsam gyis mi khyab pa mtshungs pa med pa/ kun tu mtha' yas pa mu med pa/</text></item>
<item><p>210b1</p><section>phal chen</section><text>sa mtshams med pa gzhal du med pa brjod du med pa/ chos kyi dbyings kyis klas pa/ nam mkha'i dbyings kyi mthas gtugs pa dag na/ sems can gyi rgyud ji snyed pa zhes bya ba nas gzhung de bzhin du yul gyi 'bras bu'i rgyud ji snyed pa'i bar du de dag thams cad</text></item>
<item><p>210b2</p><section>phal chen</section><text>sangs rgyas kyi byin gyi rlabs kyis rab tu snang bar gyur to/ /byang chub sems dpas dris pa snang ba zhes bya ba'i le'u ste bco lnga pa'o// //de nas byang chub sems dpa' ye shes dpal gyis byang chub sems dpa' 'jam dpal la 'di</text></item>
<item><p>210b3</p><section>phal chen</section><text>skad ces smras so/ /kye rgyal ba'i sras byang chub sems dpa' rnams ji ltar na kha na ma tho ba med pa'i lus kyi las dang ldan pa yin/ kha na ma tho ba med pa'i ngag gi las dang ldan pa yin/ kha na ma tho ba med pa'i yid kyi las dang ldan pa yin/ lus kyi las rnam</text></item>
<item><p>210b4</p><section>phal chen</section><text>par ma nyams pa yin/ ngag gi las rnam par ma nyams pa yin/ yid kyi las rnam par ma nyams pa yin/ lus kyi las ma smad pa yin/ ngag gi las ma smad pa yin/ yid kyi las ma smad pa yin/ lus kyi las mi 'phrogs pa yin/ ngag gi las</text></item>
<item><p>210b5</p><section>phal chen</section><text>mi 'phrogs pa yin/ yid kyi las mi 'phrogs pa yin/ lus kyi las mi zlog pa yin/ ngag gi las mi zlog pa yin/ yid kyi las mi zlog pa yin/ lus kyi las mi 'khrugs pa yin/ ngag gi las mi 'khrugs pa yin/ yid kyi las mi 'khrugs</text></item>
<item><p>210b6</p><section>phal chen</section><text>pa yin/ lus kyi las bsngags pa yin/ ngag gi las bsngags pa yin/ yid kyi las bsngags pa yin/ lus kyi las rnam par dag pa yin/ ngag gi las rnam par dag pa yin/ yid kyi las rnam par dag pa yin/ lus kyi las nye bar nyon</text></item>
<item><p>210b7</p><section>phal chen</section><text>mongs pa med pa yin/ ngag gi las nye bar nyon mongs pa med pa yin/ yid kyi las nye bar nyon mongs pa med pa yin/ lus kyi las ye shes sngon du 'gro ba yin/ ngag gi las ye shes sngon du 'gro ba yin/ yid kyi las ye shes sngon du 'gro</text></item>
<item><p>211a1</p><section>phal chen</section><text>ba yin/ rigs phun sum tshogs pa yin/ rus phun sum tshogs pa yin/ rgyud phun sum tshogs pa yin/ gzugs phun sum tshogs pa yin/ mtshan phun sum tshogs pa yin/ dran pa phun sum tshogs pa yin/ blo gros</text></item>
<item><p>211a2</p><section>phal chen</section><text>phun sum tshogs pa yin/ rtogs pa phun sum tshogs pa yin/ dga' ba phun sum tshogs pa yin/ blo phun sum tshogs pa yin/ blo gros mchog tu gyur pa yin/ blo gros dam par gyur pa yin/ blo gros rab tu gyur pa yin/ blo gros tshad med</text></item>
<item><p>211a3</p><section>phal chen</section><text>pa yin/ blo gros grangs med pa yin/ blo gros bsam gyis mi khyab pa yin/ blo gros mtshungs pa med pa yin/ blo gros gzhal du med pa yin/ blo gros brjod du med pa yin/ rgyu'i stobs can yin/ bsam pa'i stobs can yin/ sbyor ba'i stobs</text></item>
<item><p>211a4</p><section>phal chen</section><text>can yin/ rkyen gyi stobs can yin/ dmigs pa'i stobs can yin/ dbang po'i stobs can yin/ rnam par lta ba'i stobs can yin/ zhi gnas kyi stobs can yin/ lhag mthong gi stobs can yin/ nges par rtogs pa'i stobs can yin/</text></item>
<item><p>211a5</p><section>phal chen</section><text>phung po la mkhas pa yin/ khams la mkhas pa yin/ skye mched la mkhas pa yin/ rten cing 'brel par 'byung ba la mkhas pa yin/ gzugs kyi khams la mkhas pa yin/ gzugs med pa'i khams la mkhas pa yin/ 'das pa la mkhas</text></item>
<item><p>211a6</p><section>phal chen</section><text>pa yin/ ma 'ongs pa la mkhas pa yin/ da ltar byung ba la mkhas pa yin/ dran pa yang dag byang chub kyi yan lag la mkhas pa yin/ chos rnam par 'byed pa yang dag byang chub kyi yan lag la mkhas pa yin/ brtson 'grus yang dag byang chub kyi</text></item>
<item><p>211a7</p><section>phal chen</section><text>yan lag la mkhas pa yin/ dga' ba yang dag byang chub kyi yan lag la mkhas pa yin/ rab tu byang ba yang dag byang chub kyi yan lag la mkhas pa yin/ ting nge 'dzin yang dag byang chub kyi yan lag la mkhas pa yin/ btang snyoms yang dag</text></item>
<item><p>211b1</p><section>phal chen</section><text>byang chub kyi yan lag la mkhas pa yin/ stong pa nyid yongs su bsgoms pa yin/ mtshan ma med pa yongs su bsgoms pa yin/ smon pa med pa yongs su bsgoms pa yin/ sbyin pa'i pha rol tu phyin pa yin/ tshul khrims kyi pha rol tu phyin pa yin/ bzod pa'i pha rol tu phyin pa yin/ brtson 'grus kyi pha rol tu phyin</text></item>
<item><p>211b2</p><section>phal chen</section><text>pa yin/ bsam gtan gyi pha rol tu phyin pa yin/ shes rab kyi pha rol tu phyin pa yin/ byams pa'i pha rol tu phyin pa yin/ snying rje'i pha rol tu phyin pa yin/ dga' ba'i pha rol tu phyin pa yin/ btang snyoms kyi pha rol tu phyin pa yin gnas dang gnas ma yin par shes par bya ba khong du chud pa yin/ 'das pa dang / ma 'ongs pa</text></item>
<item><p>211b3</p><section>phal chen</section><text>dang / da ltar byung ba'i las kyi rnam par smin pa shes par bya ba khong du chud pa yin/ dbang po dang brtson 'grus tha dad pa yongs su rdzogs par bya ba gcig nas gcig tu brgyud pa khong du chud pa yin/ khams sna tshogs dang khams du ma'i shes par bya ba khong du chud pa yin/ mos pa sna</text></item>
<item><p>211b4</p><section>phal chen</section><text>tshogs dang / mos pa du ma shes par bya ba khong du chud pa yin/ kun tu 'gro ba'i lam shes par bya ba khong du chud pa yin/ bsam gtan dang rnam par thar pa dang / ting nge 'dzin dang snyoms par 'jug pa dang / kun nas nyon mongs pa dang rnam par byang ba</text></item>
<item><p>211b5</p><section>phal chen</section><text>dang ldang ba shes par bya ba khong du chud pa yin/ bsgribs pa med pa'i rjes su dran pa shes par bya ba khong du chud pa yin/ lha'i mig chags pa med par shes par bya ba khong du chud pa yin/ bag chags kyi mtshams sbyor ba yang dag par gcad pa shes par</text></item>
<item><p>211b6</p><section>phal chen</section><text>bya ba khong du chud pa yin/ lha yi dbang pos yongs su bzung ba yin/ klu'i dbang pos yongs su bzung ba yin/ gnod sbyin gyi dbang pos yongs su bzung ba yin/ dri za'i dbang pos yongs su bzung ba yin/ lha ma yin gyi dbang pos yongs su bzung</text></item>
<item><p>211b7</p><section>phal chen</section><text>ba yin/ nam mkha' lding gi dbang pos yongs su bzung ba yin/ mi 'am ci'i dbang pos yongs su bzung ba yin/ lto 'phye chen po'i dbang pos yongs su bzung ba yin/ mi'i dbang pos yongs su bzung ba yin/ tshangs pa'i dbang pos</text></item>
<item><p>212a1</p><section>phal chen</section><text>yongs su bzung ba yin/ lha yi dbang pos bkur ba yin/ klu yi dbang pos bkur ba yin/ gnod sbyin gyi dbang pos bkur ba yin/ dri za'i dbang pos bkur ba yin/ lha ma yin gyi dbang pos bkur ba yin/ nam</text></item>
<item><p>212a2</p><section>phal chen</section><text>mkha' lding gi dbang pos bkur ba yin/ mi 'am ci'i dbang pos bkur ba yin/ lto 'phye chen po'i dbang pos bkur ba yin/ mi yi dbang pos bkur ba yin/ tshangs pa'i dbang pos bkur ba yin/ sems can thams cad kyi gnas su gyur pa</text></item>
<item><p>212a3</p><section>phal chen</section><text>yin/ skyabs su gyur pa yin/ dpung gnyen du gyur pa yin/ mgon du gyur pa yin/ sgron mar gyur pa yin/ snang bar gyur pa yin/ 'od du gyur pa yin/ 'dren par gyur pa yin/ rnam par 'dren par gyur pa yin/ yongs su 'dren par</text></item>
<item><p>212a4</p><section>phal chen</section><text>gyur pa yin/ sems can thams cad kyi mchog tu gyur pa yin/ gtso bor gyur pa yin/ thu bor gyur pa yin/ rab tu gyur pa yin/ dam par gyur pa yin/ phul du gyur pa yin/ bla na med par gyur pa yin/ kye rgyal ba'i sras ji</text></item>
<item><p>212a5</p><section>phal chen</section><text>ltar na byang chub sems dpa' rnams mnyam pa med pa yin/ de skad ces smras pa dang / byang chub sems dpa' 'jam dpal gyis/ byang chub sems dpa' ye shes dpal la 'di skad ces smras so/ /kye rgyal ba'i sras de ltar khyod skye bo mang po la</text></item>
<item><p>212a6</p><section>phal chen</section><text>phan pa dang / skye bo mang po la bde ba dang 'jig rten la snying brtse ba dang / lha dang mi rnams kyi don dang phan pa dang / bde ba dang bde bar rnam par gzud pa'i phyir zhugs shing / de ltar khyod rnam pa 'di lta bu'i gnas dag yongs su 'dri bar sems pa ni/ kye</text></item>
<item><p>212a7</p><section>phal chen</section><text>rgyal ba'i sras legs so legs so/ /kye rgyal ba'i sras byang chub sems dpa' dag gi sems kyi las yid la byed pa'i sbyor ba gang dang ldan pas/ byang chub sems dpa' rnams yon tan gyi khyad par 'di dag thams cad 'thob par 'gyur</text></item>
<item><p>212b1</p><section>phal chen</section><text>ba dang / sangs rgyas kyi chos thams cad la thogs pa med pa'i lus su 'gyur ba dang / sangs rgyas bcom ldan 'das 'das pa dang / ma byon pa dang / da ltar byung ba rnams kyi lam du 'jug pa dang / sems can thams cad yongs su mi gtong pa'i sems</text></item>
<item><p>212b2</p><section>phal chen</section><text>kyang de dag la nye bar gnas pa dang / chos thams cad ji lta ba bzhin du rnam par lta ba yang de dag la nye bar gnas pa dang / mi dge ba'i chos thams cad spangs par 'gyur ba dang / dge ba'i chos thams cad dang ldan par 'gyur ba dang / kun tu bzang zhing kun tu</text></item>
<item><p>212b3</p><section>phal chen</section><text>mdzes pa dang / rnam pa'i mchog thams cad dang ldan pa dang / chos thams cad la dbang bsgyur zhing srog chags thams cad la ston pa gnyis par 'gyur ba'i sems kyi las yid la byed pa'i sbyor ba yod do/ /kye rgyal ba'i sras dag byang chub sems dpa'i sems kyi</text></item>
<item><p>212b4</p><section>phal chen</section><text>las yid la byed pa'i sbyor ba gang dang ldan pas/ yon tan kyi khyad par 'di dag thams cad thob par 'gyur ba'i byang chub sems dpa'i sems kyi las yid la byed pa'i sbyor ba de dag gang zhe na/ kye rgyal ba'i sras 'di la byang chub sems dpa' khyim gyi nang du 'dug</text></item>
<item><p>212b5</p><section>phal chen</section><text>pa'i tshe/ sems can thams cad rang bzhin shes pa dang ldan pas khyim gyi thibs pos zil gyis mi non par gyur cig ces sems bskyed do/ /pha ma dang 'grogs pa'i tshe byang chub sems dpas sems can thams cad skye bo thams cad yongs su bskyab</text></item>
<item><p>212b6</p><section>phal chen</section><text>pa'i phyir sangs rgyas dang 'grogs par gyur cig ces sems bskyed do/ /bu dang bu mo dang 'grogs pa'i tshe/ byang chub sems dpas sems can thams cad sred pa dang shin tu bral bas dga' ba dang mi dga' ba dang rnam par bral bar gyur cig ces sems bskyed do/ /</text></item>
<item><p>212b7</p><section>phal chen</section><text>'dod pa'i yon tan dang 'grogs pa'i tshe/ byang chub sems dpas sems can thams cad yon tan gyi pha rol tu phyin pas 'dod pa'i gsal shing rnam par sel bar gyur cig ces sems bskyed do/ /glu dang gar dang rol mo dang sil snyan dang 'grogs pa'i</text></item>
<item><p>213a1</p><section>phal chen</section><text>tshe/ byang chub sems dpas sems can thams cad gar mkhan gyis tshon lta bur mthong ba dang ldan zhing chos yang dag par 'gro ba'i brjod pa rab tu thob par gyur cig ces sems bskyed do/ /chung ma'i 'khor gyi nang na 'dug pa'i tshe/</text></item>
<item><p>213a2</p><section>phal chen</section><text>byang chub sems dpas sems can thams cad 'dod pa'i gsal shing dang bral zhing 'phags pa'i sar chud par gyur cig ces sems bskyed do/ /rgyan gyis brgyan pa'i tshe byang chub sems dpas sems can thams cad srid par 'byung ba/ 'jig pa'i pha rol tu phyin pas</text></item>
<item><p>213a3</p><section>phal chen</section><text>khur bor bar gyur cig ces sems bskyed do/ /khang thog du phyin pa'i tshe byang chub sems dpas sems can thams cad chos thams cad kyi khyad par khong du chud cing chos kyi khang stengs su phyin par gyur cig ces sems bskyed do/ /sbyin pa gtong ba'i tshe byang chub sems dpas sems</text></item>
<item><p>213a4</p><section>phal chen</section><text>can thams cad bdag gir bya ba med de/ yongs su 'dzin pa'i sems med cing bdag gi thams cad yongs su gtong bar gyur cig ces sems bskyed do/ /ma bral zhing 'grogs pa'i tshe byang chub sems dpas sems can thams cad thams cad mkhyen pa nyid kyi</text></item>
<item><p>213a5</p><section>phal chen</section><text>mthar phyin te/ 'du ba dang shin tu bral bar gyur cig ces sems bskyed do/ /btson ra la kha na ma tho ba mthong ba'i tshe/ byang chub sems dpas sems can thams cad gnas med pa la spyod cing / gang du dga' bar 'dod par gyur cig ces sems bskyed do/ /</text></item>
<item><p>213a6</p><section>phal chen</section><text>khyim nas khyim med par 'byung ba'i tshe/ byang chub sems dpas sems can thams cad sems bcings pa dang grol ba med cing chags pa med de mi dgos pa dang bral bar gyur cig ces sems bskyed do/ /dge 'dun gyi ra ba'i mtshams 'da' ba'i tshe/ byang chub sems dpas</text></item>
<item><p>213a7</p><section>phal chen</section><text>sems can thams cad 'gal ba med pa'i chos dang ldan zhing 'thun par 'gro ba mang po dang ldan par gyur cig ces sems bskyed do/ /mkhan po dang slob dpon gyi drung du 'gro ba'i tshe/ byang chub sems dpas sems can thams cad chos la rtsom zhing cho ga la mkhas</text></item>
<item><p>213b1</p><section>phal chen</section><text>par gyur cig ces sems bskyed do/ /rab tu 'byung bar gsol ba'i tshe/ byang chub sems dpas sems can thams cad bar chad med cing phyir mi ldog pa'i chos can du gyur cig ces sems bskyed do/ /gos dkar po 'dor ba'i tshe/ byang chub sems dpas sems can thams cad</text></item>
<item><p>213b2</p><section>phal chen</section><text>sdig pa la brtson pa spangs te/ dge ba'i rtsa ba shin tu sbyangs par gyur cig ces sems bskyed do/ /skra dang kha spu 'breg pa'i tshe byang chub sems dpas sems can thams cad shin tu mnyam par bzhag cing nyon mongs pa med par gyur cig ces sems bskyed do/ /gos ngur</text></item>
<item><p>213b3</p><section>phal chen</section><text>smrig gyon pa'i tshe byang chub sems dpas sems can thams cad drang srong chen po'i sems dang ldan zhing rnyog pa med par gyur cig ces sems bskyed do/ /rab tu 'byung ba'i tshe byang chub sems dpas sems can rnams skye bo thams cad yongs su skyong ba'i phyir/ de bzhin</text></item>
<item><p>213b4</p><section>phal chen</section><text>gshegs pa'i rab tu 'byung bar rab tu byung bar gyur cig ces sems bskyed do/ /sangs rgyas la skyabs su 'gro ba'i tshe/ byang chub sems dpas sems can thams cad dge ba la mos pa mngon par skyes pas/ sangs rgyas kyi gdung mi 'chad pa'i don du brtson par</text></item>
<item><p>213b5</p><section>phal chen</section><text>gyur cig ces sems bskyed do/ /chos la skyabs su 'gro ba'i tshe/ byang chub sems dpas sems can thams cad chos kyi gter rab tu thob par gyur cig ces sems bskyed do/ /dge 'dun la skyabs su 'gro ba'i tshe/ byang chub sems dpas sems can</text></item>
<item><p>213b6</p><section>phal chen</section><text>thams cad chags pa'i gnas dang bral zhing dge 'dun yongs su sdud par gyur cig ces sems bskyed do/ /bslab pa'i tshig yang dag par len pa'i tshe/ byang chub sems dpas sems can thams cad tshul bzang po la yang dag par spyod cing bslab pa thams</text></item>
<item><p>213b7</p><section>phal chen</section><text>cad shin tu slob par gyur cig ces sems bskyed do/ /slob dpon gyis bstan pa'i tshe byang chub sems dpas sems can thams cad log pa ma yin pa'i las la spyod cing tshul dang spyod yul phun sum tshogs par gyur cig ces sems bskyed do/ /mkhan pos</text></item>
<item><p>214a1</p><section>phal chen</section><text>bstan pa'i tshe/ /byang chub sems dpas sems can thams cad gnas med pa la yang dag par gzhol zhing mi skye ba'i ye shes kyi pha rol tu phyin par gyur cig ces sems bskyed do/ /bsnyen par rdzogs pa'i tshe byang chub sems dpas sems can</text></item>
<item><p>214a2</p><section>phal chen</section><text>thams cad chos thams cad kyi khyad par gyi pha rol tu phyin ste thabs mkhas pa'i pha rol tu phyin par gyur cig ces sems bskyed do/ /gtsug lag khang du 'gro ba'i tshe byang chub sems dpas sems can thams cad mi 'phrogs pa'i chos can du gyur te bla na med pa'i gnas la rnam par spyod par gyur cig</text></item>
<item><p>214a3</p><section>phal chen</section><text>ces sems bskyed do/ /stan gding ba'i tshe byang chub sems dpas sems can thams cad chos ji lta ba bzhin du mthong zhing legs par bkod pa'i chos can du gyur cig ces sems bskyed do/ /'dug pa'i tshe byang chub sems dpas sems can thams cad mi gnas pa'i sems kyis</text></item>
<item><p>214a4</p><section>phal chen</section><text>snying po byang chub la 'dug par gyur cig ces sems bskyed do/ /skyil mo krung 'cha' ba'i tshe byang chub sems dpas sems can thams cad mi g.yo ba'i sa la dge ba'i rtsa ba shin tu brtan par gyur cig ces sems bskyed do/ /zhi gnas yongs su sbyong bar byed pa'i</text></item>
<item><p>214a5</p><section>phal chen</section><text>tshe byang chub sems dpas sems can thams cad ma lus pa'i mthar thug pa la brtson zhing zhi ba dang / /dul ba la rab tu gzhol bar gyur cig ces sems bskyed do/ /lhag mthong yongs su sbyong ba byed pa'i tshe byang chub sems dpas sems can thams cad shin</text></item>
<item><p>214a6</p><section>phal chen</section><text>tu nyon mongs pa med pa'i chos can du gyur te/ /chos yang dag par ji lta ba bzhin du mthong bar gyur cig ces sems bskyed do/ /skyil mo krung 'jig pa'i tshe byang chub sems dpas sems can thams cad shin tu mnyam par bzhag cing 'du byed thams cad rang bzhin</text></item>
<item><p>214a7</p><section>phal chen</section><text>gyis 'jig pa rnam par mthong bar gyur cig ces sems bskyed do/ /rkang mthil gzhog pa'i tshe byang chub sems dpas sems can thams cad sems rnam par grol ba mi 'khrugs pa la rab tu gnas par gyur cig ces sems bskyed do/ /rkang mthil 'degs pa'i</text></item>
<item><p>214b1</p><section>phal chen</section><text>tshe byang chub sems dpas sems can thams cad kha na ma tho ba med pa dang ldan pa thob ste/ 'khor ba'i rgya mtshor bying ba las 'thon par gyur cig ces sems bskyed do/ /smad g.yogs gyon pa'i tshe byang chub sems dpas sems can thams cad ngo tsha shes shing khrel yod pa bla na med pa dang</text></item>
<item><p>214b2</p><section>phal chen</section><text>ldan zhing dge ba'i rtsa ba shin tu brtan par gyur cig ces sems bskyed do/ /ska rags 'chings pa'i tshe byang chub sems dpas sems can thams cad mi 'khrugs pa'i chos can du gyur te/ dge ba'i rtsa ba shin tu 'brel par gyur cig ces sems bskyed do/ /bla gos</text></item>
<item><p>214b3</p><section>phal chen</section><text>gyon pa'i tshe byang chub sems dpas sems can thams cad chos thams cad kyi khyad par gyi pha rol tu phyin pa thob ste/ gong nas gong du dge ba'i rtsa ba thob par gyur cig ces sems bskyed do/ /snam sbyar gyon pa'i tshe byang chub sems dpas sems can thams cad mi</text></item>
<item><p>214b4</p><section>phal chen</section><text>'khrugs pa'i chos can du gyur te thabs dam pas mngon par bkab par gyur cig ces sems bskyed do/ /so shing len pa'i tshe byang chub sems dpas sems can thams cad yongs su dag pa'i dngos po 'thob pa'i phyir dam pa'i chos rnam par dag pa thob par gyur cig ces sems</text></item>
<item><p>214b5</p><section>phal chen</section><text>bskyed do/ /so shing za ba'i tshe byang chub sems dpas sems can thams cad nyon mongs pa shin tu bcom ste/ sems dul zhing sems rnam par dag par gyur cig ces sems bskyed do/ /dben par 'gro ba'i tshe byang chub sems dpas sems can</text></item>
<item><p>214b6</p><section>phal chen</section><text>thams cad 'dod chags dang / zhe sdang dang / gti mug spangs te/ sdig pa'i chos thams cad spangs par gyur cig /ces sems bskyed do/ /chu ngogs su 'gro ba'i tshe byang chub sems dpas sems can thams cad 'jig rten las</text></item>
<item><p>214b7</p><section>phal chen</section><text>'das pa'i chos thams cad la shin tu 'byung bar gyur cig ces sems bskyed do/ /gtsang sbra'i las byed pa'i tshe byang chub sems dpas sems can thams cad shin tu dag pa'i dngos pos gtsang zhing des pa dang ldan par gyur cig ces sems bskyed do/ /lag</text></item>
<item><p>215a1</p><section>phal chen</section><text>pa 'khru ba'i tshe byang chub sems dpas sems can thams cad gzung zhing bcang ba'i phyir bkra shis kyi lag pa dang ldan par gyur cig ces sems bskyed do/ /ngo 'khru ba'i tshe byang chub sems dpas sems can thams cad shin tu nyon</text></item>
<item><p>215a2</p><section>phal chen</section><text>mongs pa dang bral zhing chos thams cad kyi sgo rnam par dag pa thob par gyur cig ces sems bskyed do/ /'khar ba len pa'i tshe byang chub sems dpas sems can thams cad mchod sbyin byas shing lam ston par gyur cig ces sems bskyed do/ /lhung bzed len</text></item>
<item><p>215a3</p><section>phal chen</section><text>pa'i tshe/ byang chub sems dpas sems can thams cad 'gro ba thams cad kyis mchod par 'os shing snod du gyur cig ces sems bskyed do/ /spyod yul du mngon par zhugs pa'i tshe byang chub sems dpas sems can thams cad gnas med par gzhol zhing sangs rgyas kyi spyod</text></item>
<item><p>215a4</p><section>phal chen</section><text>yul la mngon du phyogs par gyur cig ces sems bskyed do/ /lam du zhugs pa'i tshe byang chub sems dpas sems can thams cad phyi na ma lus par 'gro zhing sangs rgyas kyi lam du zhugs par gyur cig ces sems bskyed do/ /'gro ba'i tshe byang chub sems</text></item>
<item><p>215a5</p><section>phal chen</section><text>dpas sems can thams cad shin tu rnam par dag pa'i chos bsgribs pa med pa grub par gyur pas chos kyi dbyings mtha' dang dbus med pa khong du chud par gyur cig ces sems bskyed do/ /lam mtho ba mthong ba'i tshe byang chub sems dpas sems can thams cad shin tu</text></item>
<item><p>215a6</p><section>phal chen</section><text>zhum pa med de khams gsum las gyen du 'phags par gyur cig ces sems bskyed do/ /lam dma' ba mthong ba'i tshe byang chub sems dpas sems can thams cad dge ba'i rtsa ba shin tu brtan cing sangs rgyas thams cad la shin tu 'dud par gyur cig ces</text></item>
<item><p>215a7</p><section>phal chen</section><text>sems bskyed do/ /lam nyam nga ba mthong ba'i tshe byang chub sems dpas sems can thams cad lta ba yo zhing drang ba dang bral te lam nyam nga ba yongs su spangs par gyur cig ces sems bskyed do/ /lam drang po mthong ba'i tshe byang chub sems dpas sems can thams</text></item>
<item><p>215b1</p><section>phal chen</section><text>cad g.yo med cing sgyu med de sems drang po dang ldan par gyur cig ces sems bskyed do/ /lam rdul chen po mthong ba'i tshe byang chub sems dpas sems can thams cad shin tu rdul med pa'i chos yang dag par thob ste 'dod chags par 'gyur ba'i chos las rnam par</text></item>
<item><p>215b2</p><section>phal chen</section><text>grol bar gyur cig ces sems bskyed do/ /rdul med pa'i lam mthong ba'i tshe byang chub sems dpas sems can thams cad snying rje chen po yongs su bsgom pa dang ldan zhing sems 'jam par gyur cig ces sems bskyed do/ /g.yang sa mthong ba'i tshe byang chub</text></item>
<item><p>215b3</p><section>phal chen</section><text>sems dpas sems can thams cad bsgribs pa med pa rtogs par khong du chud cing sdig pa'i chos thams cad bstsal te dge ba'i chos la rab tu gzhol bar gyur cig ces sems bskyed do/ /'khor mthong ba'i tshe byang chub sems dpas sems can thams cad dus gsum du gtogs</text></item>
<item><p>215b4</p><section>phal chen</section><text>pa'i chos zab mo bstan pa dang 'thun par gyur cig ces sems bskyed do/ /ka ba mthong ba'i tshe/ byang chub sems dpas sems can thams cad khro zhing mkhon du 'dzin pa dang bral te/ khengs pa dang / 'khrugs pa dang rnam par bral bar gyur cig ces</text></item>
<item><p>215b5</p><section>phal chen</section><text>sems bskyed do/ /nags tshal mthong ba'i tshe/ byang chub sems dpas sems can thams cad lha dang 'jig rten du bcas pas phyag bya ba'i gnas su gyur cig ces sems bskyed do/ /ri mthong ba'i tshe byang chub sems dpas sems can thams cad thob par</text></item>
<item><p>215b6</p><section>phal chen</section><text>dka' ba dang thibs po med pa rab tu thob cing dge ba'i rtsa ba thams cad kyis mngon par 'phags par gyur cig ces sems bskyed do/ /shing tsher ma can mthong ba'i tshe byang chub sems dpas sems can thams cad 'dod chags dang zhe sdang dang gti mug med cing tsher</text></item>
<item><p>215b7</p><section>phal chen</section><text>ma dang bral bar gyur cig ces sems bskyed do/ /shing lo ma can mthong ba'i tshe byang chub sems dpas sems can thams cad bsam gtan dang rnam par thar pa dang ting nge 'dzin dang snyoms par 'jug pa dag gis rab tu g.yogs par gyur cig ces sems bskyed do/ /</text></item>
<item><p>216a1</p><section>phal chen</section><text>me tog mthong ba'i tshe byang chub sems dpas sems can thams cad chos thams cad la mngon par shes pa'i me tog rgyas pas me tog lta bur gyur cig ces sems bskyed do/ /me tog gi shing mthong ba'i tshe byang chub sems dpas sems</text></item>
<item><p>216a2</p><section>phal chen</section><text>can thams cad skyes bu chen po'i mtshan sum cu rtsa gnyis kyi me tog shin tu rgyas par gyur cig ces sems bskyed do/ /shing tog mthong ba'i tshe byang chub sems dpas sems can thams cad snying po byang chub du gzhol zhing / sangs rgyas kyi chos btsal ba thams cad</text></item>
<item><p>216a3</p><section>phal chen</section><text>'bras bu yod de/ 'bras bu'i dam pa rab tu thob par gyur cig ces sems bskyed do/ /chu klung mthong ba'i tshe byang chub sems dpas sems can thams cad sangs rgyas kyi ye shes nyams su myong ste/ chos kyi rgyud la mnyam par bzhag par gyur cig ces sems</text></item>
<item><p>216a4</p><section>phal chen</section><text>bskyed do/ /lu ma mthong ba'i tshe byang chub sems dpas sems can thams cad sangs rgyas kyi chos thams cad ro gcig pa'i phyir se gol gtogs pa tsam gyis khong du chud par gyur cig ces sems bskyed do/ /rdzing bu mthong ba'i tshe byang chub sems dpas sems can thams cad chos thams</text></item>
<item><p>216a5</p><section>phal chen</section><text>cad kyi tshig shin tu bstan pa la mkhas shing chos thams cad kyis rgyas pa'i tshig gi las dang ldan par gyur cig ces sems bskyed do/ /khron pa mthong ba'i tshe byang chub sems dpas sems can thams cad chos thams cad 'byor pa dang ldan zhing spobs pa mang bar</text></item>
<item><p>216a6</p><section>phal chen</section><text>gyur cig ces sems bskyed do/ /mtsho mthong ba'i tshe byang chub sems dpas sems can thams cad gong nas gong du dmigs pa la rab tu brtson zhing dge ba'i rtsa ba mi zad par gyur cig ces sems bskyed do/ /zam pa mthong ba'i tshe byang chub sems dpas sems can</text></item>
<item><p>216a7</p><section>phal chen</section><text>thams cad skye bo thams cad yongs su bsgral ba la zam par ded par gyur cig ces sems bskyed do/ /yur ba mthong ba'i tshe byang chub sems dpas sems can thams cad 'gro ba kun gyi sems dang bsam pa la mkhas shing bag la nyal ba dang / kun nas 'khor ba</text></item>
<item><p>216b1</p><section>phal chen</section><text>med par gyur cig ces sems bskyed do/ /ra ba mthong ba'i tshe byang chub sems dpas sems can thams cad gzugs dang sgra dang dri dang ro dang reg la sred pa rab tu byang bar gyur cig ces sems bskyed do/ /mya ngan med pa'i nags tshal mthong ba'i tshe/ byang chub sems</text></item>
<item><p>216b2</p><section>phal chen</section><text>dpas sems can thams cad sred pa shin tu med cing mya ngan med pa rab tu thob par gyur cig ces sems bskyed do/ /bza' shing gi ra ba mthong ba'i tshe byang chub sems dpas sems can thams cad sangs rgyas kyi byang chub yongs su mi gtong ba la shin tu brtson par gyur cig ces</text></item>
<item><p>216b3</p><section>phal chen</section><text>sems bskyed do/ /sems can rgyan gyis brgyan pa mthong ba'i tshe/ byang chub sems dpas sems can thams cad skyes bu chen po'i mtshan sum cu rtsa gnyis kyis brgyan par gyur cig ces sems bskyed do/ /rgyan med pa'i sems can mthong ba'i tshe/ byang chub</text></item>
<item><p>216b4</p><section>phal chen</section><text>sems dpas sems can thams cad sbyangs pa'i pha rol tu phyin pa thob pas rgyan med par gyur cig ces sems bskyed do/ /dga' ba mang ba'i sems can mthong ba'i tshe/ byang chub sems dpas sems can thams cad chos la dga' zhing mos pa dang</text></item>
<item><p>216b5</p><section>phal chen</section><text>spro bas dga' ba mang bar gyur cig ces sems bskyed do/ /mi dga' ba mang ba'i sems can mthong ba'i tshe/ byang chub sems dpas sems can thams cad 'dus byas kyi dngos po thams cad la mi dga' ba mang bar gyur cig ces sems bskyed do/ /sems</text></item>
<item><p>216b6</p><section>phal chen</section><text>can bde ba mthong ba'i tshe/ byang chub sems dpas sems can thams cad sangs rgyas kyi bde ba'i yo byad thams cad rab tu thob pas shin tu bde bar gyur cig ces sems bskyed do/ /sems can sdug bsngal ba mthong ba'i tshe/ byang chub sems dpas sems</text></item>
<item><p>216b7</p><section>phal chen</section><text>can thams cad ye shes kyi rtsa ba rab tu thob ste/ sdug bsngal zhi bar byed par gyur cig ces sems bskyed do/ /nad med pa ma yin pa'i sems can mthong ba'i tshe/ byang chub sems dpas sems can thams cad shin du mya ngan med pa'i chos can du gyur te/ tha dad pa med par</text></item>
<item><p>217a1</p><section>phal chen</section><text>khong du chud par gyur cig ces sems bskyed do/ /sems can sdu gu mthong ba'i tshe byang chub sems dpas sems can thams cad sangs rgyas dang byang chub sems dpa' thams cad la mos pa mang bar gyur cig ces sems bskyed do/ /mi</text></item>
<item><p>217a2</p><section>phal chen</section><text>sdug pa'i sems can mthong ba'i tshe byang chub sems dpas sems can thams cad mi dge ba'i bshes gnyen gyi bya ba la mos pa chung bar gyur cig ces sems bskyed do/ /drin gzo ba'i sems can mthong ba'i tshe/ byang chub sems dpas sems can thams cad</text></item>
<item><p>217a3</p><section>phal chen</section><text>sangs rgyas dang byang chub sems dpa' thams cad kyi mdzad pa shes par gyur cig ces sems bskyed do/ /drin gzo ba med pa'i sems can mthong ba'i tshe/ byang chub sems dpas sems can thams cad mi dge ba'i lta ba la drin du gzo ba med par gyur cig</text></item>
<item><p>217a4</p><section>phal chen</section><text>ces sems bskyed do/ /dge sbyong mthong ba'i tshe/ byang chub sems dpas sems can thams cad ma lus pa'i mthar thug par bya ba la brtson zhing zhi ba dang dul ba la gzhol bar gyur cig ces sems bskyed do/ /bram ze mthong ba'i tshe/ byang chub sems</text></item>
<item><p>217a5</p><section>phal chen</section><text>dpas sems can thams cad tshangs pa'i dam par gyur te sdig pa spong bar gyur cig ces sems bskyed do/ /dka' thub can mthong ba'i tshe byang chub sems dpas sems can thams cad ma lus pa'i mthar thug par bya ba la brtson zhing dka' thub la shin tu</text></item>
<item><p>217a6</p><section>phal chen</section><text>gzhol bar gyur cig ces sems bskyed do/ /brtul zhugs la zhugs pa mthong ba'i tshe/ byang chub sems dpas sems can thams cad sangs rgyas kyi byang chub yongs su mi gtong ba'i phyir brtul zhugs dam por gyur cig ces sems bskyed do/ /go</text></item>
<item><p>217a7</p><section>phal chen</section><text>gyon pa'i sems can mthong ba'i tshe/ byang chub sems dpas sems can thams cad rang 'byung gi chos yongs su btsal ba la go cha bzang po shin tu bgos par gyur cig ces sems bskyed do/ /go ma gyon pa'i sems can mthong ba'i tshe/ byang chub sems</text></item>
<item><p>217b1</p><section>phal chen</section><text>dpas sems can thams cad mi dge ba'i las bya ba thams cad la go gyon pa med par gyur cig ces sems bskyed do/ /rgol ba'i sems can mthong ba'i tshe/ byang chub sems dpas sems can thams cad phas kyi rgol ba thams cad shin tu tshar gcod par gyur</text></item>
<item><p>217b2</p><section>phal chen</section><text>cig ces sems bskyed do/ /'tsho ba'i sems can mthong ba'i tshe byang chub sems dpas sems can thams cad spyod lam bcos pa cing 'tsho ba dag par gyur cig ces sems bskyed do/ /rgyal po mthong ba'i tshe byang chub sems dpas sems can thams</text></item>
<item><p>217b3</p><section>phal chen</section><text>cad thogs pa med pa'i chos kyi 'khor lo bskor ba'i chos kyi rgyal por gyur cig ces sems bskyed do/ /rgyal po'i bu mthong ba'i tshe byang chub sems dpas sems can thams cad sangs rgyas kyi sras chos las skyes pa'i chos kyi sprul par gyur cig ces sems bskyed do/ /</text></item>
<item><p>217b4</p><section>phal chen</section><text>khyim bdag mthong ba'i tshe byang chub sems dpas sems can thams cad rnam par gdon mi za ba'i blo can du gyur te/ grong gi chos spangs par gyur cig ces sems bskyed do/ /blon po mthong ba'i tshe byang chub sems dpas sems can thams cad mi dge ba'i chos kyi spyod pa</text></item>
<item><p>217b5</p><section>phal chen</section><text>thams cad la bzang po yid la byed par gyur cig ces sems bskyed do/ /grong khyer mthong ba'i tshe byang chub sems dpas sems can thams cad gdul dka' ba'i sems dang ldan par gyur te/ mthu bo che'i lus dang ldan par gyur cig ces sems bskyed do/ /rgyal</text></item>
<item><p>217b6</p><section>phal chen</section><text>po'i gnas mthong ba'i tshe byang chub sems dpas sems can thams cad yon tan gyi rjes su 'brang bar 'thun pa la mos pa'i sems dang ldan par gyur cig ces sems bskyed do/ /nags tshal gyi 'dab mthong ba'i tshe byang chub sems dpas sems can thams cad lha dang</text></item>
<item><p>217b7</p><section>phal chen</section><text>bcas pa'i 'jig rten gyi bsngags par 'os par gyur cig ces sems bskyed do/ /slong du 'gro ba'i tshe byang chub sems dpas sems can thams cad bsgribs pa med pa'i tshul gyis chos kyi dbyings su chud par gyur cig ces sems bskyed do/ /sgor phyin pa'i tshe byang chub</text></item>
<item><p>218a1</p><section>phal chen</section><text>sems dpas sems can thams cad sangs rgyas kyi chos thams cad kyi sgor phyin par gyur cig ces sems bskyed do/ /nang du phyin pa'i tshe byang chub sems dpas sems can thams cad sangs rgyas kyi theg pa dus gsum du mnyam pa nyid kyi nang du phyin</text></item>
<item><p>218a2</p><section>phal chen</section><text>par gyur cig ces sems bskyed do/ /mi sbyin no zhes ma byas pa'i tshe byang chub sems dpas sems can thams cad bsod nams kyi pha rol tu phyin pa 'thob cing phyir spang ba med par gyur cig ces sems bskyed do/ /mi sbyin no zhes byas pa'i tshe byang chub sems dpas</text></item>
<item><p>218a3</p><section>phal chen</section><text>sems can thams cad sems can dmyal ba dang byol song gi skye gnas dang gshin rje'i 'jig rten las phyir spangs par gyur cig ces sems bskyed do/ /lhung bzed stong pa mthong ba'i tshe byang chub sems dpas sems can thams cad nyon mongs pa thams cad kyis stongs par</text></item>
<item><p>218a4</p><section>phal chen</section><text>gyur cig ces sems bskyed do/ /lhung bzed gang ba mthong ba'i tshe byang chub sems dpas sems can thams cad chos dkar po thams cad kyis yongs su rgyas par gyur cig ces sems bskyed do/ /rim gror byas pa'i tshe byang chub sems dpas sems can thams cad sangs</text></item>
<item><p>218a5</p><section>phal chen</section><text>rgyas kyi chos kyi spyod pa thams cad la/ rim gror byed par gyur cig ces sems bskyed do/ /rim gror ma byas pa'i tshe byang chub sems dpas sems can thams cad mi dge ba'i chos mchod pa thams cad la rag ma lus par gyur cig ces sems bskyed do/ /</text></item>
<item><p>218a6</p><section>phal chen</section><text>khrel yod pa'i sems can mthong ba'i tshe/ byang chub sems dpas sems can thams cad dbang po ldan pa'i spyod pa dang ldan zhing khrel yod par gyur cig ces sems bskyed do/ /ngo tsha med pa'i sems can mthong ba'i tshe/ byang chub sems dpas sems can</text></item>
<item><p>218a7</p><section>phal chen</section><text>thams cad byams pa la gnas shing / ngo tsha med pa yongs su spangs par gyur cig ces sems bskyed do/ /kha zas bsod par thob pa'i tshe byang chub sems dpas sems can thams cad zang zing med pa'i sems dang ldan zhing smon lam thams cad phun sum tshogs</text></item>
<item><p>218b1</p><section>phal chen</section><text>par gyur cig ces sems bskyed do/ /kha zas mi bsod pa thob pa'i tshe byang chub sems dpas sems can thams cad ting nge 'dzin nyams su bde ba thams cad thob par gyur cig ces sems bskyed do/ /kha zas snum bag thob pa'i tshe byang chub sems dpas sems</text></item>
<item><p>218b2</p><section>phal chen</section><text>can thams cad snying rje chen po yongs su bsgoms pa'i sems dang ldan zhing sems 'jam par gyur cig ces sems bskyed do/ /snum bag med pa'i kha zas thob pa'i tshe/ byang chub sems dpas sems can thams cad 'jig rten gyi sred pa dang bral te snum bag med</text></item>
<item><p>218b3</p><section>phal chen</section><text>pa'i sems su gyur cig ces sems bskyed do/ /kha zas za ba'i tshe byang chub sems dpas sems can thams cad chos la dga' ba dang rab tu dga' bas yongs su rgyas shing bsam gtan gyi zas za bar gyur cig ces sems bskyed do/ /ro myong ba'i tshe byang chub sems</text></item>
<item><p>218b4</p><section>phal chen</section><text>dpas sems can thams cad bdud rtsi'i ros ngoms par gyur cing / skyes bu chen po'i mtshan ro bro ba'i mchog thob par gyur cig ces sems bskyed do/ /zan zos pa'i tshe byang chub sems dpas sems can thams cad sangs rgyas kyi chos</text></item>
<item><p>218b5</p><section>phal chen</section><text>kyi pha rol tu phyin cing bya ba byas par gyur cig ces sems bskyed do/ /chos ston pa'i tshe byang chub sems dpas sems can thams cad sangs rgyas kyi chos thams cad la yang dag par gzhol zhing spobs pa mi zad pa dang ldan par gyur cig ces sems bskyed do/ /</text></item>
<item><p>218b6</p><section>phal chen</section><text>phyir 'byung ba'i tshe byang chub sems dpas sems can thams cad sangs rgyas kyi ye shes nyams su myong ste/ khams gsum thams cad nas byung bar gyur cig ces sems bskyed do/ /chu 'bog pa'i tshe byang chub sems dpas sems can thams cad dus gsum</text></item>
<item><p>218b7</p><section>phal chen</section><text>mnyam pa nyid kyis thams cad mkhyen pa'i ye shes la 'bogs par gyur cig ces sems bskyed do/ /khrus byed pa'i tshe byang chub sems dpas sems can thams cad 'od mtha' yas pa dang ldan zhing lus dang sems dri ma med par gyur cig ces sems bskyed do/ /</text></item>
<item><p>219a1</p><section>phal chen</section><text>dro ba la spyod pa'i tshe byang chub sems dpas sems can thams cad mu med par phyin pa ste yongs su gdung ba bsil bar gyur cig ces sems bskyed do/ /bsil ba la spyod pa'i tshe byang chub sems dpas sems can thams cad shin tu bsil bar</text></item>
<item><p>219a2</p><section>phal chen</section><text>gyur te/ bla na med pa'i bsil ba'i dngos po khong du chud par gyur cig ces sems bskyed do/ /chos thob par byed pa'i tshe/ byang chub sems dpas sems can thams cad sangs rgyas kyi chos kyi gtam gyi rjes su 'gro zhing chos kyi dbyings dang 'dris par gyur cig ces sems bskyed</text></item>
<item><p>219a3</p><section>phal chen</section><text>do/ /sangs rgyas mthong ba'i tshe byang chub sems dpas sems can thams cad sangs rgyas thams cad dang 'grogs pa rab tu thob ste bsgribs pa med pa'i mig dang ldan par gyur cig ces sems bskyed do/ /mig mi 'gebs par lta ba'i tshe byang chub sems dpas sems can thams cad kun tu</text></item>
<item><p>219a4</p><section>phal chen</section><text>mdzes pas kun tu bzang por gyur cig ces sems bskyed do/ /mchod rten mthong ba'i tshe byang chub sems dpas sems can thams cad 'gro ba kun gyis mchod par 'os shing mchod rten lta bur gyur cig ces sems bskyed do/ /lta ba'i tshe byang chub sems dpas sems can</text></item>
<item><p>219a5</p><section>phal chen</section><text>thams cad lha dang bcas pa'i 'jig rten gyis lta bar gyur cig ces sems bskyed do/ /spyi bos 'thug pa'i tshe byang chub sems dpas sems can thams cad lha dang bcas pa'i 'jig rten gyi spyi gtsug bltar mi snang bar gyur cig ces sems bskyed do/ /g.yas phyogs su bskor ba byed</text></item>
<item><p>219a6</p><section>phal chen</section><text>pa'i tshe/ byang chub sems dpas sems can thams cad thams cad mkhyen pa nyid du don dang 'thun par gyur cig ces sems bskyed do/ /lan gsum du bskor ba'i tshe byang chub sems dpas sems can thams cad sangs rgyas kyi byang chub tu mos pa'i rab dang ldan par gyur cig ces</text></item>
<item><p>219a7</p><section>phal chen</section><text>sems bskyed do/ /sangs rgyas kyi yon tan brjod pa'i tshe/ byang chub sems dpas sems can thams cad yon tan gyi pha rol tu phyin pas yon tan mi zad par gyur cig ces sems bskyed do/ /mtshan rnams brjod pa'i tshe/ byang chub sems dpas sems</text></item>
<item><p>219b1</p><section>phal chen</section><text>can thams cad mtshan nyid med pa'i chos la gzhol zhing yan lag dam pa phun sum tshogs par gyur cig ces sems bskyed do/ /rkang pa 'khru ba'i tshe byang chub sems dpas sems can thams cad dri ma med pa'i mthar phyin cing rdzu 'phrul gyi rkang pas pha rol tu phyin par gyur</text></item>
<item><p>219b2</p><section>phal chen</section><text>cig ces sems bskyed do/ /lus myong ba'i tshe byang chub sems dpas sems can thams cad bsam pa la rnyog pa med cing lus kyi 'du byed shin tu bde bar gyur cig ces sems bskyed do/ /gnyid sad pa'i tshe byang chub sems dpas sems can thams cad phyogs</text></item>
<item><p>219b3</p><section>phal chen</section><text>bcu thams cad du mthu chen po thob par gyur te/ thams cad mkhyen pa'i ye shes la shin tu rnam par sangs rgyas pa'i sangs rgyas su gyur cig ces sems bskyed do/ /kye rgyal ba'i sras 'di dag ni byang chub sems dpa' rnams kyi sems kyi las yid la byed</text></item>
<item><p>219b4</p><section>phal chen</section><text>pa'i sbyor ba gang dang ldan pas yon tan gyi khyad par 'di dag dang gzhan thams cad kyang thob par 'gyur zhing / lha dang 'jig rten du bcas pa dang / bdud du bcas pa dang / tshangs par bcas pa dang / dge sbyong dang bram ze dang skye dgur bcas pa dang / lha</text></item>
<item><p>219b5</p><section>phal chen</section><text>dang dri za dang / mi dang lha ma yin du bcas pa'i 'jig rten dang / nyan thos dang rang sangs rgyas su bcas pa thams cad kyis mi 'phrogs par 'gyur ba'i byang chub sems dpa'i sems kyi las yid la byed pa'i sbyor ba rnams so/ /spyod yul yongs su dag pa'i le'u ste/</text></item>
<item><p>219b6</p><section>phal chen</section><text>bcu drug pa'o// //sangs rgyas rmad ga cad ces bya ba shin tu rgyas pa chen po'i mdo/ bam po brgyad pa/ /yon tan yangs pa'i spyod yul yongs dag pa/ /de skad smras nas sems can dri med pa/ /'jam pa'i dbyangs</text></item>
<item><p>219b7</p><section>phal chen</section><text>kyis byang chub yon tan rnams/ /sems can dam pa bzang po'i dpal la dris/ /spyod yul yongs dag rgyal ba'i spyod pa'i rnams/ /bdag gis rgyal sras rnams la 'dir bshad do/ /yon tan spyod pa ji snyed gang yod pa/ /rgyal sras rnams la da ni</text></item>
<item><p>220a1</p><section>phal chen</section><text>khyod kyis shod/ /bzang po'i dpal gyis smras pa rgyal sras nyon/ /yon tan mtha' yas de dag yon tan las/ /mtsho las thigs pa ji bzhin nyung shas shig /mgo smos tsam du cung zad brjod par bya/ /byang chub don du rang byung</text></item>
<item><p>220a2</p><section>phal chen</section><text>'gyur bya zhes/ /thog mar byang chub sems skyes gyur pa yi/ /yon tan brjod pa'ang mtha' yas dpag tu med/ /dpe zla med pas brjod kyang zad mi 'gyur/ /pha rol phyin dang sa yi yon tan la/ /bskal pa bzang por spyad pa ji bzhin smos/ /de dag</text></item>
<item><p>220a3</p><section>phal chen</section><text>yon tan chu bo thams cad ni/ /phyogs bcu'i rgyal bas bstan kyang zad mi 'gyur/ /yon tan mtha' yas rnams kyi yon tan las/ /dpe tsam cha shas cung tsam brjod par bya/ /mkha' las 'dab chags lam ltar shin tu chung / /sa chen lhun las rdul phran</text></item>
<item><p>220a4</p><section>phal chen</section><text>gcig dang 'dra/ /byang chub yon tan bsam pa'i sems skye ba/ /rgyu med ma yin rkyen las 'byung ba yin/ /rgyal ba rnams dang bde gshegs chos rnams dang / /dge 'dun rnams la dad pa bskyed pas skye/ /de yang 'dod pa'i sred pa rgyal srid dang / /bdag</text></item>
<item><p>220a5</p><section>phal chen</section><text>bde'i don dang grags dang snyan phyir / /'gro ba'i sdug bsngal ma lus gzhil ba'i phyir/ /'jig rten phan bskyed sems ni yongs su skye/ /de ni sems can rtag tu bde don btang / /zhing sbyangs sangs rgyas mang po mchod pa'i rgyur/ /yongs su</text></item>
<item><p>220a6</p><section>phal chen</section><text>chos 'dzin byang chub 'tshang rgya zhing / /ye shes rnam par sbyong ba'i sems skye'o/ /rgyal ba kun dang chos dang dge 'dun dang / /de bzhin bla mar gyur pa thams cad la/ /dad dang mos dang dga' ba bskyed byas te/ /sri zhur mchod byas byang chub sems kyang</text></item>
<item><p>220a7</p><section>phal chen</section><text>skye/ /rgyal ba bde gshegs chos la yid ches nas/ /rgyal sras spyod pa rnams la yid ches te/ /byang chub bla na med la yid ches shing / /skyes bu dam pa rnams kyi sems skye'o/ /dad pa sngon 'gro ma ltar bskyed pa ste/ /yon tan</text></item>
<item><p>220b1</p><section>phal chen</section><text>thams cad yongs su skye zhing 'dren/ /nem nur rnam sel nad las rab tu sgrol/ /dad pa bde ba'i grong du phyin par byed/ /dad pa sems gsal rnyog pa med pa ste/ /nga rgyal rnam spangs sri zhu'i rtsa ba yin/ /dad pa spyod mchog nor dang gter yin te/ /lag</text></item>
<item><p>220b2</p><section>phal chen</section><text>pa lta bu dge sdud rtsa ba yin/ /yongs su gtong la dad pa dga' bar byed/ /rgyal ba'i chos la dad pa spro ba skyed/ /yon tan ye shes khyad par dad pa byed/ /sangs rgyas lam la ston pa'ang rnyed par byed/ /dbang po rno zhing rab tu gsal ba dang / /gzhan gyis</text></item>
<item><p>220b3</p><section>phal chen</section><text>mi thub dngos la dad pa stobs/ /nyon mongs thub pa med la gnas yin te/ /dad pa rang byung yon tan tshol ba yin/ /dad pa chags pa'i sgo dang mi 'grogs te/ /mi khom spong zhing 'du 'dzi med par byed/ /dad pa bdud kyi lam las bzlog pa ste/ /thar lam</text></item>
<item><p>220b4</p><section>phal chen</section><text>dam pa yongs su ston pa yin/ /yon tan rgyu yin sa bon ma rul bzhin/ /dad pa byang chub shing rab rnam par spyod/ /ye shes khyad par sgo rnams 'phel bar byed/ /dad pa rgyal ba rnams kyi ston pa yin/ /de bas dad mos khyad par dga' ba la/ /spyod pa rim</text></item>
<item><p>220b5</p><section>phal chen</section><text>gyis rnam par brjod par bya/ /chos tshul 'di 'dra 'jig rten rnams na dkon/ /rin chen seng ge'i rgyal po ji bzhin no/ /dad pas sangs rgyas sri zhu gang byed pa/ /de dag tshul khrims slob pa mi gtong ngo / /tshul khrims slob pa gang rnams mi gtong ba/ /de</text></item>
<item><p>220b6</p><section>phal chen</section><text>dag yon tan gnas pas yon tan ldan/ /tshul khrims byang chub shes rab ston pa ste/ /bslab pas sa yi yon tan legs la brtson/ /tshul khrims bslab pa yongs su ma btang na/ /rgyal ba rnams kyis bstod cing bsngags par 'os/ /dad pas</text></item>
<item><p>220b7</p><section>phal chen</section><text>sangs rgyas sri zhu gang byed pa/ /de dag rgyal ba'i mchod pa yangs pa byed/ /rgyal ba rnams la mchod pa su byed pa/ /de dag sangs rgyas mos pa bsam mi khyab/ /dad pas chos la phu dud gang byed pa/ /de dag rgyal ba'i chos kyis mi ngoms nyan/ /rgyal</text></item>
<item><p>221a1</p><section>phal chen</section><text>ba'i chos kyis mi ngoms su nyan pa/ /de dag bsam gyis mi khyab chos la mos/ /dad pas dge 'dun phu dud su byed pa/ /de dag mi ldog dge 'dun rnams la mos/ /mi ldog dge 'dun rnams la su mos pa/ /de dag dad</text></item>
<item><p>221a2</p><section>phal chen</section><text>pa'i stobs kyis phyir mi ldog /dad pa'i stobs kyis gang rnams mi ldog pa/ /de dag dbang po rab tu gsal zhing rno/ /gang rnams dbang po rab tu gsal rno ba/ /des ni sdig pa'i grogs po rnam par spangs/ /gang gis sdig pa'i grogs po rnam spangs pa/ /de</text></item>
<item><p>221a3</p><section>phal chen</section><text>dag chos kyi bshes gnyen yongs su 'dzin/ /chos kyi bshes gnyen gang gis yongs bzung ba/ /de dag dge ba rgya chen yongs su / /dge ba rgya chen yongs su gang pa/ /bdag nyid che ba de dag rgyu mthun ldan/ /bdag nyid che ba rgyu 'thun gang ldan pa/ /de</text></item>
<item><p>221a4</p><section>phal chen</section><text>dag mos pa'i khyad par yangs pa 'thob/ /mos pa yangs pa'i khyad par sus thob pa/ /de dag rtag tu rgyal bas byin gyis brlabs/ /rgyal ba'i byin gyis gang rnams brlabs gyur pa/ /de dag byang chub don du sems kyang skye/ /byang chub don du gang gis sems skyes pa/ /de</text></item>
<item><p>221a5</p><section>phal chen</section><text>bzhin drang srong chen po'i yon tan brtson/ /drang srong chen po'i yon tan gang brtson pa/ /de dag sangs rgyas rigs su rigs ldan skyes/ /sangs rgyas rigs su rigs ldan gang skyes pa/ /de dag 'du dang 'bral ba rnam par spangs/ /'du dang</text></item>
<item><p>221a6</p><section>phal chen</section><text>'bral ba gang gis rnam spangs pa/ /de dag bsam pa dang zhing rnam par dag /gang gis dang zhing bsam pa rnam dag pa/ /de dag lhag pa'i bsam pa dam pa'i mchog /lhag bsam dam pa'i mchog dang su ldan pa/ /de dag rtag tu pha rol</text></item>
<item><p>221a7</p><section>phal chen</section><text>phyin la spyod/ /pha rol phyin la rtag tu sus spyod pa/ /de dag theg pa chen po 'di la spyod/ /theg pa chen po 'di la sus spyod pa/ /de dag nan tan dam pas sangs rgyas mchod/ /nan tan dam pas sangs rgyas su mchod pa/ /de dag sangs rgyas</text></item>
<item><p>221b1</p><section>phal chen</section><text>rjes dran phyed pa med/ /sangs rgyas rjes dran gang la mi phyed pa/ /de dag rtag tu sangs rgyas bsam yas mthong / /rtag tu sangs rgyas bsam yas sus mthong ba/ /de dag rtag tu sangs rgyas mi 'grogs min/ rtag tu sangs rgyas mi 'grogs su ma</text></item>
<item><p>221b2</p><section>phal chen</section><text>yin/ /de la chos ni nub pa nam yang med/ /gang la chos nub 'gyur ba med 'gyur ba/ /de dag spobs pa bsgribs pa med dang ldan/ /spobs pa bsgribs pa med dang su ldan pa/ /de dag chos rab ston pa mtha' yang yas/ /gang gi chos rab bstan pa mtha'</text></item>
<item><p>221b3</p><section>phal chen</section><text>yas pa/ /de dag 'gro la byams pas phan pa tshol/ /'gro la byams pas phan pa su tshol ba/ /de dag snying rje chen po'i rtsa ba brtan/ /snying rje chen po'i rtsa ba su brtan pa/ /de dag chos kyi dga' bas dbang po dga'/ /chos kyi dga' bas dbang po</text></item>
<item><p>221b4</p><section>phal chen</section><text>gang dga' ba/ /de dag 'du byed nyes la btang snyoms so/ /'du byed nyes pa gang gis btang snyoms pa/ /de dag nga rgyal rloms sems bag med spangs/ /nga rgyal rloms sems bag med sus spangs pa/ /de dag rtag tu bdag dang gzhan don</text></item>
<item><p>221b5</p><section>phal chen</section><text>brtson/ /bdag dang gzhan don rtag tu su brtson pa/ /de dag 'khor bas yongs su skyo ba med/ /gang la 'khor bas yongs su skyo med pa/ /de dag brtson 'grus dam pa mchog dang ldan/ /brtson 'grus dam pa mchog dang su ldan pa/ /de dag mngon</text></item>
<item><p>221b6</p><section>phal chen</section><text>shes rnam dag mngon par skyes/ /gang gi mngon shes rnam dag mngon skyes pa/ /de dag spyod pa mchog gi dra bar zhugs/ /spyod mchog dra bar gang rnams zhugs gyur pa/ /de dag 'gro ba yongs su smin par mkhas/ /'gro ba yongs su smin par gang mkhas</text></item>
<item><p>221b7</p><section>phal chen</section><text>pa/ /de dag 'gro sdud ye shes tshul la mkhas/ /'gro sdud ye shes tshul la su mkhas pa/ /de dag bsdu ba'i dngos po bzhi la brtson/ /bsdu dngos bzhi la gang rnams brtson 'grus pa/ /de dag 'gro ba'i don mang mtha' yas byed/ /'gro ba'i don mang</text></item>
<item><p>222a1</p><section>phal chen</section><text>mtha' yas su byed pa/ /de dag shes rab thabs kyi stobs mchog ldan/ /shes rab thabs kyi stobs mchog su ldan pa/ /dpa' bo de dag bla med lam la gnas/ /bla med lam la dpa' bo gang gnas pa/ /de dag bdud kyi</text></item>
<item><p>222a2</p><section>phal chen</section><text>dpung gis thub pa / /gang rnams bdud kyi dpung gis thub min pa/ /de dag bdud lam bzhi las yongs su 'das/ /bdud lam bzhi las yongs su su 'das pa/ /de dag phyir mi ldog gi sar yang phyin/ /mi ldog sar ni gang gis phyin gyur pa/ /de dag</text></item>
<item><p>222a3</p><section>phal chen</section><text>mi skye'i bzod pa thob pa yin/ /mi skye'i bzod pa gang gis thob gyur pa/ /'jig rten sgron de rgyal bas lung yang bstan/ /'jig rten sgron ma rgyal bas lung bstan pa/ /de dag rgyal ba kun dang mngon du gnas/ /rgyal ba kun dang mngon du su gnas pa/ /de dag</text></item>
<item><p>222a4</p><section>phal chen</section><text>rgyal ba'i rdzu 'phrul gsang la mkhas/ /rgyal ba'i rdzu 'phrul gsang la su mkhas pa/ /de dag rgyal ba kun gyis dgongs pa yin/ /gang rnams rgyal ba kun gyis dgongs gyur pa/ /de dag sangs rgyas yon tan yongs kyis brgyan/ /sangs rgyas yon tan</text></item>
<item><p>222a5</p><section>phal chen</section><text>yongs kyis su brgyan pa/ /de dag bsod nams dam pas lus kyang sbyangs/ /bsod nams dam pas gang gi lus sbyangs pa/ /de dag gser gyi ri bo 'dra bar 'bar/ /gser gyi ri bo 'dra bar su 'bar ba/ /de dag mtshan rab sum cu gnyis dang ldan/ /</text></item>
<item><p>222a6</p><section>phal chen</section><text>mtshan rab sum cu gnyis dang su ldan pa/ /de dag dpe byad bzang pos lus kyang bris/ /dpe byad bzang pos gang gi lus bris pa/ /de dag lus 'od kun tu mtha' yas so/ /gang gi lus 'od kun tu mtha' yas pa/ /de dag 'od zer rgyan kyang</text></item>
<item><p>222a7</p><section>phal chen</section><text>bsam mi khyab/ /gang la 'od gzer bsam yas rgyan yod pa/ /de dag 'od las pad+mo mang po 'byung / /gang gi 'od las pad+mo mang 'byung ba/ /de dag rgyal ba pad+mo'i gdan bzhugs te/ /ston cing phyogs bcu'i 'jig rten kun tu yang / /don yod</text></item>
<item><p>222b1</p><section>phal chen</section><text>rnam par spyod cing sems can 'dul/ /gang rnams rgyal ba pad+mo'i gdan bzhugs pa/ /ston cing phyogs bcu'i 'jig rten kun tu yang / /don yod rnam spyod sems can 'dul byed pa/ /de dag mngon shes rnam 'phrul mtha' yang yas/ /gang gi mngon</text></item>
<item><p>222b2</p><section>phal chen</section><text>shes rnam 'phrul mtha' yas pa/ /de dag bsam gyis mi khyab chos ston cing / /sems can bsam gyis mi khyab dgar byed pas/ /bsam gyis mi khyab zhing ni rnam par spyod/ /gang rnams bsam gyis mi khyab chos ston cing / /bsam yas sems can dga'</text></item>
<item><p>222b3</p><section>phal chen</section><text>bar sus byed pa/ /de dag bsam pa ji bzhin 'jig rten na/ /tha dad yang dag shes mthus sems can 'dul/ /tha dad yang dag shes pa'i ye shes mthus/ /bsam pa ji bzhin sems can su 'dul ba/ /de dag lus dang ngag yid rtag dus su/ /</text></item>
<item><p>222b4</p><section>phal chen</section><text>ye shes sngon du 'gro bar shin tu 'byung / /gang gi lus dang ngag yid rtag dus su/ /ye shes sngon du 'gro bar rab 'byung ba/ /de dag smon lam stobs kyis ci dga' bar/ /sems can rgyud du gzugs mang yongs su ston/ /smon lam stobs kyis</text></item>
<item><p>222b5</p><section>phal chen</section><text>gang rnams ci dga' bar/ /sems can rgyud du gzugs mang ston byed pa/ /de dag tshig tu brjod cing ci smra yang / /sgra la dbyangs kyi yan lag bsam mi khyab/ /tshig tu brjod cing ci dang ci smra yang / /gang gi sgra dbyangs yan lag bsam yas pa/ /</text></item>
<item><p>222b6</p><section>phal chen</section><text>de dag 'gro ba ma lus thams cad kyi/ /bsam pa'i sems rnams yud kyis rnam par shes/ /gang gis ma lus 'gro ba thams cad kyi/ /bsam pa'i sems rnams yud kyis rnam shes pa/ /de dag skye dang 'chi 'pho nam yang med/ /nyon mongs rgyu</text></item>
<item><p>222b7</p><section>phal chen</section><text>ba'ang de bzhin skye ba med/ /skye dang 'chi 'pho gang la med gyur cing / /nyon mongs rgyud kyang de bzhin skye med pa/ /de dag yon tan chos nyid ye shes lus/ /chos kyis smos par 'jig rten kun tu spyod/ /yon tan chos nyid ye shes lus ldan zhing / /</text></item>
<item><p>223a1</p><section>phal chen</section><text>chos kyis smos par 'jig rten su spyod pa/ /de dag sa bcu rnams dang dbang bcu yi/ /pha rol phyin mchog rnam par thar la spyod/ /gang rnams sa bcu dbang rnams bcu po yi/ /pha rol phyin mchog rnam par thar spyod pa/ /</text></item>
<item><p>223a2</p><section>phal chen</section><text>de dag mngon shes rgyan gyis rnam par 'phrul/ /ting 'dzin dam pas rnam par spyod pa thob/ /mngon par shes pa'i rgyan gyis rnam 'phrul zhing / /ting 'dzin mchog gis rnam spyod sus thob pa/ /de dag phyogs bcu'i rgyal ba thams cad las/ /dbang</text></item>
<item><p>223a3</p><section>phal chen</section><text>bskur rgyan rnams thams cad yongs su nod/ /gang rnams phyogs bcu'i rgyal ba thams cad las/ /dbang bskur rgyan rnams thams cad nod byed pa/ /de dag spyi bor phyogs bcu'i sangs rgyas kyis/ /phyag mthil bdud rtsis mngon par dbang yang bskur/ /</text></item>
<item><p>223a4</p><section>phal chen</section><text>gang rnams spyi bor phyogs bcu'i sangs rgyas kyis/ /phyag mthil bdud rtsis mngon par dbang bskur ba/ /de dag ma lus nam mkha' rgyas byas shing / /phyogs rnams kun tu mthu brtan gnas pa byed/ /gang rnams nam mkha' ma lus rgyas bkang</text></item>
<item><p>223a5</p><section>phal chen</section><text>zhing / /phyogs rnams kun tu mthu brtan gnas byed pa/ /dpe med de dag spyod yul shes par ni/ /'jig rten lha dang bcas pas mi nus so/ /dpe med gang gis spyod yul shes bya bar/ /'jig rten lha dang bcas pas mi nus pa/ /de dag brtson</text></item>
<item><p>223a6</p><section>phal chen</section><text>'grus thams cad don kyang yod/ /mthong dang ming thos spobs pa'ang don yod do/ /gang rnams brtson 'grus thams cad don yod cing / /mthong dang ming thos spobs pa don yod pa/ /skyes chen de dag sbyin bdag gtong ba yi/ /sbyin pas gnas te</text></item>
<item><p>223a7</p><section>phal chen</section><text>thams cad don kyang yod/ /skyes bu dam pa de dag byin mthu yis/ /dam chos tshul ni mi 'jig brten par gnas/ /dge ba'i las lam dam pa mchog rnams kyang / /rin chen 'dra mthus kun na rgyu shing gnas/ /rdo rje stug po'i rin chen tshogs yod</text></item>
<item><p>223b1</p><section>phal chen</section><text>pas/ /de yi mthu yis rgya mtsho'i rin chen rnams/ /mi zad 'phel zhing 'grib pa gang yang med/ /de bzhin yon tan mtha' yas yon tan mtsho/ /sangs rgyas mi bzhugs zhing rnams gang yod pa/ /de dag kun tu byang chub sangs rgyas ston/ /</text></item>
<item><p>223b2</p><section>phal chen</section><text>phyogs rnams gang na dam chos med gyur pa/ /de dag kun tu chos kyi gter ston to/ /de dag mi rtog rnam par mi rtog ste/ /lhun gyis grub par phyogs rnams thams cad du/ /zla ba lta bur gzugs brnyan ston byed cing / /thabs mang stong gis sems can</text></item>
<item><p>223b3</p><section>phal chen</section><text>'dul ba byed/ /de dag skad cig re re byang chub tu/ /rnam par sangs rgyas phyogs bcu kun tu ston/ /'khor lo bskor dang mya ngan 'das zhi dang / /sku gdung rgya chen de bzhin dpa' bo ston/ /mkhas pa de bzhin nyan thos rang sangs rgyas/ /sangs</text></item>
<item><p>223b4</p><section>phal chen</section><text>rgyas rnam 'phrul rgyan rnams mtha' yas pa/ /yongs su ston cing bskal pa bsam yas su/ /theg pa gsum gyi sgo nas sems can 'dul/ /khye'u dang bu mo de bzhin bud med lus/ /skyes pa lha dang lha min klu rnams dang / /gnod sbyin grul bum lto 'phye chen</text></item>
<item><p>223b5</p><section>phal chen</section><text>po'i gzugs/ /mos pa thams cad tshul mkhas yongs su ston/ /ting 'dzin rgya mtsho'i brgya yi sgo dag nas/ /'gro ba'i gzugs mang rgyud ni ji snyed dang / /cha byad spyod pa sgra dbyangs tshul gyi rnams/ /thams cad ma lus dpa' bo ston</text></item>
<item><p>223b6</p><section>phal chen</section><text>pa byed/ /de dag zhing rgyan bsam gyis mi khyab ste/ /phyogs bcu'i rgyal ba thams cad mchod pa byed/ /de dag 'od zer mang po bsam mi khyab/ /sems can 'brel pa'i ye shes mtha' yang yas/ /de dag tshig gi rnam 'phrul ye shes rnam 'phrul</text></item>
<item><p>223b7</p><section>phal chen</section><text>dang / /lus kyi rnam 'phrul bsam gyis mi khyab ste/ /sbyin pa tshul khrims rnam par 'phrul pa dang / /bzod pa brtson 'grus rnam 'phrul bsam mi khyab/ /de dag bsam gtan shes rab rnam 'phrul dang / /thabs dang mngon shes rnam 'phrul bsam</text></item>
<item><p>224a1</p><section>phal chen</section><text>mi khyab/ /sangs rgyas tshogs kyi ting 'dzin sgo dag nas/ /yon tan kun gyi rnam 'phrul mtha' yang yas/ /de dag rdul phran 'jug pa'i ting 'dzin rnams/ /rdul phran kun la mngon par bsgrub byed cing / /rdul phran rtse gcig</text></item>
<item><p>224a2</p><section>phal chen</section><text>bsam yas zhing rnams la/ /ston par byed kyang rdul la 'phel ba / /rdul gcig rtse la'ang sangs rgyas bzhugs zhing dang / /sangs rgyas mi bzhugs zhing yang de bzhin ston/ /la la nyon mongs rnam dag dog pa dang / /yangs shing phra dang che ba'i zhing yang ston/ /zhing</text></item>
<item><p>224a3</p><section>phal chen</section><text>rnams la la 'jig cing 'du ba dang / /la la spyi tshugs rim gyis gnas par ston/ /la la snrel zhi smyig rgyu lta bu ste/ /de bzhin gzhan rnams mig 'phrul lta bur ston/ /de dag rdul gcig rtser ston ji bzhin du/ /ma lus rdul rnams kun la de bzhin te/ /drang srong ting</text></item>
<item><p>224a4</p><section>phal chen</section><text>'dzin rnam 'phrul de 'dra'o/ /mtha' yas grags pa'i rnam thar de 'dra'o/ /rgyal ba mchod pa'i rnam 'phrul ting nge 'dzin/ /rgyal ba kun la mngon par sgrub byed cing / /lag pa'i mthil gyis stong gsum rgyas bkang zhing / /skyes bu chen po rnams la mchod pa</text></item>
<item><p>224a5</p><section>phal chen</section><text>byed/ /phyogs bcu kun na me tog phreng ba dang / /spos dang byug pa rin chen rin che ba/ /de dag byang chub shing drung bzhugs pa yi/ /rgyal ba mchod phyir lag pa'i mthil nas 'gyed/ /na bza' phye ma rin chen ji snyed dang / /rgyal mtshan ba dan gdugs dam sna</text></item>
<item><p>224a6</p><section>phal chen</section><text>tshogs dang / /gser gyi rgyan dang rin chen bla re dag /lag mthil de nas char du mngon par 'bebs/ /phyogs rnams mtha' yas kun gyi yo byad rnams/ /drang srong che la mchod pa gang 'os pa/ /de dag lag mthil de nas char du 'bebs/ /byang chub shing</text></item>
<item><p>224a7</p><section>phal chen</section><text>drung rgyal ba mchod pa byed/ /rol mo'i rnam pa phyogs na ji snyed pa/ /rnga chen rnga dang pi wang sgra snyan dang / /rol mo brdung dkrol gling bu sgra rab rnams/ /de dag lag mthil de nas sgra yang sgrog /phyogs bcu'i dpe med ji snyed bzhugs pa yi/ /bde gshegs</text></item>
<item><p>224b1</p><section>phal chen</section><text>yon tan legs pa sna tshogs dang / /bstod pa'i tshigs bcad bsgrubs pa sna tshogs dang / /lag mthil de nas sgra rab snyan par 'byung / /de dag 'od gzer las dges yongs bstsags pa/ /lag pa g.yas nas yongs su 'gyed byed cing / /rgyal ba'i</text></item>
<item><p>224b2</p><section>phal chen</section><text>zhing rnams spos chus ma lus par/ /kun tu btab cing 'jig rten sgron ma mchod/ /'od zer yid 'ong snang zhing rgyan ldan pa/ /lag pa'i mthil bkye pad+mo bsam mi khyab/ /pad mo rgyan 'phyang mtshan sdug du ma'i gzugs/ /mang po bkye zhing rgyal ba mchod</text></item>
<item><p>224b3</p><section>phal chen</section><text>pa byed/ /'od zer me tog rgyan rnams rab bkye zhing / /me tog rgyan dang me tog bla re dang / /me tog sna tshogs kun tu yongs bkang zhing / /bdag nyid che ba de dag rgyal ba mchod/ /'od zer spos kyi rgyan rnams rab bkye zhing / /spos kyi rgyan dang spos kyi bla re dang / /</text></item>
<item><p>224b4</p><section>phal chen</section><text>sna tshogs spos kyis kun tu yongs bkang zhing / /bdag nyid che ba de dag rgyal ba mchod/ /'od zer phye ma'i rgyan rnams rab bkye zhing / /phye ma'i rgyan dang phye ma'i bla re dang / /phye ma sna tshogs kun tu yongs bkang zhing / /bdag nyid che ba de dag rgyal ba mchod/ /'od</text></item>
<item><p>224b5</p><section>phal chen</section><text>zer na bza'i rgyan rnams rab bkye zhing / /nam bza'i rgyan dang na bza'i bla re dang / /na bza' sna tshogs kun tu yongs bkang zhing / /bdag nyid che ba de dag rgyal ba mchod/ /'od zer rin chen rgyan rnams rab bkye zhing / /rin chen rgyan dang rin chen bla re</text></item>
<item><p>224b6</p><section>phal chen</section><text>dang / /rin chen sna tshogs kun tu yongs bkang zhing / /bdag nyid che ba de dag rgyal ba mchod/ /'od zer pad mo'i rgyan rnams rab bkye zhing / /pad mo'i rgyan dang pad mo'i bla re dang / /pad mo sna tshogs kun tu yongs bkang zhing / /bdag nyid che ba de dag</text></item>
<item><p>224b7</p><section>phal chen</section><text>rgyal ba mchod/ /'od zer phreng ba'i rgyan rnams rab bkye zhing / /phreng ba'i rgyan dang phreng ba'i bla re dang / /phreng ba sna tshogs kun tu yongs bkang zhing / /bdag nyid che ba de dag rgyal ba mchod/ /'od zer rgyal mtshan mchog rgyan rab bkye zhing / /de dag rgyal mtshan dkar</text></item>
<item><p>225a1</p><section>phal chen</section><text>dmar ser po dang / /sngo dang sna tshogs rnam mang rgyan can gyis/ /rgyal ba'i zhing rnams kun nas brgyan pa byed/ /de dag bde gshegs dbu la gdugs kyi mchog /rin chen dra ba sna tshogs rgyan ldan pa/ /dar gyi lda ldi ba dan</text></item>
<item><p>225a2</p><section>phal chen</section><text>yongs sbyangs shing / /dril phreng rgyal ba'i gsung sgrog 'dzin pa byed/ /de dag lag pa'i mthil nas bsam gyis mi khyab pa'i/ /mchod pa rgyal ba gcig la byed pa ltar/ /ma lus rgyal ba rnams la'ang de bzhin te/ /drang srong ting 'dzin rnam 'phrul de 'dra'o/ /de</text></item>
<item><p>225a3</p><section>phal chen</section><text>dag 'gro ba yongs sdud ye shes kyis/ /rnam par 'phrul pa'i ting 'dzin mngon bsgrubs shing / /bya ba'i tshul dang yon tan thams cad du/ /thabs mang stong gis sems can 'dul ba byed/ /la la de bzhin gshegs pa mchod sgo dang / /sbyin pa bsam gyis</text></item>
<item><p>225a4</p><section>phal chen</section><text>mi khyab gtong ba'i sgo/ /sbyangs pa'i yon tan kun gyi tshul khrims sgo/ /bzod pa mi zad mi sgul sgo dag dang / /la la brtul zhugs dka' thub brtson 'grus sgo/ /bsam gtan rab tu zhir gnas sgo dag dang / /don dam rnam par 'byed pa'i shes rab sgo/ /</text></item>
<item><p>225a5</p><section>phal chen</section><text>tshul rnams kun ldan thabs kyi sgo dag dang / /tshangs pa'i spyod pa dag dang mngon shes sgo/ /bsdu ba'i dngos pos phan tshol sgo dag dang / /bsod nams yongs su bstsags dang ye shes sgo/ /bden pa rten pa'i rnam thar sgo dag dang / /la la stobs dang dbang po lam gyi sgo/ /</text></item>
<item><p>225a6</p><section>phal chen</section><text>nyan thos theg pa rnam grol sgo dag dang / /rang rgyal theg pa rnam par dag pa'i sgo/ /theg pa dam pa rnam 'phrul sgo dag dang / /la la mi rtag pa dang sdug bsngal sgo/ /la la bdag med srog med sgo dag dang / /mi sdug 'du shes 'dod chags bral ba'i sgo/ /la la</text></item>
<item><p>225a7</p><section>phal chen</section><text>zhi 'gog ting 'dzin sgo dag tu/ /'gro ba'i spyod sgo ji snyed yod rgyu ba/ /de snyed chos kyi sgo la rab zhugs de/ /de dag kun gyi chos nyid sgo dag nas/ /bsam pa ji bzhin 'jig rten sems can 'dul/ /gang rnams kun gyi sgo yi sgo dag nas/ /bsam pa ji</text></item>
<item><p>225b1</p><section>phal chen</section><text>bzhin sems can 'dul ba byed/ /de dag mtshan mar bzung bar mi nus te/ /ting 'dzin rnam 'phrul tshul ni de 'dra'o/ /de dag dga' ba'i rgyan gyis ting 'dzin mchog /'gro ba thams cad yongs su smin byed 'thun/ /dga' bde spro ba rab dga' kun ldan pas/ /</text></item>
<item><p>225b2</p><section>phal chen</section><text>bsam gyis mi khyab yongs ston sems can 'dul/ /gang tshe lo nyes thams cad dkon gyur pa/ /de tshe 'jig rten bde ba'i yo byad rnams/ /thams cad bsam pa rdzogs par bya ba'i phyir/ /sbyin pa yongs su gtong zhing 'gro don byed/ /de dag zas mchog skom</text></item>
<item><p>225b3</p><section>phal chen</section><text>dang rgyan mchog dang / /gos dang dgab pa rin chen sna tshogs dang / /rgyal srid nor dang bdag sdug yongs btang bas/ /sbyin la mos pa'i 'gro ba 'dul ba byed/ /de dag mtshan rab kun gyis lus brgyan cing / /gos dang rgyan mchog yongs su bgos btags te/ /</text></item>
<item><p>225b4</p><section>phal chen</section><text>phreng bas rnam brgyan spos kyis bsku byas pa'i/ /gzugs rnams yongs su btang bas sems can 'dul/ /mthong bas dga' bde rab tu mos pa la/ /de dag gzugs mchog gzugs bzang cha byad mdzes/ /gzugs kyi dam pa yongs su ston byed cing / /</text></item>
<item><p>225b5</p><section>phal chen</section><text>gzugs la mos pa'i sems can 'dul ba byed/ /de dag ka la ping ka'i sgra snyan dang / /ko kil kun la ngang pa'i sgra dbyangs dang / /rnga dang tshangs pa mi 'am ci yi sgras/ /mos pa thams cad tshul bzhin chos kyang ston/ /de dag stong phrag brgyad cu rtsa bzhi'o/ /</text></item>
<item><p>225b6</p><section>phal chen</section><text>gang gis rgyal ba 'gro ba'i don mdzad pa'i/ /chos kyi bye brag sgo mo de dag gis/ /bsam pa ji bzhin 'jig rten sems can 'dul/ /de dag bde dang sdug bsngal grogs kyang byed/ /don dang don med grogs kyang de bzhin te/ /sems can dgos la</text></item>
<item><p>225b7</p><section>phal chen</section><text>grogs su 'gyur byas shing / /grogs kyi sgo nas sems can rnam par 'dul/ /sdug bsngal rgya mtsho 'dus byas skyon gyi rnams/ /grogs kyi don du de dag bzod par byed/ /'gro ba kun la phan don bde don du/ /de dag grogs don mi bde nyams su len/ /</text></item>
<item><p>226a1</p><section>phal chen</section><text>gang na 'byung ba med cing chos med de/ /dgon pa'i yon tan thar pa mi dmigs pa/ /de dag kun tu rgyal srid che spangs shing / /zhi ba'i yid kyis gnas med mngon par 'byung / /de dag khyim gyi btson ra srid gnas pa'i/ /</text></item>
<item><p>226a2</p><section>phal chen</section><text>'gro ba thams cad yongs su dgrol ba'i rgyur/ /'dod pa'i dga' ba kun la mi gnas par/ /mngon par byung zhing thar pa yongs su brjod/ /de dag spyod pa bcu rnams spyod byed cing / /skyes chen rnams kyi chos la de dag spyod/ /drang srong spyod pa thams cad ma lus</text></item>
<item><p>226a3</p><section>phal chen</section><text>par/ /yongs su bsgom zhing 'gro ba'i don kyang byed/ /gang na sems can tshad med che ldan pa/ /bde ba phun ldan nyon mongs chung yod pa/ /de dag kun tu nad gzer nad bu can/ /bdag la dbang byed tsam gyi dbang sgyur ston/ /'dod chags 'bar zhing zhe sdang</text></item>
<item><p>226a4</p><section>phal chen</section><text>'bar gyur te/ /gti mug rgyu las 'jig rten mer 'bar zhing / /rga shi nad kyis rab tu 'bar gyur pa'i/ /'jig rten bstan cing sems can 'dul ba byed/ /de dag sangs rgyas stobs bcu mi 'jigs bzhi/ /chos kyi khyad par brgyad rnams kyis kyang / /sangs rgyas</text></item>
<item><p>226a5</p><section>phal chen</section><text>bdag nyid che ba brjod byed cing / /sangs rgyas yon tan rnams kyis 'gro don byed/ /de dag yongs ston rdzu 'phrul rjes ston gyis/ /gzugs rnams byin rlob mthu yis mthu che ba/ /de bzhin gshegs pa'i rdzu 'phrul ston byed cing / /rdzu</text></item>
<item><p>226a6</p><section>phal chen</section><text>'phrul rnam par 'phrul pas sems can 'dul/ /de dag thabs kyi tshul mang sna tshogs kyis/ /'gro ba'i don du 'jig rten rim gror byed/ /'jig rten mi chags chu la pad mo bzhin/ /dga' ba mos pa skye bar rnam par spyod/ /de dag rjod</text></item>
<item><p>226a7</p><section>phal chen</section><text>byed brjod pa'i rgyal po byed/ /gar mkhan rnga mkhan gyad dang rol mo mkhan/ /mdzes shing sdug par bzhad gad byed pa dang / /sgyu mkhan gzugs mang kun tu ston par byed/ /grong dang grong dpon kha lo sgyur ba dang / /ded dpon tshong dpon</text></item>
<item><p>226b1</p><section>phal chen</section><text>khyim bdag de bzhin te/ /rgyal po blon po mnga' rab pho nya dang / /sman pa mi 'jigs gtsug lag mkhas pa byed/ /de dag nags tshal sdong po chen por 'gyur/ /sman dang rin chen mi zad gter dag dang / /yid bzhin nor bu 'dod pa 'byin shing dang /</text></item>
<item><p>226b2</p><section>phal chen</section><text>lam gol 'khyams la de bzhin lam ston 'gyur/ /'jig rten byung nas mi ring shes gyur cing / /sems can las kyi tshul la mi shes pa/ /de dag kun la rmos thabs tshong thabs dang / /sna tshogs bzo rnams kun kyang brjod pa byed/ /'tshe med</text></item>
<item><p>226b3</p><section>phal chen</section><text>gnod pa med pa'i sbyor ba rnams/ /sems can bde skyed mkhas pas rab bsngags pa/ /rig mthu sman dang gtsug lag sna tshogs rnams/ /kun kyang drang srong de dag rnam par brjod/ /drang srong rnams kyi spyod pa dam pa'i mchog /gang la lhar bcas</text></item>
<item><p>226b4</p><section>phal chen</section><text>'jig rten dad gyur dang / /brtul zhugs dka' spyod dka' ba mchog gi rnams/ /kun kyang mkhas pa de dag ston par byed/ /de dag rgyud dang kun rgyu mu stegs can/ /dka' thub spyod yul mi smrar spyod pa dang / /sgren mo gos med ri yi dge sbyong la/ /mu stegs</text></item>
<item><p>226b5</p><section>phal chen</section><text>can gyi mkhan po mkhas pa byed/ /de dag yongs 'tsho chos la spyod pa dang / /bla na yod dang bla na med pa rnams/ /ral pa ring dang byis pa'i brtul zhugs can/ /de dag du yang de dag mkhan por 'gyur/ /nyi ma'i rjes spyad dka' thub lnga ldan dang / /khyi dang ba</text></item>
<item><p>226b6</p><section>phal chen</section><text>lang brtul zhugs spyod/ /gle'u can mu stegs bcu gsum spyod pa'i rnams/ /de dag kun na'ang de dag slob dpon 'gyur/ /lha rnams ye shes tshul la dga' ba dang / /mu stegs khrus byed yul du rgyu ba dang / /rtsa ba 'bras bu chu la spyod pa'i</text></item>
<item><p>226b7</p><section>phal chen</section><text>rnams/ /chos sems nang na de dag dam par 'gyur/ /gnas brteg gnas dang gcig tu spyod pa dang / /tsher ma rtswa dang thal ba'i mal can dang / /dbyig pa'i mal can gcig pu spyod pa'i rnams/ /de dag kun tu'ang de dag slob dpon 'gyur/ /</text></item>
<item><p>227a1</p><section>phal chen</section><text>phyi rol mu stegs can rnams ji snyed pa/ /de dag bsam pa mos pa rtogs byas nas/ /bsgrub dka' mi zad drag shul dka' thub kyi/ /mu stegs can gyi sdug bsngal spangs pas 'dul/ /'jig rten lta bas 'khrugs pa shes</text></item>
<item><p>227a2</p><section>phal chen</section><text>byas nas/ /lta ba ngan la zhen pa'i mu stegs can/ /kun la phra ba'i tshig dang thabs tshul gyis/ /bden pa ston pa de dag kun tu byed/ /la la dra byi la yi sngags tshig tu/ /shin tu gsang ba'i tshig gis bden pa ston/ /la la dag la gsal zhing drang tshig</text></item>
<item><p>227a3</p><section>phal chen</section><text>gis/ /la la dag la lha yi gsang tshig gis/ /la la dag la yi ge dbye tshig dang / /don des rtogs pa rdo rje'i tshig rnams dang / /rgol ba 'dul ba'i ye shes tshig rnams dang / /bstan pa thub med thar pa'i tshig rnams kyis/ /la la dag la mi skad tshig rnams dang / /kun</text></item>
<item><p>227a4</p><section>phal chen</section><text>la 'jug pa'i tshig des tshig rnams dang / /la la dag la lha'i tshig des tshig dang / /klu yi tshig des gnod sbyin tshig rnams kyis/ /la la dag la srin po 'byung po dang / /dri za grul bum lto 'phye chen po'i tshig /mi ci lha min nam mkha' lding tshig gis/ /bden pa bstan cing thar par</text></item>
<item><p>227a5</p><section>phal chen</section><text>'dren pa byed/ /de dag bden pa'i tshig des tshul shes bzhin/ /de ltar rgyal ba'i chos rnams ma lus pa'i/ /chos nyid bsam yas tshig lam shes pas ston/ /de dag ting 'dzin rnam 'phrul de 'dra'o/ /de dag 'gro bde mchog gi ting nge 'dzin/ /'gro ba</text></item>
<item><p>227a6</p><section>phal chen</section><text>kun la mngon par sgrub byed cing / /'od zer bsam gyis mi khyab rab bkye ste/ /'od zer bkye nas sems can de dag 'dul/ /'od zer mthong na legs pa rab bkye zhing / /sems can ji snyed 'od zer de shes pa/ /de dag mthong legs don med ma yin te/ /</text></item>
<item><p>227a7</p><section>phal chen</section><text>bla na med pa'i ye shes mchog gi rgyu/ /sangs rgyas bstan te chos rnams yongs bstan nas/ /dge 'dun bstan nas mi rnams lam bstan te/ /rgyal ba'i sku gzugs mchod rten bstan pas na/ /des ni mthong na legs pa'i 'od zer grub/ /lha yi 'od zer zil</text></item>
<item><p>227b1</p><section>phal chen</section><text>gyis gnon pa yi/ /'od zer 'od byed rab tu dgye byas shing / /mun pa kun dang rdul rnams kun bstsal te/ /'jig rten phan pa'i 'od de rab tu snang / /'od des sems can ji snyed yongs bskul ba/ /de dag rgyal ba mchod phyir me mar 'dzin/ /</text></item>
<item><p>227b2</p><section>phal chen</section><text>rgyal ba mchod phyir mar bzung byas pas/ /'jig rten sgron ma mdzad pa'i rgyal bar 'gyur/ /'bru mar me mar mar gyi me mar dang / /shing dang rtswa dang smig ma spa yi sgron/ /spos dang ro mchog rin chen sgron ma dag /rgyal ba rnam gsol 'od byed de thob bo/ /'od</text></item>
<item><p>227b3</p><section>phal chen</section><text>zer sgrol zhes bya ba rab bkye zhing / /sems can ji snyed 'od zer des bskul ba/ /de dag sred pa rnam yangs sred pa'i mtshor/ /sems can bsgral don go cha brtan pa gyon/ /gang rnams sred pa'i rnam yangs srid pa'i mtshor/ /sems can bsgral phyir go cha</text></item>
<item><p>227b4</p><section>phal chen</section><text>brtan gyon pa/ /de dag chu bo bzhi las sgrol bar byed/ /mya ngan med pa bde ba'i grong yang ston/ /stegs dang zam pa gcig smin byas pa dang / /chu klung lam la sgrol ba'i gru byin te/ /'dus byas sun phyung zhi ba bsngags pas na/ /des ni sgrol ba'i 'od zer de grub</text></item>
<item><p>227b5</p><section>phal chen</section><text>bo/ /'od zer skom pa sel ba rab bkye zhing / /sems can ji snyed 'od zer des bskul ba/ /'dod pa'i yon tan skom pa rab spangs shing / /chos kyis rnam grol ro la don du gnyer/ /'dod pa'i yon tan skom pa rab spangs te/ /chos kyis grol</text></item>
<item><p>227b6</p><section>phal chen</section><text>ba'i ro la don gnyer bas/ /sangs rgyas bdud rtsi char pa 'bebs par 'gyur/ /'jig rten sred pa'i skom pa rnam par sel/ /rdzing dang chu klung khron pa lu ma dang / /mtsho rnams byang chub don du byed btsud de/ /'dod pa rnams smad bsam gtan bsngags pas na/ /</text></item>
<item><p>227b7</p><section>phal chen</section><text>skom pa rnam sel de ni des sgrub po/ /'od zer dga' bar byed pa rab bkye zhing / /sems can ji snyed 'od zer des bskul ba/ /dga' bas rgyas shing byang chub mchog don du/ /rang 'byung 'gyur bar bya zhes sems bskyed do/ /thugs rje mnga' rnams sku</text></item>
<item><p>228a1</p><section>phal chen</section><text>gzugs mtshan brgyan pa/ /pad mo'i gdan la bzhugs pa byas bsgrubs shing / /rtag tu sangs rgyas yon tan brjod pas na/ /dga' ba byed pa'i 'od ni des grub bo/ /'od zer mos par byed pa rab bkye zhing / /sems can</text></item>
<item><p>228a2</p><section>phal chen</section><text>ji snyed 'od zer des bskul ba/ /de dag thams cad sangs rgyas mos pas dga'/ /chos la mos dga' dge 'dun mos pas dga'/ /de dag rtag tu sangs rgyas mos dga' ste/ /chos la mos dga' dge 'dun mos dga' bas/ /sangs rgyas chos dang de</text></item>
<item><p>228a3</p><section>phal chen</section><text>bzhin dge 'dun dang / /rtag tu 'grogs 'thob bzod pa bla med 'thob/ /sangs rgyas rjes dran chos dang tshogs mchog la/ /sems can mang po bskul zhing dran byas te/ /byang chub sems kyi yon tan bstan pas na/ /des ni 'od zer mos par byed pa grub/ /</text></item>
<item><p>228a4</p><section>phal chen</section><text>'od zer bsod nams bstsags pa rab bkye zhing / /sems can ji snyed 'od zer des bskul ba/ /bla na med pa'i byang chub don gnyer cing / /sbyin pa sna tshogs du ma yongs su gtong / /de dag mchod sbyin lhug pa byed pa'i tshe/ /slongs mo pa yi bsam pa</text></item>
<item><p>228a5</p><section>phal chen</section><text>rdzogs byas te/ /bsam pa kun tshul sbyin pa byin pas na/ /des ni 'od zer bsod nams bstsags grub bo/ /'od zer ye shes ldan pa rab bkye zhing / /sems can ji snyed 'od zer des bskul ba/ /chos gcig sgo nas chos gcig min pa yi/ /chos kyi sgo</text></item>
<item><p>228a6</p><section>phal chen</section><text>rnams yud kyis rjes dran nas/ /chos kyi bye brag sems can 'dzin btsud de/ /des rtogs don gyi ye shes rnam phye zhing / /chos kyi tshig don brjod pa byas pa nas/ /des ni ye shes ldan pa'i 'od zer grub/ /'od zer shes rab sgron ma rab bkye zhing / /sems can</text></item>
<item><p>228a7</p><section>phal chen</section><text>ji snyed 'od zer des bskul ba/ /stong pa bdag med ma skyes ma byung ba/ /rang bzhin med pa'i chos la rab tu 'jug /bdag po med chos stong pa byed med pa/ /sprin dang smig rgyu chu zla 'dra ba'i dngos/ /rmi lam lta bu gzugs brnyan rang bzhin rnams/ /bstan pas shes</text></item>
<item><p>228b1</p><section>phal chen</section><text>rab sgron ma de grub po/ /'od zer chos kyi rnam 'phrul rab bkye zhing / /sems can ji snyed 'od zer des bskul ba/ /mi zad gzugs kyi bang mdzod rnams thob cing / /de bzhin gshegs pa kun gyi mdzod kyang 'dzin/ /chos 'chad rnams la yongs su</text></item>
<item><p>228b2</p><section>phal chen</section><text>phan btags te/ /drang srong rnams la chos kyi bsrung byas shing / /'gro ba kun la chos bzhin phan btags pas/ /'od zer chos kyi rnam 'phrul de grub po/ /'od zer gtong dang ldan pa rab bkye zhing / /sems can 'jungs pa ji snyed des bskul ba/ /skyid pa mi</text></item>
<item><p>228b3</p><section>phal chen</section><text>brtan mi rtag shes gyur nas/ /de dag rtag tu sbyin mos dga' bar 'gyur/ /'jungs pa gdul dka'i sems can ma dul dang / /nor rnams rmi lam sprin tshul shes gyur nas/ /dga' ba'i yid kyis sbyin pa rnam spel bas/ /gtong dang ldan pa'i 'od zer des</text></item>
<item><p>228b4</p><section>phal chen</section><text>bsgrub po/ /'od zer yongs su gdung med rab bkye zhing / /tshul ngan sems can ci snyed des bskul ba/ /tshul khrims rnam dag rab tu gnas gyur te/ /rang byung 'gyur bar bya zhes sems bskyed do/ /dge ba'i las lam yongs su dag pa dang / /tshul</text></item>
<item><p>228b5</p><section>phal chen</section><text>khrims bzang la sems can mang bskul zhing / /byang chub sems la yang dag bskul byas pas/ /yongs su gdung med 'od zer de grub po/ /bzod pas rnam brgyan 'od zer rab bkye zhing / /mi bzod sems can ji snyed des bskul ba/ /khro ba'i tha</text></item>
<item><p>228b6</p><section>phal chen</section><text>ba nga rgyal yongs spangs shing / /de dag bzod mos rab tu dga' bar 'gyur/ /sdig sems ldan la nyes pa bzod byas te/ /byang chub don du 'khrug pa ma byas shing / /bzod pa'i yon tan rtag tu brjod byas pas/ /des ni bzod pas rnam brgyan de grub</text></item>
<item><p>228b7</p><section>phal chen</section><text>po/ /'od zer brtson dang ldan pa rab bkye zhing / /le lo'i sems can ji snyed des bskul ba/ /rigs par brtson zhing dkon mchog gsum rnams la/ /sbyor ba skyo med mchod pa byed par 'gyur/ /rigs par brtson par dkon mchog gsum rnams la/ /</text></item>
<item><p>229a1</p><section>phal chen</section><text>sbyor ba skyo ba med pas mchod byas nas/ /de dag bdud bzhi'i lam las yongs 'das te/ /myur du byang chub bla med rab tu thob/ /sems can mang po brtson 'grus bskul byas te/ /dkon mchog gsum la mchod pa rab byas</text></item>
<item><p>229a2</p><section>phal chen</section><text>nas/ /tha ma'i dus su dam chos yongs su bzung / /des ni brtson ldan 'od zer de grub po/ /'od zer zhi bar byed pa rab bkye zhing / /rnam 'khrugs sems can ji snyed des bskul ba/ /de dag 'dod chags zhe sdang gti mug rnams/ /nyams su mi</text></item>
<item><p>229a3</p><section>phal chen</section><text>gnod mnyam bzhag sems su gyur/ /sdig to'i grogs po nyes ldan spyod can dang / /'du 'dzi yongs su rnam par spangs byas te/ /bsam gtan zhi ba'i dgon pa rab bsngags pas/ /des ni zhi byed 'od zer de grub po/ /'od zer shes rab rnam brgyan</text></item>
<item><p>229a4</p><section>phal chen</section><text>rab bkye zhing / /shes rab 'chal pa ji snyed des bskul pa/ /bden dang brtan dang rnam thar tshul rnams dang / /dbang po'i rgyus la rtog par shes gyur cing / /nyi ma sgron ma'i ting 'dzin thob gyur nas/ /shes rab 'od gsal mdzad pa'i rgyal bar 'gyur/ /</text></item>
<item><p>229a5</p><section>phal chen</section><text>rgyal srid nor dang bdag phongs yongs btang ste/ /byang chub don du chos rnams gang btsal ba/ /de dag rim gror rab tu brjod byas pas/ /shes rab rnam brgyan 'od zer des grub po/ /'od zer sangs rgyas ldan pa rab bkye zhing / /sems can ji snyed</text></item>
<item><p>229a6</p><section>phal chen</section><text>'od zer des bskul ba/ /sangs rgyas bsam gyis mi khyab shin tu mang / /pad mo mchog la bzhugs par rab tu mthong / /sangs rgyas bdag nyid che dang rnam thar dang / /sangs rgyas rnam 'phrul mtha' yas yongs bstan te/ /sangs rgyas</text></item>
<item><p>229a7</p><section>phal chen</section><text>stobs dang rdzu 'phrul brjod byas pas/ /sangs rgyas ldan pa'i 'od zer des grub po/ /'od zer mi 'jigs sbyin pa rab bkye zhing / /'jigs mnar sems can ji snyed des phog pa/ /'byung po gza' dang bsad cing brdeg pa dang / /nad kyis</text></item>
<item><p>229b1</p><section>phal chen</section><text>'jigs pa kun las rab tu grol/ /mi 'jigs sbyin pas sems can bskyabs pa dang / /srog gcod las las sems rgyud phyir bzlog cing / /'jigs pas skyabs tshol rnams la bskyabs byas pas/ /'od zer mi 'jigs sbyin pa des grub po/ /</text></item>
<item><p>229b2</p><section>phal chen</section><text>'od zer thams cad bde ba rab bkye zhing / /nad pa na ba ji snyed des reg pa/ /thams cad nad kyi sdug bsngal rnam par 'grol/ /bsam gtan ting 'dzin bde ba rnams kyang thob/ /nad gsos 'bras bu sman dang rtsa ba dang / /rin chen ro mchog spos dang byug pa dang / /</text></item>
<item><p>229b3</p><section>phal chen</section><text>bu ram sbrang rtsi 'o ma mar dag dang / /'bru mar zas skom byin pas de grub po/ /'od zer sangs rgyas ston pa rab bkye zhing / /tshe zad mthar ni ji snyed des bskul ba/ /sangs rgyas rjes dran sangs rgyas mthong bar 'gyur/ /de dag shi 'phos sangs rgyas bzhugs shing</text></item>
<item><p>229b4</p><section>phal chen</section><text>'gro/ /'chi ba'i dus su sangs rgyas dran byas te/ /dga' 'gyur rgyal ba'i sku gzugs bsten byas shing / /'chi ka sangs rgyas skyabs su btang byas pas/ /sangs rgyas ston pa'i 'od zer des thob po/ /'od zer chos rab brjod pa rab bkye zhing / /</text></item>
<item><p>229b5</p><section>phal chen</section><text>sems can ji snyed 'od zer des bskul ba/ /chos nyan brjod cing de bzhin 'dri ba byed/ /chos la mos pas rtag tu dga' bar 'gyur/ /chos kyi mu ge'i dus su chos brjod de/ /chos tshol rnams kyi bsam pa rdzogs byas shing / /mos pa bskyed de chos la brtson gyis</text></item>
<item><p>229b6</p><section>phal chen</section><text>zhes/ /brjod pa chos rab brjod pa des thob po/ /sangs rgyas sras rnams yongs su bskul pa'i phyir/ /'od zer dbyangs dang ldan pa rab bkye zhing / /khams gsum sgra rgyud ji snyed yod pa dag /kun kyang de bzhin gshegs pa'i gsung du thos/ /gsal ba'i</text></item>
<item><p>229b7</p><section>phal chen</section><text>dbyangs sgrar drang srong cher brjod de/ /rol mo sgra chen dril gyi sbyin pa rnams/ /'gro ba kun la rgyal ba'i gsung don du/ /yongs su btang bas 'od zer dbyangs ldan thob/ /'od zer 'chi med sbyin pa rab bkye zhing / /sems can ji snyed 'od zer des bskul ba/ /bag</text></item>
<item><p>230a1</p><section>phal chen</section><text>med spyod pa thams cad rnam spangs te/ /yon tan kun la rnal 'byor nyams su len/ /'dus byas rtag tu bde ba med pa ste/ /sdug bsngal 'tshe ba mang pos yongs su gang / /'gog pa rtag tu bde zhing zhi dga' zhes/ /</text></item>
<item><p>230a2</p><section>phal chen</section><text>brjod pas 'chi med sbyin pa de thob bo/ /'od zer khyad par ldan pa rab bkye zhing / /sems can ji snyed 'od zer des bskul ba/ /tshul khrims khyad par ting 'dzin khyad par dang / /shes rab khyad par rgyal ba rnams las nyan/ /tshul khrims 'phags pa ting</text></item>
<item><p>230a3</p><section>phal chen</section><text>'dzin 'phags pa ste/ /shes rab 'phags pa thub pa'i rgyal mtshan zhes/ /byang chub don du bsngags shing bstod byas pas/ /des ni 'od zer khyad par ldan pa thob/ /'od zer rin chen rnam brgyan rab bkye zhing / /sems can ji snyed 'od zer des bskul ba/ /</text></item>
<item><p>230a4</p><section>phal chen</section><text>rin chen gter mang mi zad thob gyur te/ /drang srong che la rin chen dam pas mchod/ /rgyal ba rnams dang rgyal ba'i mchod rten la/ /rin chen phul zhing 'gro ba nyon mongs la/ /rin chen bsdud de rin chen sbyin btang bas/ /rin chen rnam par brgyan pa'i 'od zer grub/ /</text></item>
<item><p>230a5</p><section>phal chen</section><text>'od zer spos mchog snang ba rab bkye zhing / /sems can ji snyed 'od zer des bskul ba/ /mi la med pa'i spos dri tshor gyur nas/ /sangs rgyas yon tan rnams la nges par 'gyur/ /mi dang lha yi spos dang byug pa yis/ /mi yi gtso la mchod pa rab byas te/ /</text></item>
<item><p>230a6</p><section>phal chen</section><text>spos kyis rgyal ba'i sku gzugs mchod rten dag /byas pas 'od zer spos mchog snang ba grub/ /'od zer sna tshogs rnam brgyan rab bkye zhing / /gdugs dang rgyal mtshan ba dan sna tshogs mchog /rol mo sgra snyan spos dang bdug spos kyis/ /pho brang dam pa</text></item>
<item><p>230a7</p><section>phal chen</section><text>yongs brgyan me tog 'gengs/ /sngon chad rgyal ba rol mos bstsu byas te/ /me tog byug pa bdug spos phye ma dang / /gdugs dang rgyal mtshan ba dan mchog dag gis/ /mchod pa byas pas sna tshogs rgyan grub bo/ /'od zer shin tu dang byed rab bkye zhing / /</text></item>
<item><p>230b1</p><section>phal chen</section><text>sa rnams lag mthil bzhin du gnas par byed/ /mchod rten drang srong gnas rnams sbyangs byas pas/ /des ni 'od zer shin tu dang byed grub/ /'od zer chen po sprin ldan rab bkye zhing / /spos kyi char 'bebs sprin rnams kun nas gnas/ /mchod rten gam yo spos</text></item>
<item><p>230b2</p><section>phal chen</section><text>chus yongs btab pas/ /'od zer sprin dang ldan pa rab tu thob/ /'od zer lhab lhub rnam brgyan rab bkye zhing / /gos med gos yod rgyan dang ldan par 'gyur/ /gos dang bgo ba phreng ba sna tshogs dag /yongs su btang bas lhab lhub rnam brgyan grub/ /</text></item>
<item><p>230b3</p><section>phal chen</section><text>'od zer bro mchog ldan pa rab bkye zhing / /bkres pa kha zas bro mchog thob par 'gyur/ /zas dang skom dang bro mchog sna tshogs rnams/ /byin pas bro mchog ldan pa'i 'od kyang thob/ /'od zer nor ston rab tu dgye byas shing / /phongs pa rin chen gter rnams</text></item>
<item><p>230b4</p><section>phal chen</section><text>thob par 'gyur/ /gnas dang gter rnams mi zad dkon mchog gsum/ /gsol bas nor ston 'od zer de thob bo/ /'od zer mig sbyong rab tu dgye byas shing / /long ba de tshe sna tshogs gzugs 'thob 'gyur/ /rgyal ba dag dang rgyal ba'i mchod rten la/ /mar me</text></item>
<item><p>230b5</p><section>phal chen</section><text>gsol bas mig sbyong 'od zer grub/ /rna ba rnam sbyong 'od zer rab bkye zhing / /rna ba nyams pa sgra mang thos par 'gyur/ /rgyal ba rnams dang rgyal ba'i mchod rten la/ /sil snyan phul bas rna ba rnam sbyong thob/ /'od zer sna sbyong rab tu dgye byas shing / /sngon</text></item>
<item><p>230b6</p><section>phal chen</section><text>chad ma tshor dri zhim tshor bar 'gyur/ /rgyal ba rnams dang rgyal ba'i mchod rten la/ /spos zhim gsol bas sna sbyong 'od zer grub/ /'od zer lce sbyong rab tu dgye byas shing / /sgra snyan yid du 'ong bas sangs rgyas ston/ /mi snyan brlang bar smra ba rnam spangs te/ /'jam</text></item>
<item><p>230b7</p><section>phal chen</section><text>par smra bas lce sbyong 'od zer grub/ /'od zer lus sbyong rab tu bkye byas shing / /dbang po nyams pa dbang po ldan par 'gyur/ /rgyal ba rnams dang rgyal ba'i mchod rten la/ /lus kyis rab btud lus sbyong 'od zer thob/ /'od zer sems sbyong rab tu bkye byas shing / /myos pa</text></item>
<item><p>231a1</p><section>phal chen</section><text>thams cad rang bzhin sems su 'gyur/ /ting 'dzin rjes su sems 'gror rab byas pas/ /des ni sems sbyong 'od zer de grub po/ /'od zer gzugs sbyong rab tu dgye byas shing / /bsam yas sku mnga' mi'i dbang po mthong / /</text></item>
<item><p>231a2</p><section>phal chen</section><text>sku gzugs ri mo sna tshogs mang po dang / /mchod rten rgyas byas gzugs sbyong thob par 'gyur/ /'od zer sgra sbyong rab tu bkye byas shing / /sgra ni sgra min stong par rab tu shes/ /rkyen las byung bas sgra brnyan 'dra'o zhes/ /sgra rnams bstan pas 'od zer de grub po/ /'od</text></item>
<item><p>231a3</p><section>phal chen</section><text>zer dri sbyong rab tu dgye byas shing / /dri nga thams cad dri zhim mchog tu 'gyur/ /spos mchog rab chus rgyal ba'i mchod rten dag /khrus byas byang chub shing gi 'od de yin/ /'od zer bro mchog rab tu dgye byas shing / /dug can dug ro yi mchog tu 'gyur/ /</text></item>
<item><p>231a4</p><section>phal chen</section><text>sangs rgyas nyan thos bcas dang pha ma la/ /bro mchog thams cad phul ba'i 'od de yin/ /'od zer reg sbyong rab tu dgye byas shing / /reg na mi bde thams cad 'jam bder 'gyur/ /tri shul mdung dang ral gri mda' yi char/ /phreng ba yid 'ong ut+pal pad+mor</text></item>
<item><p>231a5</p><section>phal chen</section><text>'gyur/ /gos mang 'jam pa reg na bde ba'i rnams/ /rgyal ba gshegs pa'i lam du bting bkram ste/ /me tog byug pa na bza' 'jam pa dang / /phreng ba bla re gsol bas 'od de yin/ /'od zer chos spyod rab tu dgye byas shing / /ba spu kun</text></item>
<item><p>231a6</p><section>phal chen</section><text>nas 'jig rten phan mdzad pa'i/ /bsam yas chos mang 'byung ba thos par 'gyur/ /mos pa'i lam tshul bzhin du dga' bar byed/ /rkyen las byung bas ma skyes rang bzhin yin/ /rgyal ba'i sku ni chos kyi sku yin te/ /chos nyid nam mkha' bzhin du</text></item>
<item><p>231a7</p><section>phal chen</section><text>rtag gnas shes/ /brjod pas chos sbyong 'od zer de thob po/ /'od zer sgo mo de dag la sogs pa/ /drang srong rnams kyi ba spu'i sgo gcig nas/ /gang gA'i bye ma snyed kyi 'od zer byung / /kun kyang tha dad las kyi tshul can no/ /ji ltar ba spu gcig</text></item>
<item><p>231b1</p><section>phal chen</section><text>sgo sgo gcig /'od zer gang+gA'i bye snyed yongs 'byung ba/ /de bzhin ma lus spu rnams thams cad nas/ /drang srong ting 'dzin rnam 'phrul de 'dra'o/ /yon tan gang gis 'od zer grub 'gyur ba'i/ /yon tan de la bstang grogs sus byas pa/ /de dag 'od zer de dag nyid kyang 'byung / /drang srong ting 'dzin rnam 'phrul de 'dra'o/ /</text></item>
<item><p>231b2</p><section>phal chen</section><text>de dag bsod nams bstang grogs byas pa la/ /rjes su yi rangs smon lam sus btab pa/ /gang gis mthong ste dge ba bsags gyur pa/ /de dag kun kyang 'od zer de dag shes/ /gang gis bsod nams byas shing dge bsags te/ /sangs rgyas yang dang yang du mchod byas shing / /sangs rgyas yon tan</text></item>
<item><p>231b3</p><section>phal chen</section><text>'dod cing don gnyer ba/ /de dag kun la 'od zer de dag bskul/ /dmus long rnams kyis nyi ma mi mthong yang / /de med ma yin 'jig rten kun tu 'char/ /mig dang ldan pas shar bar shes gyur nas/ /kun kyang rang rang so so'i las la 'jug /</text></item>
<item><p>231b4</p><section>phal chen</section><text>de bzhin skyes chen 'od zer de dag kyang / /med pa ma yin kun tu 'phro ba ste/ /de dag mos pa log pas mnar ba yi/ /phal gyis mi mthong blo gros yangs la mod/ /rgyan dang nor bu bzhon pa gzhal med khang / /rin chen ro mchog spos dang byug pa rnams/ /</text></item>
<item><p>231b5</p><section>phal chen</section><text>de dag che bar gyur la yod mod kyi/ /nyon mongs phongs pa rnams la yod pa min/ /gang gis 'od zer bye brag 'di thos te/ /dad la yid ches mos pa skyes gyur na/ /bdag ni yon tan chen po'i rgyal mtshan du/ /mi 'gyur snyam du nem nur des mi bskyed/ /de dag</text></item>
<item><p>231b6</p><section>phal chen</section><text>'khor gyi rgyan du rnam 'phrul bas/ /ting 'dzin dam pa mngon par sgrub byed cing / /phyogs bcu kun tu dpe zla med pa yi/ /rgyal sras 'khor rnams yongs su ston pa byed/ /de dag pad+mo mdzes pa stong gsum tsam/ /'od kyi rnam brgyan byin gyis brlabs byas shing / /</text></item>
<item><p>231b7</p><section>phal chen</section><text>lus gcig skyil mo krung gi pad+mo de/ /yongs su rgyas ston ting 'dzin rnam par 'phrul/ /de dag zhing bcu'i rdul snyed pad mo gzhan/ /'khor dang bcas pa byin gyis brlabs byas shing / /rgyal sras kun gyis kun nas yongs bskor pa/ /de dag ting 'dzin</text></item>
<item><p>232a1</p><section>phal chen</section><text>ting 'dzin med par spyod/ /drang srong des ni yongs su smin byas te/ /rgyal ba'i legs pa yongs su gang bsgrubs pa/ /de dag pad mo chen po 'khor byed cing / /kun kyang thal mo sbyar te ngor yang lta/ /skyes bu chen po'i chos</text></item>
<item><p>232a2</p><section>phal chen</section><text>nyid de 'dra ste/ /gang rnams ting 'dzin rnam spyod zhugs gyur pa/ /kun kyang rang rang slob mas bskor 'gyur te/ /zla ba skar ma'i tshogs kyis bskor ba bzhin/ /de dag ji ltar phyogs gcig 'jug byed cing / /sangs rgyas sras kyi 'khor rnams ston byed pa/ /</text></item>
<item><p>232a3</p><section>phal chen</section><text>de bzhin ma lus phyogs rnams thams cad du/ /ston te ting 'dzin rnam 'phrul de 'dra'o/ /de dag ting 'dzin rab rnams mngon sgrub cing / /phyogs kyi dra ba snrel zhir spyod pa byed/ /la la mnyam bzhag la la nam langs par/ /rang rang lus kyang</text></item>
<item><p>232a4</p><section>phal chen</section><text>phyogs rnams kun tu ston/ /de dag shar gyi phyogs su mnyam bzhag cing / /dpa' bo de dag nub kyi phyogs nas ldang / /nub kyi phyogs su de bzhin mnyam bzhag cing / /shar gyi phyogs nas bdag nyid che ba ldang / /de bzhin phyogs bcu kun tu 'jug byed de/ /phyogs</text></item>
<item><p>232a5</p><section>phal chen</section><text>rnams gzhan tu mnyam par bzhag byas shing / /ye shes yon tan mang po gzhan nas ldang / /drang srong ting 'dzin rnam 'phrul de 'dra'o/ /shar phyogs zhing grangs ji snyed yod pa rnams/ /ma lus de dag kun gyi rang byung gi /spyan snga zhabs kyi drung na ting 'dzin la/ /</text></item>
<item><p>232a6</p><section>phal chen</section><text>zhi bar rnam par spyod pa de dag snang / /der ni mnyam bzhag sems can bstan byas nas/ /nub kyi zhing rnams kun nas dpa' bo rnams/ /langs shing rgyal ba kun gyi spyan snga na/ /mchod pa rnam mang du ma byed par snang / /nub kyi zhing grangs ji snyed yod pa rnams/ /</text></item>
<item><p>232a7</p><section>phal chen</section><text>ma lus de dag kun gyi sangs rgyas kyi/ /spyan snga zhabs kyi drung na ting 'dzin la/ /zhi bar rnam par spyod pa de dag snang / /der ni mnyam bzhag sems can brtan byas nas/ /shar gyi zhing rnams kun nas dpa' bo rnams/ /langs shing rgyal ba kun gyi spyan snga na/ /</text></item>
<item><p>232b1</p><section>phal chen</section><text>mchod pa rnam mang du ma byed par snang / /phyogs bcu'i zhing du 'jug pa de 'dra ste/ /phyogs rnams kun tu ma lus dpa' bo rnams/ /la la mnyam bzhag la la rnam par longs/ /'jig rten sgron ma kun la mchod byed snang / /de dag mig gi lam la mnyam bzhag cing / /</text></item>
<item><p>232b2</p><section>phal chen</section><text>bdag nyid che ba gzugs kyi lam las ldang / /'jig rten lhar bcas mos par 'gyur ba yi/ /bsam gyis mi khyab gzugs kyang ston par byed/ /gzugs kyi lam la mnyam par bzhag byas shing / /dran dang ldan pa mig gi lam las ldang / /mig ni ma skyes ma byung rang bzhin</text></item>
<item><p>232b3</p><section>phal chen</section><text>te/ /stong pa byed pa med par ston par byed/ /de dag rna ba'i lam la mnyam bzhag cing / /bdag nyid che ba sgra yi lam las ldang / /sgra dbyangs thams cad sgra brnyan bzhin du shes/ /'jig rten lhar bcas de la mos par 'gyur/ /sgra yi lam la mnyam par bzhag byas shing / /dran dang</text></item>
<item><p>232b4</p><section>phal chen</section><text>ldan pa rna ba'i lam las ldang / /rna ba ma skyes ma byung rang bzhin te/ /stong pa byed pa med par ston par byed/ /de dag sna yi lam la mnyam bzhag cing / /bdag nyid che ba dri yi lam las ldang / /dri rab mchog la 'jug par rab tu zhugs/ /'jig rten lhar bcas de la mos par</text></item>
<item><p>232b5</p><section>phal chen</section><text>'gyur/ /dri yi lam la mnyam par bzhag byas shing / /dran dang ldan pa sna yi lam las ldang / /sna ni ma skyes ma byung rang bzhin te/ /stong pa byed pa med par ston par byed/ /de dag lce yi lam la mnyam bzhag cing / /bro mchog kun gyi lam las ldang bar byed/ /bdag</text></item>
<item><p>232b6</p><section>phal chen</section><text>nyid che ba de dag blo mchog shes/ /'jig rten lhar bcas de la mos par 'gyur/ /bro ba'i mchog la mnyam par bzhag byas shing / /dran dang ldan pa lce yi lam las ldang / /lce ni ma skyes ma byung rang bzhin te/ /stong pa byed pa med par ston par byed/ /de dag lus kyi</text></item>
<item><p>232b7</p><section>phal chen</section><text>lam la mnyam bzhag cing / /bdag nyid che ba reg pa'i lam las ldang / /'jig rten bde ba bskyed pa'i reg la zhugs/ /'jig rten lhar bcas de la mos par 'gyur/ /reg gi lam la mnyam par bzhag byas shing / /dran dang ldan pa lus kyi lam las</text></item>
<item><p>233a1</p><section>phal chen</section><text>ldang / /lus ni ma byung ma skyes rang bzhin te/ /stong pa byed pa med par ston pa byed/ /de dag sems kyi lam la mnyam bzhag cing / /bdag nyid che ba chos kyi lam las ldang / /chos sgrub 'jug par bya la rab tu zhugs/ /'jig rten lhar</text></item>
<item><p>233a2</p><section>phal chen</section><text>bcas de la mos par 'gyur/ /chos kyi lam la mnyam par bzhag byas shing / /dran dang ldan pa sems kyi lam las ldang / /sems ni ma skyes ma byung rang bzhin te/ /stong pa byed pa med par ston pa byed/ /byis pa'i lus su de dag mnyam bzhag cing / /gzhon nu</text></item>
<item><p>233a3</p><section>phal chen</section><text>dar la bab pa'i lus su ldang / /gzhon nu dar la bab par mnyam bzhag cing / /rgan zhing 'khog pa'i lus su rnam par ldang / /rgan zhing 'khogs pa'i lus su mnyam bzhag cing / /dge bsnyen dad ma'i lus su rnam par ldang / /dge bsnyen dad ma'i lus su mnyam bzhag cing / /</text></item>
<item><p>233a4</p><section>phal chen</section><text>dge bsnyen dad pa'i lus su rnam par ldang / /dge bsnyen dad pa'i lus su mnyam bzhag cing / /dge slong ma yi lus su rnam par ldang / /dge slong ma yi lus su mnyam bzhag cing / /dge slong mang du thos pa'i lus su ldang / /dge slong mang thos lus la</text></item>
<item><p>233a5</p><section>phal chen</section><text>mnyam bzhag cing / /slob dang mi slob lus su rnam par ldang / /slob dang mi slob lus su mnyam bzhag cing / /rang rgyal lus las de dag rnam par ldang / /rang rgyal lus la de dag mnyam bzhag cing / /sangs rgyas sku mchog phul du rnam par ldang / /sangs rgyas</text></item>
<item><p>233a6</p><section>phal chen</section><text>sku mchog phul la mnyam bzhag cing / /lha yi lus su de dag rnam par ldang / /lha yi lus su de dag mnyam bzhag cing / /'phrul chen klu yi lus su rnam par ldang / /'phrul chen klu yi lus su mnyam bzhag cing / /'phrul chen gnod sbyin lus su rnam</text></item>
<item><p>233a7</p><section>phal chen</section><text>par ldang / /'phrul chen gnod sbyin lus su mnyam bzhag cing / /'byung po kun gyi lus su rnam par ldang / /'byung po kun gyi lus su mnyam bzhag cing / /spu rtse gcig gi sgo nas rnam par ldang / /spu rtse gcig gi sgo nas mnyam bzhag cing / /spu rtse kun</text></item>
<item><p>233b1</p><section>phal chen</section><text>gyi sgo nas rnam par ldang / /spu rtse kun gyi sgo la mnyam bzhag cing / /skra rtse gcig gi sgo nas rnam par ldang / /skra rtse gcig gi sgo nas mnyam bzhag cing / /skra rtse kun gyi sgo nas rnam par ldang / /skra rtse kun gyi sgor ni mnyam bzhag cing / /rdul phran gcig las de dag rnam</text></item>
<item><p>233b2</p><section>phal chen</section><text>par ldang / /rdul phran gcig la de dag mnyam bzhag cing / /rdul phran ma lus kun las rnam par ldang / /rdul phran kun la de dag mnyam bzhag cing / /rgya mtsho rdo rje'i gzhi las rnam par ldang / /rgya mtsho rdo rje'i gzhi la mnyam bzhag cing / /rin chen shing gi</text></item>
<item><p>233b3</p><section>phal chen</section><text>'bras las rnam par ldang / /rin chen shing gi 'bras la mnyam bzhag cing / /rgyal ba'i 'od zer sgor ni rnam par ldang / /rgyal ba'i 'od zer sgor ni mnyam bzhag cing / /rgya mtsho chu dang chu klung kun nas ldang / /rgya mtsho chu klung kun nas mnyam bzhag cing / /bdag</text></item>
<item><p>233b4</p><section>phal chen</section><text>nyid che ba me yi lam las ldang / /me yi lam la de dag mnyam bzhag cing / /dran dang ldan pa rlung gi lam las ldang / /rlung gi lam la de dag mnyam bzhag cing / /bdag nyid che bas yi ge zhi las ldang / /sa yi gzhi la mnyam par bzhag byas shing / /lha yi gzhal</text></item>
<item><p>233b5</p><section>phal chen</section><text>med khang nas rnam par ldang / /lha yi gzhal med khang du mnyam bzhag cing / /dran dang ldan pa klu yi gnas nas ldang / /yon tan mtha' yas bstsags pa de dag gi /ting 'dzin rnam thar de dag bsam khyab/ /rgyal ba kun gyi bskal pa bsam yas su/ /</text></item>
<item><p>233b6</p><section>phal chen</section><text>bstan par mdzad kyang zad par rung ngo / /rgyal ba kun gyis de skad ma gsungs / /'gro ba'i las kyi rnam smin bsam khyab/ /klu yi rnam 'phrul sangs rgyas rnam 'phrul dang / /bsam gtan pa yi rnam 'phrul bsam khyab/ /de dag kun la'ang dpe bstan brjod</text></item>
<item><p>233b7</p><section>phal chen</section><text>par bya/ /de la 'dra ba'i dpe lta yod min te/ /mkhas shing gsal ba'i skye bo dpe rnams kyis/ /bstan na myur du rnam par don shes 'gyur/ /sems kyi lam la rnam thar brgyad gnas pa'i/ /nyan thos gcig tu gyur cing mang por 'gyur/ /mang por gyur cing de</text></item>
<item><p>234a1</p><section>phal chen</section><text>bzhin gcig gyur te/ /nam mkha' 'di la bsam gtan 'cha' zhing 'bar/ /'og nas me 'bar steng nas chu'i rgyun/ /steng nas me 'bar 'og nas chu'i rgyun/ /'gro 'dug nyal zhing 'greng ba de bzhin te/ /skad cig gcig la lus 'phrul bsam mi khyab/ /de ni snying rje chen po</text></item>
<item><p>234a2</p><section>phal chen</section><text>ldan ma yin/ /byang chub mi tshol 'jig rten yal bar gzhog /'on kyang lus 'phrul bsam gyis khyab ston/ /'jig rten phan tshol ci phyir de mi ston/ /nyi zla mkha' las rnam par rgyu 'dod zhing / /phyogs rnams kun gyi mtsho dang lu ma dang / /ldeng ka khron pa rin</text></item>
<item><p>234a3</p><section>phal chen</section><text>chen rgya mtsho'i snod/ /chu klung kun tu gzugs brnyan ston pa byed/ /de bzhin bsam gyis mi khyab gzugs kun kyang / /skyes bu dpa' bo de dag phyogs bcur ston/ /ting 'dzin rnam thar kun gyi tshul la mkhas/ /de la de bzhin gshegs pa rang byung dpal/ /mtsho</text></item>
<item><p>234a4</p><section>phal chen</section><text>gsal dang bar yan lag bzhi'i dpung / /so so rang rang gzugs brnyan tshul bzhin mthong / /ral gri shang lang sogs ka mde'u thung mda'/ /bzhon pa theg pa go cha bcas pa mthong / /gang gi gzugs dang cha byad ci 'dra ba/ /chu gsal de la de bzhin ma nor mthong / /</text></item>
<item><p>234a5</p><section>phal chen</section><text>chu la zhe sdang byams pa rtog pa med/ /drang srong ting 'dzin rnam 'phrul de 'dra'o/ /rgya mtsho'i lha mo sgra dang ldan yod pa/ /sems can rgya mtshor ji snyed skyes pa rnams/ /de dag sgra yi yan lag dbyangs tshul shes/ /sgra skad kun tu rang rang skad du brjod/ /dbyangs</text></item>
<item><p>234a6</p><section>phal chen</section><text>ldan de ni 'dod chags zhe sdang can/ /'on kyang sgra dbyangs las kyi tshul la mkhas/ /gzugs dang chos kyi stobs la dbang thob pa/ /'jig rten lhar bcas ci phyir mgur mi byed/ /dga' byed chung ma sgra snyan ldan pa mo/ /tshangs pa'i bu mo sems las byung</text></item>
<item><p>234a7</p><section>phal chen</section><text>ba ste/ /dam tshig bden bsgrub mi 'tshe dga' ba yin/ /sems yid dag rnams byin gyis rlob pa byed/ /sgra snyan ldan pa 'dod chags zhe sdang can/ /brtul zhugs grub la dbyangs kyi rjes su 'brang / /'jig rten yid 'ong sgras kyang tshim par byed/ /ye shes</text></item>
<item><p>234b1</p><section>phal chen</section><text>yon tan mang ba cir mi ston/ /sngags kyi tshul mkhas sgyu ma mkhan po yang / /sna tshogs mtha' yas gzugs mang ston pa byed/ /nyin mtshan yud dang zla ba lo brgya dang / /khyim bzang rgyas pa shin tu mdzes pa ston/ /'dod chags sdang ldan sgyu ma'i mkhan po</text></item>
<item><p>234b2</p><section>phal chen</section><text>yang / /sgyu ma'i 'phrul gyis 'jig rten dga' bar byed/ /bsam gtan mngon shes rnam 'phrul rab byang ba/ /spyod pa tshul mkhas ci phyir dga' mi byed/ /lha dang lha min dbang po 'thab pa'i tshe/ /lha min lha yang rung ste gang pham pa/ /de dag bzhon pa</text></item>
<item><p>234b3</p><section>phal chen</section><text>theg pa gdugs bcas par/ /go ca gyon bzhin 'jigs pas kun tu byer/ /lha dbang de dag 'dod chags sdang ldan yang / /lus kyi rnam 'phrul bsam gyis khyab ston/ /dbang phyug rdzu 'phrul gnas pa'i dpa' bo rnams/ /lus kyi rnam 'phrul ci phyir ston</text></item>
<item><p>234b4</p><section>phal chen</section><text>mi byed/ /rdo rje 'dzin pa'i glang po shugs ldan pa/ /'phrul chen glang po'i dbang po'i 'khor gyur pa/ /mgo mang sum bcu rtsa gnyis sprul pa byed/ /mgo rnams kun la'ang mche ba drug drug ste/ /so rnams re re kun la'ang rdzing gi rnams/ /bdun</text></item>
<item><p>234b5</p><section>phal chen</section><text>bdun chus rgyas yongs su sprul pa byed/ /rdzing rnams re re kun tu pad mo rnams/ /bdun bdun rgyan gyis rnam brgyan sprul pa byed/ /pad mo rer yang lha yi bu mo dag /sgyu rtsal kun mkhas bdun bdun sprul pa byed/ /de dag rtsed mo glu gar tshul la mkhas/ /sum</text></item>
<item><p>234b6</p><section>phal chen</section><text>cu rtsa gsum dbang po de dang rtse/ /glang po de yang glang po'i lus btang zhing / /lha rnams kun dang mnyam zhing 'dra bar rdzu/ /spyod pa'i tshul dang longs spyod kun dang mthun/ /glang po mchog gi rnam 'phrul ci 'dra ltos/ /de ni 'dod chags zhe sdang gti</text></item>
<item><p>234b7</p><section>phal chen</section><text>mug can/ /'on kyang de 'dra'i rdzu 'phrul ston byed na/ /shes rab thabs kyi stobs la byang gyur rnams/ /ting 'dzin brgyas kyang ji rob 'phrul mi byed/ /sgra gcan ci dga'i tshul du lus rdzu na/ /rdo rje'i gzhi la rkang pa'i mthil bor zhing / /rgya mtsho'i zab ring</text></item>
<item><p>235a1</p><section>phal chen</section><text>lte bar phyin tsam byed/ /ri rab rtse dang nyid kyi mgo yang snyoms/ /de ni 'dod chags zhe sdang gti mug can/ /'on kyang de 'dra'i rdzu 'phrul ston byed na/ /'jig rten sgron ma bdud rnams yongs 'dul ba/ /rdzu 'phrul mtha' yas ji rob ston mi byed/ /bsam</text></item>
<item><p>235a2</p><section>phal chen</section><text>yas brgya byin 'phrul la'ang ltos shig dang / /lha dang lha dbang 'thab par gyur pa'i tshe/ /lha min bye ba 'phyes pa ji snyed pa/ /de snyed brgya byin rang gi lus 'phrul byed/ /lha min dbang po lha min phal kun gyis/ /brgya byin rang rang mdun na 'dug par shes/ /de ni rdo rje 'chang bas gzung</text></item>
<item><p>235a3</p><section>phal chen</section><text>'gyur ces/ /lha min dbang po kun kyang mgo rmongs so/ /'jigs pa'i gzugs kyis mig stong rab bstan te/ /rdo rje me lce 'bar ba rab gzas shing / /lus la go bgos gzi brjid thub dka' ba'i/ /brgya byin mthong nas lha min dbang po 'byer/ /de'i bsod nams phal gyi</text></item>
<item><p>235a4</p><section>phal chen</section><text>stobs dang mthus/ /lha rgyal don du rnam par 'phrul byed na/ /'gro ba ma lus kun gyi mgon gyur pa'i/ /bsod nams mi zad rnams ko cir mi 'phrul/ /lha rnams bskul ba'i lha rdzas rnga yod pa/ /lha yi las rnams rnam par smin pas byung / /lha rnams bag med spyod</text></item>
<item><p>235a5</p><section>phal chen</section><text>par shes gyur nas/ /mkha' las rnga yi dbyangs kyang rab tu sgrog /'dod pa thams cad mi rtag mi brtan te/ /'jig cing mi gnas dbu ba'i rang bzhin 'dra/ /sgyu ma smig rgyu chu yi zla ba bzhin/ /srid pa kun kyang rmi lam sprin gyi dngos/ /bag med thams cad gcugs can mya</text></item>
<item><p>235a6</p><section>phal chen</section><text>ngan ldan/ /tshems kyi lam yin 'chi med lam ma yin/ /ji snyed bag med rnam par spyod pa rnams/ /bdud kyi chu srin chen pos zos pa yin/ /yongs su 'dzin pa thams cad sdug bsngal rtsa/ /skye ba thams cad 'phags pa kun gyis smad/ /'dod pa'i yon tan</text></item>
<item><p>235a7</p><section>phal chen</section><text>mthar zad rang bzhin gyis/ /chos la mos pas rtag tu dga' bar gyis/ /brgya byin lhar bcas rnga yis bskul byas nas/ /kun kyang chos bzang mdun sar dong phyin te/ /lha mang kun la chos gtam zhi ba'i rnams/ /'dod chags bral dang rjes su mthun pa</text></item>
<item><p>235b1</p><section>phal chen</section><text>brjod/ /rnga rab de ni gzugs med mi mthong yang / /don chen rnga yi sgra ni sgrog byed na/ /bsam pa'i tshul bzhin gzugs mang ston byed pa/ /'gro ba kun gyi don chen cir byed/ /lha dang lha min 'thab par gyur pa'i tshe/ /lha yi bsod nams khyad par mthu stobs kyis/ /lha</text></item>
<item><p>235b2</p><section>phal chen</section><text>rnams bskul ba'i lha rdzas rnga yi mchog /lha rnams 'jigs sa re zhes sgra yang sgrog /rngas bskul lha rnams yongs su dga' ba skye/ /'jigs med stobs dang shin tu ldan par 'gyur/ /lha min dbang po 'jigs shing dngangs gyur nas/ /de ma thag tu 'jigs shing kun tu</text></item>
<item><p>235b3</p><section>phal chen</section><text>'byer/ /de bzhin rnga 'dra 'jigs med stobs pa'i rnams/ /'gro ba kun gyi mgon dang dpung gyur te/ /bdud dang nyon mongs bcom pa'i snying rje can/ /zhi ba'i sgra sgrog nyon mongs rab tu sel/ /dbang po'i lha mo dgu bcu rtsa gnyis te/ /dbang po'i sprul pas kun kyang dga'</text></item>
<item><p>235b4</p><section>phal chen</section><text>bar 'gyur/ /gcig kyang bdag dang brgya byin rtse bar shes/ /gcig ltas lha mo kun kyang de bzhin no/ /lha mo kun kyang dga' bar gnas snang yang / /chos 'dun sa kun na'ang de bzhin 'dug /lha rnams kun la chos rab ston par yang / /brgya byin skad cig</text></item>
<item><p>235b5</p><section>phal chen</section><text>gcig gis rnam par 'phrul/ /brgya byin 'dod chags zhe sdang gti mug can/ /sprul pas rang gi 'khor rnams dga' byed na/ /'gro don mi skyo spyod pa ci'i phyir/ /rdzu 'phrul stobs kyis 'jig rten dgar mi byed/ /bdud kyi dkrugs ma 'gro ba'i dbang bsgyur ba/ /de yi dbang</text></item>
<item><p>235b6</p><section>phal chen</section><text>du sems can 'di kun 'dong / /las dang nyon mongs kun tu 'khri zhags kyis/ /so so'i skye bo bdud 'khrugs des kyang bcings/ /de ni 'dod chags zhe sdang gti mug can/ /'gro ba mang po bdud kyi dbang byed na/ /dbang bcu'i dbang thob gyur pa ji rob ste/ /'gro ba thams</text></item>
<item><p>235b7</p><section>phal chen</section><text>cad rang gi phyogs mi gzhog /stong gsum bdag po tshangs pa chen po yang / /stong gsum kun gyi tshangs pa'i gnas rnams na/ /ma lus kun tu 'dug par rab tu snang / /tshangs pa'i sgra dbyangs yid 'ong rnams kyang sgrog /de ni 'jig rten pa yi lam gyis ni/ /bsam</text></item>
<item><p>236a1</p><section>phal chen</section><text>gtan mngon par shes pas rnam par 'phrul/ /'jig rten yongs 'das bla na med pa yi/ /bsam gtan rnam thar gnas pa cir mi 'phrul/ /dbang phyug chen po'i ye shes rnam 'phrul ltos/ /rgya mtshor sprin gyi char rnams rab bkye</text></item>
<item><p>236a2</p><section>phal chen</section><text>ba/ /skad cig gcig gis thams cad 'grang ba byed/ /thigs 'ga'i zer kyang ma lus nges shes na/ /bskal pa bsam gyis khyab tshul bslabs te/ /sangs rgyas ye shes bla na med thob rnams/ /ji rob 'gro ba ma lus thams cad kyi/ /skad cig gcig la sems bsam</text></item>
<item><p>236a3</p><section>phal chen</section><text>shes mi 'gyur/ /sems can las smin bsam gyis khyab pas/ /rlung las 'jig rten thams cad yongs su byung / /rgya mtsho ri dang lha yi gzhal med dang / /sa bon rnams mang kun kyang de las byung / /rlung las sprin byung char pa kun tu 'bab/ /sprin mang zhi bar</text></item>
<item><p>236a4</p><section>phal chen</section><text>'gyur ba'ang rlung gis 'gyur/ /lo tog rnam par 'phel ba'ang rlung gis te/ /'jig rten kun la rlung ni bde ba skyed/ /de ni pha rol phyin la ma bslabs te/ /sangs rgyas yon tan rlung gis bslabs min na'ang / /'jig rten rnam grub bsam yas ston byed na/ /</text></item>
<item><p>236a5</p><section>phal chen</section><text>rang nyams thob pa ji rob ston mi byed/ /rgya mtsho'i 'brug sgra'i sprin gyi chu tshogs ni/ /bya skad rnams dang ji snyed skad/ /khye'u dang bu mo bud med skyes pa'i skad/ /thams cad skad bzhin 'gro la rnam par sgrog /de bzhin sgra brnyan rang bzhin sgra shes</text></item>
<item><p>236a6</p><section>phal chen</section><text>nas/ /bsgribs pa med pa'i spobs pa rab ldan pas/ /'gro ba kun tu sgra brnyan brjod byas shing / /'jig rten thams cad yid 'ong sgras tshim byed/ /rgya mtsho 'di la ngo mtshar rmad kyi chos/ /'gro ba thams cad rgya dang mnyam snang zhing / /chu dang 'byung po rin chen yongs mi</text></item>
<item><p>236a7</p><section>phal chen</section><text>zad/ /chu rnams bzung bas yongs su ngoms pa med/ /de bzhin de dag 'gro kun rgyar stsal te/ /bsod nams bsam gtan rnam thar zad mi shes/ /shes rab ye shes yon tan de bzhin kun/ /bsod nams yon tan tshogs kyis ngoms pa med/ /rgya mtsho'i klu ni rnam</text></item>
<item><p>236b1</p><section>phal chen</section><text>par rtse byed na/ /sa yi gzhi nas dbang sgyur gnas kyi bar/ /gling bzhi bcas par sprin chen rgyas par 'gengs/ /de dag kun kyang rgyan mang sna tshogs ldan/ /de ni dbang bsgyur gnas su 'dzam bu chu klung gi /gser gyi mdog du sprin mang rnam par bsgrubs/ /'phrul dga' mu</text></item>
<item><p>236b2</p><section>phal chen</section><text>tig dmar po'i mdog lta bu/ /dga' ldan gnas su kha ba ba mo'i mdog /mtshe mar mthon ting bai D+'uR+Ya yi mdog /sum cu gsum du a sma gar b+ha 'dra/ /rgyal chen gnas su shel gyi mdog lta bu/ /rdo rje mi phyed sra mdog rgya mtshor ro/ /mi yi gnas su spos mchog 'dres</text></item>
<item><p>236b3</p><section>phal chen</section><text>par te/ /klu yi gnas su pad mo'i mdog lta bu/ /gnod sbyin gnas su ngang pa chu skyar mdog /ri yi mdog tu lha min gnas su'o/ /byang du gser gyi kha dog 'od ston te/ /gling rnams gzhan du'ang sna tshogs rgyan du ston/ /'dzam bu'i gling du ri gnag 'dra bar te/ /sprin rnams</text></item>
<item><p>236b4</p><section>phal chen</section><text>gang rnams ji ltar grub pa bzhin/ /dbang sgyur gnas su gser gyi sprin bstan nas/ /nyi ma'i mdog 'dra glog kyang rab tu 'gyed/ /'phrul dga'i gnas su zla 'od bzang 'dra dang / /dga' ldan gnas su 'dzam bu'i gser mdog ston/ /kha ba ba mo'i mdog tu mtshe mar</text></item>
<item><p>236b5</p><section>phal chen</section><text>te/ /sum cu rtsa gsum gnas su gser mdog tu/ /rgyal chen gnas su dpal gyi snying po'i mdog /mu tig dmar po'i mdog tu rgya mtshor ro/ /ci'i gnas su mthon ting bai D+'uR+Ya/ /klu yi gnas su dpal gyi snying po'i mdog /gnod sbyin gnas su shel gyi kha dog</text></item>
<item><p>236b6</p><section>phal chen</section><text>ste/ /a sma'i mdog du lha min gnas su'o/ /byang du ngang gis snang ba'i rin chen mdog /gling rnams gzhan du'ang rnam phye gzhan dang gzhan/ /'dzam bu'i gling du 'od 'phro an+da rnyil/ /sprin gyi mtshan nyid tshul mthun klog kyang 'gyed/ /de ni tshangs pa'i dbang sgyur gnas</text></item>
<item><p>236b7</p><section>phal chen</section><text>su tshangs dbyangs su/ /'brug sgra sgrog byed 'phrul dgar rnga yi dbyangs/ /rol mo'i sgrar yang dga' ldan gnas su ste/ /lha mo'i dbyangs su mtshe ma dag tu'o/ /sum cu gsum du mi ci'i skad du ste/ /rgyal chen gnas su dri za'i skad du'o/ /ri 'thab dbyangs</text></item>
<item><p>237a1</p><section>phal chen</section><text>su rgya mtsho kun tu ste/ /mi 'am ci'i gnas su gling bu'i sgra/ /klu yi gnas su thal mo brdabs pa'i sgra/ /gnod sbyin gnas su klu yi bu mo'i sgra/ /lha min gnas su lha rdzas rnga yi sgra/ /rgya mtsho'i shugs sgras mi yi gnas</text></item>
<item><p>237a2</p><section>phal chen</section><text>su'o/ /dbang bsgyur gnas su lha rdzas bsung zhim pa'i/ /me tog sna tshogs rgyan mang char yang 'bebs/ /zla ba bzang po'i 'od 'dra 'phrul dgar te/ /me tog man+da ra ba'i phreng char 'bebs/ /dga' ldan gnas su rin chen chen po'i char/ /rgyan gyi</text></item>
<item><p>237a3</p><section>phal chen</section><text>dam pa rin chen sna tshogs dang / /gtsug gi rin chen zla ba 'dra ba dang / /gser 'od bzang po'i char pa rab tu 'bebs/ /rgyal mtshan gdugs dang ba dan bzang po dang / /phreng ba byug pa rgyan gyi dam pa dang / /mu tig dmar po la ltar</text></item>
<item><p>237a4</p><section>phal chen</section><text>btags mdog tu/ /rol mo yid 'ong char pa mtshe mar 'bebs/ /sum cu gsum du rin chen sna tshogs te/ /tsan dan dam pa'i spos dang a ga ru/ /gur gum ge sar lha rdzas ta ma la/ /spos chu'i rgyan dang me tog 'dres par 'bebs/ /nyam du 'gyur ba'i</text></item>
<item><p>237a5</p><section>phal chen</section><text>kha zas skom gyi rnams/ /kha dog dri zhim ro dang ldan pa dang / /de min rin chen char 'bab bsam yas kyang / /rgyal chen bzhi yi gnas su klu dbang 'bebs/ /de ni rgya mtsho chen por rgyun tu yang / /char rgyun rgyun mi 'chad pa gnya' shing tsam/ /mi zad rin chen</text></item>
<item><p>237a6</p><section>phal chen</section><text>shin tu rnam rgyal ba'i/ /rin chen char ni mtha' yas rgyun tu 'bab/ /mi ci'i gnas su phreng ba sna tshogs dang / /pad+mo ut+pal dngos dang rin chen dang / /me tog par shi ma la'i phye ma spos/ /pi wang rnga dang gling bu snyan par ro/ /klu yi gnas su mu tig dmar po</text></item>
<item><p>237a7</p><section>phal chen</section><text>ste/ /gnod sbyin gnas su rin chen dang snang ba/ /lha min gnas su ral gri mde'u thung mdung / /dgra 'dul gzhu dang ste'u ka'i char 'bebs so/ /byang du de ni phreng ba rin chen dang / /me tog par shi ma li tsam pa ka'i/ /phreng ba bzang po kun ran mug ta ka/ /gling rnams</text></item>
<item><p>237b1</p><section>phal chen</section><text>gzhan du'ang char pa sna tshogs so/ /'dzam bu'i gling du chu 'dong rab gsal gyi/ /char rnams sna tshogs shin tu phra bar 'bebs/ /me tog 'bras bu sman dang spos dang shing / /lo las de bzhin 'jig rten bde 'phel byed/ /de ltar sprin rnams bsam gyis khyab dang / /</text></item>
<item><p>237b2</p><section>phal chen</section><text>glog dang 'brug dang char pa rnams byed kyang / /khyim nas mi g.yo rnam par rtog pa med/ /klu yi 'phrul yang de ltar bsam mi khyab/ /de ltar chu yi rgya mtsho gnas pa yang / /klu yi rnam 'phrul bsam yas ston byed na/ /chos kyi rgya mtshor zhugs pa'i yon tan bdag /</text></item>
<item><p>237b3</p><section>phal chen</section><text>mtha' yas rnam 'phrul mang por cir mi ston/ /dper bya de dag kun gyis mgo smos tsam/ /skyes bu de dag brjod byas yangs pa ste/ /dpa' bo de dag dpe dang rnam par bral/ /de dag de 'dra'i rnam thar dbang sgyur ro/ /mtha' yas blo gros yangs pa'i blo gros can/ /ma nor blo</text></item>
<item><p>237b4</p><section>phal chen</section><text>gros mtha' yas blo gros can/ /ye shes mchog dang khyad par blo ldan pa'i/ /rnam thar dam pa de 'dra'i tshul du bshad/ /gang gis rnam thar 'di dag thos gyur nas/ /yid ches 'dzin cing 'jig rten sgrog pa ni/ /ngo mtshar rmad kyi chos dang de ldan te/ /mi yul kun na de ni dga' ba</text></item>
<item><p>237b5</p><section>phal chen</section><text>byed/ /'di 'dra'i chos la yid ches dad byed pa/ /so so'i skye bo'i tshogs na'ang shin tu dkon/ /dge bstsags bsod nams byas pa de dag ni/ /rgyu yi stobs kyis 'di la yid ches 'gyur/ /gang rnams nyan thos theg la'ang yid ches pa'i/ /mi rnams 'jig rten kun na dkon pa ste/ /</text></item>
<item><p>237b6</p><section>phal chen</section><text>de bas rang rgyal theg la dad pa dkon/ /theg chen dad byed de bas shin tu dkon/ /theg chen 'di la zhugs pa med pa ste/ /'di 'dra'i chos la dad pa shin tu dkon/ /'dzin cing spel byed smos kyang ci dgos te/ /yang dag ma nor 'jug pa smos ci dgos/ /la la stong gsum</text></item>
<item><p>237b7</p><section>phal chen</section><text>ri dang rgya mtshor bcas/ /bskal par 'dzin cing mgo la khyer byed na'ang / /'di 'dra'i chos la dad par byed pa las/ /de 'dra dka' bar rtsi ba ma yin no/ /la las stong gsum rdul snyed sems can rnams/ /bde ba kun gyis bskal par bsnyen bkur na'ang / /</text></item>
<item><p>238a1</p><section>phal chen</section><text>'di 'dra'i chos la yid ches dad byed pa'i/ /bsod nams ci 'dra thob pa de la min/ /la la zhing bcu ri dang mtshor bcas pa/ /lag pa'i mthil gyis nam mkha'i dbyings 'dzin kyang / /'di 'dra'i chos la yid ches dad byed pa'i/ /</text></item>
<item><p>238a2</p><section>phal chen</section><text>dka' ba de 'dra de la yod pa min/ /la las zhing bcu'i rdul snyed sems can la/ /bde ba kun gyis bskal par bsnyen bkur kyang / /'di 'dra'i chos la yid ches dad byed pa'i/ /bsod nams ci 'dra de 'dra de la min/ /la las zhing bcu'i rdul snyed sangs rgyas rnams/ /</text></item>
<item><p>238a3</p><section>phal chen</section><text>bskal par bde ba kun gyis bsnyen bkur te/ /la las le'u 'di yongs su bzung byas na/ /bsod nams 'di ni de las khyad par 'phags/ /rnam thar de dag yongs su bstan pa'i tshe/ /phyogs bcu'i zhing rnams thams cad g.yos par 'gyur/ /lha dang</text></item>
<item><p>238a4</p><section>phal chen</section><text>bdud kyi gnas rnams zil gyis mnan/ /'od mang bkye bas ngan song rab tu zhi/ /phyogs bcu kun gyi mi yi seng ge rnams/ /thams cad kun gyis mngon par zhal bstan te/ /phyag tha' yas yon tan mang bdog pa/ /bzang po'i dpal gyi mgo la bzhag</text></item>
<item><p>238a5</p><section>phal chen</section><text>par gyur/ /phyag gi mthil gyis mgo la byug mdzad de/ /sangs rgyas de dag kun gyis gsung brjod pa/ /rnam thar 'di dag khyod kyis legs bshad kyis/ /legs par bstan la rjes su nged dgyes so/ /bzang po'i dpal gyi le'u zhes bya ba ste/ bcu bdun</text></item>
<item><p>238a6</p><section>phal chen</section><text>pa'o// //sangs rgyas rmad ga cad ces bya ba shin tu rgyas pa chen po'i mdo/ bam po bcu dgu pa/ de nas sangs rgyas kyi mthus shar phyogs kyi 'jig rten gyi khams thams cad dang / de bzhin du lho phyogs dang / nub phyogs dang /</text></item>
<item><p>238a7</p><section>phal chen</section><text>byang phyogs dang / byang shar gyi phyogs mtshams dang / /shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og gi phyogs dang / steng gi phyogs kyi 'jig rten gyi khams thams cad du gling bzhi pa 'di</text></item>
<item><p>238b1</p><section>phal chen</section><text>la sogs pa gling bzhi pa re re na yang / de bzhin gshegs pa de dag de bzhin du bzhugs par snang ngo / /byang chub sems dpa' de dag kyang de bzhin gshegs pa'i byin gyi rlabs kyis chos ston cing / de bzhin gshegs pa'i zhabs kyi drung na 'khod par yang so so nas shes</text></item>
<item><p>238b2</p><section>phal chen</section><text>te/ bcom ldan 'das kyis kyang rdzu 'phrul mngon par 'du mdzad pa de ma brtul bar byang chub kyi shing gi drung du ri rab kyi rtse mo'i lha'i dbang po brgya byin gyi khang pa rnam par rgyal ba ga la ba der gshegs par snang ngo / /ji ltar bcom ldan 'das gling bzhi pa 'di'i/</text></item>
<item><p>238b3</p><section>phal chen</section><text>ri rab kyi rtse mor gshegs par snang ba/ de bzhin du 'jig rten gyi khams thams cad kyi gling bzhi pa dag gi ri rab kyi rtse mor gshegs par snang ste/ byin gyi rlabs snga ma dag kyang ma nyams par snang ngo / /de nas lha'i dbang po brgya byin gyis bcom ldan 'das rnam</text></item>
<item><p>238b4</p><section>phal chen</section><text>par rgyal ba'i khang pa logs su mngon par gshegs pa rgyang ring po nas mthong nas rnam par rgyal ba'i khang pa'i nang du rings pa'i gzugs su rdzu 'phrul gyi rang bzhin seng ge'i gdan phyogs rnam par snang ba'i snying po can pog re stong phrag bcus brgyan pa/ gser gyi dra ba stong</text></item>
<item><p>238b5</p><section>phal chen</section><text>phrag bcu kun tu bres pa/ gnam yol stong phrag bcus bla rer bres pa/ gdugs stong phrag bcu shin tu bzung ba dar gyi lda ldi stong phrag bcu rab tu spyangs pa/ mu tig gi se mo do stong phrag bcu dga' dga' ltar byas pa/ gos stong phrag bcus mngon par bkab</text></item>
<item><p>238b6</p><section>phal chen</section><text>pa/ lha'i bu mo stong phrag bcus mdun du byas pa/ tshangs pa stong phrag bcus kun nas bskor ba/ 'od zer stong phrag bcus shin tu snang bar gyur pa/ bcom ldan 'das kyi gdan du bshams so/ /ji ltar gling bzhi pa 'di'i ri rab kyi rtse mor lha'i dbang po'i khang pa rnam par rgyal bar lha'i dbang</text></item>
<item><p>238b7</p><section>phal chen</section><text>po brgya byin gyis de bzhin gshegs pa'i gdan bshams pa de bzhin du/ 'jig rten gyi khams thams cad kyi ri rab kyi rtse mo dag tu 'ang lha'i dbang po brgya byin dag gis de bzhin gshegs pa'i gdan dag tshul de 'dra ba dang rgyan de 'dra bar bshams par gyur to/ /de nas lha'i dbang po</text></item>
<item><p>239a1</p><section>phal chen</section><text>brgya byin gyis bcom ldan 'das kyi gdan seng ge'i khri bcas nas/ zhe sa dang rim gro chen pos bcom ldan 'das gang na ba der thal mo sbyar te/ phyag 'tshal nas bcom ldan 'das la 'di skad ces gsol to/ /bcom ldan 'das gshegs su gsol/ /bde</text></item>
<item><p>239a2</p><section>phal chen</section><text>bar gshegs pa gshegs su gsol/ /de bzhin gshegs pa dgra bcom pa yang dag par rdzogs pa'i sangs rgyas bde bar gshegs sam zhes gsol to/ /de nas bcom ldan 'das lha'i dbang po brgya byin gyis spyan drangs nas/ rnam par rgyal ba'i khang par gshegs so/ /</text></item>
<item><p>239a3</p><section>phal chen</section><text>de ltar bcom ldan 'das gshegs pa de bzhin du/ 'jig rten gyi khams thams cad kyi lha'i khang pa dag tu'ang gshegs par snang ngo / /de nas lha'i dbang po brgya byin gyis sangs rgyas kyi mthus sum cu rtsa gsum gyi khang pa thams cad du glu dang rol mo dang / sil snyan brgya</text></item>
<item><p>239a4</p><section>phal chen</section><text>phrag mang po dag btang ste/ zhi bar byas nas yang dag par rdzogs pa'i sangs rgyas snga ma dag las dge ba'i rtsa ba bskyed pa de dag rjes su dran nas/ de'i tshe tshigs su bcad pa 'di dag smras so/ /bkra shis dam pa gang zhig gis/ /thugs rje chen po mnga' ba 'od srungs rigs</text></item>
<item><p>239a5</p><section>phal chen</section><text>skyes pa/ /rnam par rgyal bar gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /gser thub bsgribs pa med par rab tu gzigs pa de/ /rin chen sna tshogs gshegs gyur pa/ /des ni 'dir yang bkra shis legs</text></item>
<item><p>239a6</p><section>phal chen</section><text>gyur cig /bkra shis dam pa gang zhig gis/ /bsod skyabs gser gyi ri bo 'bar ba 'dra ba de/ /rtse mo mchog du gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /thams cad mnga' ba dgra bcom dri ma gsum sel ba/ /</text></item>
<item><p>239a7</p><section>phal chen</section><text>mdzod spu'i rtse mor gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /sangs rgyas gtsug tor dgongs pa zil gyis mi non pa/ /rin chen sna tshogs gshegs gyur pa/ /des ni 'dir yang bkra shis legs</text></item>
<item><p>239b1</p><section>phal chen</section><text>gyur cig /bkra shis dam pa gang zhig gis/ /rnam par gzigs pa skyes bu'i zla ba mi yi mgon/ /rin chen rgyan du gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /shin tu rgyas pa don dam mkhas shing brtan pa de/ /</text></item>
<item><p>239b2</p><section>phal chen</section><text>ma la ya'i rtse mor gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /sangs rgyas ston mchog thogs pa mi mnga' ba/ /dri med zla bar gshegs gyur pa/ /des ni 'dir yang bkra shis legs gyur cig /bkra shis</text></item>
<item><p>239b3</p><section>phal chen</section><text>dam pa gang zhig gis/ /grags pa dri ma med pa mgon po pad+mo'i bla/ /dri ma med par gshegs gyur pa/ /des ni 'dir yang bkra shis legs gyur cig /bkra shis dam pa gang zhig gis/ /mgon po mar me mdzad pa 'od snang mnga' ba de/ /'od zer dra bar gshegs</text></item>
<item><p>239b4</p><section>phal chen</section><text>gyur pa/ /des ni 'dir yang bkra shis legs gyur cig /ji ltar lha'i dbang po brgya byin gyis sangs rgyas kyi mthus yang dag par rdzogs pa'i sangs rgyas bcu'i rgyal ba gshegs pa glur blangs te tshigs su bcad pa de bzhin du 'jig rten gyi khams thams cad na yang sangs rgyas kyi</text></item>
<item><p>239b5</p><section>phal chen</section><text>mthus lha'i dbang po rnams de bzhin gshegs pa'i mtshan gzhan dang gzhan gyis/ yang dag par rdzogs pa'i sangs rgyas bcu'i rgyal ba gshegs pa dag glur len cing tshigs su bcad par gyur to/ /de nas bcom ldan 'das rnam par rgyal ba'i khang par gshegs nas skyil mo krung bcas</text></item>
<item><p>239b6</p><section>phal chen</section><text>te bzhugs so/ /bcom ldan 'das ji ltar bzhugs pa de bzhin du 'jig rten gyi khams thams cad na yang de bzhin gshegs pa dag gdan de dag la bzhugs par snang ngo / /bcom ldan 'das de ltar bzhugs ma thag tu de'i tshe sangs rgyas kyi mthus/ rnam par rgyal ba'i</text></item>
<item><p>239b7</p><section>phal chen</section><text>khang pa de yang sum cu rtsa gsum thams cad kyi khang pa dang / lha'i ris tsam du che bar snang bar gyur te/ 'di na ji lta ba ltar 'jig rten gyi khams thams cad na'ang de bzhin no/ /de bzhin gshegs pa ri rab kyi rtser gshegs pa'i le'u ste/ brgyad pa'o// //</text></item>
<item><p>240a1</p><section>phal chen</section><text>de nas sangs rgyas kyi mthus phyogs bcu nas byang chub sems dpa' bcu bcu 'ongs par gyur te/ byang chub sems dpa' de dag so so nas 'jig rten gyi khams sangs rgyas kyi zhing gi rdul shin tu phra ba snyed kyi pha rol nas 'ongs pa sha stag ste/ byang</text></item>
<item><p>240a2</p><section>phal chen</section><text>chub sems dpa' re re zhing yang byang chub sems dpa' sangs rgyas kyi zhing gi rdul shin tu phra ba snyed dang lhan cig tu phyin par gyur to/ /byang chub sems dpa' de dag thams cad kyang ming 'di zhes bya ba dag ste/ 'di ltar chos kyi blo gros dang / thams cad blo gros dang /</text></item>
<item><p>240a3</p><section>phal chen</section><text>dpal gyi blo gros dang / yon tan blo gros dang / brtson 'grus blo gros dang / dge ba'i blo gros dang / ye shes blo gros dang / bden pa'i blo gros dang / mchog gi blo gros dang / dam pa'i blo gros dag go /byang chub sems dpa' de dag thams cad kyang 'jig rten gyi</text></item>
<item><p>240a4</p><section>phal chen</section><text>khams ming 'di zhes bya ba dag nas 'ongs pa dag ste/ 'di ltar dbang po'i me tog dang / pad mo'i me tog dang / rin po che'i me tog dang / ut+pa la'i me tog dang / rdo rje'i me tog dang / spos kyi me tog dang / yid du 'ong ba'i me tog dang / 'od zer gyi me tog dang / ldum</text></item>
<item><p>240a5</p><section>phal chen</section><text>bu'i me tog dang / nam mkha'i me tog dag go /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi zham ring na tshangs par spyod pa dag ste/ 'di ltar zla ba gzhan ma yin pa dang / zla ba ma nyams pa dang / zla ba mi g.yo ba dang /</text></item>
<item><p>240a6</p><section>phal chen</section><text>zla ba mi sgul ba dang / zla ba chu'i lha dang / zla ba thogs pa med pa dang / zla ba'i 'od zer dang / zla ba rdul med pa dang / zla ba rnam par grub pa dag go /de nas byang chub sems dpa' de dag thams cad kyis bcom ldan 'das la phyag 'tshal te/ sangs rgyas kyi mthus</text></item>
<item><p>240a7</p><section>phal chen</section><text>phyogs bcur rgyas par bkang nas gang nas 'ongs pa'i phyogs su brten te/ seng ge'i khri rnam par snang ba'i snying po can dag mngon par sprul nas skyil mo krung bcas te 'khod do/ /ji ltar 'jig rten gyi khams 'di'i ri rab kyi rtse mo la byang chub sems dpa' rnams</text></item>
<item><p>240b1</p><section>phal chen</section><text>lhags pa de bzhin du 'jig rten gyi khams thams cad kyi gling bzhi pa thams cad dang lha'i dbang po'i khang pa kun na yang de bzhin te/ byang chub sems dpa' ming de skad ces bya ba sha stag go /'jig rten gyi khams kyang de skad ces bya ba nas 'ongs pa sha stag go /de bzhin</text></item>
<item><p>240b2</p><section>phal chen</section><text>gshegs pa yang mtshan de skad ces bya ba'i zham ring na tshangs par spyod pa sha stag go /de nas bcom ldan 'das kyis zhabs kyi mthe bo gnyis nas 'od zer bye ba phrag stong bkye ste/ phyogs bcu thams cad snang bar byas nas 'jig rten gyi khams thams cad kyang</text></item>
<item><p>240b3</p><section>phal chen</section><text>bstan to/ /byang chub sems dpa' de dag thams cad kyis kyang 'jig rten gyi khams de dag thams cad kyi gling bzhi pa thams cad dang / ri rab kyi rtse mo thams cad na de bzhin gshegs pa'i rnam par 'phrul pa yod pa thams cad kyang mthong bar gyur to/ /de nas byang</text></item>
<item><p>240b4</p><section>phal chen</section><text>chub sems dpa' chos kyi blo gros kyis sangs rgyas kyi mthus phyogs bcur rnam par bltas te/ de'i tshe tshigs su bcad pa 'di dag smras so/ /snang ba dri ma med la ltos/ /ri rab rtse mo thams cad la/ /mgon po dag ni rab tu snang / /rnam par rgyal ba kun</text></item>
<item><p>240b5</p><section>phal chen</section><text>na bzhugs/ /lha'i rgyal po thams cad kyis/ /spyan drangs shing ni gshegs par gyur/ /kun kyang sangs rgyas bcu dag gi /rab tu gshegs pas mngon par bstod/ /kun gyi 'khor kyang gcig pa ste/ /byang chub sems dpa' mang po lhags/ /phyogs</text></item>
<item><p>240b6</p><section>phal chen</section><text>bcu dag nas 'ongs gyur cing / /yid du 'ong ba'i stan la 'khod/ /kun gyi ming yang 'di nyid de/ /ji ltar ded la btags pa bzhin/ /'jig rten khams kyi ming dag kyang / /de skad dag nas kun kyang 'ongs/ /'jig rten khams rnams thams cad na/ /</text></item>
<item><p>240b7</p><section>phal chen</section><text>drang srong chen po'i mtshan kyang de/ /de na tshangs spyod bla med la/ /the tsom med par de dag spyod/ /kye ma rgyal sras khyed ltos shig /drang srong chen po'i byin rlabs kyis/ /'dzam bu'i gling rnams thams cad na/ /rgyal ba 'di na bzhugs snyam byed/ /bdag</text></item>
<item><p>241a1</p><section>phal chen</section><text>cag rnams ni 'di snyam du/ /ri rab rtse la bde gshegs snyam/ /'jig rten khams ni kun na yang / /sangs rgyas ngo mtshar rmad re che/ /'jig rten khams rnams thams cad na/ /byang chub mchog tu sems btang</text></item>
<item><p>241a2</p><section>phal chen</section><text>zhing / /de dag smon lam 'di btab ste/ /byang chub spyod pa rab tu spyod/ /kha dog mdog ni tshad med pas/ /gang zag mchog ni bskyod byed kyang / /chos kyi dbyings la mi chags te/ /de dag sus kyang mi shes so/ /gang gis 'jig rten mun bstsal zhing / /</text></item>
<item><p>241a3</p><section>phal chen</section><text>thams cad dus su rnam snang ba/ /de la 'dra ba gang yang med/ /de ni shes par ji ltar rung / /de nas byang chub sems dpa' thams cad blo gros kyis phyogs bcur rnam par bltas te/ de'i tshe tshigs su bcad pa 'di dag smras so/ /'dren pa rnams ni mthong nas</text></item>
<item><p>241a4</p><section>phal chen</section><text>kyang / /bskal pa mang po 'das gyur te/ /'jig rten mgon skyob de dag gis/ /chos nyid de ni shes pa min/ /mtshan ma dag la spyod pa rnams/ /gti mug dra ba 'phel bar gyur/ /sangs rgyas gang gis ma mthong ba/ /'khor ba'i btson rar mdongs pa</text></item>
<item><p>241a5</p><section>phal chen</section><text>yin/ /chos rnams 'di dag brtag byas na/ /rang bzhin shes par mi rung ste/ /skye dang shi 'phos gyur pa rnams/ /ming tsam du ni bstan pa yin/ /chos rnams gang yang 'gro ba med/ /gang yang de bzhin skye ba med/ /chos nyid 'di ni shes gyur na/ /sangs</text></item>
<item><p>241a6</p><section>phal chen</section><text>rgyas kun na rab tu snang / /gzung du med cing bltar med cing / /chos kyi rnams ni rang bzhin med/ /dngos med pa yi mtha' shes na/ /sangs rgyas rnams la tshad kyang med/ /tshad med pa yi chos rnams kyi/ /rang bzhin gang gis yongs shes pa/ /de ni ci zhig</text></item>
<item><p>241a7</p><section>phal chen</section><text>yod ces par/ /mthong bar gyur pa gang yang med/ /gang rnams mtshan ma'i rjes 'brang ba/ /de dag byis pa'i chos nyid de/ /de phyir mtshan nyid kun med pa'i/ /sangs rgyas rnams kyang mi mthong ngo / /dus gsum 'byung ba'i thub pa rnams/ /mtshan rab</text></item>
<item><p>241b1</p><section>phal chen</section><text>kun dang ldan pa ste/ /mi gnas tshul du bzhugs pa yin/ /chos kyi dbyings la g.yo ba med/ /la la dag gi chos nyid shes/ /la la dag ni chos kyang brjod/ /gang la the tsom mi mnga' ba'i/ /yang dag sangs rgyas de ring mthong / /sangs rgyas rnams kyi chos nyid</text></item>
<item><p>241b2</p><section>phal chen</section><text>'di/ /chos kyi blo gros 'di brjod do/ /de thos nas kyang bdag cag gis/ /sangs rgyas byang chub bsam yas shes/ de nas byang chub sems dpa' dpal gyi blo gros kyis sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su</text></item>
<item><p>241b3</p><section>phal chen</section><text>bcad pa 'di dag smras so/ /kye ma sangs rgyas dpal mnga' ba'i/ /ye shes shes rab shin tu che/ /de la 'jig rten shin tu rmongs/ /sangs rgyas chos ni bsam mi khyab/ /tshul bzhin ma yin 'du shes kyis/ /byis pa rnams ni sems byed pas/ /de phyir</text></item>
<item><p>241b4</p><section>phal chen</section><text>'du shes kun sbyangs pa'i/ /sangs rgyas rnams ni mi mthong ngo / /shes rab chung ba thams cad ni/ /phung po'i 'du shes rnams la gnas/ /phung po rnam par ma bsgoms pas/ /de bzhin gshegs pa mi mthong ngo / /dngos med dngos su bshad pa ni/ /bdag gi dngos</text></item>
<item><p>241b5</p><section>phal chen</section><text>shes bya ba yin/ /chos rnams thams cad shes gyis shing / /rgyal ba rnam par snang mdzad ltos/ /sngon chad phung po'i tshul bzhin du/ /ma 'ongs rnams kyang sus mthong ba/ /ma 'ongs pa yi tshul shes pas/ /sangs rgyas bsam gyis mi khyab ltos/ /ji ltar snang ba med pa yi/ /mun pa'i nang na</text></item>
<item><p>241b6</p><section>phal chen</section><text>gzugs mi snang / /de bzhin chos rnams bshad pa ni/ /mkhas kyang shes par mi rung ngo / /ji ltar dri ma ldan mig gis/ /gsal ba'i gzugs kyang mi mthong ba/ /de bzhin sems ni ma sbyangs pas/ /sangs rgyas chos ni mi mthong ngo / /ji ltar nyi ma</text></item>
<item><p>241b7</p><section>phal chen</section><text>bsgribs med pa/ /rab rib can gyi mi mthong ba/ /de bzhin phug na gnas sems kyis/ /sangs rgyas dag ni mi mthong ngo / /de bas mig ni rnam par sbyongs/ /gzugs kyi 'du shes rnam par bsgoms/ /chos rnams mthong ba med pa yis/ /'od mdzad</text></item>
<item><p>242a1</p><section>phal chen</section><text>rab tu mthong ma yin/ /ji ltar sngon blos kun bshad cing / /bdag gis ji ltar thos pa bzhin/ /sangs rgyas byang chub mi bsnyengs pa/ /rnam par snang mdzad rab tu mthong / /de nas byang chub sems dpa' yon tan blo gros kyis sangs rgyas</text></item>
<item><p>242a2</p><section>phal chen</section><text>kyi mthus phyogs bcur rnam par bltas te/ de'i tshe tshigs su bcad pa 'di dag smras so/ /gnas med pa yi chos rnams la/ /gnas ni yongs su brtags pas na/ /de phyir srid pa'i btson ra na/ /byis pa rnams ni rab tu 'khor/ /brjod pas brjod du mi</text></item>
<item><p>242a3</p><section>phal chen</section><text>rung chos/ /blo zhan rnams kyis rnam par brtags/ /des ni yongs su bsgribs byas pas/ /bdag gi sems kyang rab rmongs byas/ /shes rab chung la lam nor cing / /bdag gi sems la mi mkhas pa/ /phyin ci log gi blo dag gis/ /mi bzad lus ni</text></item>
<item><p>242a4</p><section>phal chen</section><text>'phel bar byed/ /gang gis stong pa ma mthong ba/ /de dag 'khor zhing nyam yang nga / /chos mig bsam gyis mi khyab pa'i/ /mig kyang de la yod pa min/ /de bas mig ni sbyang bar gyis/ /bsam pa rnams kyang rnam par sems/ /gang phyir bdag cag</text></item>
<item><p>242a5</p><section>phal chen</section><text>sngon cad du/ /bde gshegs ma mthong chud kyang zos/ /yang dag sangs rgyas mthong de 'ang / /gang gi sems la chags med pa/ /des ni sangs rgyas cis byung ba'i/ /chos rnams de dag rab tu mthong / /gang gis shes rab che mnga' ba/ /chos su bde gshegs</text></item>
<item><p>242a6</p><section>phal chen</section><text>mthong ba rnams/ /de dag 'jig rten mig can te/ /gang gis mthong ba mthong zhes bya/ /lhag mthong med par mthong ba ni/ /chos rnams ngan par mthong ba ste/ /lhag mthong gis ni mthong gyur na/ /thams cad mthong ba med pa yin/ /kye ma chos kyi</text></item>
<item><p>242a7</p><section>phal chen</section><text>chos nyid ni/ /yang dag sangs rgyas rnams kyis bshad/ /de ni rang bzhin thams cad du/ /shi ba med cing 'tsho ba med/ /sangs rgyas byang chub ci 'dra ba/ /dpal gyi blos ni sngon bstan te/ /de las bdag gis thos nas kyang / /sangs rgyas chos nyid shes ma gyur/ /</text></item>
<item><p>242b1</p><section>phal chen</section><text>de nas byang chub sems dpa' brtson 'grus blo gros kyis phyogs bcur rnam par bltas te/ de'i tshe tshigs su bcad pa 'di dag smras so/ /rnam par rtog pa spyod pa yi/ /mig ni shin tu 'khrul ba yin/ /'khrul par mthong ba log pa ste/ /sangs rgyas la ni log</text></item>
<item><p>242b2</p><section>phal chen</section><text>mi mnga'/ /gang gis log par shes gyur te/ /yang dag ji bzhin ma nor la/ /yang dag ma yin bden shes na/ /sangs rgyas dri med mthong ba yin/ /mthong ba dag gis dri mar 'gyur/ /rnam par mthong na de med de/ /sangs rgyas rnams ni mthong dang bral/ /de</text></item>
<item><p>242b3</p><section>phal chen</section><text>bas rnam par gzigs shes bya/ /de ni 'jig rten spyod pa ste/ /'jig rten de yang rnam par brtags/ /'jig rten 'jig pa shes gyur na/ /snang ba dag ni skye bar 'gyur/ /'jig rten rnams kyi snang ba ni/ /'jig rten mtshan nyid snang ba ste/ /yang dag ji bzhin bsam</text></item>
<item><p>242b4</p><section>phal chen</section><text>byas shing / /de ltar mthong ba mthong ba'o/ /de ltar mthong ba nyon mongs med/ /dbang du gyur cing zag pa med/ /gang gis tha dad med mthong ba/ /dngos por brtags pa ma yin no/ /rtog dang rnam par rtog pa ni/ /sangs rgyas chos rnams brjod pa ste/ /de dag yod pa ma yin</text></item>
<item><p>242b5</p><section>phal chen</section><text>pas/ /rang bzhin de phyir sbyangs pa yin/ /de dag rang bzhin rnam par dag /nam mkha' bzhin du mtshan nyid med/ /de dag la ni ston pa med/ /mkhas pa rnams kyis de ltar ltos/ /chos rnams la ni mos de/ /chos kyi 'du shes rnam bsgoms shing / /</text></item>
<item><p>242b6</p><section>phal chen</section><text>shes pa de yang ma bsgoms pa/ /des ni thub chen mthong ba yin/ /ji ltar yon tan blos brjod pa/ /de ltar yang dag sangs rgyas mthong / /de mthong bas na 'du byed kun/ /rang bzhin gyis ni rnam par zhi/ /de nas byang chub sems dpa' dge ba'i blo gros kyis</text></item>
<item><p>242b7</p><section>phal chen</section><text>sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /kye ma sangs rgyas dpal chen rnams/ /de bzhin gshegs pa tshad med do/ /rnam grol thugs ni sdig mi mnga'/ /'jig rten mthar phyin brgal ba'o/ /</text></item>
<item><p>243a1</p><section>phal chen</section><text>yang dag ji bzhin ma nor bar/ /bskal pa rnams ni tshad med pas/ /ji ltar mkhas pas mthong ba bzhin/ /'jig rten sgron mas rab tu gzigs/ /'du byed thams cad skad cig ma/ /so so'i skye bo de dag 'gengs/ /nam mkha'i khams ni</text></item>
<item><p>243a2</p><section>phal chen</section><text>gzung byas shing / /de dag de phyir khom pa med/ /khom pa med ces bya ba ni/ /ci yang brjod pa med pa ste/ /khom pa med pa'i rang bzhin gyis/ /khom pa bsam gyis khyab thob/ /gang la dngos po med pa yi/ /mi zad khom pa med par bshad/ /yod pa'i rang bzhin shes gyur na/ /</text></item>
<item><p>243a3</p><section>phal chen</section><text>des ni grags chen mthong ba yin/ /mthong ba med pa mthong zhes bya/ /yod pa med pa'ang yod ces bya/ /mthong ba dag gam yod pa ni/ /ma bsgoms na ni rnam par bsgoms/ /ji ltar lta ba sus mthong ba/ /de dag gis ni lta ba bshig /gang las sangs rgyas smos pa yi/ /de dag chos</text></item>
<item><p>243a4</p><section>phal chen</section><text>rnams zhig pa med/ /ji ltar thub pas bstan pa bzhin/ /sangs rgyas yongs su sus mthong ba/ /de ni 'jig rten snang bar byed/ /rgyal ba rnam par snang mdzad bzhin/ /chos rnams kyi ni snang ba gcig /de bzhin gshegs pas rab tu bstan/ /des ni brtson blo brtan pa de/ /</text></item>
<item><p>243a5</p><section>phal chen</section><text>chos mang bye ba rab tu ston/ /yod dang med pa shes bya ste/ /gang gis 'du shes rnam bsgoms pa/ /des ni sangs rgyas mthong ba ste/ /yang dag mtha' la rab tu gnas/ /de nas byang chub sems dpa' ye shes blo gros kyis sangs rgyas kyi mthus phyogs bcur rnam par</text></item>
<item><p>243a6</p><section>phal chen</section><text>bltas te/ de'i tshe tshigs su bcad pa 'di dag smras so/ /rgyal ba'i bstan pa 'di thos pas/ /snang ba bdag cag shes par gyur/ /phyogs bcu kun tu snang ba yi/ /yang dag sangs rgyas des kyang mthong / /sems can rang bzhin yod gyur pa/ /de ni sems can g.yang sa</text></item>
<item><p>243a7</p><section>phal chen</section><text>ste/ /'di la ci yang yod pa min/ /tshig gi lam rnams bsdus pa'o/ /byis pa 'dzin dang bcas pa rnams/ /bdag lus yang dag 'dzin pa la/ /sangs rgyas snang bar mi 'gyur te/ /de bzhin gshegs pa gzung ba med/ /yang dag sangs rgyas ma mthong zhing / /gang rnams mig</text></item>
<item><p>243b1</p><section>phal chen</section><text>yod ma yin pa/ /de dag bskal ba grangs med du/ /srid pa'i gang chen mtsho na 'khor/ /nyon mongs can ni 'khor bar bshad/ /nyon mongs med pa mya ngan 'das/ /mya ngan 'das dang 'khor ba yang / /rang bzhin rnyed par mi rung ngo / /'khor zhes bya ba brda yin te/ /mya ngan 'das</text></item>
<item><p>243b2</p><section>phal chen</section><text>pa brjod pa yin/ /'phags pa'i chos rnams ma skyes pa/ /bla ma dag ni mi shes so/ /'di ni sangs rgyas rgyal ba 'di/ /'di yin 'di 'dra'i 'du shes can/ /de dag sangs rgyas mi mthong ste/ /tshul bzhin ma yin phyin ci log /zhi ba'i rang bzhin ji lta bar/ /gang gis zhi ba</text></item>
<item><p>243b3</p><section>phal chen</section><text>shes gyur pa/ /des ni tshig gi lam 'das pa'i/ /yang dag sangs rgyas rab tu mthong / /chos rnams kun gyi spyod pa yin/ /rab tu brjod pa bstan pa med/ /'on kyang mnyam pa nyid du lta/ /rgyal ba chos rnams kun dang mnyam/ /yang dag sangs rgyas mtha' dbus med/ /</text></item>
<item><p>243b4</p><section>phal chen</section><text>thog ma dag dang tha mar yang / /'gal med rtsa ba med pas na/ /de ni sangs rgyas de phyir brjod/ /de nas byang chub sems dpa' bden pa'i blo gros kyis sangs rgyas kyi byin gyi brlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sangs</text></item>
<item><p>243b5</p><section>phal chen</section><text>rgyas rnams ni mnyam pa'i phyir/ /bskal pa bsam gyis khyab par/ /sems can dmyal bar gnas kyang bla/ /de ni bde ba bsam mi khyab/ /ci phyir zhe na bskal pa rnams/ /grangs med sdug bsngal sngan cad byung / /'on kyang bde gshegs ma thos pas/ /bdag cag</text></item>
<item><p>243b6</p><section>phal chen</section><text>'khor las ma grol lo/ /de bzhin ma nor chos kyi rnams/ /yang dag nyid du rtogs gyur te/ /gang la 'grogs pa med pa rnams/ /de dag byang chub bla na med/ /sangs rgyas rnams dang mngon sum pa/ /sngon cad ma byung 'byung mi 'gyur/ /gang phyir sangs rgyas brjod pa'i chos/ /</text></item>
<item><p>243b7</p><section>phal chen</section><text>de dag mtshan nyid med pa'o/ /chos rnams blta dka' ji bzhin du/ /gang zhig de ltar rtogs pa ni/ /de dag sangs rgyas kun gzigs pa/ /yang dag blta bas shin tu mthong / /yang dag la ni yang dag gzigs/ /yang dag min par yang dag min/ /</text></item>
<item><p>244a1</p><section>phal chen</section><text>'di yi mtha' ni ston pas na/ /sangs rgyas sangs rgyas zhes kyang bya/ /khong du ma chud chos bstan te/ /sangs rgyas chos rnams rab tu brjod/ /'di ni sangs rgyas bsgom pa ste/ /gcig tu dmigs pa ma yin no/ /de ltar mang dang gcig gnas pa/ /mang po</text></item>
<item><p>244a2</p><section>phal chen</section><text>dag tu rnam par shes/ /gnas pa med pa'i chos rnams kyis/ /bstsags pa dag kyang rab tu byas/ /byas pa med cing byed pa med/ /las kyi 'du shes rnam bsgoms shing / /las 'di ci bzhin shes byas na/ /rnam par dag kyang mi dmigs so/ /gang la sangs rgyas bzhugs pa yi/ /nges pa'i</text></item>
<item><p>244a3</p><section>phal chen</section><text>gnas ni dmigs med pas/ /gnas pa med pa'i chos rnams kyis/ /sangs rgyas g.yo ba gang yang med/ /de nas byang chub sems dpa' mchog gi blo gros kyis sangs rgyas kyi byin gyi rlabs kyis phyogs bcur rnam par bltas te de'i tshe tshigs su bcad pa 'di dag smras so/ /sems can</text></item>
<item><p>244a4</p><section>phal chen</section><text>chen po bla na med/ /sems can 'du shes rnam par bsgoms/ /'jug par bya ba gang yang med/ /de bas bla na med ces bya/ /gang la phra ba yod min pa/ /de la sbom pa'ang yod pa min/ /de ni sangs rgyas rnams kyis brnyes/ /rnam par mi rtog 'dus ma byas/ /gang zhig sangs rgyas spyod yul ba/ /de la</text></item>
<item><p>244a5</p><section>phal chen</section><text>bgrang ba yod pa min/ /yang dag sangs rgyas bgrang dang bral/ /de ni sangs rgyas chos nyid do/ /mun pa rnams ni rnam bsal cing / /de bzhin gshegs pa rnam par snang / /de la snang ba gang yang med/ /mi snang ba yang ci yang med/ /thams cad chos la kun nas dga'/ /skyes pa med cing gnas pa med/ /'dod chags med cing rten pa med/ /chos</text></item>
<item><p>244a6</p><section>phal chen</section><text>nyid de yang sbed pa med/ /gang la gnyis su bgrang med cing / /gcig kyang yod pa ma yin pas/ /ji bzhin rab tu gnas pa yi/ /shes rab chen pos legs par mthong / /mi gnyis pa la gnyis pa med/ /gnyis pa med pa stong pa ste/ /stong pa de yang khams gsum kun/ /de ni sangs rgyas</text></item>
<item><p>244a7</p><section>phal chen</section><text>mthong ba'o/ /byis pas byang chub mi shes kyang / /de dag de la rab tu gnas/ /gnas pa med pa'i chos rnams kyis/ /rang gi lus ni rjes su blta/ /lus med pa ni lus su bshad/ /'byung ba med cing bstan du med/ /'jig tshogs mang po bltar med pa/ /sangs rgyas sku ni bla na med/ /sangs</text></item>
<item><p>244b1</p><section>phal chen</section><text>rgyas chos kyi rang bzhin nyid/ /de skad bden pa'i blos smras te/ /de thos pas ni mig kyang sbyangs/ /shin tu 'od kyang dang zhing snang / /de nas byang chub sems dpa' dam pa'i blo gros kyis sangs rgyas kyi byin gyi rlabs kyis phyogs bcur rnam par bltas te de'i tshe tshigs su bcad pa 'di dag smras so/ /drin gzo</text></item>
<item><p>244b2</p><section>phal chen</section><text>med pa'i sems can phyir/ /skyes bu drang srong mchog gi rnams/ /dpa' chen sems can gtso bo dang / /'od mdzad pa ni rab tu byung / /thugs rje chen po bskyed mdzad de/ /sems can khams la rnam gzigs kyang / /srid pas bcings pa'i sdug bsngal ba'i/ /sems can rnams ni de</text></item>
<item><p>244b3</p><section>phal chen</section><text>nas gzigs/ /'jig rten lha dang bcas pa na/ /yang dag sangs rgyas dpal mnga' ba/ /sems can gtso bo ma gtogs par/ /skyob pa gzhan ni gang yang med/ /gal te sangs rgyas ma skyes la/ /byang chub sems dpa' 'di 'dra dag /med na 'jig rten khams kun na/ /sems can bde ba</text></item>
<item><p>244b4</p><section>phal chen</section><text>gcig mi 'byung / /sems can gtso bo 'dren mdzad pa/ /de bzhin gshegs pa skyes pa dang / /byang chub sems dpa' 'di 'dra dag /'byung ba 'jig rten bde ba'i rgyu/ /gang gis de bzhin gshegs mthong ba/ /de dag 'thob pa legs par 'thob/ /gang gis thos shing dad 'gyur ba/ /</text></item>
<item><p>244b5</p><section>phal chen</section><text>de yang 'jig rten mchod rten no/ /gang gis sangs rgyas mthong gyur pa/ /bdag cag rnams kyis 'thob legs thob/ /'di 'dra ba yi tshul thos pas/ /kun kyang yang dag sangs rgyas 'gyur/ /'das pa'i dus na'ang dpal 'di yod/ /byang chub sems dpa' thams</text></item>
<item><p>244b6</p><section>phal chen</section><text>cad kyis/ /shes rab mig ni rnam sbyangs pas/ /spyod yul 'di dag mthong bar 'gyur/ /rnam par snang mdzad thub mthong nas/ /da dung phyir zhing dad pa skye/ /de yi ye shes mtha' yas pas/ /da dung brjod du yod pa min/ /gang zhig mchog gi blos smras pa/ /rgyal sras gzhan gyis</text></item>
<item><p>244b7</p><section>phal chen</section><text>bshad pa rnams/ /de dag da rung bdag gis kyang / /bskal pa bsam yas bshad par bya/ /ri rab kyi rtse mor de bzhin gshegs pa'i rnam par 'phrul pa dang / byang chub sems dpa'i tshogs kyi tshigs su bcad pa'i le'u ste/ bcu dgu pa'o// //</text></item>
<item><p>245a1</p><section>phal chen</section><text>sangs rgyas rmad ga cad ces bya ba shin tu rgyas pa chen po'i mdo/ /bam po nyi shu pa/ /de nas byang chub sems dpa' chos kyi blo gros de'i tshe/ sangs rgyas kyi byin gyi brlabs kyis/ sbyong ba mtha' yas pa zhes bya ba'i ting nge</text></item>
<item><p>245a2</p><section>phal chen</section><text>'dzin la mnyam par gzhag go/ /de ltar byang chub sems dpa' chos kyi blo gros kyis/ byang chub sems dpa'i ting nge 'dzin sbyong ba mtha' yas pa zhes bya ba de la mnyam par bzhag ma thag tu/ de'i mod la phyogs bcu'i phyogs re re'i 'jig rten gyi khams</text></item>
<item><p>245a3</p><section>phal chen</section><text>sangs rgyas kyi zhing gi rdul shin tu phra ba snyed kyi pha rol nas/ sangs rgyas bcom ldan 'das sangs rgyas kyi zhing bcu'i rdul shin tu phra ba snyed kun kyang chos kyi blo gros zhes bya bar mtshan mthun pa sha stag gis zhal mngon par bstan pa mthong bar gyur te/ sangs rgyas bcom</text></item>
<item><p>245a4</p><section>phal chen</section><text>ldan 'das de dag gis 'di skad ces kyang bka' stsal to/ /chos kyi blo gros khyod de ltar byang chub sems dpa'i ting nge 'dzin sbyong ba mtha' yas pa la mnyam par gzhog pa legs so/ /legs so/ /de bas na rigs kyi bu khyod la phyogs bcu nas de bzhin gshegs</text></item>
<item><p>245a5</p><section>phal chen</section><text>pa sangs rgyas kyi zhing bcu'i rdul shin tu phra ba snyed kun kyang mtshan mthun pa sha stag gis bcom ldan 'das de bzhin gshegs pa rnam par snang mdzad kyi sngon gyi smon lam dang / khyod bdag gi dge ba'i rtsa bas nye bar brten pas 'di lta ste/ chos thams cad bstan par bya ba</text></item>
<item><p>245a6</p><section>phal chen</section><text>dang / sangs rgyas kyi ye shes rnam par 'phel bar bya ba dang / chos kyi dbyings su chud par bya ba dang / sems can gyi khams rnam par bsgom pa dang / chags pa pa nyid du chud par bya ba dang / bsgribs pa med pa'i spyod yul thob par bya ba dang / kun nas sbyor</text></item>
<item><p>245a7</p><section>phal chen</section><text>ba thob par bya ba dang / thams cad mkhyen pa nyid yongs su gzung bar bya ba dang / chos thams cad khong du chud par bya ba dang / dbang po thams cad yongs su shes par bya ba dang / chos bstan pa thams cad yongs su gzung ba dang / 'di lta ste/ byang chub</text></item>
<item><p>245b1</p><section>phal chen</section><text>sems dpa'i rnam par dgod pa bcu la rtsom par bya ba'i phyir byin gyis brlabs pa mdzad kyis/ rigs kyi bu khyod kyis sangs rgyas kyi mthu dang / sangs rgyas kyi byin gyi rlabs kyis chos bstan pa 'di la spobs pa bskyed cig /de nas sangs rgyas bcom ldan 'das de dag</text></item>
<item><p>245b2</p><section>phal chen</section><text>gis byang chub sems dpa' chos kyi blo gros la chags pa pa nye bar bsgrub pa mdzad do/ /thogs pa pa nye bar bsgrub pa mdzad do/ /mchod pa pa nye bar bsgrub pa mdzad do/ /rmongs pa pa nye bar bsgrub pa mdzad do/ /tha dad pa pa nye bar bsgrub pa mdzad</text></item>
<item><p>245b3</p><section>phal chen</section><text>do/ /kha na ma tho ba pa nye bar bsgrub pa mdzad do/ /dpag tu pa nye bar bsgrub pa mdzad do/ /zhum pa pa nye bar bsgrub pa mdzad do/ /'phrogs pa pa nye bar bsgrub pa mdzad do/ /de ci'i phyir zhe na/ ting nge 'dzin 'di nyid kyi chos nyid thob pa'i phyir ro/ /</text></item>
<item><p>245b4</p><section>phal chen</section><text>de nas sangs rgyas bcom ldan 'das de dag gis/ byang chub sems dpa' chos kyi blo gros kyi spyi bo la phyag g.yas pas byug pa mdzad de/ de ltar sangs rgyas bcom ldan 'das de dag gi phyag gis reg ma thag tu byang chub sems dpa' chos kyi blo gros ting nge 'dzin de las</text></item>
<item><p>245b5</p><section>phal chen</section><text>langs te/ byang chub sems dpa' de dag la smras pa/ kye rgyal ba'i sras dag byang chub sems dpa'i rigs shes bya ba 'di ni chos kyi dbyings kyis klas pa/ nam mkha'i mthasagatugs pas shin tu yangs pa ste/ de la gnas pa'i byang chub sems dpa' rnams ni 'das pa'i</text></item>
<item><p>245b6</p><section>phal chen</section><text>sangs rgyas bcom ldan 'das rnams kyi rigs su skye ba yin/ ma byon pa'i sangs rgyas bcom ldan 'das rnams kyi rigs su skye ba yin/ da ltar byung ba'i sangs rgyas bcom ldan 'das rnams kyi rigs su skye ba yin/ kye rgyal ba'i sras dag byang chub sems dpa' brtson</text></item>
<item><p>245b7</p><section>phal chen</section><text>par byed pa gang las bsams te/ de skad du smras pa de dag gang zhe na/ kye rgyal ba'i sras dag bcu po 'di dag ni byang chub sems dpa' rnam par dgod pa ste/ 'das pa dang ma byon pa dang / da ltar byung ba'i sangs rgyas bcom ldan 'das rnams kyis gsungs pa dang /</text></item>
<item><p>246a1</p><section>phal chen</section><text>gsung ba dang / gsung bar 'gyur ba dag go/ bcu gang zhe na/ 'di lta ste/ sems dang po bskyed pa'i byang chub sems dpa' rnam par dgod pa dang / las dang po pa'i byang chub sems dpa' rnam par dgod pa dang / rnal 'byor la spyod pa'i byang</text></item>
<item><p>246a2</p><section>phal chen</section><text>chub sems dpa' rnam par dgod pa dang / tshe ra skyes pa'i byang chub sems dpa' rnam par dgod pa dang / sbyor ba phun sum tshogs pa'i byang chub sems dpa' rnam par dgod pa dang / bsam pa phun sum tshogs pa'i byang chub sems dpa' rnam par dgod pa dang /</text></item>
<item><p>246a3</p><section>phal chen</section><text>phyir ldog pa'i byang chub sems dpa' rnam par dgod pa dang / gzhon nur gyur pa'i byang chub sems dpa' rnam par dgod pa dang / rgyal tshab kyi byang chub sems dpa' rnam par dgod pa dang / dbang bskur ba'i byang chub sems dpa' rnam par dgod pa'o/ /kye</text></item>
<item><p>246a4</p><section>phal chen</section><text>rgyal ba'i sras dag bcu po de dag ni byang chub sems dpa' rnam par dgod pa ste/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyis gsungs pa dang / gsung ba dang / gsung bar 'gyur ba dag go/ /kye rgyal ba'i sras</text></item>
<item><p>246a5</p><section>phal chen</section><text>dag de la sems dang po bskyed pa'i byang chub sems dpa' gang zhe na/ kye rgyal ba'i sras dag 'di la byang chub sems dpa' sangs rgyas bcom ldan 'das rnams mthong nas/ mdzes pa dang bzang ba dang / tu 'ong ba dang / kha dog rgyas pa dang / thub par dka'</text></item>
<item><p>246a6</p><section>phal chen</section><text>ba dang / mthu che bar mthong ba dang / rdzu 'phrul gyi rnam par 'phrul pa dang / yongs su bstan pa'i rnam par 'phrul pa dang / rjes su bstan pa'i rnam par 'phrul pa mthong ba'am/ sems can sdug bsngal ba mthong ba'am/ de bzhin gshegs pa dgra bcom pa yang</text></item>
<item><p>246a7</p><section>phal chen</section><text>dag par rdzogs pa'i sangs rgyas kyi de bzhin gshegs pa'i chos rgya chen po thos par gyur nas/ thams cad mkhyen pa nyid du smon cing snga phyi par byang chub tu sems bskyed de/ sems bskyed pa dang po des ni thub par dka' ba'i gnas bcu yongs su bzung bar 'gyur</text></item>
<item><p>246b1</p><section>phal chen</section><text>te/ bcu gang zhe na/ 'di ltar gnas dang gnas ma yin pa shes pa dang / las kyi rnam par smyin pa shes pa dang / kun nas nyon mongs pa dang rnam par byang ba shes pa dang / dbang po dang brtson 'grus rnam pa tha dad pa yongs su rdzogs pa mchog dang tha ma shes pa dang /</text></item>
<item><p>246b2</p><section>phal chen</section><text>mos pa tha dad pa dang / mos pa du ma shes pa dang / khams tha dad pa dang khams du ma shes pa dang / thams cad du 'gro ba'i lam shes pa dang / bsam gtan dang / rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang /</text></item>
<item><p>246b3</p><section>phal chen</section><text>rnam par byang ba dang / rjes su bsgribs pa med pa shes pa dang / chags pa pa'i lha'i shes pa dang / dus gsum mnyam pa nyid du zag pa pa shes pa'o/ /thub par dka' ba'i gnas bcu po de dag yongs su zin par gyur te/ de ni sems dang po bskyed pa'i byang</text></item>
<item><p>246b4</p><section>phal chen</section><text>chub sems dpa'o/ /kye rgyal ba'i sras dag /de ltar byang chub sems dpa' sems dang po bskyed pa de ni sangs rgyas mchod pa la sbyar bar bya ste/ byang chub sems dpa' bsten par bde ba yang de la brjod par bya'o/ /'jig rten gyi nang na gtso bor gyur pa yang de la</text></item>
<item><p>246b5</p><section>phal chen</section><text>brjod par bya'o/ /phul du phyin pa yang de la brjod par bya'o/ /zil gyis non pa'i gnas kyang de la brjod par bya'o/ /sangs rgyas kyi bdag nyid che ba'ang de la bstan par bya'o/ /sangs rgyas tshad med pa dang 'phrad par 'gyur ba yang de la bstan par bya'o/ /rab tu</text></item>
<item><p>246b6</p><section>phal chen</section><text>zhi ba'i ting nge 'dzin gyi sbyor ba yang de la brjod par bya'o/ /'khor ba'i 'khor lo las ldog par 'gyur ba yang de la brjod par bya'o/ /sems can sdug bsngal ba yongs su bskyab pa yang de la brjod par bya'o/ /de ci'i phyir zhe na/ sangs rgyas kyi chos thams cad la de</text></item>
<item><p>246b7</p><section>phal chen</section><text>bas kyang shas cher sems skye bar bya ba dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog par mi 'gyur bar bya ba'i phyir te/ kye rgyal ba'i sras dag 'di ni sems dang po bskyed pa'i byang chub sems dpa' rnam par</text></item>
<item><p>247a1</p><section>phal chen</section><text>dgod pa'o/ /kye rgyal ba'i sras dag de la las dang po pa'i byang chub sems dpa' rnam par dgod pa gang zhe na/ kye rgyal ba'i sras dag 'di la byang chub sems dpa' thog ma nyid du sems can thams cad la rnam pa bcur sems nye bar gzhog ste/ bcu</text></item>
<item><p>247a2</p><section>phal chen</section><text>gang zhe na/ 'di lta ste/ phan pa'i sems nye bar gzhog go /snying brtse ba'i sems dang / bde ba'i sems dang / gnas pa'i sems dang / byams pa'i sems dang / phan 'dogs pa'i sems dang / yongs su bsrung ba'i sems dang / mnyam pa'i sems dang /</text></item>
<item><p>247a3</p><section>phal chen</section><text>slob dpon gyi sems dang / ston pa'i sems nye bar gzhog go /rnam pa bcu po de dag gis sems can thams cad la sems nye bar gzhog ste/ kye rgyal ba'i sras dag 'di ni las dang po pa'i byang chub sems dpa'o/ /kye rgyal ba'i sras dag de la byang chub sems dpa'</text></item>
<item><p>247a4</p><section>phal chen</section><text>las dang po pa de ni thog ma nyid du kha ton la yongs su bskul bar bya'o/ /mang du thos nas dben par gnas pa la yongs su bskul bar bya'o/ /rab tu dben par gyur nas dge ba'i bshes su 'gyur bar yongs su bskul bar bya'o/ /dge ba'i bshes su gyur nas</text></item>
<item><p>247a5</p><section>phal chen</section><text>da lo bde ba la yongs su bskul bar bya'o/ da lo bde bar gyur nas dus shes la yongs su bskul bar bya'o/ /dus shes nas mi 'jigs pa la yongs su bskul bar bya'o/ /mi 'jigs par gyur nas don shes pa la yongs su bskul bar bya'o/ /don shes</text></item>
<item><p>247a6</p><section>phal chen</section><text>nas chos kyi rjes su 'brang ba la yongs su bskul bar bya'o/ /chos kyi rjes su 'gro bar gyur nas rmongs pa med pa la yongs su bskul bar bya'o/ /rmongs pa med par gyur nas rnam par dgod pa la yongs su bskul bar bya'o/ /de ci'i phyir zhe na/ sems can</text></item>
<item><p>247a7</p><section>phal chen</section><text>thams cad la de bas kyang shas cher snying rje chen po mngon du gzhog par bya ba dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog par 'gyur bar bya ba'i phyir te/ kye rgyal ba'i sras dag 'di ni las dang po pa'i byang chub</text></item>
<item><p>247b1</p><section>phal chen</section><text>sems dpa' rnam par dgod pa'o/ /kye rgyal ba'i sras dag de la rnal 'byor la spyod pa'i byang chub sems dpa' rnam par dgod pa gang zhe na/ kye rgyal ba'i sras dag 'di la byang chub sems dpa' pa'i rnam pa bcus chos thams cad la brtson par byed de/ bcu gang zhe na/</text></item>
<item><p>247b2</p><section>phal chen</section><text>'di ltar chos thams cad mi rtag pa dang / chos thams cad sdug bsngal ba dang / chos thams cad stong pa nyid dang / chos thams cad bdag pa dang / chos thams cad byed pa pa dang / chos thams cad myong ba pa dang / chos thams cad brda pa</text></item>
<item><p>247b3</p><section>phal chen</section><text>dang / chos thams cad gnas pa dang / chos thams cad rnam par rtog pa pa dang / chos thams cad ched du byed pa pa ste/ pa'i rnam pa bcu po de dag gis chos kyi rjes su 'brang ba'i tshul du brtson par mdzad de/ kye rgyal ba'i sras dag /'di ni rnal</text></item>
<item><p>247b4</p><section>phal chen</section><text>'byor la spyod pa'i byang chub sems dpa'o/ /kye rgyal ba'i sras dag /de ltar rnal 'byor la spyod pa'i byang chub sems dpa' de ni sems can gyi khams brtag pa la yongs su bskul bar bya'o/ /chos kyi khams brtag pa la yongs su bskul bar bya'o/ /'jig</text></item>
<item><p>247b5</p><section>phal chen</section><text>rten gyi khams brtag pa la yongs su bskul bar bya'o/ /sa'i khams brtag pa la yongs su bskul bar bya'o/ /chu'i khams brtag pa la yongs su bskul bar bya'o/ /khams brtag pa la yongs su bskul bar bya'o/ /rlung gi khams brtag pa la</text></item>
<item><p>247b6</p><section>phal chen</section><text>yongs su bskul bar bya'o/ /'dod pa'i khams brtag pa la yongs su bskul bar bya'o/ /gzugs kyi khams brtag pa la yongs su bskul bar bya'o/ /gzugs pa'i khams brtag pa la yongs su bskul bar bya'o/ /de ci'i phyir zhe na/ de bas</text></item>
<item><p>247b7</p><section>phal chen</section><text>kyang chos la snang ba 'byung ba dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog par mi 'gyur ba'i phyir te/ kye rgyal ba'i sras dag 'di ni rnal 'byor la spyod pa'i byang chub sems dpa' rnam par dgod pa'o/ /</text></item>
<item><p>248a1</p><section>phal chen</section><text>kye rgyal ba'i sras dag de la cher skyes pa'i byang chub sems dpa' gang zhe na/ kye rgyal ba'i sras dag 'di la byang chub sems dpa' 'phags pa'i gsung rab la yongs su smyin pa bcus skyes pa yin te/ bcu gang zhe na/ 'di ltar phyir mi ldog pa dang /</text></item>
<item><p>248a2</p><section>phal chen</section><text>sangs rgyas la shes pas mos pa'i mthar phyin pa dang / chos nges par rtogs pa dang / sems can rnam par bsgoms pa dang / zhing rnam par bsgoms pa dang / 'jig rten gyi khams rnam par bsgoms pa dang / las rnam par bsgoms pa dang / rnam par smyin pa</text></item>
<item><p>248a3</p><section>phal chen</section><text>rnam par bsgoms pa dang / 'khor ba rnam par bsgoms pa dang / mya ngan las 'das pa rnam par bsgoms pa ste/ yongs su smyin pa bcu po 'di dag gis 'phags pa'i gsung rab las skyes pa yin te/ kye rgyal ba'i sras dag 'di ni tsher skyes pa'i byang chub sems dpa'o/ /</text></item>
<item><p>248a4</p><section>phal chen</section><text>de ltar tsher skyes pa'i byang chub sems dpa' de ni 'das pa'i sangs rgyas rnams kyi chos rnam par bsgom pa la yongs su bskul bar bya'o/ /ma byon pa'i sangs rgyas kyi chos rnam par bsgom pa la yongs su bskul bar bya'o/ /da ltar byung ba'i sangs rgyas kyi chos rnam par bsgom</text></item>
<item><p>248a5</p><section>phal chen</section><text>pa la yongs su bskul bar bya'o/ /'das pa'i sangs rgyas kyi chos yang dag par bsgrub pa rnam par bsgom pa la yongs su bskul bar bya'o/ /ma byon pa'i sangs rgyas kyi chos yang dag par bsgrub par bya ba rnam par bsgom pa la yongs su bskul bar bya'o/ /da ltar</text></item>
<item><p>248a6</p><section>phal chen</section><text>byung ba'i sangs rgyas kyi chos yang dag par bsgrub pa rnam par bsgom pa la yongs su bskul bar bya'o/ /'das pa'i sangs rgyas kyi chos yongs su bsgrub pa rnam par bsgom pa la yongs su bskul bar bya'o/ /ma byon pa'i sangs rgyas kyi chos yongs su bsgrub par bya ba rnam par bsgom pa</text></item>
<item><p>248a7</p><section>phal chen</section><text>la yongs su bskul bar bya'o/ /da ltar byung ba'i sangs rgyas kyi chos yongs su bsgrub pa rnam par bsgom pa la yongs su bskul bar bya'o/ /sangs rgyas mnyam pa nyid rnam par bsgom pa la yongs su bskul bar bya'o/ /de ci'i phyir zhe na/ de dus gsum mnyam pa nyid</text></item>
<item><p>248b1</p><section>phal chen</section><text>la de bas kyang sems 'jug par bya ba dang / gnas gang thos kyang de la bdag nyid sbyor ba dang / bdag nyid gzhan gyi dring la 'jog par mi bya ba'i phyir te/ kye rgyal ba'i sras dag 'di ni tsher skyes pa'i byang chub sems dpa' rnam par dgod pa'o/ /kye rgyal ba'i sras dag de</text></item>
<item><p>248b2</p><section>phal chen</section><text>la sbyor ba phun sum tshogs pa'i byang chub sems dpa' gang zhe na/ kye rgyal ba'i sras dag 'di la byang chub sems dpa' dge ba'i rtsa ba gang ci rtsom yang rung ste/ de thams cad sems can thams cad yongs su bskyab pa'i phyir rtsom mo/ /sems can thams cad la phan</text></item>
<item><p>248b3</p><section>phal chen</section><text>par bya ba'i phyir rtsom mo/ /sems can thams cad bde bar bya ba'i phyir rtsom mo/ /sems can thams cad la snying brtse ba'i phyir rtsom mo/ /sems can thams cad yongs su smyin par bya ba'i phyir rtsom mo/ /sems can thams cad yongs su dgrol bar bya ba'i</text></item>
<item><p>248b4</p><section>phal chen</section><text>phyir rtsom mo/ /sems can thams cad la gnod pa par bya ba'i phyir rtsom mo/ /sems can thams cad drang ba'i phyir rtsom mo/ /sems can thams cad dang bar bya ba'i phyir rtsom mo/ /sems can thams cad gdul ba'i phyir rtsom mo/ /sems can</text></item>
<item><p>248b5</p><section>phal chen</section><text>thams cad yongs su mya ngan las bzla ba'i phyir rtsom mo/ /kye rgyal ba'i sras dag 'di ni sbyor ba phun sum tshogs pa'i byang chub sems dpa' ste/ sbyor ba phun sum tshogs pa'i byang chub sems dpa' de la ni sems can mtha' yas pa brjod par bya'o/ /sems</text></item>
<item><p>248b6</p><section>phal chen</section><text>can tshad med pa brjod par bya'o/ /sems can grangs med pa brjod par bya'o/ /sems can bsam gyis khyab pa brjod par bya'o/ /sems can gzugs pa brjod par bya'o/ /sems can dpag tu pa brjod par bya'o/ /sems can stong pa</text></item>
<item><p>248b7</p><section>phal chen</section><text>brjod par bya'o/ /sems can byed pa pa brjod par bya'o/ /sems can dngos po pa brjod par bya'o/ /sems can rang bzhin pa brjod par bya'o/ /de ci'i phyir zhe na/ de'i sems de bas kyang shas cher mngon par zhen pa la mi gnas par bya ba</text></item>
<item><p>249a1</p><section>phal chen</section><text>dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog par bya ba'i phyir te/ kye rgyal ba'i sras dag 'di ni sbyor ba phun sum tshogs pa'i byang chub sems dpa' rnam par dgod pa'o/ /kye rgyal ba'i</text></item>
<item><p>249a2</p><section>phal chen</section><text>sras dag de la bsam pa phun sum tshogs pa'i byang chub sems dpa' gang zhe na/ kye rgyal ba'i sras dag 'di la byang chub sems dpa' chos bcu nyan na/ bsam pa nges pa rab tu 'thob pa yin te/ bcu gang zhe na/ 'di ltar sangs rgyas la snyan pa'am/ mi snyan</text></item>
<item><p>249a3</p><section>phal chen</section><text>par brjod kyang sangs rgyas kyi chos la bsam pa nges pa yin/ chos la snyan pa'am ma snyan par brjod kyang sangs rgyas kyi chos la bsam pa nges pa yin/ byang chub sems dpa' la snyan pa'am snyan par brjod kyang sangs rgyas kyi chos la bsam pa nges pa yin/</text></item>
<item><p>249a4</p><section>phal chen</section><text>byang chub sems dpa'i spyod pa la snyan pa'am snyan par brjod kyang sangs rgyas kyi chos la bsam pa nges pa yin/ sems can gyi khams chung ba dang / sems can gyi khams che ba brjod kyang sangs rgyas kyi chos la bsam pa nges pa yin/ sems can gyi khams kun nas</text></item>
<item><p>249a5</p><section>phal chen</section><text>nyon mongs pa dang / sems can gyi khams kun nas nyon mongs pa med par brjod kyang sangs rgyas kyi chos la bsam pa nges pa yin/ sems can gyi khams skyo bar sla ba dang / sems can gyi khams skyo bar dka' ba brjod kyang sangs rgyas kyi chos la bsam pa nges pa yin/ chos kyi dbyings</text></item>
<item><p>249a6</p><section>phal chen</section><text>chung ba'am/ chos kyi dbyings che ba brjod kyang sangs rgyas kyi chos la bsam pa nges pa yin/ chos kyi dbyings 'grub pa'am/ chos kyi dbyings 'jig par brjod kyang / sangs rgyas kyi chos la bsam pa nges pa yin/ chos kyi dbyings yod pa'am/ chos kyi</text></item>
<item><p>249a7</p><section>phal chen</section><text>dbyings med par brjod kyang / sangs rgyas kyi chos la bsam pa nges pa yin/ kye rgyal ba'i sras dag de ni byang chub sems dpa' bsam pa phun sum tshogs pa dag ste/ de ltar bsam pa phun sum tshogs pa'i byang chub sems dpa' de la chos la 'jug pa bcu brjod</text></item>
<item><p>249b1</p><section>phal chen</section><text>par bya ste/ bcu gang zhe na/ 'di ltar chos thams cad mtshan ma med pa dang / chos thams cad mtshan nyid med pa dang / chos thams cad dngos po med pa dang / chos thams cad yod pa ma yin pa dang / chos thams cad pa dang / chos thams cad dben</text></item>
<item><p>249b2</p><section>phal chen</section><text>pa dang / chos thams cad rang bzhin med pa dang / chos thams cad sgyu ma lta bu dang / chos thams cad rmi lam lta bu dang / chos thams cad rtog pa med pa brjod par bya'o/ /de ci'i phyir zhe na/ de'i bsam pa de bas kyang shas cher mi 'phrogs pa la</text></item>
<item><p>249b3</p><section>phal chen</section><text>rnam par bsgrub par bya ba dang / gnas gang thos kyang bdag nyid de la sbyor bar bya ba dang / bdag nyid gzhan gyi dring 'dzog par mi 'gyur bar bya ba'i phyir te/ kye rgyal ba'i sras dag 'di ni bsam pa phun sum tshogs pa'i byang chub sems dpa' rnam par dgod pa'o/ /kye</text></item>
<item><p>249b4</p><section>phal chen</section><text>rgyal ba'i sras dag de la phyir ldog pa'i byang chub sems dpa' gang zhe na/ kye rgyal ba'i sras dag 'di la byang chub sems dpa' pa bcu nyan pa'i tshe brtan pa rab tu 'thob ste/ bcu gang zhe na/ 'di ltar sangs rgyas yod ce'am sangs rgyas</text></item>
<item><p>249b5</p><section>phal chen</section><text>ce na yang sangs rgyas kyi chos las phyir ldog go /chos yod ce'am chos ce na yang sangs rgyas kyi chos las phyir ldog go /byang chub sems dpa'i spyod pa yod ce 'am/ byang chub sems dpa'i spyod pa ce na yang sangs rgyas kyi chos las phyir</text></item>
<item><p>249b6</p><section>phal chen</section><text>ldog go /byang chub sems dpa'i byang chub sems dpa'i spyod pa la 'byung zhe'am/ byang chub sems dpa' byang chub sems dpa'i spyod pa la mi 'byung zhe na yang / sangs rgyas kyi chos las phyir mi ldog go /de bzhin gshegs pa 'das zhe'am/</text></item>
<item><p>249b7</p><section>phal chen</section><text>de bzhin gshegs pa ma 'das zhen yang / sangs rgyas kyi chos las phyir ldog go /de bzhin gshegs pa byon ce'am/ de bzhin gshegs pa byon pa ma yin ce na yang sangs rgyas kyi chos las phyir ldog go/ /sangs rgyas da ltar byung</text></item>
<item><p>250a1</p><section>phal chen</section><text>zhe'am/ sangs rgyas da ltar byung ba ma yin zhe na yang sangs rgyas kyi chos las phyir mi ldog go /sangs rgyas kyi ye shes zad shes so zhe'am/ sangs rgyas kyi ye shes zad shes so zhes na yang sangs rgyas kyi chos las phyir ldog go /dus</text></item>
<item><p>250a2</p><section>phal chen</section><text>gsum mtshan nyid gcig ce 'am dus gsum mtshan nyid tha dad ce na yang sangs rgyas kyi chos las phyir mi ldog go /kye rgyal ba'i sras dag 'di ni phyir mi ldog pa'i byang chub sems dpa' ste/ de ltar phyir ldog pa'i byang chub sems dpa' de la ni chos 'byam klas pa bcu brjod</text></item>
<item><p>250a3</p><section>phal chen</section><text>par bya ste/ bcu gang zhe na/ 'di lta ste gcig las rnam pa tha dad par 'gyur ba brjod par bya'o/ /mang po las tha mi dad par brjod par bya'o/ /don dang mthun pa'i yi ge brjod par bya'o/ /yi ge dang mthun pa'i don brjod par bya'o/ /dngos po yod pa</text></item>
<item><p>250a4</p><section>phal chen</section><text>dang mnyam pa nyid du brjod par bya'o/ /dngos po yod pa med pa dang mnyam pa nyid du brjod par bya'o/ /mtshan ma pa mtshan ma dang mnyam pa nyid du brjod par bya'o/ /mtshan ma mtshan ma pa dang mnyam pa nyid du brjod par bya'o/ /mtshan nyid</text></item>
<item><p>250a5</p><section>phal chen</section><text>pa mtshan nyid dang mnyam pa nyid du brjod par bya'o/ /mtshan nyid mtshan nyid med pa dang / mnyam pa nyid du brjod par bya'o/ /de ci'i phyir zhe na/ de ci nas kyang de bas kyang shas cher mkhas pa thams cad la yongs su byang ba 'byung ba dang / gnas gang</text></item>
<item><p>250a6</p><section>phal chen</section><text>thos kyang bdag nyid de la sbyor bar bya ba dang / bdag nyid gzhan gyi dring mi 'jog par 'gyur bar bya ba'i phyir te/ kye rgyal ba'i sras dag 'di ni phyir ldog pa'i byang chub sems dpa' rnam par dgod pa'o/ /kye rgyal ba'i sras dag de la gzhon nur gyur pa'i byang</text></item>
<item><p>250a7</p><section>phal chen</section><text>chub sems dpa' gang zhe na/ kye rgyal ba'i sras dag byang chub sems dpa' las bcu la gnas pa yin te/ bcu gang zhe na/ 'di ltar lus kyi spyod pa kha na ma tho ba med pa yin/ ngag gi spyod pa kha na ma tho ba med pa yin/ yid kyi spyod pa kha na ma tho ba med pa yin/</text></item>
<item><p>250b1</p><section>phal chen</section><text>sems bskyed pa tsam gyis skye ba bsgrub pa yin/ sems can gzhan gyi bsam pa shes pa yin/ gang zag gzhan gyi mos pa rtogs pa yin/ sems can gyi khams tha dad pa rab tu shes pa yin/ las kyi byin gyi rlabs tha dad pa rab tu rtogs pa yin/ 'jig rten gyi khams 'grub pa dang / 'jig pa yongs</text></item>
<item><p>250b2</p><section>phal chen</section><text>su 'jal ba yin/ gar dga' bar 'gro ba la myur ba yin/ kye rgyal ba'i sras dag /'di ni gzhon nur gyur pa'i byang chub sems dpa' ste/ kye rgyal ba'i sras dag de ltar gzhon nur gyur pa'i byang chub sems dpa' de la ni chos mngon par bsgrub pa bcu brjod</text></item>
<item><p>250b3</p><section>phal chen</section><text>par bya'o/ /bcu gang zhe na 'di lta ste/ sangs rgyas kyi zhing yongs su shes pa brjod par bya'o/ /sangs rgyas kyi zhing rab tu bskyed pa brjod par bya'o/ /sangs rgyas kyi zhing gi byin gyi rlabs brjod par bya'o/ /sangs rgyas kyi zhing du rnam par rgyu ba brjod par</text></item>
<item><p>250b4</p><section>phal chen</section><text>bya'o/ /sangs rgyas kyi zhing yongs su gnan pa brjod par bya'o/ /'jig rten gyi khams grangs med par 'gro ba brjod par bya'o/ /chos grangs pa yongs su dri ba brjod par bya'o/ /yid kyi rang bzhin gyi lus mngon par bsgrub pa brjod par</text></item>
<item><p>250b5</p><section>phal chen</section><text>bya'o/ /dbyangs kyi sbyor ba rab tu dgye ba brjod par bya'o/ /sems bskyed pa gcig las sangs rgyas grangs med pa bsnyen bkur bar bya ba brjod par bya'o/ /de ci'i phyir zhe na/ de bas kyang shas cher chos thams cad la mngon par bsgrub pa'i mkhas pa</text></item>
<item><p>250b6</p><section>phal chen</section><text>'byung bar bya ba dang / gnas gang thos kyang de la bdag nyid sbyor bar bya ba dang / bdag nyid gzhan gyi dring 'jog par mi 'gyur bar bya ba'i phyir te/ kye rgyal ba'i sras dag 'di ni gzhon nur gyur pa'i byang chub sems dpa' rnam par dgod pa'o/ /kye rgyal</text></item>
<item><p>250b7</p><section>phal chen</section><text>ba'i sras dag rgyal tshab kyi byang chub sems dpa' gang zhe na/ kye rgyal ba'i sras dag 'di la byang chub sems dpa'i chos bcu rtogs par bya ba la mkhas pa yin te/ bcu gang zhe na/ 'di ltar sems can gyi skye ba rtogs par bya ba la mkhas pa yin/</text></item>
<item><p>251a1</p><section>phal chen</section><text>nyon mongs pa'i rgyud rtogs par bya ba la mkhas pa yin/ bag chags kyi mtshams 'brel ba rtogs par bya ba la mkhas pa yin/ spyod yul rtogs par bya ba la mkhas pa yin/ chos sna tshogs rtogs par bya ba la mkhas pa yin/</text></item>
<item><p>251a2</p><section>phal chen</section><text>spyad pa rtogs par bya ba la mkhas pa yin/ 'jig rten gyi khams rnam par phye ba rtogs par bya ba la mkhas pa yin/ sngon gyi mtha' dang phyi ma'i mtha' shes par rtogs par bya ba la mkhas pa yin/ 'jig rten gyi kun rdzob kyi bden pa brtag pa rtogs par bya ba la mkhas</text></item>
<item><p>251a3</p><section>phal chen</section><text>pa yin/ don dam pa'i bden pa brtag pa rtogs par bya ba la mkhas pa yin/ kye rgyal ba'i sras dag 'di ni rgyal tshab kyi byang chub sems dpa' ste/ byang chub sems dpa' rgyal tshab de la ni gnas bcu brjod par bya'o/ /bcu gang zhe na/ 'di lta ste/</text></item>
<item><p>251a4</p><section>phal chen</section><text>rgyal po'i gnas la mkhas pa brjod par bya'o/ /rgyal po'i gnas kyi tshul brjod par bya'o/ /rgyal po'i gnas su gnas pa brjod par bya'o/ /rgyal po'i gnas su 'gro ba brjod par bya'o/ /rgyal po'i gnas su spyod pa brjod par bya'o/ /chos kyi rgyal por dbang</text></item>
<item><p>251a5</p><section>phal chen</section><text>bskur ba brjod par bya'o/ /chos kyi rgyal po'i byin brjod par bya'o/ /chos kyi rgyal po'i mthu brjod par bya'o/ /chos kyi rgyal srid la gnas pa brjod par bya'o/ /chos kyi rgyal po'i bsngags pa brjod par bya'o/ /de ci'i phyir zhe na/ ci nas kyang de'i</text></item>
<item><p>251a6</p><section>phal chen</section><text>sems bsgribs pa med pa mngon par bsgrub pa la de bas kyang shas cher gnas par bya ba dang / gnas gang thos kyang bdag nyid de la sbyor bar bya ba dang / bdag nyid gzhan gyi dring 'jog par mi bya ba'i phyir te/ kye rgyal ba'i sras dag 'di ni rgyal tshab kyi byang chub sems</text></item>
<item><p>251a7</p><section>phal chen</section><text>dpa' rnam par dgod pa'o/ /kye rgyal ba'i sras dag de la dbang bskur ba'i byang chub sems dpa' gang zhe na/ kye rgyal ba'i sras dag 'di la byang chub sems dpa'i ye shes la rnam par spyod pa bcu dang ldan pa yin te/ bcu gang zhe na/ 'di ltar 'jig rten gyi khams</text></item>
<item><p>251b1</p><section>phal chen</section><text>grangs med pa yongs su bskyed pa'i sems mang ba yin/ 'jig rten gyi khams grangs med pa snang bar bya ba'i sems mang ba yin/ 'jig rten gyi khams grangs med pa byin gyis brlab pa'i sems mang ba yin/ 'jig rten gyi khams grangs med pa 'da' bar bya ba'i</text></item>
<item><p>251b2</p><section>phal chen</section><text>sems mang ba yin/ 'jig rten gyi khams grangs med pa yongs su sbyang ba'i sems mang ba yin/ sems can grangs med pa rnam par dmigs par bya ba'i sems mang ba yin/ sems can grangs med pa rnam par brtag pa'i sems mang ba yin/</text></item>
<item><p>251b3</p><section>phal chen</section><text>sems can grangs pa'i dbang po rtogs par bya ba'i sems mang ba yin/ sems can grangs med pa yongs su gzung ba'i sems mang ba yin/ sems can grangs med pa gdul ba'i sems mang ba yin te/ de'i lus ni byang chub sems dpa' rgyal tshab la</text></item>
<item><p>251b4</p><section>phal chen</section><text>gnas pa'i bar gyis kyang shes par nus te lus kyi las shes par nus so/ /rdzu 'phrul shes par nus so/ /rdzu 'phrul gyi rnam par 'phrul pa shes par nus so/ /'das pa lta ba 'am shes par mi nus so/ /ma 'ongs pa lta ba 'am shes</text></item>
<item><p>251b5</p><section>phal chen</section><text>par mi nus so/ /da ltar byung ba lta ba 'am shes par mi nus so/ /zhing mngon par 'du byed pa shes par mi nus so/ /sems kyi yul shes par mi nus so/ /sems kyi spyod yul yang byang chub sems dpa' rgyal tshab la gnas pa'i bar gyis shes par</text></item>
<item><p>251b6</p><section>phal chen</section><text>mi nus te/ kye rgyal ba'i sras dag 'di ni dbang bskur ba'i byang chub sems dpa'o/ /kye rgyal ba'i sras dag byang chub sems dpa' dbang bskur ba de la ni/ sangs rgyas bcom ldan 'das rnams kyi ye shes la 'jug pa bcu bka' stsal te/ bcu gang zhe na/</text></item>
<item><p>251b7</p><section>phal chen</section><text>'di ltar dus gsum gyi ye shes brjod pa mdzad do/ /sangs rgyas kyi chos kyi ye shes brjod pa mdzad do/ /chos kyi dbyings chags pa med pa brjod pa mdzad do/ /chos kyi dbyings mtha' dang dbus med pa brjod pa mdzad do/ /'jig rten gyi khams thams</text></item>
<item><p>252a1</p><section>phal chen</section><text>cad rgyas par dgang ba brjod pa mdzad do/ /'jig rten gyi khams thams cad snang bar bya ba brjod pa mdzad do/ /'jig rten gyi khams thams cad byin gyis brlab pa brjod pa mdzad do/ /sems can thams cad yongs su shes pa'i ye shes brjod pa</text></item>
<item><p>252a2</p><section>phal chen</section><text>mdzad do/ /chos thams cad yongs su shes pa'i ye shes brjod pa mdzad do/ /sangs rgyas mtha' yas pa brjod pa mdzad do/ /de ci'i phyir zhe na/ de ci nas kyang de'i sems rnam pa thams cad mkhyen pa nyid du de bas kyang shas cher gnas par bya ba dang /</text></item>
<item><p>252a3</p><section>phal chen</section><text>gnas gang thos kyang bdag nyid de la sbyor bar bya ba dang / sangs rgyas kyi chos thams cad la gzhan gyi dring 'jog par bya ba'i phyir te/ kye rgyal ba'i sras dag 'di ni rgyal tshab kyi byang chub sems dpa' rnam par dgod pa'o/ /de nas de'i tshe sangs rgyas kyi</text></item>
<item><p>252a4</p><section>phal chen</section><text>mthus phyogs bcu'i 'jig rten gyi khams sangs rgyas kyi zhing bcu'i rdul shin tu phra ba snyed rnam pa drug du g.yos so/ /g.yos so/ /rab tu g.yos so/ /kun tu g.yos so/ /'gul to rab tu 'gul to/ /kun tu 'gul to/ /ldeg go/ /rab tu ldeg go /</text></item>
<item><p>252a5</p><section>phal chen</section><text>kun tu ldeg go /chem chem rab tu chem chem/ kun tu chem chem mo/ /'ur 'ur rab tu 'ur 'ur kun tu 'ur 'ur ro/ /shig shig rab tu shig shig /kun tu shig shig go/ /sangs rgyas kyi mthu dang chos nyid thob pas/ lha rdzas kyi me tog</text></item>
<item><p>252a6</p><section>phal chen</section><text>gi sprin gyi char mngon par bab po/ /lha rdzas kyi phye ma'i sprin gyi char mngon par bab po/ /lha rdzas kyi phreng ba'i sprin gyi char mngon par bab po/ lha rdzas kyi spos kyi sprin gyi char mngon par bab po/ /lha rdzas kyi gos kyi sprin gyi char mngon par bab po/ /</text></item>
<item><p>252a7</p><section>phal chen</section><text>lha rdzas kyi rin po che'i sprin gyi char mngon par bab po/ /lha rdzas kyi lhab lhub kyi sprin gyi char mngon par bab po/ /lha rdzas kyi rol mo'i sgra mngon par byung bar gyur to/ /lha rdzas kyi snang ba rab tu byung bar gyur to/ /lha rdzas kyi nga ro shin tu grags par gyur to/ /</text></item>
<item><p>252b1</p><section>phal chen</section><text>gling bzhi pa 'di'i ri rab kyi rtse mor lha'i dbang po'i khang pa ji lta ba de bzhin du 'jig rten gyi khams thams cad du yang phyogs bcu rgyas par byung ste/ chos bstan pa 'di yang thams cad du byung ngo / /sangs rgyas kyi byin gyi rlabs kyis phyogs bcu'i 'jig</text></item>
<item><p>252b2</p><section>phal chen</section><text>rten gyi khams sangs rgyas kyi zhing bcu'i rdul shin tu phra ba snyed kyi byang chub sems dpa' mang po lhags te/ phyogs bcu rgyas par bkang nas 'di skad ces 'dzer to/ /kye rgyal ba'i sras dag de ltar khyod byang chub sems dpa' rnams kyi chos nyid de lta bu ston pa</text></item>
<item><p>252b3</p><section>phal chen</section><text>legs so/ /legs so/ /kye rgyal ba'i sras dag bdag cag kun kyang ming chos kyi blo gros shes bya ba sha stag ste/ de bzhin gshegs pa'i mtshan chos kyi blo gros shes bya ba sha stag gi zham ring 'jig rten gyi khams chos kyi sprin ces bya ba sha stag nas 'dir phyin</text></item>
<item><p>252b4</p><section>phal chen</section><text>te/ thams cad na yang sangs rgyas kyi byin gyi rlabs kyis chos bstan pa 'di nyid 'khor gyi rnam pa 'di lta bu dag tu tshig 'di dag dang / yi ge 'di dag dang / khong du chud par bya ba 'di dag gis don 'di nyid mngon par smos shing lhag chad par ston te</text></item>
<item><p>252b5</p><section>phal chen</section><text>kye rgyal ba'i sras dag de ltar bdag cag dbang du gyur pa sha stag sangs rgyas kyi byin gyi rlabs kyis 'dir phyin to/ /ji ltar bdag cag 'jig rten gyi khams 'dir phyin pa de bzhin du phyogs bcu'i 'jig rten gyi khams thams cad kyi 'jig rten gyi khams re</text></item>
<item><p>252b6</p><section>phal chen</section><text>re'i gling bzhi pa dag gi ri rab kyi rtse mo lha'i dbang po'i khang pa dag tu yang byang chub sems dpa' sangs rgyas kyi zhing bcu'i rdul shin tu phra ba snyed mang po phyin par gyur to/ /de nas byang chub sems dpa' chos kyi blo gros kyis phyogs bcur rnam par bltas</text></item>
<item><p>252b7</p><section>phal chen</section><text>te/ chos kyi dbyings la rnam par bltas nas sangs rgyas kyi byin gyi rlabs kyis/ de'i tshe tshigs su bcad pa 'di dag smras so/ /rang byung sangs rgyas thugs mchog rab mnga' ba/ /sku gzugs sku mdog shin tu mdzes ldan zhing /</text></item>
<item><p>253a1</p><section>phal chen</section><text>mtshan bzang thub pa med pa mthong gyur nas/ /byang chub don du bstan pa sems bsgyur ro/ /dpe zla med pa'i rdzu 'phrul stobs chen dang / /yongs su bstan dang rjes su bstan mthong ste/ /srid lam kun tu sdug bsngal gyur mthong</text></item>
<item><p>253a2</p><section>phal chen</section><text>zhing / /byang chub don du bstan pa sems bsgyur ro/ /de bzhin gshegs pa yon tan kun mnga' ba/ /kun tu bzang po'i yon tan thos gyur cing / /nam mkha' dbyings mnyam rtog pa pa yi/ /brtan pa byang chub don du sems bskyed do/ /</text></item>
<item><p>253a3</p><section>phal chen</section><text>khams gsum kun na gnas ni 'di dag yin/ /gnas rang bzhin dag kyang 'di yin zhes/ /ma nor dngos po khong du chud bya'i phyir/ /brtan pa byang chub don du sems bskyed do/ /'das dang ma 'ongs da ltar byung ba dang / /dkar nag las rnams ji</text></item>
<item><p>253a4</p><section>phal chen</section><text>snyed yod de dag /de kun mnyam nyid rjes su rtogs bya'i phyir/ /brtan pa byang chub don du sems bskyed do/ /bsam gtan ting 'dzin rnam par thar pa dang / /mnyam gzhag de bzhin kun nas nyon mongs dang / /rnam byang rnam par khong du chud bya'i phyir/ /</text></item>
<item><p>253a5</p><section>phal chen</section><text>brtan pa byang chub don du sems bskyed do/ /sems can kun gyi dbang po ci 'dra dang / /brtson 'grus stobs dang de bzhin ci 'dra ba/ /rnam pa sna tshogs de dag rtogs bya'i phyir/ /byang chub don du brtan pa sems bsgyur ro/ /sems can kun gyi mos pa</text></item>
<item><p>253a6</p><section>phal chen</section><text>ci 'dra dang / /'jig rten kun gyi bsam pa sna tshogs rnams/ /rnam pa kun tu thams cad rtogs bya'i phyir/ /byang chub don du brtan pa sems bsgyur ro/ /'gro ba rnams kyi sna tshogs khams rnams dang / /'jig rten kun gyi khams mang du ma dang / /</text></item>
<item><p>253a7</p><section>phal chen</section><text>khams kyi rang bzhin rtogs par bya ba'i phyir/ /brtan pa byang chub don du sems bsgyur ro/ /kun tu 'gro ba'i sems rnams ci 'dra dang / /lam rnams ci 'dra 'dus byas 'di dag gi/ /ma nor rang bzhin rtogs par bya ba'i phyir/ /byang chub don du</text></item>
<item><p>253b1</p><section>phal chen</section><text>brtan pa sems bsgyur ro/ /zhing rnams thams cad mthong bar bya ba dang / /sems can 'di dag ji ltar 'khor gyur ces/ /chags med mig ni rnam par dag bya'i phyir/ /brtan pa byang chub don du sems bsgyur ro/ /'das pa'i dus su gang rnams ci</text></item>
<item><p>253b2</p><section>phal chen</section><text>byung yang / /mtshan nyid gang yin ci 'dra ci dgongs pa/ /sngon gyi gnas rnams rjes su rtogs bya'i phyir/ /brtan pa byang chub don du sems bsgyur ro/ /'jig rten kun na kun sbyor ji snyed dang / /don gyi mtshams 'brel bag chags de bzhin</text></item>
<item><p>253b3</p><section>phal chen</section><text>te/ /nyon mongs zad bya mthar thug shes bya'i phyir/ /byang chub don du brtan pa sems bsgyur ro/ /'gro ba rnams kyi tha snyad gdags pa dang / /tshig lam skad du brjod pa ji snyed pa/ /brda yi bden pa rjes su rtogs bya'i phyir/ /brtan pa</text></item>
<item><p>253b4</p><section>phal chen</section><text>byang chub don du sems bsgyur ro/ /chos rnams ji ltar brjod du pa dang / /stong pa byed rang bzhin dben pa'i rnams/ /de dag dngos nyid khong du chud bya'i phyir/ /brtan pa byang chub don du sems bsgyur ro/ /zhing rnams thams cad rab tu bskyod pa</text></item>
<item><p>253b5</p><section>phal chen</section><text>dang / /rgya mtsho thams cad yongs su bskyam bya bar/ /de bzhin gshegs pa'i rdzu 'phrul rtogs bya'i phyir/ /brtan pa byang chub don du sems bsgyur ro/ /spu rtse re re'i sgo nas 'od gzer rnams/ /phyogs bcu kun tu ji ltar dgye bya ba/ /de 'dra'i rang bzhin</text></item>
<item><p>253b6</p><section>phal chen</section><text>khong du chud bya'i phyir/ /brtan pa byang chub don du sems bsgyur ro/ /zhing rnams brjod med bsam gyis mi khyab pa/ /bdag gi lag pa'i mthil du gzhag bya bar/ /sgyu ma'i rnam pa thams cad rtogs bya'i phyir/ /brtan pa byang chub don du sems bsgyur</text></item>
<item><p>253b7</p><section>phal chen</section><text>ro/ /ji ltar zhing gi sems can yangs pa kun/ /gnod pa par skra rtser gzhog byed par/ /srog chos rnams khong du chud bya'i phyir/ /brtan pa byang chub don du sems bsgyur ro/ /rgya mtsho thams cad chu chen gang rgyas pa/ /skra rtses</text></item>
<item><p>254a1</p><section>phal chen</section><text>blangs shing kun tu dor bya bar/ /mthar thug ma lus khong du chud bya'i phyir/ /brtan pa byang chub don du sems bsgyur ro/ /ji ltar bsam gyis khyab zhing gi rnams/ /phra rab rdul blags ma lus bgrang bya bar/ /rdul phran</text></item>
<item><p>254a2</p><section>phal chen</section><text>grangs rnams khong du chud bya'i phyir/ /brtan pa byang chub don du sems bsgyur ro/ /'das pa'i bskal pa de bzhin ma 'ongs dang / /'jig rten tshig cing 'grub pa de bzhin te/ /bskal pa zad cing gnas pa shes bya'i phyir/ /brtan pa byang chub don</text></item>
<item><p>254a3</p><section>phal chen</section><text>du sems bsgyur ro/ /dus gsum 'byung ba'i de bzhin gshegs pa dang / /rang rgyal dang ni nyan thos thams cad kyi/ /chos kyi rang bzhin khong du chud bya'i phyir/ /brtan pa byang chub don du sems bsgyur ro/ /brjod du med pa'i 'jig rten khams kyi</text></item>
<item><p>254a4</p><section>phal chen</section><text>rnams/ /skra'i nyag mas bcings shing tshad gdab par/ /dngos po'i rang bzhin khong du chud bya'i phyir/ /brtan pa byang chub don du sems bsgyur ro/ /brjod 'khor yug shin tu yangs pa dag /ba spu'i khung bu ji ltar gzung bya bar/ /</text></item>
<item><p>254a5</p><section>phal chen</section><text>phra dang yangs pa khong du chud bya'i phyir/ /brtan pa byang chub don du sems bsgyur ro/ /ma lus 'jig rten khams rnams thams cad du/ /ji ltar dbyangs gcig kun tu grags 'gyur bar/ /dbyangs kyi yan lag rnam dag shes bya'i phyir/ /</text></item>
<item><p>254a6</p><section>phal chen</section><text>brtan pa byang chub don du sems bsgyur ro/ /sems can kun gyi sgra skad ji snyed pa/ /dbyangs gcig brjod pas ji ltar brjod bya bar/ /sgra yi rang bzhin khong du chud bya'i phyir/ /brtan pa byang chub don du sems bsgyur ro/ /'jig rten thams</text></item>
<item><p>254a7</p><section>phal chen</section><text>cad ma lus shes byed cing / /ji ltar 'gro kun zhi zhes ston 'gyur bar/ /lce yangs khong du chud par bya ba'i phyir/ /brtan pa byang chub don du sems bsgyur ro/ /zhing rnams thams cad rab tu tshig pa dang / /kun nas gnas pa ma lus</text></item>
<item><p>254b1</p><section>phal chen</section><text>mthong 'gyur bar/ /rnam rtog chos ni khong du chud bya'i phyir/ /brtan pa byang chub don du sems bsgyur ro/ /zhing rnams thams cad sangs rgyas gcig bzhin du/ /de bzhin gshegs pas ji ltar rgyas bya bar/ /rang byung chos ni ji ltar rtogs bya'i phyir/ /</text></item>
<item><p>254b2</p><section>phal chen</section><text>brtan pa byang chub don du sems bsgyur ro/ /zhing rnams thams cad rdul mchog phra blags pa/ /de snyed lus su ji ltar sprul bya bar/ /thams cad yid kyis dngos su shes bya'i phyir/ /brtan pa byang chub don du sems bsgyur ro/ /kun gzigs 'das pa</text></item>
<item><p>254b3</p><section>phal chen</section><text>ji snyed byung ba dang / /ma byon sangs rgyas de bzhin bzhugs pa rnams/ /skad cig sems kyis thams cad rtogs bya'i phyir/ /brtan pa byang chub don du sems bsgyur ro/ /tshig gcig brtsams te brjod cing bshad byas kyang / /bskal pa brjod</text></item>
<item><p>254b4</p><section>phal chen</section><text>thams cad zad 'gyur bar/ /chos kyi rnam grangs khong du chud bya'i phyir/ /brtan pa byang chub don du sems bsgyur ro/ /phyogs bcu kun gyi 'jig rten ma lus rnams/ /'byung zhing ji ltar rjes su 'brang ba dag /sems kyi rang bzhin khong du chud bya'i</text></item>
<item><p>254b5</p><section>phal chen</section><text>phyir/ /brtan pa byang chub don du sems bsgyur ro/ /lus dang ngag dang de bzhin yid kyis kyang / /phyogs kun spyod tshe chags par 'gyur bar/ /dus gsum stong pa khong du chud bya'iphyir/ /brtan pa byang chub don du sems bsgyur ro/ /de ltar byang</text></item>
<item><p>254b6</p><section>phal chen</section><text>chub don du bskyed byed pa/ /phyogs bcu'i sangs rgyas brjod du med pa kun/ /mchod par bya la yongs su bskul bar bya/ /'di ni phyir mi ldog gi gdams ngag go /'khor ba dag na byang chub don spyod tshe/ /byang chub sems dpa'i bde ba ji snyed pa/</text></item>
<item><p>254b7</p><section>phal chen</section><text>de dag de la yongs su brjod par bya/ /'di ni phyir mi ldog gi gdams ngag go /'jig rten gtso bo 'jig rten ji snyed pa/ /phyogs bcu'i tha dad tshad med yod pa rnams/ /de dag byang chub sems dpa' de la brjod/ /'di ni phyir mi ldog gi gdams ngag</text></item>
<item><p>255a1</p><section>phal chen</section><text>go/ /mchog gi chos dang ji snyed dam pa'i chos/ /'phrul gyi chos dang bla na med pa'i chos/ /de dag byang chub sems dpa' de la bstan/ /'di ni skyon med rnams kyi gdams ngag go /gzhan gyis thub ji snyed gnas yod pa/ /</text></item>
<item><p>255a2</p><section>phal chen</section><text>'jig rten kun gyi zil gyis mi non rnams/ /de la gnas par rgyal sras de brjod de/ /'di ni phyir mi ldog gi gdams ngag go /de bzhin gshegs pa yon tan kun ldan pa/ /'jig rten mgon po bdag nyid che ba kun/ /de la byang chub sems</text></item>
<item><p>255a3</p><section>phal chen</section><text>dpa' de bzhag te/ /'di ni skyes bu khyu mchog gdams ngag go /sangs rgyas grangs med brjod du med pa dang / /ji ltar 'grogs par 'gyur ba thams cad kyang / /byang chub sems dpa' de la brjod par bya/ /'di ni phyir mi ldog gi gdams ngag go /</text></item>
<item><p>255a4</p><section>phal chen</section><text>ting 'dzin zhi ba ji snyed gang yod pa/ /de dag gdams ngag ji snyed ma lus par/ /byang chub sems dpa' de la bstan par bya/ /'di ni phyir mi ldog gi gdams ngag go / /'khor ba'i 'khor lo ldog par 'gyur ba dang / /chos kyi 'khor lo 'khor bar</text></item>
<item><p>255a5</p><section>phal chen</section><text>'gyur ba dang / /'jig rten kun gyi chags par mi 'gyur ba/ /byang chub sems dpa' de la bstan par bya/ /sems can sdug bsngal gzir ba ji snyed dang / /ji snyed ngan song gtses par gyur pa yi/ /skyabs dang mgon dang rten du 'gyur bar yang / /</text></item>
<item><p>255a6</p><section>phal chen</section><text>byang chub sems dpa' de la brjod par bya/ /rnam pa 'di 'dras rgyal sras dang po de/ /byang chub don du sems rab skyer 'gyur te/ /de ltar gdams ngag rjes su bstan par bya/ /'di ni rgyal ba rnams kyi rnam par bkod pa'o/ /de nas gnyis pa las kyi dang</text></item>
<item><p>255a7</p><section>phal chen</section><text>po pa/ /thog ma nyid du sems can thams cad la/ /sems bcu nye bar gzhog cing smon byed pa/ /'di ni skyon dang bral ba'i gdams ngag go /phan pa'i sems dang de bzhin bde ba'i sems/ /snying rje'i sems dang de bzhin byams pa'i sems/</text></item>
<item><p>255b1</p><section>phal chen</section><text>bsrung ba'i sems dang de bzhin mnyam pa'i sems/ /slob dpon sems dang de bzhin ston pa'i sems/ /de 'dra'i sems rnams nye bar gzhag pa la/ /kha ton lung la yongs su bskul bar bya/ /mang du thos pa dgon par gnas par bskul/ /</text></item>
<item><p>255b2</p><section>phal chen</section><text>dben par gyur pas dge bshes bsnyen 'gyur bya/ /dge bshes gyur nas ngang bder 'gyur bar bya/ /ngang tshul bde bas dus tshul shes par bya/ /dus rnams shes nas 'jigs 'gyur bar bya/ /mi 'jigs gyur nas don la brtson par bya/ /</text></item>
<item><p>255b3</p><section>phal chen</section><text>don shes gyur nas chos rjes shes par bya/ /chos shes gyur nas rmongs pa par bya/ /rmongs pa gyur legs par bshad chos la/ /rgyal sras de ni rnam par gnas par bya/ /de tsam gyis ni las kyi dang po pa/ /byang chub don zhugs</text></item>
<item><p>255b4</p><section>phal chen</section><text>byang chub sems dpa'o/ /gdams ngag rjes su bstan pa'ang de yin te/ /sangs rgyas sras po de ltar slob par byed/ /gang yang byang chub sems dpa' gsung brjod pa/ /chos kyi rgyal po'i gsung la shin tu brtson/ /rtag sdug bsngal</text></item>
<item><p>255b5</p><section>phal chen</section><text>de bzhin stong pa nyid/ /bdag de bzhin byed pa pa dang / /chos rnams thams cad de bzhin ro med dang / /'du byed ma yin de bzhin gnas dang / /ched du spyod med de bzhin rtog par/ /kun la byang chub sems dpa' dpyod pa byed/ /</text></item>
<item><p>255b6</p><section>phal chen</section><text>de ni 'gro khams yongs su brtag pa dang / /de bzhin chos dbyings brtag par bskul bar bya/ /'jig rten khams yangs ma lus mthar thug pa/ /brtag par bya la yongs su bskul bar bya/ /sa dang me dang de bzhin chu khams dang / /</text></item>
<item><p>255b7</p><section>phal chen</section><text>de bzhin rlung dang phyogs bcu'i nam mkha' dang / /'dod pa gzugs dang de bzhin gzugs pa/ /brtag par bya la yongs su bskul bar bya/ /khams rnams yangs pa de bzhin kun rtog cing / /khams kyi rang bzhin ma lus mthar phyin pas/ /</text></item>
<item><p>256a1</p><section>phal chen</section><text>byang chub sems dpa' rab tu brtson byed pa/ /des na der 'gyur gdams ngag de yin no/ /cher skyes pa yi byang chub sems dpa' ni/ /'phags pa'i gsung rab 'di las skyes pa ste/ /dngos po rang bzhin med rtogs dran pa can/ /</text></item>
<item><p>256a2</p><section>phal chen</section><text>chos kyi rjes 'byung rigs ldan legs par skyes/ /de yi gnas las phyir ldog mi 'gyur te/ /sangs rgyas rnams la shin tu mos pa yin/ /chos rnams de bzhin nges par rtogs pa ste/ /sems can rang bzhin med par rnam par sgom/ /chos dang 'jig</text></item>
<item><p>256a3</p><section>phal chen</section><text>rten de bzhin zhing rnams dang / /rnam smin 'khor ba de bzhin mya ngan 'das/ /rnam sgom rgyal sras de ltar cher skyes pa/ /thugs las byung ba'i sangs rgyas sras shes bya/ /'das dang ma byon da ltar byung ba yi/ /sangs rgyas chos rnams rnam par</text></item>
<item><p>256a4</p><section>phal chen</section><text>bsgom bya'i phyir/ /yongs su bsdu ba ci 'dra mthar thug pa/ /de ltar de dag 'grub par 'gyur ba dang / /sangs rgyas thams cad mnyam pa nyid rtogs shing / /dus gsum mnyam pa nyid kyi rjes song bas/ /mnyam pa nyid la sna tshogs</text></item>
<item><p>256a5</p><section>phal chen</section><text>shing / /dus gsum kun la tha dad par 'jug /de tsam gyis na rgyal sras bzhi pa ste/ /de yi bsngags pa rnam pa de 'dra'o/ /de ltar 'di la nan tan bsgrubs byas shing / /byang chub sems dpa' byang chub mchog tu 'byung / /de las</text></item>
<item><p>256a6</p><section>phal chen</section><text>gzhan yang rgyal sras lnga pa ni/ /sbyor ba phun sum tshogs zhes brjod pa ni/ /thabs mkhas tshul la rjes su zhugs gyur cing / /bsod nams las rnams brtsams pa'i mthar phyin byed/ /'jig rten dag na bsod nams gang byed kyang / /sems</text></item>
<item><p>256a7</p><section>phal chen</section><text>can kun gyi skyabs su 'gyur ba dang / /phan tshun de bzhin bde ba bskyed pa dang / /snying rjes skye dgu grol bar 'gyur ba dang / /'jig rten rnams kyi gtse ba bstsal ba dang / /dran zhing de bzhin dad par bya ba dang / /sems can mang po thams cad</text></item>
<item><p>256b1</p><section>phal chen</section><text>gdul mos shing / /mya ngan 'das pa'i sems kyi mthu yang che/ /sems can thams cad kun tu mtha' yas dang / /de bzhin tshad med grangs las 'das pa dang / /bsam gyis khyab gzhal med dpag med pa/ /de 'dra'i chos rnams de la brjod</text></item>
<item><p>256b2</p><section>phal chen</section><text>par bya/ /de tsam gyis na rgyal sras lnga pa ste/ /sbyor ba phun sum tshogs pa snying rje can/ /de yi gdams ngag tshul ni de 'dra ste/ /yon tan thams cad mnga' bas bstan pa yin/ /gang yang bsam pa phun sum tshogs bya'i phyir/ /chos kyi ngo bo</text></item>
<item><p>256b3</p><section>phal chen</section><text>nyid kyis rmongs med cing / /rnam rtog rtog bral dran dang ldan pa de/ /lhar bcas 'jig rten kun gyis bslu mi nus/ /sangs rgyas chos dang de bzhin rgyal sras dang / /spyod pa bsngags sam rnam par smad kyang rung / /sems can nyung zhe'am 'on</text></item>
<item><p>256b4</p><section>phal chen</section><text>tam mang ngo zhes/ /thos par gyur kyang bsam pa zhum 'gyur/ /sems can nyon mongs nyon mongs ce 'am/ /gdul sla 'on tam shin tu gdul dka' dang / /chos kyi dbyings de chung ngam rgya che dang / /kun nas 'grub 'gyur rnam par 'jig ce</text></item>
<item><p>256b5</p><section>phal chen</section><text>'am/ /chos dbyings de ni yod dam med ces kyang / /byang chub sems dpas thos gyur dus gsum tshul/ /nges par rtogs byed thams cad rnam rtog cing / /sangs rgyas chos la bsam pa shin tu nges/ /mtshan ma med dang mtshan nyid pa</text></item>
<item><p>256b6</p><section>phal chen</section><text>dang / /dngos nyid yod dang bden pa dang / /sgyu ma rmi lam rtog rang bzhin / /'di 'dra'i chos tshol de dag nyan pa byed/ /phyir mi ldog pa'i byang chub sems dpa' ni/ /sangs rgyas chos dang de bzhin rgyal sras dang / /spyod pa yod</text></item>
<item><p>256b7</p><section>phal chen</section><text>rtag tu rnam par bsgom/ /'byung ngam 'byung zhe na'ang phyir mi ldog /de bzhin gshegs pa 'das zhe 'am ma 'das dang / /ma byon to zhe 'am ma byon ma yin dang / /skyes so ma skyes zad 'gyur zad mi 'gyur/ /de bzhin mtshan gcig tha dad</text></item>
<item><p>257a1</p><section>phal chen</section><text>mtshan de bzhin/ /gcig pa rnam pa tha dad mang po dang / /don dang de bzhin yi ge'i dngos rnams dang / /thams cad phan tshun yongs su 'dzud byed pa/ /mi ldog byang chub sems dpa' bstan par bya/ /mtshan ma med la mtshan</text></item>
<item><p>257a2</p><section>phal chen</section><text>ma yod pa dang / /mtshan nyid la mtshan gyis pa dang / /rnam phye phan tshun yongs su sbyar ba rnams/ /thos nas 'di la mthar thug 'jug par byed/ /gzhan yang byang chub sems dpa' gzhon gyur pa/ /lus dang ngag dang de bzhin yid</text></item>
<item><p>257a3</p><section>phal chen</section><text>kun gyis/ /kha na ma thor 'gyur ba nam yang med/ /ci 'dod tshul bzhin de ni skye ba byed/ /gzhan gyi bsam pa ji bzhin rab tu shes/ /de dag mos pa yongs su rtogs par byed/ /phyogs rnams gang du yid kyis smon byed pa/ /kun tu mngon shes</text></item>
<item><p>257a4</p><section>phal chen</section><text>myur ba yid bzhin 'thob/ /bde bar gshegs pas bsngags pa'i chos thob cing / /de la zhum pa bskyed pa gang yang med/ /zhing rnams yongs su bskyod pa shes pa dang / /de bzhin byin rlabs rnam par rgyu ba dang / /sangs rgyas zhing rnams yongs su</text></item>
<item><p>257a5</p><section>phal chen</section><text>gnan pa dang / /grangs med kun tu 'gro ba brjod par bya/ /grangs med chos rnams yongs su 'dri ba dang / /ci nas yid kyi rang bzhin lus 'gyur zhing / /dbyangs kyi rnam pa shin tu yangs 'gyur dang / /sems gcig sangs rgyas grangs bsnyen</text></item>
<item><p>257a6</p><section>phal chen</section><text>bkur brjod/ /byang chub sems dpa' rgyal tshab brjod pa ni/ /sems can rnams kyi skye ba rab tu shes/ /nyon mongs rgyud dang rnam par rgyu ba shes/ /de 'dra spyod yul de 'dra'i sbyor ba can/ /chos kyi rgyud mang rnam pa tha dad dang / /sngon mtha' phyi</text></item>
<item><p>257a7</p><section>phal chen</section><text>mtha' 'jig rten rnam phye dang / /brde yi bden pa don dam bden pa dag /ma lus rtogs par bya la mkhas pa yin/ /de'i rgyal po'i gnas la mkhas par bskul/ /der yang ji ltar yongs su spyad bya dang / /'gro bar bya dang gnas par bya</text></item>
<item><p>257b1</p><section>phal chen</section><text>ba dang / /rgyal po'i gnas su ji ltar rnam spyad brjod/ /de la chos kyi rgyal po'i dbang bskur dang / /byin gyi rlabs dang de bzhin mthu chen dang / /chos su gnas dang 'gro bar bya ba dag /brjod par bya ste rgyal tshab de 'dra yin/ /de tsam gyis na de yi</text></item>
<item><p>257b2</p><section>phal chen</section><text>mthar thug ste/ /gdams ngag des kyang rlom sems byed pa med/ /khong du chud byed dran ldan rgyal tshab de/ /rgyal ba kun gyi drung na slob pa byed/ /bde bar gshegs pa'i sras po dbang bskur ba/ /thu bo mchog dang dam par gyur pa ni/ /'jig rten</text></item>
<item><p>257b3</p><section>phal chen</section><text>khams mang grangs bskyod pa dang / /yongs su snang bar bya ba'i sems kyang mang / /byin gyi rlabs dang yongs su 'da' bya dang / /yongs su sbyong ba'i sems kyang rab tu mang / /grangs med 'jig rten shes par bya ba dang / /dbang po phun</text></item>
<item><p>257b4</p><section>phal chen</section><text>ldan rnam par spyad la mkhas/ /de dag gzung cing rnam par 'dul ba dang / /thams cad mkhyen pa'i sems kyang shin tu mang / /zhing mang brjod du par 'gro byas shing / /dam chos mkhas rnams ma lus rnam par dpyod/ /de'i lus dang</text></item>
<item><p>257b5</p><section>phal chen</section><text>lus kyi las rnams dang / /rdzu 'phrul bstan pa'ang shes par mi nus te/ /dus gsum zhing du rgyal ba'i sems dag kyang / /rgyal tshab gyur pa'i bar gyis shes mi nus/ /de la thams cad gzigs pas dus gsum dang / /sangs rgyas chos</text></item>
<item><p>257b6</p><section>phal chen</section><text>shes chags med de bzhin brjod/ /chos kyi dbyings ni mtha' dang dbus med pa/ /rgyas par 'gengs par bde gshegs brjod par mdzad/ /ci nas 'jig rten khams kun ma lus par/ /yongs su snang byed byin gyis rlob pa dang / /sems can chos rnams de bzhin ma lus dang / /</text></item>
<item><p>257b7</p><section>phal chen</section><text>sangs rgyas mtha' yas de bzhin brjod pa mdzad/ /rgyal sras brtan pa rnam pa bcur bgrang ba/ /rnam par dgod la gnas pa de dag kun/ /rang rang spyod yul rab tu brtson byed pa/ /'jig rten lhar bcas kun gyis shes par dka'/ /'on kyang</text></item>
<item><p>258a1</p><section>phal chen</section><text>sems bskyed dang por mtha' yas pas/ /phyogs bcu ma lus thams cad rgyas par bya/ /dus gsum kun tu gang tshe sems gtong ba/ /de tshe thams cad mkhyen pa kun gzigs 'gyur/ /zhing rnams kun la mu mtha' yod</text></item>
<item><p>258a2</p><section>phal chen</section><text>pa min/ /sems can chos dang 'jig rten kun de bzhin/ /las dang nyon mongs gnas kyang mtha' yas te/ /byang chub sems rab de la gnas pa yin/ /skad cig sems la byang chub gzhol ba'i sems/ /gang skyes 'jig rten kun gyis</text></item>
<item><p>258a3</p><section>phal chen</section><text>shes mi nus/ /rang rgyal rnams dang nyan thos kun gyis min/ /de nas gong du spyod pa ji skad brjod/ /gang zhig phyogs bcu'i 'jig rten khams kyi rnams/ /spu gcig srang la tshad du 'jal byed pa/ /des ni byang chub sems dpa'i spyod pa shes/ /</text></item>
<item><p>258a4</p><section>phal chen</section><text>'on kyang sangs rgyas ye shes yongs su tshol/ /phyogs bcu'i rgya mtsho ji snyed yod pa kun/ /spu rtse'i thigs kyis yongs 'jal shes byed pa/ /de ni rgyal sras spyod pa 'di 'dra dag /sems kyi skad cig gcig la bsgrub par byed/ /ji ltar</text></item>
<item><p>258a5</p><section>phal chen</section><text>zhing rnams rdul rab phrar blags shing / /sems can la la ma lus bgrang byed de/ /'di snyed yod ces grangs su gcod byed pa/ /de 'drar rgyal sras spyod pa brjod pa'o/ /'das pa'i sangs rgyas de bzhin ma byon dang / /gang rnams phyogs</text></item>
<item><p>258a6</p><section>phal chen</section><text>bcur byung bar gyur pa dang / /rang rgyal de bzhin nyan thos rab mang ba/ /rnam par shing byang chub sems skye'o/ /sems can khams rnams ma lus rgyas gang zhing / /byang chub don du thog mar sems bskyed pa/ /de yang bgrang bar</text></item>
<item><p>258a7</p><section>phal chen</section><text>nus pa ma yin na/ /de las gong du ci zhig smos kyang dgos/ /byang chub sems dpa'i rnam par dgod pa bcu bstan pa'i le'u ste nyi shu pa'o// //sangs rgyas rmad ga cad ces bya ba shin tu rgyas pa chen po'i mdo/ /bam po nyi shu gcig pa/ de nas lha'i bu dran pa dang ldan pas byang</text></item>
<item><p>258b1</p><section>phal chen</section><text>chub sems dpa' chos kyi blo gros la 'di skad ces smras so/ /kye rgyal ba'i sras 'jig rten gyi khams thams cad na/ byang chub sems dpa' 'phags pa'i gsung rab la khyim nas khyim med par rab tu byung zhing ngur smrig gi gos 'chang ba de dag gis/</text></item>
<item><p>258b2</p><section>phal chen</section><text>tshangs pa'i spyod pa yongs su dag pa gang gis/ byang chub sems dpa' rnam par dgod pa 'di dag las 'das te/ myur du bla na med pa yang dag par rdzogs pa'i byang chub tu 'byung bar 'gyur ba/ de ji ltar yid la bya/ de skad ces smras pa dang /</text></item>
<item><p>258b3</p><section>phal chen</section><text>byang chub sems dpa' chos kyi blo gros kyis/ lha'i bu dran pa dang ldan pa la 'di skad ces smras so/ /kye rgyal ba'i sras de bas na/ byang chub sems dpa'i theg pa la yang dag par zhugs pa rnams kyis pa bcu rnam par bsgom ste/</text></item>
<item><p>258b4</p><section>phal chen</section><text>gong du chos bcu yid la bya'o/ /pa bcu rnam par bsgom pa gang zhe na/ 'di lta ste/ lus dang lus kyi las dang / ngag dang ngag gi ngag dang / /yid dang yid kyi las dang / sangs rgyas dang chos dang dge 'dun dang / bslab</text></item>
<item><p>258b5</p><section>phal chen</section><text>pa yang dag par blang ba dag ste/ ci tshangs pa'i spyod pa de lus sam de ste tshangs pa'i spyod pa de lus yin na ni/ tshangs pa'i spyod pa gtsang bar 'gyur/ tshangs pa'i spyod pa chos ma yin par 'gyur/ tshangs pa'i spyod pa 'khrugs par</text></item>
<item><p>258b6</p><section>phal chen</section><text>'gyur/ tshangs pa'i spyod pa dri nga bar 'gyur/ tshangs pa'i spyod pa gtsang ba ma yin par 'gyur/ tshangs pa'i spyod pa smad par 'gyur/ tshangs pa'i spyod pa mi mthun par 'gyur/ tshangs pa'i spyod pa kun nas nyon mongs par 'gyur/</text></item>
<item><p>258b7</p><section>phal chen</section><text>tshangs pa'i spyod pa keng rus su 'gyur/ tshangs pa'i spyod pa srin gyi tshad du 'gyur/ de ste lus kyi las tshangs pa'i spyod pa yin na ni/ nyal ba tshangs pa'i spyod par 'gyur/ 'dug pa tshangs pa'i spyod par 'gyur/ 'greng ba tshangs pa'i spyod par</text></item>
<item><p>259a1</p><section>phal chen</section><text>'gyur/ 'gro ba tshangs pa'i spyod par 'gyur/ bltas pa tshangs pa'i spyod par 'gyur/ rnam par bltas pa tshangs pa'i spyod par 'gyur/ bskum pa tshangs pa'i spyod par 'gyur/ brkyang ba tshangs pa'i spyod par 'gyur/ 'khor ba tshangs</text></item>
<item><p>259a2</p><section>phal chen</section><text>pa'i spyod par 'gyur/ 'gres pa tshangs pa'i spyod par 'gyur ro/ /de ste ngag tshangs pa'i spyod pa yin na ni/ dbyangs tshangs pa'i spyod par 'gyur/ ngag tshangs pa'i spyod par 'gyur/ brjod pa tshangs pa'i spyod par 'gyur/ smra ba tshangs pa'i spyod par</text></item>
<item><p>259a3</p><section>phal chen</section><text>'gyur/ smos pa tshangs pa'i spyod par 'gyur/ thong kha nas rtsol ba tshangs pa'i spyod par 'gyur/ lce bsgyur ba tshangs pa'i spyod par 'gyur/ mchu sbyar ba tshangs pa'i spyod par 'gyur/ tshig sbyar ba tshangs pa'i spyod par 'gyur ro/ /de ste ngag gi</text></item>
<item><p>259a4</p><section>phal chen</section><text>las tshangs pa'i spyod pa yin na ni/ brjod pa tshangs pa'i spyod par 'gyur/ brdar bya ba tshangs pa'i spyod par 'gyur/ shin tu bstan pa tshangs pa'i spyod par 'gyur/ /bstan pas rnam par bstan pa tshangs pa'i spyod par 'gyur/ legs pa brjod pa tshangs pa'i</text></item>
<item><p>259a5</p><section>phal chen</section><text>spyod par 'gyur/ ngan du brjod pa tshangs pa'i spyod par 'gyur/ rnam par gdags pa tshangs pa'i spyod par 'gyur/ rnam par spyod pa tshangs pa'i spyod par 'gyur/ yongs su smos pa tshangs pa'i spyod par 'gyur/ de ste yid tshangs pa'i spyod pa yin</text></item>
<item><p>259a6</p><section>phal chen</section><text>ni/ dpyod pa tshangs pa'i spyod par 'gyur/ rnam par dpyod pa tshangs pa'i spyod par 'gyur/ rtog pa tshangs pa'i spyod par 'gyur/ rnam par rtog pa tshangs pa'i spyod par 'gyur/ dran pa tshangs pa'i spyod par 'gyur/ phyir dran pa tshangs</text></item>
<item><p>259a7</p><section>phal chen</section><text>pa'i spyod par 'gyur/ sems pa tshangs pa'i spyod par 'gyur/ rnam par sems pa tshangs pa'i spyod par 'gyur/ sgyu ma tshangs pa'i spyod par 'gyur/ rmi lam tshangs pa'i spyod par 'gyur ro/ /de ste yid kyi las tshangs pa'i spyod pa yin na</text></item>
<item><p>259b1</p><section>phal chen</section><text>ni/ 'du shes tshangs pa'i spyod par 'gyur/ yid la byed pa tshangs pa'i spyod par 'gyur/ grang ba tshangs pa'i spyod par 'gyur/ dro ba tshangs pa'i spyod par 'gyur/ bde ba tshangs pa'i spyod par 'gyur/ sdug bsngal tshangs pa'i spyod par 'gyur/ bkres</text></item>
<item><p>259b2</p><section>phal chen</section><text>pa tshangs pa'i spyod par 'gyur/ bskom pa tshangs pa'i spyod par 'gyur/ dga' ba tshangs pa'i spyod par 'gyur/ zhum pa tshangs pa'i spyod par 'gyur ro/ /de ste sangs rgyas tshangs pa'i spyod pa yin ni/ gzugs sangs rgyas sam/ 'on tam tshor</text></item>
<item><p>259b3</p><section>phal chen</section><text>ba sangs rgyas sam/ 'du shes sangs rgyas sam/ 'du byed sangs rgyas sam/ rnam par shes pa sangs rgyas sam/ mtshan rnams sangs rgyas sam/ mngon par shes pa sangs rgyas sam/ las sangs rgyas sam/ 'on tam rnam</text></item>
<item><p>259b4</p><section>phal chen</section><text>par smin pa sangs rgyas sam/ de ste legs par bshad pa'i chos nyid tshangs par spyod pa'i gnas yin na ni/ 'gog pa gnas su 'gyur ro/ /mya ngan las 'das pa gnas su 'gyur ro/ /bral ba gnas su 'gyur ro/ /ma skyes pa gnas su 'gyur</text></item>
<item><p>259b5</p><section>phal chen</section><text>ro/ /ma byung ba gnas su 'gyur ro/ /grags pa med pa gnas su 'gyur ro/ /rtog pa med pa gnas su 'gyur ro/ /rgyu ba med pa gnas su 'gyur ro/ /phrad pa pa'i gnas ni tshangs pa'i gnas su 'gyur ro/ /de ste dge 'dun sdom</text></item>
<item><p>259b6</p><section>phal chen</section><text>pa'i nan tan can/ tshangs pa'i spyod pa yin na ni/ rgyun tu zhugs pa'i 'bras bu'i phyir/ dge 'dun nam/ 'on tam rgyun tu zhugs pa'i 'bras bu dge 'dun/ lan cig phyir 'ong ba'i 'bras bu'i phyir/ dge 'dun nam 'on tam/ phyir 'ong ba'i</text></item>
<item><p>259b7</p><section>phal chen</section><text>'bras bu dge 'dun/ phyir 'ong ba'i 'bras bu'i phyir dge 'dun nam/ 'on tam phyir 'ong ba'i 'bras bu dge 'dun/ dgra bcom pa'i 'bras bu'i phyir dge 'dun nam/ 'on tam dgra bcom pa'i 'bras bu dge 'dun/ gsum rig pa nyid</text></item>
<item><p>260a1</p><section>phal chen</section><text>dge 'dun nam/ drug mngon par shes pa dge 'dun nam/ 'on tam khong du chud par nan tan du byed pa tshangs pa'i spyod pa/ de ste bslab pa yang dag par blang ba tshangs pa'i spyod pa yin na ni/ tha dad du gnas pa bslab pa yang dag par</text></item>
<item><p>260a2</p><section>phal chen</section><text>blang ba'am/ yongs su dag pa bslab pa yang dag par blang ba'am/ slob dpon gyi tshig bslab pa yang dag par blang ba'am/ lan gsum du bzlas pa bslab pa yang dag par blang ba'am/ mkhan po bslab pa yang dag par blang ba'am/ skra bregs pa dang /</text></item>
<item><p>260a3</p><section>phal chen</section><text>ngur smrig gi gos 'chang ba bslab pa yang dag par blang ba'am/ slongs mos 'tsho ba bslab pa yang dag par blang ba'am/ 'on tam de dag tshangs pa'i spyod pa'am/ zhes de ltar chos de dag la rnam par sgom na/ bdag gi lus la mngon par chags</text></item>
<item><p>260a4</p><section>phal chen</section><text>pa med pa dang / sgom pa la zhen pa med pa dang / chos rnams gnas pa med pa dang / 'das pa rgyu ba med pa dang / ma 'ongs pa ma phyin pa dang / da ltar byung ba stong pa dang / las la byed pa pa dang / rnam par smin pa la tshor ba pa</text></item>
<item><p>260a5</p><section>phal chen</section><text>dang / 'jig rten 'di 'phos pa med pa dang / 'jig rten pha rol chud za ba'i phyir tshangs pa'i spyod pa zhes bya ba'i chos de gang yin/ de gang las byung de su'i de ci zhig /de sus byas/ de yod dam/ de med dam/ de gzugs sam/ de</text></item>
<item><p>260a6</p><section>phal chen</section><text>gzugs ma yin nam/ de tshor ba'am/ de tshor ba ma yin nam/ de 'du shes sam/ de 'du shes ma yin nam/ de 'du byed dam/ de 'du byed ma yin nam/ de rnam par shes pa'am/ de rnam par shes pa ma yin nam/ tshangs par spyod</text></item>
<item><p>260a7</p><section>phal chen</section><text>pa'i chos de gang zhig ces de ltar shing / dus gsum mnyam pa nyid du nam mkha' yongs su rgyas par bya ba dang / chags pa par yid la bya ba dang / sems la bsgribs pa med par dang / gnyis su med par shin tu spyod pa dang /</text></item>
<item><p>260b1</p><section>phal chen</section><text>bsgrubs pa pa'i sbyor ba dang / mtshan ma pa'i chos gzung ba dang / mtshan nyid med pa'i chos rab tu shes pa dang / sangs rgyas kyi chos mnyam pa nyid dang / sangs rgyas kyi chos thams cad la yang dag par sems pas tshangs pa'i spyod pa yongs</text></item>
<item><p>260b2</p><section>phal chen</section><text>su dag par yid la bya'o/ /gong du yang chos bcu dang ldan pas yid la bya ste/ bcu gang zhe na/ 'di lta ste/ gnas dang gnas ma yin pa shes pa dang ldan pa dang / 'das pa dang / ma 'ongs pa dang / da ltar byung ba'i las dang rnam par smin</text></item>
<item><p>260b3</p><section>phal chen</section><text>pa shes pa dang ldan pa dang / bsam gtan dang rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba dang / rnam par ldang ba shes pa dang ldan pa dang / dbang po dang brtson</text></item>
<item><p>260b4</p><section>phal chen</section><text>'grus tha dad pa dang / yongs su rdzogs pa mchog dang tha ma shes pa dang ldan pa dang / mos pa tha dad pa dang / mos pa du ma shes pa dang ldan pa dang / khams tha dad pa dang / khams du ma shes pa dang ldan pa dang / thams cad du 'gro ba'i</text></item>
<item><p>260b5</p><section>phal chen</section><text>lam shes pa dang ldan pa dang / lha'i thogs pa med pa dang ldan pa dang / bsgribs pa med pa rjes su dran pa shes pa dang ldan pa dang / bag chags kyi mtshams sbyor ba yang dag par bcad pa shes pa dang ldan pa ste/ de bzhin gshegs pa'i</text></item>
<item><p>260b6</p><section>phal chen</section><text>stobs re re la yang rnam par dbye ba shin tu rgya che bar khong du chud par bya'o/ /thams cad kyang tshad med par blta bar bya'o/ /thos nas kyang snying rje chen po la brtan par bya'o/ /sems can rnam par bsgom pa yang mi gtang bar bya'o/ /chos la shin tu</text></item>
<item><p>260b7</p><section>phal chen</section><text>brtags pa yang mi gzhig par bya'o/ /bla na med pa'i chos la yang dag pa'i yi dam yang shin tu brtsam par bya'o/ /rnam par smin pa la yang re ba med par bya'o/ /sgyu ma'i rang bzhin yang rjes su rtogs par bya'o/ /rmi lam gyi rang bzhin du</text></item>
<item><p>261a1</p><section>phal chen</section><text>yang yang dag par sbyang bar bya'o/ /mig yor gyi rang bzhin dang yang tha mi dad par bya'o/ /sgra brnyan gyi rang bzhin yang spyod yul du bya'o/ /sprul pa'i rang bzhin du yang mos par bya ste/ de de ltar zhugs pas nyon mongs pa chung bar sangs rgyas kyi chos</text></item>
<item><p>261a2</p><section>phal chen</section><text>thams cad kyang mngon du 'gyur ro/ /des chos de dag gnyis su par rtogs pas/ sems dang po bskyed pa nyid kyis bla na med pa yang dag par rdzogs pa'i byang chub tu mngon par 'tshang rgya ba'i gnas yod do/ /chos thams cad sems kyi rang bzhin du shes</text></item>
<item><p>261a3</p><section>phal chen</section><text>pas/ gzhan gyi dring mi 'jog par shes rab kyi phung po dang yang ldan par 'gyur ro/ /tshangs par spyod pa'i le'u zhes bya ba ste/ nyi shu rtsa gcig pa'o// //de nas lha'i dbang po brgya byin gyis/ byang chub sems dpa' chos kyi blo gros la 'di skad</text></item>
<item><p>261a4</p><section>phal chen</section><text>ces smras so/ /kye rgyal ba'i sras bsod nams kyi phung po ji tsam zhig dang ldan na/ sems dang po bskyed pa'i byang chub sems dpar 'gyur/ de skad ces smras pa dang / byang chub sems dpa' chos kyi blo gros kyis/ lha'i dbang po brgya byin la 'di skad</text></item>
<item><p>261a5</p><section>phal chen</section><text>ces smras so/ /kye rgyal ba'i sras gnas 'di ni yid ches par shin tu dka' ste/ shes par dka' brtag par dka'/ mngon par dad par dka' shin tu rtogs par dka'/ kun nas bsgrub par dka'/ yang dag par spyad par dka'/ brjod par</text></item>
<item><p>261a6</p><section>phal chen</section><text>dka'/ bskyed par dka'/ brgal bar dka'/ khong du chud par dka' 'on kyang ci tshul du sangs rgyas kyi mthus bshad par bya'o/ /kye rgyal ba'i sras de la ji snyam du sems/ gang shar phyogs kyi 'jig rten gyi khams grangs med par gtogs pa'i sems can</text></item>
<item><p>261a7</p><section>phal chen</section><text>de dag la la zhig gis bskal par bde ba'i yo byad thams cad kyis rim gror byas te/ bslab pa'i tshig lnga po dag kyang 'dzin du btsud par gyur la de bzhin du lho phyogs dang / nub phyogs dang / byang phyogs dang / de bzhin du byang shar kyi phyogs mtshams dang /</text></item>
<item><p>261b1</p><section>phal chen</section><text>shar lho'i phyogs mtshams dang / lho nub kyi phyogs mtshams dang / de bzhin du nub byang gi phyogs mtshams dang / de bzhin du 'og gi phyogs dang / de bzhin du steng gi phyogs kyi 'jig rten gyi khams grangs par gtogs pa'i sems can rnams kyang / bskal par</text></item>
<item><p>261b2</p><section>phal chen</section><text>bde ba'i yo byad thams cad kyis rim gror byas te/ bslab pa'i tshig lnga po dag kyang 'dzin du btsud na/ rgyal ba'i sras de la ji snyam du sems/ de'i rgyus bsod nams mang du 'phel lam/ de skad ces smras pa dang / lha'i dbang po brgya byin gyis/</text></item>
<item><p>261b3</p><section>phal chen</section><text>byang chub sems dpa' chos kyi blo gros la 'di skad ces smras so/ /kye rgyal ba'i sras bsod nams 'di ni sangs rgyas bcom ldan 'das rnams ma gtogs par gzhan gyis shes par mi nus so/ /smras pa kye rgyal ba'i sras byang chub sems dpa' sems dang</text></item>
<item><p>261b4</p><section>phal chen</section><text>po bskyed pa'i bsod nams kyi phung po la ni/ de dag gi bsod nams snga ma des brgya'i char yang nye bar mi 'gro/ stong gi char yang nye bar mi 'gro/ brgya stong gi cha dang / bye ba'i cha dang / bye ba brgya'i cha dang / bye ba stong gi cha dang / bye ba brgya stong gi cha dang /</text></item>
<item><p>261b5</p><section>phal chen</section><text>bye ba khrag khrig brgya'i cha dang / bye ba khrag khrig stong gi cha dang / bye ba khrag khrig brgya stong gi char yang nye bar mi 'gro/ grangs dang cha dang bgrang ba dang / dpe dang rgyur yang nye bar mi 'gro'o/ /kye rgyal ba'i sras dpe snga ma de lta zhog gi/ kye rgyal ba'i</text></item>
<item><p>261b6</p><section>phal chen</section><text>sras phyogs bcu'i 'jig rten gyi khams grangs med par gtogs pa'i sems can ji snyed pa de dag /bskal pa brgyar bde ba'i yo byad thams cad kyis rim gror byas te/ dge ba bcu'i las kyi lam rnams la yang dag par sbyar bar gyur la/ gzhung</text></item>
<item><p>261b7</p><section>phal chen</section><text>de bzhin du bskal pa stong du bde ba'i yo byad thams cad kyis rim gror byas te/ bsam gtan bzhi la rab tu bkod pa dang / bskal pa brgya phrag stong du bde ba'i yo byad thams cad kyis rim gror byas te/ tshangs pa'i rnam par spyod pa bzhi la rab tu bkod pa dang /</text></item>
<item><p>262a1</p><section>phal chen</section><text>bskal pa bye bar bde ba'i yo byad thams cad kyis rim gror byas te/ gzugs med pa'i snyoms par 'jug pa bzhi la rab tu bkod par gyur pa dang / bskal pa bye bar bde ba'i yo byad thams cad kyis rim gror byas te/ rgyun tu zhugs</text></item>
<item><p>262a2</p><section>phal chen</section><text>pa'i 'bras bu la rab tu bkod pa dang / bskal pa bye ba stong du bde ba'i yo byad thams cad kyis rim gror byas te/ lan cig phyir 'ong ba'i 'bras bu la rab tu bkod pa dang / bskal pa bye ba brgya stong du bde ba'i yo byad thams cad kyis rim gror byas te/</text></item>
<item><p>262a3</p><section>phal chen</section><text>phyir mi 'ong ba'i 'bras bu la rab tu bkod pa dang / bskal pa bye ba khrag khrig tu bde ba'i yo byad thams cad kyis rim gror byas te/ dgra bcom pa la rab tu bkod pa dang / bskal pa bye ba khrag khrig brgya stong du bde ba'i yo byad thams cad kyis rim gror byas te/</text></item>
<item><p>262a4</p><section>phal chen</section><text>rang sangs rgyas kyi byang chub la rab tu gzhag par gyur na/ kye rgyal ba'i sras de la ji snyam du sems/ de'i rgyus bsod nams mang du 'phel lam/ lha'i dbang po brgya byin gyis smras pa/ kye rgyal ba'i sras de ni sangs rgyas bcom ldan 'das kyis mkhyen to/ /</text></item>
<item><p>262a5</p><section>phal chen</section><text>byang chub sems dpa' chos kyi blo gros kyis smras pa/ kye rgyal ba'i sras byang chub sems dpa' sems dang po bskyed pa'i bsod nams kyi phung po de la bsod nams kyi phung po snga ma des brgya'i char yang nye bar 'gro'o/ /stong gi cha dang brgya stong gi cha dang /</text></item>
<item><p>262a6</p><section>phal chen</section><text>bye ba'i cha dang / bye ba brgya'i cha dang / bye ba stong gi cha dang / bye ba brgya stong gi cha dang / grangs dang cha dang / bgrang ba dang / dpe dang rgyur yang nye bar mi 'gro'o/ /de ci'i phyir zhe na/ kye rgyal ba'i sras gang 'di phyogs bcu'i 'jig rten gyi khams</text></item>
<item><p>262a7</p><section>phal chen</section><text>grangs med par gtogs pa'i sems can bskal pa bye ba khrag khrig brgya stong du bde ba'i yo byad thams cad kyis rim gror byas shing / bslab pa'i tshig lnga la gzhag pa dang / dge ba bcu'i las kyi lam la yang dag par sbyar ba dang / bsam gtan bzhi la rab tu</text></item>
<item><p>262b1</p><section>phal chen</section><text>dgod pa dang / tshangs pa'i rnam par spyod pa bzhi dang / gzugs med pa'i snyoms par 'jug pa bzhi dang rgyun tu zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas kyi byang chub la rab</text></item>
<item><p>262b2</p><section>phal chen</section><text>tu dgod pa de tsam gyis ni sangs rgyas su mi 'gyur te/ de ni 'di ltar de bzhin gshegs pa'i rigs rgyun mi gcad pa'i phyir sems skye'o/ /'jig rten gyi khams thams cad ma lus par khyab par bya ba'i phyir sems skye'o/ /'jig rten gyi khams thams cad du gtogs</text></item>
<item><p>262b3</p><section>phal chen</section><text>pa'i sems can thams cad yang dag par bsgral ba'i phyir sems skye'o/ /'jig rten gyi khams thams cad 'du ba dang / 'jig pa yongs su shes par bya ba'i phyir sems skye'o/ /'jig rten gyi khams thams cad du gtogs pa'i sems can rnams kyi kun nas</text></item>
<item><p>262b4</p><section>phal chen</section><text>nyon mongs pa dang / rnam par byang ba yongs su shes par bya ba'i phyir sems skye'o/ /'jig rten gyi khams thams cad kyi rang bzhin yongs su dag pa yongs su shes par bya ba'i phyir sems skye'o/ /sems can thams cad kyi bsam pa dang / bag la nyal ba dang / bag chags</text></item>
<item><p>262b5</p><section>phal chen</section><text>kyi mtshams sbyor ba yongs su shes par bya ba'i phyir sems skye'o/ /sems can thams cad kyi 'chi 'pho dang skye ba yongs su shes par bya ba'i phyir sems skye'o/ /sems can thams cad kyi dbang po dang / sbyor ba yongs su shes par bya ba'i phyir sems skye'o/ /</text></item>
<item><p>262b6</p><section>phal chen</section><text>sems can thams cad kyi sems dang spyod pa yongs su shes par bya ba'i phyir sems skye'o/ /sems can thams cad kyi dus gsum gyi shes pa yongs su shes par bya ba'i phyir sems skye'o/ /byang chub sems dpa' rnams kyi sems bskyed pa de ni 'di ltar</text></item>
<item><p>262b7</p><section>phal chen</section><text>sangs rgyas thams cad dang / yul mnyam pa nyid du bya ba'i phyir sems skye'o/ /kye rgyal ba'i sras dpe snga ma dag lta zhog gi/ kye rgyal ba'i sras 'di la skyes bu la la zhig byung ste/ de sems bskyed pa gcig gis shar phyogs su 'jig rten gyi khams grangs med</text></item>
<item><p>263a1</p><section>phal chen</section><text>pa 'da' la sems bskyed pa de dang 'dra bas/ shar phyogs su bskal pa grangs med pa zad zad du 'das par byas kyang / shar phyogs kyi 'jig rten gyi khams gcig nas gcig tu brgyud pa zad par ma rung nas/ de'i 'og tu skyes bu</text></item>
<item><p>263a2</p><section>phal chen</section><text>gnyis pa zhig byung ste/ skyes bu snga ma des bskal pa grangs med pa 'das pa snyed sems bskyed pa gcig gis 'das te/ de'i 'og tu skyes bu gsum pa zhig byung ste/ skyes bu de gnyis kyis bskal pa grangs med pa gnyis kyis 'das pa de dag sems bskyed pa gcig gis 'das</text></item>
<item><p>263a3</p><section>phal chen</section><text>te/ de'i 'og tu skyes bu bzhi pa zhig byung nas/ snga ma gsum gyis 'jig rten gyi khams grangs med par 'das pa de dag sems bskyed pa gcig gis 'das la/ de'i 'og tu skyes bu lnga pa zhig byung ste/ skyes bu snga ma bzhis bskal pa grangs med par 'das</text></item>
<item><p>263a4</p><section>phal chen</section><text>pa de dag sems bskyed pa gcig gis 'das nas/ de'i 'og tu skyes bu drug pa zhig byung ste/ skyes bu snga ma rnams kyis bskal pa grangs med par 'das pa de dag gi sems bskyed pa gcig gis 'das te/ de'i 'og tu skyes bu bdun pa zhig skyes la/</text></item>
<item><p>263a5</p><section>phal chen</section><text>skyes bu snga ma drug gis bskal pa grangs med par 'das pa de dag gi sems bskyed pa gcig gis 'das te/ de'i 'og tu skyes bu brgyad pa zhig skyes te/ skyes bu snga ma bdun gyis bskal pa grangs med par 'das pa de dag sems bskyed pa gcig gis 'das</text></item>
<item><p>263a6</p><section>phal chen</section><text>la/ de'i 'og tu skyes bu dgu pa zhig byung ste/ skyes bu snga ma brgyad kyis bskal pa grangs med par 'das pa de dag sems bskyed pa gcig gis 'das par byas te/ de'i 'og tu skyes bu bcu pa zhig byung nas/ skyes bu snga ma dgus bskal pa grangs med</text></item>
<item><p>263a7</p><section>phal chen</section><text>par 'das pa de dag sems bskyed pa gcig gis 'das la/ sems bskyed pa de lta bu'i 'da' bas/ shar phyogs logs su bskal pa grangs med par bgrod kyang / shar phyogs kyi 'jig rten gyi khams gcig nas gcig tu brgyud pa'i mtha' ni</text></item>
<item><p>263b1</p><section>phal chen</section><text>shes par mi rung ngo / /shar phyogs su ji lta ba de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs</text></item>
<item><p>263b2</p><section>phal chen</section><text>mtshams dang / 'og dang steng gi phyogs rnams bcu po thams cad du yang de bzhin du rgya che bas te/ skyes bu de dag gis phyogs bcur ji snyed du 'das pa de dag skyes bu re re phyogs bcur rnam par dgod pas sems bskyed pa gcig gis bskal pa</text></item>
<item><p>263b3</p><section>phal chen</section><text>grangs med pa 'da' ba 'di'i tshul du bskal pa grangs med par 'das pa de dag /skyes bu brgya dag gis 'jig rten gyi khams yongs su dgod pa'i tshul du phyogs bcur 'jig rten gyi khams gcig nas gcig tu brgyud pa ni mthar rnyed par rung yang srid</text></item>
<item><p>263b4</p><section>phal chen</section><text>kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mtha' med do/ /de ci'i phyir zhe na/ kye rgyal ba'i sras byang chub sems dpa' rnams kyi sems skye ba ni 'jig rten gyi khams gcig tu 'gro</text></item>
<item><p>263b5</p><section>phal chen</section><text>ba'am/ grangs yongs su shes pas bla na med pa yang dag par rdzogs pa'i byang chub tu sems skye ba ma yin gyis/ 'di ltar phyogs bcu tshad med par yongs su shes nas byang chub sems dpa' rnams kyi sems skye ste/ 'di ltar 'jig rten gyi khams phra ba</text></item>
<item><p>263b6</p><section>phal chen</section><text>yangs par yongs su shes pa dang / 'jig rten gyi khams yangs pa phra bar yongs su shes pa dang / 'jig rten gyi khams snrel zhi 'jig rten gyi khams spyi bo tshugs su rgyu bar yongs su shes pa dang / 'jig rten gyi khams spyi'u tshugs</text></item>
<item><p>263b7</p><section>phal chen</section><text>su rgyu ba/ 'jig rten gyi khams snrel zhir yongs su shes pa dang / 'jig rten gyi khams chung ngu 'jig rten gyi khams chen por yongs su shes pa dang / 'jig rten gyi khams chen po 'jig rten gyi khams chung ngur yongs su shes pa dang /</text></item>
<item><p>264a1</p><section>phal chen</section><text>'jig rten gyi khams yangs pa 'jig rten gyi khams dog par yongs su shes pa dang / 'jig rten gyi khams dog pa 'jig rten gyi khams yangs par yongs su shes pa dang / 'jig rten gyi khams gcig 'jig rten gyi khams brjod du med par</text></item>
<item><p>264a2</p><section>phal chen</section><text>yongs su shes pa dang / 'jig rten gyi khams brjod du med pa 'jig rten gyi khams gcig tu yongs su shes pa dang / 'jig rten gyi khams brjod du med pa dang / gcig tu zad pa yongs su shes pa dang / 'jig rten gyi khams gcig 'jig rten gyi khams</text></item>
<item><p>264a3</p><section>phal chen</section><text>brjod du med par gzud pa yongs su shes pa dang / 'jig rten gyi khams kun nas nyon mongs pa 'jig rten gyi khams rnam par dag par yongs su shes pa dang / 'jig rten gyi khams rnam par dag pa 'jig rten gyi khams kun nas nyon mongs par yongs su</text></item>
<item><p>264a4</p><section>phal chen</section><text>shes pa dang / skra'i rtse mo 'jig rten gyi khams tshad med par yongs su shes pa dang / 'jig rten gyi khams tshad med pa skra'i rtse mor yongs su shes pa dang / 'jig rten gyi khams gcig 'jig rten gyi khams thams cad du bsgrub pa yongs su</text></item>
<item><p>264a5</p><section>phal chen</section><text>shes pa dang / 'jig rten gyi khams thams cad lus med pa'i rang bzhin du yongs su shes pa dang / 'jig rten gyi khams 'byam klas pa ma lus pa thams cad sems bskyed pa gcig gis thogs pa med par yongs su shes pas/ byang chub sems</text></item>
<item><p>264a6</p><section>phal chen</section><text>dpa' rnams kyi sems bla na med pa yang dag par rdzogs pa'i byang chub tu skye'o/ /kye rgyal ba'i sras 'jig rten gyi khams 'da' ba'i dpe snga ma de dag lta zhog gi /kye rgyal ba'i sras skyes bu la la zhig skyes par gyur te/ de'i sems bskyed pa gcig</text></item>
<item><p>264a7</p><section>phal chen</section><text>gis shar phyogs su 'du ba dang / 'jig pa'i bskal pa grangs med pa bgrang la/ sems bskyed pas bgrang ba 'di'i tshul du shar phyogs su bskal pa grangs med pa zad zad du bgrangs kyang / shar phyogs kyi 'jig rten gyi khams kyi 'du ba'i bskal</text></item>
<item><p>264b1</p><section>phal chen</section><text>pa dang / 'jig pa'i bskal pa'i mtha' shes par ma rung nas/ de'i 'og tu skyes bu gnyis pa zhig skyes te/ skyes bu snga ma des bskal pa grangs med par 'du ba dang / 'jig pa'i bskal pa bgrang ba de dag thams cad skad cig gcig gis bgrangs te/</text></item>
<item><p>264b2</p><section>phal chen</section><text>de'i 'og tu skyes bu gsum pa zhig byung la/ skyes bu snga ma gnyis kyis bskal pa grangs med par 'du ba dang / 'jig pa'i bgrang ba de dag sems bskyed pa gcig gis bgrangs te/ de'i 'og du skyes bu bzhi pa zhig byung nas/ skyes bu snga ma gsum gyis</text></item>
<item><p>264b3</p><section>phal chen</section><text>bskal pa grangs med par 'du ba dang / 'jig pa bgrang ba de dag skad cig gcig gis bgrangs te/ de'i 'og tu skyes bu lnga pa zhig byung nas/ skyes bu snga ma bzhis bskal pa grangs med par 'du ba dang / 'jig pa bgrang ba de dag skad cig gcig gis bgrangs par gyur la/</text></item>
<item><p>264b4</p><section>phal chen</section><text>de'i 'og tu skyes bu drug pa zhig byung ste/ skyes bu snga ma lngas bskal pa grangs med par 'du ba dang / 'jig pa bgrang ba de dag skad cig gcig gis bgrangs te/ de'i 'og du skyes bu bdun pa zhig byung nas/ skyes bu snga ma drug gis bskal</text></item>
<item><p>264b5</p><section>phal chen</section><text>pa grangs med par 'du ba dang / 'jig pa bgrang ba de dag skad cig gcig gis bgrangs par gyur la/ de'i 'og tu skyes bu brgyad pa zhig byung ste/ skyes bu snga ma bdun gyis bskal pa grangs med par 'du ba dang / 'jig pa'i bskal pa bgrang</text></item>
<item><p>264b6</p><section>phal chen</section><text>ba de dag skad cig gcig gis bgrangs par gyur te/ de'i 'og du skyes bu dgu pa zhig skyes la/ skyes bu snga ma brgyad kyis bskal pa grangs par 'du ba dang / 'jig pa'i bskal pa bgrang ba de dag skad cig gcig gis bgrangs te/</text></item>
<item><p>264b7</p><section>phal chen</section><text>de'i 'og du skyes bu bcu pa zhig byung nas/ skyes bu dgu po snga ma rnams kyis bskal pa grangs med par 'du ba dang / 'jig pa'i bskal pa bgrang ba de dag skad cig gcig gis bgrangs par gyur na/ kye rgyal ba'i sras skyes bu de dag grangs</text></item>
<item><p>265a1</p><section>phal chen</section><text>med pa'i tshul du phyogs bcur rnam par bkod pa dang / skad cig gcig gis 'jig rten gyi khams 'du ba dang / 'jig pa grangs med par bgrang ba'i tshul du bskal pa grangs med par bgrangs na/ 'jig rten gyi khams de dag</text></item>
<item><p>265a2</p><section>phal chen</section><text>gi 'du ba dang / 'jig pa'i bskal pa gcig nas gcig tu brgyud pa ni/ phyogs bcur mtha' thug par rung yang srid kyi/ byang chub sems dpa' sems dang po bskyed pa'i bla na med pa yang dag par rdzogs pa'i dge ba'i rtsa ba ni mthar</text></item>
<item><p>265a3</p><section>phal chen</section><text>thug par mi rung ngo / /de ci'i phyir zhe na/ kye rgyal ba'i sras 'jig rten 'ga'i 'du ba dang / 'jig pa bgrang ba rab tu shes par bya ba'i phyir/ byang chub sems dpa' rnams kyis sems bla na med pa yang dag par rdzogs</text></item>
<item><p>265a4</p><section>phal chen</section><text>pa'i byang chub tu mi skye'i/ 'jig rten gyi khams ma lus pa thams cad kyi 'du ba dang / 'jig pa'i bskal pa shes par bya ba la 'jug pa'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye ste/</text></item>
<item><p>265a5</p><section>phal chen</section><text>'di ltar bskal pa ring po la bskal pa thung ngur yang dag par 'jug pa shes par bya ba dang / bskal pa thung ngu la bskal pa ring por yang dag par 'jug pa shes par bya ba'i phyir/ byang chub sems dpa' rnams bla na med pa yang dag par rdzogs pa'i</text></item>
<item><p>265a6</p><section>phal chen</section><text>byang chub tu sems skye'o/ /bskal pa gcig la bskal pa grangs med par yang dag par 'jug pa shes par bya ba dang / bskal pa grangs med pa la bskal pa gcig tu yang dag par 'jug pa shes par bya ba dang / 'di lta ste/ sangs rgyas dang</text></item>
<item><p>265a7</p><section>phal chen</section><text>bcas pa'i bskal pa/ sangs rgyas med pa'i bskal par yang dag par 'jug pa shes par bya ba dang / sangs rgyas med pa'i bskal pa sangs rgyas dang bcas pa'i bskal par yang dag par 'jug pa shes par bya ba dang / sangs rgyas brjod</text></item>
<item><p>265b1</p><section>phal chen</section><text>du med pa'i bskal pa sangs rgyas gcig gi bskal pa yang dag par 'jug pa shes par bya ba dang / sangs rgyas gcig gi bskal pa sangs rgyas brjod du med pa'i bskal par yang dag par 'jug pa shes par bya ba dang / 'di lta ste bskal pa rnam</text></item>
<item><p>265b2</p><section>phal chen</section><text>pa tha dad pa la bskal pa rnam pa tha mi dad par yang dag par 'jug pa shes par bya ba dang / bskal pa zad pa la bskal pa ma zad par yang dag par 'jug pa shes par bya ba dang / bskal pa ma zad pa la bskal pa zad par khong du chud pas yang</text></item>
<item><p>265b3</p><section>phal chen</section><text>dag par 'jug pa shes par bya ba dang / 'di lta ste bskal pa brjod du med pa sems bskyed pa gcig tu yang dag par 'jug pa shes par bya ba dang / sems bskyed pa gcig bskal pa brjod du med par yang dag par 'jug pa shes par bya ba dang /</text></item>
<item><p>265b4</p><section>phal chen</section><text>'di lta ste bskal pa thams cad bskal pa med par rab tu 'jug pa shes par bya ba dang / bskal pa ma yin pa bskal par 'jug pa shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /</text></item>
<item><p>265b5</p><section>phal chen</section><text>'di lta ste sngon gyi mtha'i mur thug pa'i bskal pa dang / phyi ma'i mtha'i mur thug pa'i bskal pa dang / da ltar byung ba'i bskal pa dang / 'jig rten gyi khams ma lus pa thams cad kyi 'du ba dang / 'jig pa'i bskal pa sems</text></item>
<item><p>265b6</p><section>phal chen</section><text>bskyed pa gcig gis yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i sangs rgyas su sems skye ste/ 'di ltar bskal pa thams cad kyi rgyus mngon par shes par bya ba'i phyir/ de thog mar</text></item>
<item><p>265b7</p><section>phal chen</section><text>go cha chen po mngon par bsgrub po/ /kye rgyal ba'i sras 'jig rten gyi khams 'du ba dang / 'jig pa'i bskal pa bgrang ba'i dpe de dag lta zhog gi/ kye rgyal ba'i sras 'di la skyes bu la la zhig skyes par gyur te/ der sems bskyed pa</text></item>
<item><p>266a1</p><section>phal chen</section><text>gcig gis/ 'jig rten gyi khams grangs med par gtogs pa'i sems can rnams kyi dad pa sna tshogs thams cad shes pa tshul de lta bur sems bskyed pa re re zhing shes pas shar phyogs su bskal pa grangs med pa zad pa byas kyang</text></item>
<item><p>266a2</p><section>phal chen</section><text>sems can rnams kyi mos pa tha dad pa gcig nas gcig tu brgyud pa'i mtha' zad par mi rung ba nas/ gzhung de bzhin du bcu'i bar du ste/ shar phyogs su ji lta ba de bzhin du steng gi phyogs kyi bar gyi phyogs bcu thams cad du rgya cher byas na</text></item>
<item><p>266a3</p><section>phal chen</section><text>de dag gi mos pa tha dad pa gcig nas gcig tu brgyud pa ni mthar thug par rung yang srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mthar thug par mi rung ngo / /</text></item>
<item><p>266a4</p><section>phal chen</section><text>de ci'i phyir zhe na/ kye rgyal ba'i sras sems can de tsam gyi mos pa tha dad pa shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems mi skye'i/ 'di ltar 'jig rten gyi khams ma lus pa</text></item>
<item><p>266a5</p><section>phal chen</section><text>thams cad du gtogs pa'i sems can rnams kyi dad pa sna tshogs mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste mos pa mtha' dang dbus med</text></item>
<item><p>266a6</p><section>phal chen</section><text>pa la 'jug pa dang / sems can gyi mos pa tha dad pa la mkhas pa mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can gcig</text></item>
<item><p>266a7</p><section>phal chen</section><text>sems can grangs par yang dag par 'jug par bya ba'i phyir/ dad pa'i tshul brjod du med pa'i snang ba'i 'od kyis mos pa gcig nas gcig du brgyud pa ma lus pa dang / 'gro ba rgya mtsho mngon par 'tshang rgya bar bya ba'i phyir/ byang chub sems</text></item>
<item><p>266b1</p><section>phal chen</section><text>dpa' rnams bla na med pa yang dag par rdzogs pa'i byang chub tu sems skye'o/ /'di lta ste 'das pa dang / ma 'ongs pa dang / da ltar byung ba'i dge ba dang / mi dge ba la mos pa tshad med pa la 'jug par bya ba dang / dus gsum thams cad kyi</text></item>
<item><p>266b2</p><section>phal chen</section><text>mos pa sna tshogs dbang gis yongs su shes par bya ba dang / mos pa ji lta ba bzhin du mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste skal ba mnyam pa'i</text></item>
<item><p>266b3</p><section>phal chen</section><text>mos pa dang / skal ba mi mnyam pa'i mos pa shes pa la 'jug par bya ba dang / mos pa thams cad mos pa gcig tu yang dag par 'jug pa dang / mos pa gcig mos pa thams cad dang mnyam pa nyid du mngon par 'tshang rgya bar bya ba dang / de bzhin</text></item>
<item><p>266b4</p><section>phal chen</section><text>gshegs pa'i stobs la rab tu 'jug pa'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste mos pa bla ma dang bcas pa dang / mos pa bla na med pa dang / lhag ma dang bcas</text></item>
<item><p>266b5</p><section>phal chen</section><text>pa dang / lhag ma med pa dang / mnyam pa dang mi mnyam pa'i mos pa'i bye brag shes pa mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste gnas pa'i</text></item>
<item><p>266b6</p><section>phal chen</section><text>mos pa dang / mi gnas pa'i mos pa dang / thun mong gi mos pa dang / thun mong ma yin pa'i mos pa dang / 'dres pa dang / ma 'dres pa dang / dge ba dang mi dge ba dang / 'jig rten pa dang 'jig rten las 'das pa'i mos pa dang / mos pa thams</text></item>
<item><p>266b7</p><section>phal chen</section><text>cad kyi bye brag shin tu shes pa'i dam pa mngon par 'tshang rgya ba'i phyir ro/ /byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste/ dge ba'i mos pa dang / yangs pa'i mos pa</text></item>
<item><p>267a1</p><section>phal chen</section><text>dang / mos pa bar ma dang / tha dad pa dang / nges pa'i mos pa ma lus pa thams cad bsgribs pa med pa'i ye shes dang / chags pa med pa'i sangs rgyas kyi rnam par thar pas mngon par 'tshang rgya bar bya ba'i phyir byang chub</text></item>
<item><p>267a2</p><section>phal chen</section><text>sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste rnam par dag pa'i mos pa dang / kun nas nyon mongs pa'i mos pa dang / yangs pa'i mos pa dang / dog pa'i mos pa dang / phra ba'i mos pa dang / rgya</text></item>
<item><p>267a3</p><section>phal chen</section><text>che ba'i mos pa dang / sems can gyi khams ma lus pa thams cad kyi mos pa'i tshul rnam pa tha dad pa la rab tu 'jug par bya ba dang / sems can gcig gi mos pa sna tshogs 'byam klas pa bcu mngon par 'tshang rgya bar bya ba'i phyir/ byang chub sems dpa'</text></item>
<item><p>267a4</p><section>phal chen</section><text>rnams bla na med pa yang dag par rdzogs pa'i byang chub tu sems skye'o/ /'di lta ste/ rgyud stug po'i mos pa dang / sbyor ba'i mos pa dang / yongs su brtags pa'i mos pa dang / ngang gis rjes su 'brang ba'i mos pa dang / rgyu'i tshogs dang</text></item>
<item><p>267a5</p><section>phal chen</section><text>ldan pa'i mos pa dang / rkyen gyi tshogs las byung ba'i mos pa dang / mos pa'i dra ba ma lus pa thams cad mnyam pa nyid du 'jug pa'i yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na</text></item>
<item><p>267a6</p><section>phal chen</section><text>med pa yang dag par rdzogs pa'i byang chub tu sems skye'o/ /kye rgyal ba'i sras mos pa sna tshogs kyi dpe tha dad pa snga ma de dag lta zhog gi/ kye rgyal ba'i sras 'di la skyes bu la la zhig skyes par gyur te/ de'i sems gcig bskyed pas 'jig</text></item>
<item><p>267a7</p><section>phal chen</section><text>rten gyi khams grangs med par gtogs pa'i sems can rnams kyi dbang po sna tshogs rab tu shes par gyur la/ de lta bu'i tshul du sems bskyed pa re re la shes pas/ shar phyogs logs su bskal pa grangs pa zad par byas kyang / shar phyogs</text></item>
<item><p>267b1</p><section>phal chen</section><text>kyi sems can rnams kyi dbang po sna tshogs gcig nas gcig tu brgyud pa mthar thug bar ma rung la tshul de bzhin du mos pa la ji skad brjod pa bzhin dbang po tha dad pa la yang shes par byas te/ de dag gi dbang po sna tshogs gcig nas gcig tu brgyud pa ni/ phyogs</text></item>
<item><p>267b2</p><section>phal chen</section><text>bcu mthar thug par rung yang srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mtha' med do/ /de ci'i phyir zhe na/ kye rgyal ba'i sras dag /sems can de tsam dag gi dbang po</text></item>
<item><p>267b3</p><section>phal chen</section><text>sna tshogs shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye ba ma yin gyi/ 'di ltar 'jig rten gyi khams ma lus pa thams cad du gtogs pa'i sems can rnams kyi dbang po yongs su</text></item>
<item><p>267b4</p><section>phal chen</section><text>shes par bya ba'i don du byang chub sems dpa' rnams bla na med pa yang dag par rdzogs pa'i byang chub tu sems skye'o/ /gzhung de bzhin du ji ltar mos pa la brjod pa de bzhin du dbang po rnams la yang shes par bya ste/ thibs por gyur pa'i dbang po dang /</text></item>
<item><p>267b5</p><section>phal chen</section><text>sbyor ba dang ldan pa'i dbang po dang / yongs su brtags pa'i dbang po dang / ngang gis rjes su 'brang ba'i dbang po dang / rgyu'i tshogs dang ldan pa'i dbang po dang / rkyen gyi tshogs las byung ba'i dbang po dang / dbang po'i dra ba thams cad ma lus pa la mnyam pa</text></item>
<item><p>267b6</p><section>phal chen</section><text>nyid du 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras dbang po sna tshogs kyi dpe snga ma de dag lta zhog gi/ kye</text></item>
<item><p>267b7</p><section>phal chen</section><text>rgyal ba'i sras 'di la skyes bu la la zhig skyes par gyur te/ de'i sems bskyed pa gcig gis 'jig rten gyi khams grangs med par gtogs pa'i sems can rnams kyi bsam pa sna tshogs yongs su shes par gyur la/ tshul de lta bur sems bskyed pa re rer shes</text></item>
<item><p>268a1</p><section>phal chen</section><text>pas/ shar phyogs logs su bskal pa grangs med pa zad par byas kyang sems can gyi bsam pa sna tshogs kyi mthar phyin par ma rung la/ gzhung de bzhin du phyogs bcu'i sems can rnams kyi bsam pa sna tshogs ni shes par rung yang srid</text></item>
<item><p>268a2</p><section>phal chen</section><text>kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi bsam pa sna tshogs yongs su shes par</text></item>
<item><p>268a3</p><section>phal chen</section><text>bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems mi skye'i/ 'di ltar 'jig rten gyi khams ma lus pa thams cad du gtogs pa'i sems can rnams kyi bsam pa sna tshogs yongs su shes pas</text></item>
<item><p>268a4</p><section>phal chen</section><text>mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /gzhung de ltar mos pa la ji ltar brjod pa bzhin du ste/ bsam pa'i thibs por gyur pa dang / sbyor ba dang</text></item>
<item><p>268a5</p><section>phal chen</section><text>ldan pa'i bsam pa dang / yongs su brtags pa'i bsam pa dang / ngang gis rjes su 'brang ba'i bsam pa dang / rgyu'i tshogs dang ldan pa'i bsam pa dang / rkyen gyi tshogs las byung ba'i bsam pa'i bar du/ bsam pa'i dra ba ma lus</text></item>
<item><p>268a6</p><section>phal chen</section><text>pa thams cad mnyam pa nyid du 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras bsam pa sna tshogs kyi</text></item>
<item><p>268a7</p><section>phal chen</section><text>dpe snga ma de dag lta zhog gi/ kye rgyal ba'i sras 'di la skyes bu la la zhig skyes te/ de'i sems bskyed pa gcig gis 'jig rten gyi khams grangs med par gtogs pa'i sems can rnams kyi sbyor ba yongs su shes la/ gzhung de ltar mos pa</text></item>
<item><p>268b1</p><section>phal chen</section><text>la ji ltar brjod pa bzhin du ste/ phyogs bcu'i sbyor ba sna tshogs gcig nas gcig tu brgyud pa de dag ni mthar thug par rung yang srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge</text></item>
<item><p>268b2</p><section>phal chen</section><text>ba'i rtsa ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi sbyor ba sna tshogs shes pa'i don du ni/ byang chub sems dpa' rnams bla na med pa yang dag par rdzogs pa'i byang chub tu sems mi skye'i/</text></item>
<item><p>268b3</p><section>phal chen</section><text>'di ltar 'jig rten gyi khams ma lus pa thams cad du gtogs pa'i sems can rnams kyi sbyor ba sna tshogs yongs su shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /</text></item>
<item><p>268b4</p><section>phal chen</section><text>gzhung de ltar mos pa la ji skad du brjod pa bzhin te/ sbyor ba'i dra ba ma lus pa thams cad kyi bar du mnyam pa nyid du 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems dpa' rnams bla na med pa yang dag</text></item>
<item><p>268b5</p><section>phal chen</section><text>par rdzogs pa'i byang chub tu sems skye'o/ /kye rgyal ba'i sras sbyor ba sna tshogs kyi dpe de dag lta 'ang zhog gi/ kye rgyal ba'i sras 'di la skyes bu la la zhig skyes te/ de'i sems bskyed pa gcig gis 'jig rten gyi khams grangs med par gtogs</text></item>
<item><p>268b6</p><section>phal chen</section><text>pa'i sems can rnams kyi sems bskyed pa sna tshogs rab tu shes la/ tshul de lta bu'i sems bskyed pa yongs su shes pas/ gzhung de bzhin du ste/ phyogs bcu'i sems bskyed pa sna tshogs gcig nas gcig tu brgyud pa ni mthar thug par rung yang</text></item>
<item><p>268b7</p><section>phal chen</section><text>srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi sems sna tshogs yongs su shes</text></item>
<item><p>269a1</p><section>phal chen</section><text>par bya ba'i don du/ byang chub sems dpa' rnams bla na med pa yang dag par rdzogs pa'i byang chub tu sems skye ba ma yin gyi/ 'di ltar 'jig rten gyi khams chos kyi dbyings kyis klas pa/ sems can gyi khams kyis gtugs</text></item>
<item><p>269a2</p><section>phal chen</section><text>pa/ nam mkha'i dbyings kyis klas pa'i sems can gyi khams mtha' dang dbus med pa'i sems sna tshogs thams cad yongs su shes pas/ mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs</text></item>
<item><p>269a3</p><section>phal chen</section><text>pa'i byang chub tu sems skye'o/ /gzhung de ltar mos pa la ji skad du brjod pa de bzhin du/ sems bskyed pa'i dra ba ma lus pa thams cad mnyam pa nyid du 'jug cing yongs su rig pa'i shes pas mngon par 'tshang rgya bar bya ba'i phyir/ byang chub sems</text></item>
<item><p>269a4</p><section>phal chen</section><text>dpa' rnams bla na med pa yang dag par rdzogs pa'i byang chub tu sems skye'o/ /kye rgyal ba'i sras sems bskyed pa'i dpe snga ma de dag lta zhog gi/ kye rgyal ba'i sras 'di la skyes bu la la zhig skyes par gyur te/ de'i sems bskyed pa</text></item>
<item><p>269a5</p><section>phal chen</section><text>gcig gis 'jig rten gyi khams grangs med par gtogs pa'i sems can rnams kyi las sna tshogs rab tu shes la/ sems bskyed pa shes pa'i tshul de lta bus shar phyogs logs su bskal pa grangs med par zad par byas kyang / sems can rnams kyi las</text></item>
<item><p>269a6</p><section>phal chen</section><text>sna tshogs gcig nas gcig tu brgyud pa mthar thug par ma rung la/ de bzhin du skyes bu bcu pa'i bar du skyes par gyur te/ skyes bu dgu po de dag gis sems can rnams kyi las sna tshogs gcig nas gcig tu brgyud pa yongs su shes par bya ba'i phyir/</text></item>
<item><p>269a7</p><section>phal chen</section><text>bskal pa grangs med pa zad par byas pa/ de dag sems bskyed pa gcig gis shes par gyur kyang / phyogs bcur las sna tshogs gcig nas gcig tu brgyud pa de dag ni mthar thug par rung yang srid kyi byang chub sems dpa' bla na med pa yang dag par</text></item>
<item><p>269b1</p><section>phal chen</section><text>rdzogs pa'i byang chub tu sems dang po bskyed pa'i dge ba'i rtsa ba ni mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi las sna tshogs yongs su shes par bya ba'i don du byang chub sems dpa' rnams bla na med pa yang dag par</text></item>
<item><p>269b2</p><section>phal chen</section><text>rdzogs pa'i byang chub tu sems skye ba ma yin gyi/ 'di ltar 'jig rten gyi khams dang / dus gsum ma lus pa thams cad du gtogs pa'i sems can rnams kyi las sna tshogs yongs su shes pas mngon par 'tshang rgya bar bya ba'i phyir/ byang chub</text></item>
<item><p>269b3</p><section>phal chen</section><text>sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste las sna tshogs mtha' dang dbus med pa la rab tu 'jug pa dang / las kyi bye brag thams cad la mkhas pa mngon par 'tshang rgya bar bya ba'i phyir/ byang chub</text></item>
<item><p>269b4</p><section>phal chen</section><text>sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can gcig grangs med cing / rnam pa tha dad par yang dag par 'jug pa dang / las kyi tshul brjod pa'i snang ba rab tu 'thob pa dang / las</text></item>
<item><p>269b5</p><section>phal chen</section><text>thams cad ma lus pa gcig nas gcig tu brgyud pa dang / las dang ldan pa'i 'gro ba rgya mtsho mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste 'das pa</text></item>
<item><p>269b6</p><section>phal chen</section><text>dang / ma 'ongs pa dang / da ltar byung ba'i las dge ba dang / mi dge ba'i rnam pa tha dad pa la rab tu 'jug cing dus gsum thams cad kyi las sna tshogs dbang gis yongs su shes par bya ba dang / las ji lta ba bzhin du mngon par 'tshang rgya bar bya ba'i phyir</text></item>
<item><p>269b7</p><section>phal chen</section><text>byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste/ skal pa mnyam pa'i las dang / skal ba mi mnyam pa'i las shes pa'i mchog thob par bya ba dang / las thams cad las gcig tu yang</text></item>
<item><p>270a1</p><section>phal chen</section><text>dag par 'jug pa dang / las gcig las thams cad dang mnyam pa nyid du mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste bla ma dang</text></item>
<item><p>270a2</p><section>phal chen</section><text>bcas pa'i las dang / bla na med pa'i las dang / lhag ma dang bcas pa'i las dang / mnyam pa'i las dang / mi mnyam pa'i las kyi bye brag ye shes kyi rgyud chen pos mngon par 'tshang rgya zhing / shes par bya ba'i phyir/ byang chub sems dpa' rnams</text></item>
<item><p>270a3</p><section>phal chen</section><text>bla na med pa yang dag par rdzogs pa'i byang chub tu sems skye'o/ /'di lta ste gnas pa'i las dang / mi gnas pa'i las dang / thun mong gi las dang / thun mong ma yin pa'i las dang / mtha' yas pa'i las dang / mu med pa'i las dang / ma 'dres pa'i</text></item>
<item><p>270a4</p><section>phal chen</section><text>las dang / dge ba'i las dang / mi dge ba'i las dang / 'jig rten pa'i las dang / 'jig rten las 'das pa'i las dang / las kyi bye brag thams cad la ye shes kyi rgyud chen pos mngon par 'tshang rgya zhing shes par bya ba'i phyir/ byang chub</text></item>
<item><p>270a5</p><section>phal chen</section><text>sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste shes pa'i las dang / mi shes pa'i las dang chen po dang / 'bring dang / tshad med pa'i las kyi sgrib pa thams cad ma lus par chags pa med pas</text></item>
<item><p>270a6</p><section>phal chen</section><text>shes par bya ba dang / sangs rgyas kyi rnam par thar pa mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste rnam par dag pa'i las dang / kun nas nyon mongs</text></item>
<item><p>270a7</p><section>phal chen</section><text>pa'i las dang / rgya chen po'i las dang / rgya chung ngu'i las dang / kun tu 'brel pa'i las dang / kun tu ma 'brel pa'i las dang / phra ba'i las dang / sbom pa'i las dang / las ma lus par sems can gyi khams kyi las kyi tshul rnam pa tha dad</text></item>
<item><p>270b1</p><section>phal chen</section><text>pa la rab tu 'jug pa dang / sems can gcig gis las sna tshogs 'byam klas pa bcu mngon par 'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste thibs por gyur pa'i las dang /</text></item>
<item><p>270b2</p><section>phal chen</section><text>sbyor ba can gyi las dang / chung ba'i las dang / dran pa dang ldan pa'i las dang / rgyu'i tshogs dang ldan pa'i las dang / rkyen gyi tshogs las byung ba'i las dang / las kyi dra ba thams cad ma lus pa mnyam pa nyid du yongs su rig cing shes pas mngon par</text></item>
<item><p>270b3</p><section>phal chen</section><text>'tshang rgya bar bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o// //sangs rgyas rmad ga cad ces bya ba shin tu rgyas pa chen po'i mdo/ /bam po nyi shu gnyis pa/ kye rgyal ba'i sras las sna tshogs kyi dpe snga ma de dag lta zhog gi/ kye rgyal ba'i</text></item>
<item><p>270b4</p><section>phal chen</section><text>sras 'di la skyes bu la la zhig skyes te/ de'i sems bskyed pa gcig gis shar phyogs logs su 'jig rten gyi khams grangs med par gtogs pa'i sems can rnams kyi sems bskyed pa'i shes par gyur la/ tshul de ltar sems bskyed pa re rer yongs</text></item>
<item><p>270b5</p><section>phal chen</section><text>su shes pas/ shar phyogs logs su bskal pa grangs med par zad par byas kyang / sems can rnams kyi nyon mongs pa sna tshogs mthar thug par ma rung la/ de bzhin du de'i 'og tu skyes bu gnyis pa zhig skyes zhes bya ba nas/ skyes bu bcu pa skyes</text></item>
<item><p>270b6</p><section>phal chen</section><text>pa'i bar du ste/ skyes bu dgu po de dag gis bskal pa grangs med par nyon mongs pa sna tshogs rab tu shes pa de dag /sems bskyed pa gcig gis yongs su shes par gyur la/ tshul de 'dra bar sems bskyed pa re rer yongs su shes pas/</text></item>
<item><p>270b7</p><section>phal chen</section><text>gzhung de bzhin du ste/ phyogs bcu'i nyon mongs pa sna tshogs gcig nas gcig tu brgyud pa de dag ni mthar thug par ra rung yang srid kyi/ byang chub sems dpa' bla na med pa yang dag par rdzogs pa'i byang chub tu sems dang po bskyed pa'i dge ba'i rtsa ba ni</text></item>
<item><p>271a1</p><section>phal chen</section><text>mthar thug par mi rung ngo / /de ci'i phyir zhe na/ kye rgyal ba'i sras sems can de tsam dag gi nyon mongs pa sna tshogs yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems</text></item>
<item><p>271a2</p><section>phal chen</section><text>skye ba ma yin gyi/ 'di lta ste 'jig rten gyi khams ma lus pa thams cad du gtogs pa'i sems can rnams kyi nyon mongs pa tshad med pa thams cad yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i</text></item>
<item><p>271a3</p><section>phal chen</section><text>byang chub tu sems skye'o/ /'di lta ste nyon mongs pa yang ba dang / nyon mongs pa lci ba mngon par 'tshang rgya ba'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems</text></item>
<item><p>271a4</p><section>phal chen</section><text>skye'o/ /'di lta ste bag la nyal ba'i nyon mongs pa dang / sems kun nas 'khor ba'i nyon mongs pa dang / sems can thams cad kyi nyon mongs pa dang / rnam par byang ba rnam par dgod pa yongs su shes par bya ba'i phyir/ byang chub sems</text></item>
<item><p>271a5</p><section>phal chen</section><text>dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can gcig gi nyon mongs pa tshad med pa sna tshogs rang dbang med par byed pa'i nyon mongs pa rnam par gcad pa'i ye shes yongs su/ shes par bya ba'i phyir</text></item>
<item><p>271a6</p><section>phal chen</section><text>byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste sems can thams cad kyi nyon mongs pa dang / rnam par dpyod pa rnam pa sna tshogs shes pa yongs su shes par bya ba'i phyir/ byang chub sems dpa'</text></item>
<item><p>271a7</p><section>phal chen</section><text>rnams bla na med pa yang dag par rdzogs pa'i byang chub tu sems skye'o/ /'di lta ste ma rig pa la gnas pa'i nyon mongs pa dang / srid pa dang ldan pa'i nyon mongs pa dang / srid pa'i rgyud thams cad kyi nyon mongs pa kun tu sbyor ba rnam par gcad</text></item>
<item><p>271b1</p><section>phal chen</section><text>pa'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste 'dod chags kyis ye rngam pa'i nyon mongs pa dang / zhe sdang gis khong khro ba dang / gti mug</text></item>
<item><p>271b2</p><section>phal chen</section><text>gis mngon par khebs pa dang / cha mnyam pa'i nyon mongs pa dang / nyon mongs pa thams cad rtsa ba dang bcas te/ rnam par gcad pa'i ye shes yongs su shes par bya ba'i phyir/ byang chub sems dpa' rnams bla na med pa yang dag par</text></item>
<item><p>271b3</p><section>phal chen</section><text>rdzogs pa'i byang chub tu sems skye'o/ /'di lta ste bdag tu bya ba shin tu bsgoms pa'i nyon mongs pa dang / bdag gi bya ba la mngon par zhen pa dang / nga rgyal gyis bslang ba dang / nga rgyal gyis mngon par sbrel ba'i nyon mongs pa dang / nyon</text></item>
<item><p>271b4</p><section>phal chen</section><text>mongs pa thams cad ma lus par khong du chud cing yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste tshul bzhin ma yin pa yid la byed pa las byung ba'i</text></item>
<item><p>271b5</p><section>phal chen</section><text>yongs su rtog pa rtsa bar gyur pa'i nyon mongs pa dang / yongs su rtog pa'i shugs kyi rjes su 'brang ba'i nyon mongs pa'i rnam par rtog pa dang / 'jig tshogs la mngon par zhen pa dang / lta ba'i rnam pa drug cu rtsa gnyis kyi tshul sna tshogs</text></item>
<item><p>271b6</p><section>phal chen</section><text>dang ldan pa'i nyon mongs pa mngon par 'tshang rgya ba'i ye shes yongs su shes par bya ba'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /'di lta ste/ bsgribs pa'i nyon mongs pa dang /</text></item>
<item><p>271b7</p><section>phal chen</section><text>kun nas bsgribs pa'i nyon mongs pa thams cad shes pas rnam par dag par bya ba dang / snying rje chen pos yongs su bskyabs pa'i phyir/ byang chub sems dpa' rnams bla na med pa yang dag par rdzogs pa'i byang chub tu sems</text></item>
<item><p>272a1</p><section>phal chen</section><text>skye'o/ /bsam pa dang bag la nyal ba dang / kun nas 'khor ba'i nyon mongs pa'i dra ba thams cad rnam par gcod pa'i phyir/ byang chub sems dpa' rnams bla na med pa yang dag par rdzogs pa'i byang chub tu sems skye'o/ /</text></item>
<item><p>272a2</p><section>phal chen</section><text>kye rgyal ba'i sras nyon mongs pa sna tshogs kyi dpe de dag lta yang zhog gi /kye rgyal ba'i sras 'di la skyes bu la la zhig skyes par gyur la/ de'i sems bskyed pa gcig gis 'jig rten gyi khams tshad med par gtogs pa'i sems can rnams dang lhan cig</text></item>
<item><p>272a3</p><section>phal chen</section><text>pas/ shar phyogs logs su sangs rgyas bcom ldan 'das tshad med pa dag /mnabs stsal bro ba'i mchog tshad med pa dang / bdug spos tshad med pa dang / na bza' dang / gdugs dang / rgyal mtshan dang / ba dan tshad med pa dang /</text></item>
<item><p>272a4</p><section>phal chen</section><text>pho brang tshad med pa dang / bla re tshad med pa dang / gzhal med khang tshad med pa dang / rin po che'i dra ba dpag tu med pa dang / seng ge'i gdan dpag tu med pa dang / rin po che'i rgyan dang / lhab lhub tshad med pa dang / mchod pa'i rnam pa tshad med pas</text></item>
<item><p>272a5</p><section>phal chen</section><text>mnyes par bya ste/ bskal pa tshad med par bsnyen bkur la/ rim gro dang bkur stir byas te/ rjes dang mchod pas btud cing phyag 'tshal te/ spyi bos gtugs nas snyan par brjod de 'khor zhing zhal du lta la/ de bzhin gshegs pa re re la yang mi de</text></item>
<item><p>272a6</p><section>phal chen</section><text>dang 'gro ba phal 'jig rten gyi khams tshad med par gtogs pa de dag gis shin tu dad par mar me grangs med pa dag kyang bus te/ skyes bu des ji lta ba bzhin du sems can de dag gis kyang 'jig rten gyi khams de snyed po de dag nor bu rin po che rnam par snang ba dang</text></item>
<item><p>272a7</p><section>phal chen</section><text>yid bzhin gyi rgyal po dang / phyogs thams cad snang bar byed pa dang / me'i 'od dang / brgal dka' ba dang / chu'i zla ba'i 'od dang / rin po che'i rgyan dang / bsod nams kyi rgyal mtshan dang / nor bu yid du 'ong ba dang / de dag la</text></item>
<item><p>272b1</p><section>phal chen</section><text>pa rin po che tshad med pas yongs su bkang ste/ yon du gsol la de bzhin du me tog dang / phreng ba dang / spos dang / byug pa dang / phye ma dang / na bza' dang / gdugs dang rgyal mtshan dang / ba dan dang / pho brang dang / gnam yol dang /</text></item>
<item><p>272b2</p><section>phal chen</section><text>sil snyan dang rol mo brdung ba dang / glu dang rin po che'i dra ba dang / gser gyi dra ba dang / nor bu'i dra ba dang / dril bu'i dra ba dang / seng ge'i khri dang / de bzhin du sangs rgyas kyi mchod pa brtsams pa rgya cher te/ de bzhin gshegs pa de dag</text></item>
<item><p>272b3</p><section>phal chen</section><text>bzhugs shing 'tsho skyong ba'i tshe/ mchod pa'i rnam pa de lta bus mchod nas mya ngan las 'das nas kyang mi de dang / 'gro ba phal 'jig rten gyi khams tshad med par gtogs pa de snyed kyis/ de bzhin gshegs pa re re zhing yang mchod rten 'jig rten</text></item>
<item><p>272b4</p><section>phal chen</section><text>gyi khams tshad med pa dang mnyam par yangs shing rgya che ba rin po che tshad med pa las brtsigs te/ rgyan dang rin po che tshad med pas brgyan pa la mchod rten gcig ji lta ba bzhin du/ mchod rten dpag tu med pa mang po la yang de bzhin du byas te/</text></item>
<item><p>272b5</p><section>phal chen</section><text>thams cad kyi tshad kyang de tsam la/ mchod rten re re la yang de bzhin gshegs pa'i sku gzugs mang po tshad med par byas te/ 'jig rten gyi khams mang po yang snang bas rgyas par gyur la/ rnam grangs de lta bur de bzhin gshegs pa la</text></item>
<item><p>272b6</p><section>phal chen</section><text>mchod pa dang / rim gro'i yon tan yongs su brjod pa de dag byed cing / yongs su mya ngan las 'das pa de dag la yang mchod pa bya bas/ bskal pa tshad med pa zad par gyur te/ shar phyogs su ji lta ba de bzhin du lho phyogs dang / nub phyogs</text></item>
<item><p>272b7</p><section>phal chen</section><text>dang / byang phyogs dang / byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs dang / phyogs bcu thams cad du yang rgya</text></item>
<item><p>273a1</p><section>phal chen</section><text>cher te/ skyes bu bcu sngon du 'gro bas phyogs bcu re re la skyes bu re re zhing yang phyogs bcur byas na/ kye rgyal ba'i sras de la ji snyam du sems/ skyes bu de la pa'i mi'i 'jig rten gyi khams tshad med pa</text></item>
<item><p>273a2</p><section>phal chen</section><text>bcur gtogs pa de dag la de'i rgyus bsod nams kyi phung po cher 'phel lam/ smras pa/ kye rgyal ba'i sras de ni sangs rgyas bcom ldan 'das rnams kyi sangs rgyas kyi ye shes kyis thugs su chud par zad do/ /smras pa/ kye rgyal ba'i sras</text></item>
<item><p>273a3</p><section>phal chen</section><text>byang chub sems dpa' sems dang po bskyed pa'i bsod nams kyi phung po ji tsam yod pa'i bsod nams kyi phung po de la bskal pa tshad med par mnyes par byas pa'i sangs rgyas mchod pa dang / rim gro las byung ba'i bsod nams kyi phung po snga ma des ni brgya'i char</text></item>
<item><p>273a4</p><section>phal chen</section><text>yang nye bar mi 'gro'o/ /stong gi cha dang / brgya stong gi cha dang / bye ba brgya stong gi char yang nye bar mi 'gro'o/ /grangs dang / cha dang / bgrang ba dang / dpe dang / rgyur yang nye bar mi 'gro'o/ /kye rgyal ba'i sras dpe snga ma</text></item>
<item><p>273a5</p><section>phal chen</section><text>de dag lta yang zhog gi/ kye rgyal ba'i sras 'di la skyes bu gnyis pa zhig byung ste/ de'i sems bskyed pa gcig gis/ skyes bu snga ma de dang 'gro ba phal 'jig rten gyi khams tshad med par gtogs pa snga ma rnams kyis/ bskal pa</text></item>
<item><p>273a6</p><section>phal chen</section><text>tshad med par sangs rgyas mchod pa dang / rim gror mngon par 'du byas pa de de dag sems bskyed pa gcig gis mngon par 'du byed la/ tshul de lta bur sems bskyed pa re rer mnyes par byed pas/ shar phyogs logs su 'jig rten</text></item>
<item><p>273a7</p><section>phal chen</section><text>gyi khams tshad med par gtogs pa'i sems can rnams dang lhan cig pas/ sangs rgyas bcom ldan 'das tshad med pa mnyes par byas te/ gzhung de bzhin du/ thog ma la ji skad du brjod pa de bzhin du gnyis pa la dpag tu med pa</text></item>
<item><p>273b1</p><section>phal chen</section><text>gsum pa la grangs med pa/ bzhi pa la bsam gyis mi khyab pa/ lnga pa la mtshungs pa med pa/ drug pa la kun tu mtha' yas pa/ bdun pa la mu med pa/ brgyad pa la sa mtshams med pa/ dgu pa la gzhal du med pa'i bar du ste/ kye rgyal ba'i</text></item>
<item><p>273b2</p><section>phal chen</section><text>sras dpe snga ma de dag lta zhog gi /kye rgyal ba'i sras 'di la skyes bu bcu pa zhig skyes te/ skyes bu snga ma dgu po de dag dang / 'jig rten gyi khams gzhal du med pa bcur gtogs pa'i sems can phal de dag gis/ bskal pa dpag tu med</text></item>
<item><p>273b3</p><section>phal chen</section><text>par sangs rgyas mchod pa dang / rim gros mnyes par byas pa de tsam du sems bskyed pa gcig gis mnyes par byed cing / tshul de ltar sems bskyed pa re rer mnyes par byed pas/ shar phyogs logs su 'jig rten gyi khams brjod du med par</text></item>
<item><p>273b4</p><section>phal chen</section><text>gtogs pa'i sems can rnams dang lhan cig pas/ zhal zas ro bro ba'i mchog brjod du med pa zhes bya ba nas/ gzhan yang rgya cher te de lta bus sangs rgyas bcom ldan 'das brjod du med pa mnyes par byas pa nas/ kye rgyal ba'i sras byang chub</text></item>
<item><p>273b5</p><section>phal chen</section><text>sems dpa' sems dang po bskyed pa'i bsod nams kyi phung po la bskal pa brjod du med par gtogs pa'i sangs rgyas mchod pa dang / bsnyen bkur ba las byung ba'i bsod nams kyi phung po snga mas brgya'i char yang nye bar mi 'gro zhes bya ba nas/ rgyu'i</text></item>
<item><p>273b6</p><section>phal chen</section><text>bar du yang nye bar mi 'gro zhes bya ba'i bar du ste/ de ci'i phyir zhe na/ kye rgyal ba'i sras de ni 'di ltar sangs rgyas skyes pa de tsam nyi tse zhig mchod cing bsnyen bkur ba'am/ sangs rgyas kyi mchod pa'i yo byad de tsam dag gi phyir/ byang chub sems</text></item>
<item><p>273b7</p><section>phal chen</section><text>dpa' sems dpa' chen po rnams bla na med pa yang dag par rdzogs pa'i byang chub tu sems mi skye'i/ de ni 'di ltar 'jig rten gyi khams 'byam klas pa ma lus pa thams cad chos kyi dbyings kyis klas pa/ nam mkha'i dbyings kyi mthas gtugs</text></item>
<item><p>274a1</p><section>phal chen</section><text>pa brjod du med pa'i yang brjod du med pa/ phyogs bcu tshad las 'das pa 'byam klas pa/ phyogs bcu'i rnam grangs mtha' yas pa'i dra bas khyab pa/ mig 'phrul gyi rnam pas mtha' yas pa/ 'jig rten gyi khams</text></item>
<item><p>274a2</p><section>phal chen</section><text>thams cad gzhi mnyam par chud pa/ 'jig rten gyi khams ma lus par 'dus pa'i tshul shin tu bstan pa/ 'du shes kyi rnam pa la gnas pa'i phyogs kyi dra ba rnam par phye ba la gnas pa thams cad du gtogs pa/ lhag ma med pa ma lus pa'i 'jig rten gyi</text></item>
<item><p>274a3</p><section>phal chen</section><text>khams grangs dang tshul shin tu bstan pa dag tu sngon gyi mtha'i mur thug pa'i bskal pa grangs med pa'i tshul shin tu bstan par gtogs pa thams cad mkhyen pa'i ye shes kyi tshul gyis mngon par thugs su chud pa dag tu/ sangs rgyas bcom ldan 'das gang ji</text></item>
<item><p>274a4</p><section>phal chen</section><text>snyed nub par gyur te/ yongs su mya ngan las 'das pa dang / gang yang ma 'ongs pa'i dus na 'jig rten gyi khams thams cad du/ de bzhin gshegs pa dgra bcom pa yang dag par rdzogs pa'i sangs rgyas rnams 'byung bar 'gyur ba dang / gang yang da</text></item>
<item><p>274a5</p><section>phal chen</section><text>ltar byung ba'i dus na da ltar phyogs bcu na sangs rgyas bcom ldan 'das rnams bzhugs shing 'tsho skyong ba dang / chos ston pa de dag thams cad mchod cing rim gror bya ba'i phyir/ byang chub sems dpa' rnams bla na med pa yang dag par rdzogs pa'i byang</text></item>
<item><p>274a6</p><section>phal chen</section><text>chub tu sems skye ste/ sems bskyed pa de skyes ma thag nas/ de dang der 'das pa'i grangs su gtogs pa dang / sngon gyi mur gyur pa ji snyed pa de bzhin gshegs pa de dag gis/ mngon par thugs su chud pa/ de dag tu sangs rgyas</text></item>
<item><p>274a7</p><section>phal chen</section><text>bcom ldan 'das gang ji snyed mya ngan las 'das pa de dag gi dge ba'i rtsa ba ji lta ba bzhin du byang chub sems dpa' yid ches so/ /de bzhin gshegs pa ma byon pa de dang de'i dus su gtogs pa phyi ma'i mtha'i mur bstan pa dpag tu med pa'i mtha' dang /</text></item>
<item><p>274b1</p><section>phal chen</section><text>dbus med par shin tu bstan pa dpag tu med pa dag tu sangs rgyas bcom ldan 'das gang ji snyed 'byung bar 'gyur ba de dag gi dge ba'i rtsa ba la yang byang chub sems dpa' de yid ches so/ /da ltar byung ba'i de bzhin gshegs pa'i sangs rgyas kyi ye shes mtha' dang</text></item>
<item><p>274b2</p><section>phal chen</section><text>dbus med par bstan pa/ ma lus par mngon par sangs rgyas pa'i sangs rgyas bcom ldan 'das de dag gi dge ba'i rtsa ba la yang byang chub sems dpa' de yid ches shing yongs su 'dzin par byed yongs su rgyas par byed/ rab tu 'thob par byed/</text></item>
<item><p>274b3</p><section>phal chen</section><text>khong du chud par byed/ rab tu reg par byed/ shin tu bsgrub par byed/ rgyud gcig tu gyur par byed/ sangs rgyas thams cad kyang mnyam pa nyid du khong du chud par byed do/ /de ci'i phyir zhe na/ 'di ltar sems bskyed pa de ni de bzhin gshegs</text></item>
<item><p>274b4</p><section>phal chen</section><text>pa thams cad kyi gdung rgyun mi 'chad pa'i phyir skye'o/ /'jig rten gyi khams ma lus pa thams cad rgyas par dgang pa'i phyir skye'o/ /'jig rten gyi khams thams cad du gtogs pa'i sems can yongs su bsgral ba'i phyir skye'o/ /'jig rten gyi khams</text></item>
<item><p>274b5</p><section>phal chen</section><text>thams cad 'du ba dang / 'jig pa yongs su shes par bya ba'i phyir skye'o/ /'jig rten gyi khams thams cad du gtogs pa'i sems can rnams kyi kun nas nyon mongs pa dang / rnam par byang ba yongs su shes par bya ba'i phyir skye'o/ /</text></item>
<item><p>274b6</p><section>phal chen</section><text>'jig rten gyi khams thams cad kyi srid pa gsum yongs su dag pa yongs su shes par bya ba'i phyir skye'o/ /sems can thams cad kyi bsam pa dang bag la nyal ba dang / bag chags thams cad yongs su shes par bya ba'i phyir skye'o/ /sems can</text></item>
<item><p>274b7</p><section>phal chen</section><text>thams cad kyi shi 'pho dang / skye ba yongs su shes par bya ba'i phyir skye'o/ /sems can thams cad kyi dbang po dang / sbyor ba yongs su shes pa bya ba'i phyir skye'o/ /sems can thams cad kyi sems dang spyod pa yongs su shes par</text></item>
<item><p>275a1</p><section>phal chen</section><text>bya ba'i phyir skye'o/ /sems can thams cad kyi dus gsum gyi shes pa yongs su shes par bya ba'i phyir skye ste/ sems bskyed pa des sangs rgyas bcom ldan 'das 'das pa dag dang nye bar 'gyur ro/ /sangs rgyas bcom ldan</text></item>
<item><p>275a2</p><section>phal chen</section><text>'das ma byon pa dang / da ltar byung ba rnams dang nye bar 'gyur ro/ /'das pa'i sangs rgyas kyi byang chub tu nye bar 'gro'o/ /ma byon pa dang / da ltar byung ba'i sangs rgyas kyi byang chub tu nye bar 'gro'o/ /sangs rgyas bcom ldan 'das 'das pa rnams kyi</text></item>
<item><p>275a3</p><section>phal chen</section><text>chos kyang 'thob par 'gyur ro/ /sangs rgyas bcom ldan 'das ma byon pa rnams kyi chos kyang 'thob par 'gyur ro/ /sangs rgyas bcom ldan 'das da ltar byung ba rnams kyi chos kyang 'thob par 'gyur ro/ /sangs rgyas bcom ldan 'das 'das pa</text></item>
<item><p>275a4</p><section>phal chen</section><text>rnams dang mnyam pa nyid du nye bar 'gro'o/ /sangs rgyas bcom ldan 'das ma byon pa dang / da ltar byung ba rnams dang mnyam pa nyid du nye bar 'gro'o/ /sangs rgyas bcom ldan 'das 'das pa rnams kyi ye shes kyi tshogs rnam par dag par</text></item>
<item><p>275a5</p><section>phal chen</section><text>'gyur ro/ /sangs rgyas bcom ldan 'das ma byon pa dang / da ltar byung ba rnams kyi ye shes kyi tshogs kyang rnam par dag par 'gyur ro/ /sangs rgyas bcom ldan 'das 'das pa dang / ma byon pa dang / da ltar byung ba'i stobs la thub pa med</text></item>
<item><p>275a6</p><section>phal chen</section><text>par yang shin tu bstan par 'gyur ro/ /'das pa dang ma byon pa dang / da ltar byung ba'i sangs rgyas bcom ldan 'das dag gi mi bsnyengs pa yongs su dag pa yongs su rdzogs par byed do/ /sangs rgyas bcom ldan 'das 'das pa rnams kyi bstan</text></item>
<item><p>275a7</p><section>phal chen</section><text>par bya ba'i sangs rgyas kyi chos kyi rgyan mnyam pa nyid kyang rjes su thob bo/ /sangs rgyas bcom ldan 'das 'das pa dang ma byon pa dang da ltar byung ba rnams kyi bstan par bya ba'i sangs rgyas kyi chos kyi rgyan mnyam pa nyid kyang yongs su rdzogs par byed do/ /</text></item>
<item><p>275b1</p><section>phal chen</section><text>nam mkha'i dbyings kyi mthar thug pa/ chos kyi dbyings mtha' dang dbus med par shin tu bstan pa'i dus gsum mnyam pa nyid thugs su chud pa'i sangs rgyas kyi ye shes kyang rjes su 'thob bo/ /de ci'i phyir zhe na/ de ltar de ni sangs rgyas su shog shig ces bya</text></item>
<item><p>275b2</p><section>phal chen</section><text>ba'i sems bskyed pa des/ 'das pa'i sangs rgyas bcom ldan 'das rnams dang nye ba yin/ ma byon pa dang da ltar byung ba'i sangs rgyas bcom ldan 'das rnams dang nye ba yin/ 'das pa dang ma byon pa dang / da ltar byung ba'i sangs rgyas kyi</text></item>
<item><p>275b3</p><section>phal chen</section><text>yul rnams dang mnyam pa yin/ 'das pa'i sangs rgyas kyi chos rnams dang mnyam pa yin no/ /ma 'ongs pa dang da ltar byung ba'i sangs rgyas kyi chos rnams dang mnyam pa yin/ sangs rgyas kyi chos kyi yul thams cad dang mnyam pa yin/ gcig</text></item>
<item><p>275b4</p><section>phal chen</section><text>tu nges pa'i lus gcig tu gyur pas kyang dus gsum du mnyam pa'i sangs rgyas thams cad kyi ye shes dang / 'grogs pa yang thob pa ste/ ye shes de dang 'grogs par 'gyur ba'i sems bskyed pa'i 'byung ba de skyes ma thag tu phyogs bcu na/</text></item>
<item><p>275b5</p><section>phal chen</section><text>sangs rgyas bcom ldan 'das rnams kyang ched du brjod pa mdzad do/ /sems bskyed pa de nyid rten du mdzad de/ 'dul ba ji bzhin du chos kyang yang dag par ston/ 'jig rten gyi khams thams cad du yang 'dul ba tshad med pa rnams 'byung bar 'gyur/</text></item>
<item><p>275b6</p><section>phal chen</section><text>'jig rten gyi khams thams cad du yang rab tu g.yo bar 'gyur/ 'jig rten gyi khams thams cad kyang snang bas rgyas par 'gyur/ 'jig rten gyi khams thams cad kyi ngan song yang rgyun chad par 'gyur/ 'jig rten gyi khams thams cad kyang</text></item>
<item><p>275b7</p><section>phal chen</section><text>yongs su dag par 'gyur/ 'jig rten gyi khams thams cad du'ang sangs rgyas 'byung ba yang dag par ston par 'gyur/ sems can thams cad kyang rab tu dga' bar 'gyur/ chos kyi dbyings thams cad la yang rab tu 'jug par 'gyur/</text></item>
<item><p>276a1</p><section>phal chen</section><text>sangs rgyas kyi rigs thams cad kyang yongs su 'dzin par 'gyur/ sangs rgyas kyi rigs kyi snang ba thams cad kyang rab tu thob par 'gyur te/ dus gsum du gtogs pa las sems bskyed pa der sangs rgyas sam/ sangs rgyas</text></item>
<item><p>276a2</p><section>phal chen</section><text>kyi chos sam/ byang chub sems dpa' 'am/ byang chub sems dpa'i chos sam/ rang sangs rgyas sam/ rang sangs rgyas kyi chos sam/ nyan thos sam nyan thos kyi chos sam/ 'jig rten pa'am 'jig rten pa'i chos sam/ 'jig</text></item>
<item><p>276a3</p><section>phal chen</section><text>rten las 'das pa'am/ 'jig rten las 'das pa'i chos sam/ sems can nam sems can gyi chos kyang rung ste/ ma 'dus pa gang yang med de/ thams cad mkhyen pa nyid ni ma gtogs so/ /de ltar na sems bskyed pa der ni chos</text></item>
<item><p>276a4</p><section>phal chen</section><text>kyi dbyings thams cad 'dus so/ /de nas sangs rgyas kyi mthus/ de'i tshe phyogs bcur 'jig rten gyi khams sangs rgyas kyi zhing gi rdul shin tu phra ba snyed rnam pa drug du g.yos par gyur te/ g.yos so rab tu g.yos so/ /kun tu g.yos so/ /</text></item>
<item><p>276a5</p><section>phal chen</section><text>'gul to/ /rab tu 'gul to/ /kun tu 'gul to/ /ldeg go rab tu ldeg go /kun tu ldeg go /chem chem rab tu chem chem/ kun tu chem chem mo/ /'ur 'ur rab tu 'ur 'ur/ kun tu 'ur 'ur ro/ /shig shig rab tu shig shig kun tu shig shig go /</text></item>
<item><p>276a6</p><section>phal chen</section><text>de nas sangs rgyas kyi mthu dang / sems bskyed pa de'i yon tan yang dag par brjod pa'i chos nyid rab tu thob pa'i phyir/ lha rdzas kyi me tog gi char yang mngon par bab po/ /lha rdzas kyi spos kyi char yang mngon par bab po/ /lha rdzas kyi phye</text></item>
<item><p>276a7</p><section>phal chen</section><text>ma'i char yang mngon par bab po/ /lha rdzas kyi phreng ba'i char yang mngon par bab po/ /lha rdzas kyi gos kyi char yang mngon par bab po/ /lha rdzas kyi rin po che'i char yang mngon par bab po/ /lha rdzas kyi rgyan gyi char yang mngon par bab bo/ /</text></item>
<item><p>276b1</p><section>phal chen</section><text>lha rdzas kyi rol mo rnams kyang mngon par sgra 'byin par gyur to/ /lha rdzas kyi snang ba yang rab tu byung ngo / /lha rdzas kyi 'od kyang rab tu byung ngo / /phyogs bcu'i 'jig rten gyi khams sangs rgyas kyi zhing gi rdul shin tu phra ba snyed 'das pa'i pha rol</text></item>
<item><p>276b2</p><section>phal chen</section><text>nas/ de bzhin gshegs pa chos kyi blo gros su mtshan btags pa/ sangs rgyas kyi zhing gi rdul shin tu phra ba snyed kyi zhal mngon par bstan te/ gsung brjod pa chos kyi blo gros legs so legs so/ /phyogs bcu na de bzhin gshegs pa sangs rgyas kyi</text></item>
<item><p>276b3</p><section>phal chen</section><text>zhing gi rdul shin tu phra ba snyed kyi chos bstan pa de la ched du brjod pa mdzad do/ /nged kyis kyang chos bstan pa 'di nyid shin tu rnam par phye ste/ nged kyis ji ltar shin tu rnam par phye ba de bzhin du sangs rgyas thams cad kyis kyang shin tu rnam par phye'o/ /'di nyid</text></item>
<item><p>276b4</p><section>phal chen</section><text>du yang khyod kyis chos bstan pa des byang chub sems dpa' sangs rgyas kyi zhing stong gi rdul shin tu phra ba snyed kyis byang chub tu sems bskyed do/ /de dag kyang nged kyis lung bstan te/ de dag ni ma 'ongs pa'i dus bskal pa stong phrag brjod du med pa'i mthar thams cad</text></item>
<item><p>276b5</p><section>phal chen</section><text>kyang dus gcig tu 'jig rten gyi khams ming tha dad pa dag tu de bzhin gshegs pa mtshan gcig pa sha stag 'byung bar 'gyur te/ 'di ltar sems rnam par dag pa zhes bya ba sha stag tu 'gyur ro/ /nged kyis chos bstan pa 'di yang ji ltar ma 'ongs pa'i</text></item>
<item><p>276b6</p><section>phal chen</section><text>dus na/ ma 'ongs pa'i byang chub sems dpa' ma thos pa rnams kyis thos par bya ba dang / ji ltar 'jig rten gyi khams mi mjed 'dir sems can rnams kyis shes shing gling bzhi pa 'di'i ri rab kyi rtse mo la ji ltar sems can rnams 'dul bar gyur</text></item>
<item><p>276b7</p><section>phal chen</section><text>pa de bzhin du phyogs bcu'i 'jig rten gyi khams bye ba khrag khrig brgya stong tshad med pa grangs med pa/ bsam gyis mi khyab pa mtshungs pa med pa/ kun tu mtha' yas pa/ dpag tu med pa/ sa mtshams med pa/ brjod du med pa/ chos</text></item>
<item><p>277a1</p><section>phal chen</section><text>kyi dbyings kyis klas pa/ nam mkha'i mthas gtugs pa dag tu yang / sems can rnams 'dul bar 'gyur bar bya ba'i phyir byin gyis brlab bo/ /thams cad na yang chos bstan pa 'di nyid byang chub sems dpa' chos kyi blo gros shes</text></item>
<item><p>277a2</p><section>phal chen</section><text>bya ba sha stag /sangs rgyas kyi mthu dang / bcom ldan 'das kyi sngon gyi smon lam gyis sangs rgyas kyi chos thams cad yang dag par bstan pa dang / ye shes kyi snang ba shin tu gsal bar bya ba dang / don gyis 'dul ba'i snang ba thob pa dang / chos</text></item>
<item><p>277a3</p><section>phal chen</section><text>nyid rab tu thob par bya ba dang / byang chub sems dpa' rnams shin tu dga' bar bya ba dang / sangs rgyas kyi chos kyi rgyud yang dag par bstan par bya ba dang / sangs rgyas kyi chos mnyam pa nyid du bya ba dang / chos kyi dbyings gnyis su med pa la 'jug par bya ba'i phyir rab tu ston to/ /de nas byang chub</text></item>
<item><p>277a4</p><section>phal chen</section><text>sems dpa' chos kyi blo gros kyis phyogs bcur bltas te/ 'khor thams cad la rnam par bltas nas/ nam mkha'i khams rnams la ni rnam par dpyod/ sems can gyi khams ni yongs su smin par byed/ las dang rnam par smin pa'i khams</text></item>
<item><p>277a5</p><section>phal chen</section><text>ni 'gal bar mi byed/ nam mkha'i khams ni yongs su dag par byed/ kun nas nyon mongs pa las byung ba ni rab tu sel/ mos pa yangs pa las byung ba ni shin tu 'phel bar byed/ sems can gyi dbang po tha dad pa la ni rab tu 'jug</text></item>
<item><p>277a6</p><section>phal chen</section><text>dus gsum ni mnyam par byed/ mya ngan las 'das pa'i dbyings la ni yang dag par rtog cing / rang gi dge ba'i rtsa ba'i stobs yongs su dag par bya ba la gzhol ba'i phyir/ de'i tshe sangs rgyas kyi mthus tshigs su bcad pa 'di dag smras so/ /</text></item>
<item><p>277a7</p><section>phal chen</section><text>gang zhig phyogs rnams bcu po ma lus rgyas byas shing / /sems can zhing dang chos gsum dag kyang rtogs gyur pa/ /sangs rgyas mtsho mchog byang chub sems dpa' de bzhin te/ /de dag 'jig rten phan phyir sems kyi dam pa bskyed/ /</text></item>
<item><p>277b1</p><section>phal chen</section><text>nam mkha'i dbyings kyis klas pa'i chos dbyings ji bzhin dang / /ji ltar sangs rgyas chos rnams 'gro kun rjes song dang / /sangs rgyas thams cad kun tu khyab brnyes ji bzhin gyis/ /'gro ba ldog don du phan par rab tu zhugs/ /'jig rten rnams la byams</text></item>
<item><p>277b2</p><section>phal chen</section><text>pas rtag par rab gnas shing / /'tshe ba med par 'gro la phan phyir su zhugs te/ /snang ba mi zad 'od byed gnas su gyur pa rnams/ /bsam gyis mi khyab stobs bcu mnga' bas byin gyis brlabs/ /de ni zhing rnams tha dad ma yin tshul yang rnyed/ /</text></item>
<item><p>277b3</p><section>phal chen</section><text>de ni lus kyi rnam pa kun la rab tu zhugs/ /bsod nams ye shes de yang sangs rgyas byang chub bzhin/ /'di ni chags med gzhol ba ye shes rgyur skyes so/ /spyi'u tshugs rgyu ba'i 'gro ba sna tshogs ma lus par/ /gzhan yang zhing rnams 'byam klas</text></item>
<item><p>277b4</p><section>phal chen</section><text>chags mthar thug pa/ /de dag phra sbom rgya che yangs pa thams cad du/ /byang chub sems mchog de ni gcig pu kun tu 'gro/ /brjod du med pa shin tu phra zhing gnas pa'i/ /byang chub sems dpa'i spyad pa mchog la rtag zhugs shing / /</text></item>
<item><p>277b5</p><section>phal chen</section><text>mkhas pa gang gis sangs rgyas chos mthong ngoms pa/ /de dag chos rnams rgya mtsho'i rnam par chud pa yin/ /'jig rten lam rgyud kun la su zhig snying brtse zhing / /'jig rten gsum po sbyang bar rtag tu zhugs pa rnams/ /phyi ma'i</text></item>
<item><p>277b6</p><section>phal chen</section><text>mthar thug sangs rgyas gdung gi rgyun mi gcod/ /de ni bdud kyi khyim yang rab tu bcom pa yin/ /dus gsum rgyal ba rnams dang rgyud gcig dngos gyur cing / /shin tu phra ba'i tshul gyis lam la rtag brtson te/ /su zhig sangs rgyas yul la</text></item>
<item><p>277b7</p><section>phal chen</section><text>dad sems pa/ /de ni chags med thub pa kun gyis dbang yang bskur/ /rdo rje lta bur sra zhing brtan la mi shigs pa/ /rkang gnyis gtso bo'i mdzad pa rtag tu dran shes shing / /'dren pa'i spyod yul snang rab shin tu rnyed pa rnams/ /</text></item>
<item><p>278a1</p><section>phal chen</section><text>gzhan gyi dring la rgyug byang chub sems kyang skye/ /'gro ba rnams kyi 'du shes rnam par mang shes shing / /de bzhin las dang 'bras bu sems kyi rnams kyang ste/ /gzhan yang dbang po'i mthu dang khams rnams du ma dag /kun</text></item>
<item><p>278a2</p><section>phal chen</section><text>kyang byang chub sems dpa' spyod yul gcig yin no/ /gang zhig chos kyi dbyings bzhin byang chub sems yangs shing / /rtag tu chos la mi gnas nam mkha' ji bzhin pa/ /chags med sems ldan de dag sangs rgyas ye shes zhugs/ /de dag rtog</text></item>
<item><p>278a3</p><section>phal chen</section><text>med chos can yang dag mtha' la gnas/ /sems can bsam pa rnams 'byed sems can 'du shes med/ /chos kyi rnam rtog khrag khrig pha mthar rab tu phyin/ /de dag rtog la mos shing rnam par rtog ste/ /de dag zhing rnams bye ba khrag khrig rjes su</text></item>
<item><p>278a4</p><section>phal chen</section><text>zhugs/ /gang zhig sangs rgyas bye ba khrag khrig rjes sems shing / /gang zhig chos dbyings tshul gyi mdzod du zhugs gyur la/ /gang zhig sems can dbang po'i rnam par mthar phyin pa/ /de dag sems can gtso bzhin chos nyid shes pa yin/ /</text></item>
<item><p>278a5</p><section>phal chen</section><text>lhag pa'i bsam pa dge dang rtag par mngon ldan zhing / /skyes bu seng ge'i bsnyen bkur phyir ldog 'gyur la/ /'jig rten gtso bo mkhas pa mthong bas mi ngoms pa/ /de dag sangs rgyas khrag khrig bye bas byin gyis brlabs/ /zab mo'i chos rnams rnam par</text></item>
<item><p>278a6</p><section>phal chen</section><text>'byed kyang chags pa med/ /gnas pa med pas sems kyi dam pa rtag tu dag /de dag bskal pa mtha' yas skyes bu'i seng ge rnams/ /dus gsum chags pa med par gtogs pa'i yid dang ldan/ /'phrogs thub par mi nus yid kyi dbang po dang / /</text></item>
<item><p>278a7</p><section>phal chen</section><text>gsum pa rjes su song dang rtag tu ldan gyur cing / /chos rnams 'byam klas shin tu bslabs pas rmongs med pa/ /de dag chos dbyings 'gengs kyang nam yang mi ngoms so/ /tshig gi lam 'das ji bzhin mkhas pa zhi ba shes/ /de bzhin nyid la nam yang</text></item>
<item><p>278b1</p><section>phal chen</section><text>rnam par 'byed pa/ /de dag sangs rgyas thams cad yul la rjes sems shing / /dus gsum chags pa med par rtogs pa'i yid ldan 'gyur/ /mkhas pa gang zhig sems bskyed 'byam klas chos kyi dbyings/ /'gengs shing phyogs bcu'i sangs rgyas zhing</text></item>
<item><p>278b2</p><section>phal chen</section><text>du 'gro ba ni/ /de dag khrag khrig tshul rnams brjod du med pa yi/ /snang ba rnyed par gnas pa'i rgyal ba'i sras yin no/ /chos rab mu stegs snying rje'i tshul gyi rjes song zhing / /byams pa'i pha rol phyin pa bar snang ji bzhin te/ /sems can khams la</text></item>
<item><p>278b3</p><section>phal chen</section><text>nam yang yongs su rtog med pa/ /de dag rnam rtog med la brtson zhing 'jig rten spyod/ /phyogs bcu dag tu bden pas 'gro ba yid 'bebs par/ /dong pas sems can gtso bo de dag kun tu rgyu/ /bden pa'i tshig brtson rtag tu nges pa'i sems ldan pa/ /</text></item>
<item><p>278b4</p><section>phal chen</section><text>de dag phyogs bcu'i yi mchog gis byin gyis brlabs/ /'das par gyur pa'i dus kyang de dag rjes su dran/ /de bzhin ma 'ongs dus la 'jug pa rnam par sgom/ /de dag phyogs bcu'i 'jig rten kun na gnas te/ /sems can phan dang sgrol phyir</text></item>
<item><p>278b5</p><section>phal chen</section><text>kun tu rnam par rgyu/ /ye shes 'od mchog dam pas chags pa med gyur la/ /rgyu yi rnam pa chos rab nem nur med brtan rnams/ /de dag the tsom thams cad rnam par ldog pa byed/ /chos kyi dbyings 'dir nem nur med par rab tu 'jug /gang</text></item>
<item><p>278b6</p><section>phal chen</section><text>zhig bdud rnams kun gyi gnas rnams 'joms byed dang / /gang yang sems can rab rib shin tu sel byed dang / /gang rnams rtog pa 'jig cing rnam rtog mi 'grogs pa/ /sems can gtso bo de dag yul la the tsom med/ /dus gsum ma lus</text></item>
<item><p>278b7</p><section>phal chen</section><text>the tsom rnam par ldog byas shing / /bsam pa'i mchog gis de bzhin gshegs pa'i drung 'gro ste/ /dad pa'i stobs dang ldan zhing blo brtan rnyed pa rnams/ /de dag don rtogs khong du chud cing blo yang dag /mkhas pa 'gro ba'i don du phyi ma'i mthar spro</text></item>
<item><p>279a1</p><section>phal chen</section><text>ste/ /sems can don du rnam thar 'byam klas yongs su tshol/ /yun ring dus su skyo ba med cing zhum pa med/ /sems can dmyal ba sdug bsngal mang po bzlog par byed/ /de dag bsod nams mi zad ye shes ldan/ /'gro ba'i</text></item>
<item><p>279a2</p><section>phal chen</section><text>dbang po sna tshogs bsam la rab tu 'jug /skye dgu'i las kyi rgyud kyang shin tu shes byas shing / /bsam pa ji bzhin tshul 'di'i chos rnams mtha' yas brjod/ /'gro la byams pa'i sems rnams kun dang rjes su ldan/ /bdag med nyid</text></item>
<item><p>279a3</p><section>phal chen</section><text>rtogs 'on kyang btang snyoms byed pa min/ /de dag snying brtse gcig tu gsal bar chos kyang brjod/ /'on kyang par mi gnas de dag 'jig rten rgyu/ /de dag 'od zer dra ba sna tshogs mdog bkye zhing / /'gro ba'i mun pa bsal te kun tu</text></item>
<item><p>279a4</p><section>phal chen</section><text>snang byas nas/ /'od zer sgo yi pad mo dag la rgyal sras rnams/ /kun tu bstan te rdul dang bral ba'i chos kyang ston/ /spu gcig rtse la zhing rnams rgyal bas brgyan pa dang / /de bzhin rgyal ba'i sras kyis brgyan pa mngon par mthong / /</text></item>
<item><p>279a5</p><section>phal chen</section><text>'khor rnams blo sems gzhan dang gzhan can dpe med pa/ /'gro ba de dag sems shes rmongs med ston pa byed/ /sems 'jug gcig gis phyogs rnams bcu po thams cad kyi/ /brjod du med pa khrag khrig zhing rnams kun bgrod cing / /</text></item>
<item><p>279a6</p><section>phal chen</section><text>song ste sangs rgyas 'gro ba'i don du mchod byas nas/ /dri ba khrag khrig don dang ldan pa sna tshogs 'dri/ /bder gshegs rnams la pha yi 'du shes nyer bzhag cing / /chos kyi gter mkhas rtag tu shes rab rnon po can/ /ye shes 'byung gnas mkhas</text></item>
<item><p>279a7</p><section>phal chen</section><text>pas sangs rgyas chags med phyir/ /'gro ba'i don 'dod byang chub mchog gi spyod pa sgrub/ /gang rnams chos dbyings rnam par phye zhing bsam byas kyang / /bskal pa mang po 'das byas zad par ma gyur te/ /chos nyid gnas med gang la'ang</text></item>
<item><p>279b1</p><section>phal chen</section><text>chud par ma gyur kyang / /chags med ye shes can rnams skyo sems med par spyod/ /dus gsum rgyal ba'i rigs su rigs dang ldan 'gyur zhing / /bder gshegs kun gyi sku las yang dag byung gyur pas/ /chos kyi lus can de dag 'gro la gzugs lus</text></item>
<item><p>279b2</p><section>phal chen</section><text>ston/ /sgyu mkhan mkhas pa yid 'ong sgyu ma ston pa bzhin/ /mkhas pa de dag la lar spyod pa mchog brnyes snang / /la lar mkhas pa skye zhing mya ngan 'das par snang / /byang chub dam pa'i mchog kyang rnam par 'tshang rgya snang / /mya ngan 'da'</text></item>
<item><p>279b3</p><section>phal chen</section><text>ba ston pa'ang de bzhin la lar snang / /rang rgyal rnams dang nyan thos rgyal ba'i sa min pa'i/ /chos nyid de la ji ltar rab tu gnas pa ltos/ /lus dang sgra med bsam med 'du shes ldan pa min/ /'on kyang bya ba sna tshogs du ma nye bar ston/ /'gro</text></item>
<item><p>279b4</p><section>phal chen</section><text>bar chos rnams rnam par 'byed cing skyer 'gyur te/ /'jig rten gtso bo mi bzhugs phyi na rgyal sras rnams/ /chags med mthar phyin pa yi ye shes mi gnas te/ /sangs rgyas byin rlabs rnam par 'phrul pa dag kyang ston/ /'jig rten 'di</text></item>
<item><p>279b5</p><section>phal chen</section><text>na de dag 'dra ba gang yang med/ /de dag bas kyang 'phags pas lta go ci zhig smos/ /thams cad mkhyen pa'i ye shes yangs pa ma thob par/ /thams cad mkhyen pa'i thabs su rnam 'phrul mchog kyang thob/ /gang rnams chos rab 'phags par</text></item>
<item><p>279b6</p><section>phal chen</section><text>rtag tu 'jug byed pa/ de dag chos rab dam pa mchog gi theg pa yin/ /'jig rten dus dang dus min tshod kyang shes byas shing / /de dag 'gro la phan phyir rnam par 'phrul pa ston/ /dpa' ba gang rnams zhing kun dag gi lus 'gengs shing / /</text></item>
<item><p>279b7</p><section>phal chen</section><text>gang rnams 'jig rten 'od zer dra ba mchog gtong ba/ /mun pa bstsal cing snang bas 'jig rten rgyas par byed/ /klu yi dbang po bzhin du chos kyi char pa 'bebs/ /rmi lam lta bu log pa'i sgyu ma 'dra ba yi/ /'du byed rab tu shes nas lam</text></item>
<item><p>280a1</p><section>phal chen</section><text>rnams sbyor 'jug cing / /'gro ba thams cad snying rje chen pos khyab byas nas/ /rang bzhin dag pas thar lam bya ba med par ston/ /gang rnams rgyal ba'i stobs rnams ji bzhin tshad med dang / /gang rnams mkha' ltar 'gro ba kun tu</text></item>
<item><p>280a2</p><section>phal chen</section><text>mtha' yas shing / /gang rnams sems can khams kun yongs su dgrol brtson pa/ /de dag bskal pa bye bar grangs med spyad pa spyod/ /las mchog bla na med pa shin tu sbyangs pa yis/ /yon tan dam pa sna tshogs rnams kyang kun sems shing / /byang chub</text></item>
<item><p>280a3</p><section>phal chen</section><text>sems dpa' de dag spyod pa mchog gtong / /thams cad mkhyen pa'i ye shes 'byung ba rnam par lta/ /sems 'byung gcig gis 'jig rten bsam gyis mi khyab pa/ /'byam klas kun tu rgyu zhing 'gro ba rab tu snang / /rtog dang rnam rtog byed dag pa'i sems</text></item>
<item><p>280a4</p><section>phal chen</section><text>dang ldan/ /de dag gcig min lus la lus gcig ston pa byed/ /de dag 'jig rten kun la rtog par mi byed de/ /mgon po kun gyi chos nyid yongs su mi rtog go /de dag chos kun rnam 'byed 'dod chags bral gyur pa/ /'gro ba thar bar bya ba yongs su mi gtong</text></item>
<item><p>280a5</p><section>phal chen</section><text>ngo / /'jig rten kun gyi 'du shes rnam pa gang yod pa/ /bzang ngan 'bring dang de bzhin chung dang sna tshogs kyi/ /'du shes thibs po dag dang rab rgal rnam phye ste/ /de dag byin rlabs rnam par 'phrul pa shin tu ston/ /ji ltar sgyu ma rnam pa sna tshogs tshad med</text></item>
<item><p>280a6</p><section>phal chen</section><text>pa/ /de 'dra'i rnam par 'phrul pas chos dbyings 'di dag 'gengs/ /nam mkha'i dbyings kyi mtha' klas lus kyi bye brag gis/ /'gro ba rnams kyi mos pa ji bzhin ston pa byed/ /de dag gang la'ang ma chags rtog dang rnam rtog med/ /dog pa med cing nyon mongs</text></item>
<item><p>280a7</p><section>phal chen</section><text>de bzhin rlom sems med/ /de dag sangs rgyas chags pa'i blo med thar la min/ /'gro ba kun la'ang bde ba'i 'du shes rab tu skyed/ /'jig rten kun na shes la mkhas rab mi 'jigs pa/ /'jig rten 'du shes gnas la 'jug par byed de/ /de dag</text></item>
<item><p>280b1</p><section>phal chen</section><text>chos kun 'di la 'du shes gang zhes rtog /de ltar gzhig na dus gsum gang yang pa / /sngon gyi mthar thug pa yi dus la rab zhugs ste/ /phyi ma'i mthar thug ma 'ongs pa la rab zhugs nas/ /zhing rnams kun na ci yod kun kyang de bzhin du/ /shin</text></item>
<item><p>280b2</p><section>phal chen</section><text>tu shes kyang rtag par gang yang so/ /mya ngan 'das pa'i dbyings la'ang brtson par de bzhin gnas/ /nyon mongs med pa'i tshul gyis rjes song mi gnas te/ /de dag yang dag mtha' 'dra de la 'dra ba med/ /byang chub spyod pa las kyang dpa' bo</text></item>
<item><p>280b3</p><section>phal chen</section><text>ldog go/ /gang rnams byang chub brtan pa ri rab bzhin gnas shing / /sangs rgyas rgyal sras mkhas pas chos dbyings thams cad dang / /'gro ba kun tu shin tu gang byas pa/ /'di ni dpa' bo rnams kyi spyod pa'i mchog yin no/ /blo mchog dam pa gang</text></item>
<item><p>280b4</p><section>phal chen</section><text>zhig thams cad mkhyen pa yi/ /rnam grol mdzes pa'i tshul mchog yangs pa 'dod pa ni/ /des ni gang las zag zad srid gsum bde 'byung ba'i/ /byang chub sems la rim pa med par 'jug par gyis/ /gang gis bsam pa rdul bral byang chub sems gnas pa/ /</text></item>
<item><p>280b5</p><section>phal chen</section><text>de dag yon tan legs pa zad par brjod mi nus/ /'on kyang 'gro ba'i don du bde gshegs legs brjod phyir/ /yon tan ldan pa de yi spyod pa mchog kyang nyon/ /gang gis zhing rnams bye ba khrag khrig rdul byas te/ /phyogs rnams re re kun tu bkang ste bgrang</text></item>
<item><p>280b6</p><section>phal chen</section><text>byas shing / /de yi rjes su dpag pas rnam 'dren zad byed na/ /'du shes rnams ni mthar thug zad par mi 'gyur ro/ /gang zhig sems can grangs mkhas sems can 'du shes med/ /spyod pa tsam du gzhol zhing sgra la ma chags dang / /gang zhig 'jig rten</text></item>
<item><p>280b7</p><section>phal chen</section><text>khams 'byed chags pa med pa'i sems/ /de dag ldang dang grangs mkhas grangs dmigs med pa yin/ /yid kyis nam mkha'i dbyings ni mtha' yas rgya che dang / /dus rnams 'jig rten kun tu rtogs pa'i mkhas pa gang / /spar mos thal gtor bzhin du the</text></item>
<item><p>281a1</p><section>phal chen</section><text>tshom rnam btong ba/ /de dag sangs rgyas chos rtogs yid can chags pa med/ /gang dag phyogs rnams mtha' yas zhing la rab 'jug cing / /sems bskyed gcig gis blo nyams med par 'dod byed pa/ /de dag tha dad grangs la rtogs</text></item>
<item><p>281a2</p><section>phal chen</section><text>pas der zhugs te/ /skyo ba med pa'i chos la yang dag mtha' ltar mkhas/ /gang zhig sangs rgyas bye ba khrag khrig bsam yas pa'i/ /'khor du nye bar phyin te zham ring 'khor gnas shing / /gtso bo dag la 'dri ba'i thog mar gang 'gro ba/ /spyod yul mchog</text></item>
<item><p>281a3</p><section>phal chen</section><text>can de yi smon lam mchog 'di yin/ /gang zhig phyogs rnams kun gyi mgon po kun dran zhing / /chos nyid de la nam yang gnas par ma gyur pa/ /khams gsum dge ba gang yod kun gyi rgyu yin te/ /de dag zhing rnams thams cad yongs su dag par</text></item>
<item><p>281a4</p><section>phal chen</section><text>spyod/ /gang rnams skye ba'i rgyud du srid gsum sna tshogs rnams/ /'jig rten kun na yod la ma chags mig gyur pa/ /de dag bag chags mkhas shing de bzhin dbang po mkhas/ /mos pa bye ba khrag khrig bsam yas de bzhin mkhas/ /'gro ba'i bsam pa ji</text></item>
<item><p>281a5</p><section>phal chen</section><text>bzhin gang gis shes gyur cing / /shes rab chen po de dag de bzhin chos ston pa/ /de dag kun nas nyon mongs rnam dag tshul la mkhas/ /sems mang rnam par sbyong ba'i lam ldan ston/ /gang zhig ting 'dzin bye ba khrag khrig brjod yas rnams/ /</text></item>
<item><p>281a6</p><section>phal chen</section><text>sems kyi rgyu ba gcig gi rjes su zhugs gyur pa/ /de dag mtshan ma sna tshogs gnas pa rab tu shes/ /ldang ba'i rgyu la mkhas shing blo gros spyod yul shes/ /chags byang chub de la mngon du gang zhugasashing / /'gro la phan pa'i don du blo yongs su zhugs</text></item>
<item><p>281a7</p><section>phal chen</section><text>pa/ /ye shes 'byam klas 'di dang de dag ldan pa yin/ /de phyir de dag skyes bu mchog gi gsung yang sgrog /gang zhig bskal pa ring dang bskal pa thung mkhas shing / /nyin zhag mkhas shing de bzhin zla ba zla phyed mkhas/ /gang yang 'jig rten rtag tu skye ba</text></item>
<item><p>281b1</p><section>phal chen</section><text>mkhas gyur pa/ /zhing gi rnam pa mkhas shing rnam phye'i chos med pa'o/ /gang rnams phyogs la zhugs te phyogs kyi rjes 'brang zhing / /phyogs kun tshad ni rjes su shes par ma gyur pa/ /de dag dbus mas phyogs kyi rjes su 'gro byed cing / /zhing rnams sbyong yang yongs</text></item>
<item><p>281b2</p><section>phal chen</section><text>su dag rtogs chags pa med/ /stobs la 'jug pas rgyal ba rnams kyi stobs shes pa/ /'gro ba rnams kyi gnas dang gnas min bsam byas nas/ /'das dang ma 'ongs da ltar byung ba'i las kyis/ /yang dag rtogs byas las kyi rnam par smin la gnas/ /</text></item>
<item><p>281b3</p><section>phal chen</section><text>'jig rten kun mkhas sna tshogs tha dad ji bzhin du/ /srid gsum rnam par rgyu ba'i tshul yang ci bzhin dang / /dbang po rnon po 'bring dang dbang po tha mar yang / /'gro ba ma lus kun gyi dbang po rnam par 'byed/ /mos pa rnam pa sna tshogs dge dang mi dge</text></item>
<item><p>281b4</p><section>phal chen</section><text>dang / /bzang ngan de bzhin 'bring la rnam par sems byed cing / /'gro ba kun na 'gro ba brtan pa rnam par 'byed/ /srid gsum rgyu yi rgyud kyang rab tu shes/ /bsam gtan rnam thar nyon mongs ji bzhin mtshan mthong zhing / /nyon mongs mtshams sbyor rnam</text></item>
<item><p>281b5</p><section>phal chen</section><text>byang ci 'gyur dang / /sngon chad gnas kyi bde dang sdug bsngal rgyud rnams kyang / /brtan pa rnams ni sangs rgyas stobs rnams sbyong bar byed/ /ji ltar 'gro ba'i lam rgyud nyon mongs las 'jug dang / /'gro rgyud thams cad 'jig cing zhig 'gyur</text></item>
<item><p>281b6</p><section>phal chen</section><text>thams cad dang / /zag pa sna tshogs rnams kyang ji ltar skyes 'gyur ba/ /bag chags mtshams sbyor ci bzhin de bzhin rab tu 'jug /ji ltar 'jig rten nyon mongs zad cing dag gyur pa/ /de la skyes bu khyu mchog spyod pa'i blo dang ldan/ /stobs 'chang</text></item>
<item><p>281b7</p><section>phal chen</section><text>dag ni stobs bcu rnams kyi 'od snang ste/ /rgyal ba'i stobs kyang thob min the tsom yod pa min/ /spu rtse gcig la gang rnams rnam par sems byed cing / /la la nyon mongs la la dog dang yangs pa yi/ /sna tshogs zhing rnams tshad las 'das pa kun</text></item>
<item><p>282a1</p><section>phal chen</section><text>mthong nas/ /las dang bya ba sna tshogs rgyud du rab tu shes/ /gang rnams rdul gcig rtse la rnam sems brjod med pa'i/ /zhing dang bde gshegs sras rnams sems can gtso mthong yang / /zhing rnams 'khrugs shing 'dres pa'i nyes pa gang med pa/ /</text></item>
<item><p>282a2</p><section>phal chen</section><text>gcig nas 'jug pas rnal 'byor ldan pa kun 'jug la/ /spu gcig rtse la phyogs bcu thams cad rnam phye ste/ /nam mkha'i dbyings thug 'jig rten khams rnams kun zhugs shing / /phyogs 'ga' tsam yang rgyal bas stong par mthong ba med/ /de bzhin</text></item>
<item><p>282a3</p><section>phal chen</section><text>zhing dang 'jig rten 'byam klas de dag sbyong / /de ltar brtan pas rgyal bas stong min zhing shes nas/ /'jig rten kun kyang spu rtse gcig la yod par 'jug /dus gsum rgyud rnams mtshan nyid tha dad khams kun dang / /nyin zhag dus dang zla phyed</text></item>
<item><p>282a4</p><section>phal chen</section><text>rgyud kyi rnam thar 'jug /de ltar rgyal sras 'jigs med byang chub sems dpa' rnams/ /skyes bu khyu mchog ye shes rgyal srid thob zhugs pa/ /de dag 'di 'dra shes nas rjes su sems byed cing / /bde gshegs rnams la dga' ba mtha' yas</text></item>
<item><p>282a5</p><section>phal chen</section><text>yangs pa 'thob/ /gang rnams bye ba khrag khrig sna tshogs lus sgyur cing / /phyogs bcu'i rgyal ba thams cad mngon par mchod pa'i phyir/ /rnam 'phrul dam pa bzang po kun tu ston byed pa/ /de dag mgon po rnams kyi spyod yul rab la zhugs/ /gang</text></item>
<item><p>282a6</p><section>phal chen</section><text>rnams sangs rgyas bye ba khrag khrig drung bslabs shing / /gang rnams chos kyi mdzod rtogs yid la ngoms med de/ /gang dag mgon po khyu mchog rnams la dga' sems pa/ /de dag chos kyi sprin yin spyod pa mang la spyod/ /ye shes 'phel bar 'gyur ba'i</text></item>
<item><p>282a7</p><section>phal chen</section><text>chos kyi gnas mkhas pa/ /de dag sangs rgyas 'byung gnas ting 'dzin thob pa yin/ /ri rgyal lta bu de dag dad pa'i 'byung gnas rten/ /ye shes 'byung gnas 'gro ba'i yon tan 'byung gnas so/ /gnas pa med pa dam pa shin tu yangs pa dang / /</text></item>
<item><p>282b1</p><section>phal chen</section><text>thams cad mkhyen la mngon gyur mya ngan med pa dang / /sems can skyob cing nyon mongs rnyog pa med zhugs pa'i/ /byams pa'i bsam pas 'gro ba kun kyang 'gengs/ /de dag snying rje'i blo yang shin tu yangs pa yin/ /bdag la cir sems</text></item>
<item><p>282b2</p><section>phal chen</section><text>de bzhin sangs rgyas sems can la/ /gzhan du nam mkha' lta bur mtshan nyid med par 'jug /nyams par 'gyur ba'i sems can rnams mthong phyir zhing rtsom/ /byang chub sems la mkhas pa dag gi tshad dag ni/ /bskal pa bye ba'i mthas kyang</text></item>
<item><p>282b3</p><section>phal chen</section><text>brjod par mi nus te/ /ci phyir zhe na de las sangs rgyas thams cad byung / /dbang bdes rim gror byas dang rang rgyal kun kyang 'byung / /phyogs bcu'i zhing rnams grangs med bcur ni bgrang gyur pa'i/ /sems can thams cad bskal pa gcig tu bder</text></item>
<item><p>282b4</p><section>phal chen</section><text>bkod cing / /bslab pa bcu dang dge bcu bsam gtan 'thob pa dang / /tshangs pa dag dang rnam grol zhi ba'i gnas bkod cing / /de dag bskal pa bye bar bde bar rab bkod de/ /dgra bcom nyon mongs zhi la rab tu dgod byas kyang / /byang chub sems</text></item>
<item><p>282b5</p><section>phal chen</section><text>dpa'i dge ba'i tshogs kyi char rung / /byang chub sems dpa' zhugs ma thag tu tshogs chen / /nyon mongs med cing shin tu phra lam rtogs pa yin/ /rang rgyal sems can bye ba khrag khrig bkod gyur kyang / /bsod nams bsags pa des ni byang chub</text></item>
<item><p>282b6</p><section>phal chen</section><text>sems rab la/ /grangs dang cha dang bgrang ba'i rnam par nyer 'gro/ /zhing gi rdul ni tshad kyis shes par rung yang srid/ /skad cig sems kyis zhing mang yongs su 'das byas shing / /de ltar bskal pa brjod yas zad par 'gro byas na/ /zhing mtha' thug par rung</text></item>
<item><p>282b7</p><section>phal chen</section><text>srid byang chub sems mchog min/ /mtha' rnams kun tu bskal pa mang po'i mtha' med de/ /sngon gyi mtha' gyur bskal pa de bzhin ma 'ongs dang / /da ltar byung ba'i bskal pa zad dang thub med pa'i/ /bskal pa de dag zad srid byang chub sems ma yin/ /ci phyir zhe</text></item>
<item><p>283a1</p><section>phal chen</section><text>na 'di ltar phyogs rnams kun bkang shing / /rtog dang rnam rtog yongs su shes par bya ba'i phyir/ /skad cig gcig gis dus gsum rtogs par bya don tu/ /'gro ba'i don du 'dod cing sems mchog rin chen skye/ /phyogs bcu'i zhing rnams</text></item>
<item><p>283a2</p><section>phal chen</section><text>stong mang kun tu mtha' yas pa'i/ /'gro ba rnams kyi mos pa bsam pa ci 'dra dang / /sbyor ba gang dang sems dang spyod pa de bzhin te/ /mthar thug rung srid mkha' 'dra'i byang chub sems mtha' min/ /de ni 'di ltar phyogs bcu byams dang snying rje dang / /bsam</text></item>
<item><p>283a3</p><section>phal chen</section><text>pa chen pos 'gro ba thams cad rgyas byas shing / /thar pa'i don du sangs rgyas yon tan kun spyod phyir/ /rin chen sems kyi stobs ni tshad med rab tu skyes/ /mos dang bsam pa yid bzhin yang dag sbyor ba dang / /'gro ba'i dbang po sbyor bar sems dang spyod pa rnams/ /</text></item>
<item><p>283a4</p><section>phal chen</section><text>skad cig gcig gis ji bzhin rtogs par bya ba'i phyir/ /thams cad mkhyen pa'i ye shes lta bu'i sems skyes so/ /'gro ba'i las dang nyon mongs sna tshogs 'byam klas pa/ /gang gis khams gsum 'di dag tu ni skye 'gyur ba/ /de dag mtha' ni phyogs bcur rnyed</text></item>
<item><p>283a5</p><section>phal chen</section><text>par rung srid kyi/ /byang chub sems kyi mchog la kun tu mtha' med do/ /ci phyir zhe na 'di ltar nyon mongs las grol ba'i/ /sems ni de bzhin gshegs pa mchod pa'i don du skye/ /nyon mongs grol byed de bzhin las kyi rgyud kyang gcod/ /dus gsum</text></item>
<item><p>283a6</p><section>phal chen</section><text>mun pa sel cing mi zad snying rjes byung / /phyogs bcu'i sangs rgyas ma lus thams cad dang / /sems can mang po thams cad sems gcig bskyed pa yis/ /spos dang me tog phreng ba byug pa dam pa dang / /gdugs dang rgyal mtshan bza' btung na</text></item>
<item><p>283a7</p><section>phal chen</section><text>bzas mchod par byed/ /gzhan yang gdan gyi rnam pa 'chags dam pa dang / /pho brang mang po sna tshogs tsan dan mchog bsangs pa/ /nor bu rin chen rnam par snang bas brgyan pa dang / /yid bzhin nor bu yid 'ong brgyan pas mchod byas te/ /de ltar</text></item>
<item><p>283b1</p><section>phal chen</section><text>bde gshegs sems can mngon par mchod byed pas/ /bskal pa khrag khrig brjod du med par zad byas kyang / /byang chub sems dpa'i bde bstsags mthar phyin bde ba nyid/ /gang bsgrubs byang chub sems la mnyam par nyer mi 'gro/ /ji snyed dper brjod byas pa</text></item>
<item><p>283b2</p><section>phal chen</section><text>'di dag thams cad kyang / /yang dag skyes pa'i byang chub sems kyi char mi rung / /de yang 'di ltar dus gsum bzhugs pa'i skyes bu mchog /thams cad byang chub sems mchog de las byung ba yin/ /byang chub sems ni chags pa med pa'i mthar phyin te/ /</text></item>
<item><p>283b3</p><section>phal chen</section><text>thams cad tshad la gnas kyang de la tshad yod min/ /thams cad mkhyen pa'i ye shes gzhol zhing tshad med stobs/ /sems can rang bzhin de bzhin byang chub mthar yang phyin/ /byang chub sems ni nam mkha'i mtha' dang mnyam pa ste/ /chos rnams kun</text></item>
<item><p>283b4</p><section>phal chen</section><text>la khyab pa chos dbyings ci bzhin no/ /tshad med de bzhin nyid kun de'i spyod yul gyur/ /des ni kun tu khyab pa'i sems can gtso bzhin no/ /de ni 'byam klas chos rnams kun la rjes su zhugs/ /des ni zhing rnams ma lus 'byam klas kun tu khyab/ /des ni</text></item>
<item><p>283b5</p><section>phal chen</section><text>shes pa 'byam klas thams cad rtogs par chud/ /des ni sangs rgyas 'byam klas kun dang 'gal med thob/ /rtag tu bsod nams bla na med pa dag dang ldan/ /de bzhin rtag tu tshul khrims rnam dag mi gnas ldan/ /rtag tu kun gtong rtag par rab tu</text></item>
<item><p>283b6</p><section>phal chen</section><text>dge ba ste/ /ldog pa med pa'i brtson 'grus mchog dang rab tu ldan/ /bsam gtan mdzod la rtag par bsam gtan 'jug par byed/ /shes rab shin tu yangs pa dang yang rtag tu ldan/ /rgyal sras rnams kyis rab dam pa gang yod pa/ /</text></item>
<item><p>283b7</p><section>phal chen</section><text>de dag don du ye shes kun tu bzang po byung / /'gro ba kun na skyes bu ye shes gang bzhugs pa/ /de dag gis ni byang chub sems rab byin gyis brlabs/ /ting nge 'dzin dang gzungs kyi dam pas rab tu brgyan/ /de bzhin gshegs pa'i rnam 'phrul</text></item>
<item><p>284a1</p><section>phal chen</section><text>rnam pas rab tu brgyan/ /'jig rten kun dang 'gro ba rnams kyi ji tsam tshad/ /nam mkha'i tshad kyang phyogs bcu dag tu ji tsam pa/ /de dag bas kyang byang chub sems 'di tshad med de/ /de las skyes bu'i seng ge kun kyang skyes shing</text></item>
<item><p>284a2</p><section>phal chen</section><text>byung / /byang chub sems 'di stobs bcu rnams kyi rtsa ba ste/ /brten pa bzhi yi gnas yin so sor shes pa'i rtsa/ /rgyal ba'i chos rnams brgyad yang dag 'byin pa ste/ /skyes bu'i gtso bos mkhyen par bya ba'i chos kun 'byin/ /gzugs kyi sku ni</text></item>
<item><p>284a3</p><section>phal chen</section><text>mtshan rab rnams kyis bstsags pa dang / /chos sku mnyam nyid rtog pa mnga' brnyes pa dang / /'gro bas mchod pa'i ye shes chags med gang byung ba/ /kun gyi rtsa ba 'byung gnas byang chub sems 'di yin/ /rang rgyal theg pa 'byung zhing nyan</text></item>
<item><p>284a4</p><section>phal chen</section><text>thos theg pa'ang 'byung / /bsam gtan ting 'dzin bde ba gzugs kyi khams rnams dang / /gzugs med khams rnams ting nge 'dzin gyi bde ba dag /kun gyi rtsa ba byang chub sems mchog 'di yin no/ /mi dang de bzhin lha yi dbang po'i bde ba dang / /</text></item>
<item><p>284a5</p><section>phal chen</section><text>lam rgyud sna tshogs kun kyang 'di la shin tu sbyangs/ /brtson 'grus stobs dang dbang po'i bde ba gang yod pa/ /kun gyi rtsa ba dang po byang chub sems 'di yin/ /ci phyir zhe na 'di ltar byang chub sems bskyed cing / /pha rol phyin drug brtson par</text></item>
<item><p>284a6</p><section>phal chen</section><text>spyad pa rab tu spyod/ /sems can rnams la'ang spyod pa yang dag rab tu ston/ /des ni khams gsum 'gro ba'i bde ba kun kyang 'byung / /sangs rgyas chags med thugs chud don dam mkhyen pa rnams/ /chos kyi dam pa'i mchog rnams</text></item>
<item><p>284a7</p><section>phal chen</section><text>yang dag kun ston cing / /rgya chen nyon mongs las las sems can grol mdzad de/ /mya ngan 'das pa dam pa mchog la dgod mdzad pa/ /ye shes 'od zer 'od yangs nyi ma lta bu ste/ /'gro bar spyod pa dkar pos yongs rgyas zla ba bzhin/ /</text></item>
<item><p>284b1</p><section>phal chen</section><text>yon tan shin tu bsags pa tshad med chu lta bu/ /dri med chags pa mi mnga' tshad med mkha' dbyings 'dra/ /gang zhig yon tan mtha' yas byang chub sems yangs pa/ /shin tu che zhing bde skyid tshad med smon byed cing / /phyi ma'i mthar thug spyod par</text></item>
<item><p>284b2</p><section>phal chen</section><text>smon pas su brtson pa/ /de dag sems can gdul ba'i don phyir rtag tu brtson/ /'jig rten 'byam klas thams cad rnam par sbyang ba'i phyir/ /smon lam bye ba khrag khrig bsam gyis mi khyab dang / /stong pa mtshan ma med pa smon med mi gnas pa'i/ /</text></item>
<item><p>284b3</p><section>phal chen</section><text>smon lam bye ba brgyas ni sems de dag par 'gyur/ /chos kyi rang bzhin nam mkha' lta bu sus rtogs shing / /zhi dang rab zhi nyer zhir thams cad mnyam gzhog pa/ /de dag chos grangs khrag khrig bsam gyis khyab pa'i/ /grangs su 'gro</text></item>
<item><p>284b4</p><section>phal chen</section><text>la ston kyang de ni gnas pa med/ /phyogs bcu kun gyi 'jig rten gtso bo ji snyed pa/ /de dag kun gyi byang chub sems mchog 'di bsngags te/ /yon tan brgya phrag bsam gyis mi khyab pas kyang brgyan/ /sems can gtso bzhin yang dag pha rol phyin</text></item>
<item><p>284b5</p><section>phal chen</section><text>pa yin/ /bskal pa sems can snyed du gal te legs brjod kyang / /byang chub sems rab de la mthar thug gang yang med/ /rgyal ba 'byung ba'i rin chen der ni gang skyes pa/ /de yi dpe ni khams gsum glongs kyang gang yang med/ /dus gsum</text></item>
<item><p>284b6</p><section>phal chen</section><text>rgyal ba kun gyis gang zhig rnam bstsags pa'i/ /byang chub sems rab de la smon lam kun gyis gyis/ /byang chub sems rab dam pa de ni bsod nams gter/ /des ni rgyal sras chags pa med pa rab tu 'thob/ /'gro ba'i sems dang spyod pa shes shing</text></item>
<item><p>284b7</p><section>phal chen</section><text>mthong rung srid/ /zhing rnams rdul du blags te bgrang bar nus kyang srid/ /bar snang skra yis mnyam par gzhal bar nus srid kyi/ //byang chub sems mchog yon tan mthar phyin nus so/ /'di las dus gsum sangs rgyas thams cad rab tu</text></item>
<item><p>285a1</p><section>phal chen</section><text>byung / /'di las 'jig rten 'gro ba kun gyi bde ba 'byung / /'di las rgyal bas bsngags pa'i legs pa thams cad 'byung / /'dis ni sems can gtso la the tsom med par 'gyur/ /'dis ni 'jig rten kun gyi sgrib</text></item>
<item><p>285a2</p><section>phal chen</section><text>pa zad par 'gyur/ /'dis ni zhing rnams yongs su dag pa'i mchog du 'gyur/ /'di las 'jig rten dam pa shes dang ldan pa 'byung / /gang zhig phyogs bcu'i rgyal ba blta bar 'dod pa dang / /gang zhig byin dang bsod nams zad mdzod 'dod dang / /</text></item>
<item><p>285a3</p><section>phal chen</section><text>gang zhig 'gro ba kun gyi sdug bsngal zlog 'dod pa/ /des ni yon tan mtha' yas byang chub sems bskyed bya/ /byang chub sems dpa' sems dang po bskyed pa'i bsod nams kyi phung po'i dpe yang dag par bsags pa tshigs su bcad pa'i le'u zhes bya ba ste nyi shu gnyis so// //</text></item>
<item><p>285a4</p><section>phal chen</section><text>sangs rgyas rmad ga cad ces bya ba shin tu rgyas pa chen po'i mdo/ bam po nyi shu gsum pa/ /de nas byang chub sems dpa' brtson 'grus blo gros kyis byang chub sems dpa' chos kyi blo gros la 'di skad ces smras so/ /kye rgyal ba'i sras byang chub sems dpa' thams</text></item>
<item><p>285a5</p><section>phal chen</section><text>cad mkhyen pa nyid kyi sems bskyed pa rab tu thob pa/ sems dang po bskyed pa la gnas pa/ de ltar tshad med pa'i bsod nams kyi tshogs dang ldan pa/ thams cad mkhyen pa'i ye shes rgya chen po la yang dag par 'dzeg pa/ byang chub sems dpa'i</text></item>
<item><p>285a6</p><section>phal chen</section><text>skyon med par shin tu chud pa/ 'jig rten kun tu khrid par byed pa rnam par bzlog pa/ rdzogs pa'i sangs rgyas kyi 'jig rten las 'das pa'i chos nyid kyi rjes su song ba 'das pa dang / ma byon pa dang / da ltar byung ba'i de bzhin gshegs pa thams</text></item>
<item><p>285a7</p><section>phal chen</section><text>cad kyi byin gyis brlabs pa/ byang chub sems dpa'i rnam par dgod pa la shin tu nges pa/ rdzogs pa'i byang chub tu rab tu gzhol ba de dag gis de bzhin gshegs pa'i bstan pa la ji ltar brtson par byas pa'i rnam pa gang gis/ de bzhin gshegs pa</text></item>
<item><p>285b1</p><section>phal chen</section><text>thams cad mnyes par 'gyur ba dang / byang chub sems dpa'i rnam par dgod pa las 'das par 'gyur ba dang / spyod pa'i dkyil 'khor chen po yongs su dag par 'gyur ba dang / smon lam chen po yongs su rdzogs par 'gyur ba dang / byang chub sems dpa'i</text></item>
<item><p>285b2</p><section>phal chen</section><text>gter chen po rab tu thob par 'gyur ba dang / sems can rnams la snod ji bzhin du sbyin pa byed par 'gyur ba dang / pha rol tu phyin pa'i phyogs yongs su gtong bar 'gyur ba dang / ji ltar dam bcas pa'i sems can rnams sgrol bar 'gyur ba dang /</text></item>
<item><p>285b3</p><section>phal chen</section><text>sangs rgyas dang chos dang dge 'dun gyi gdung mi chad par 'gyur ba dang / dge ba'i rtsa ba dmigs pa thams cad du sbyor ba don med par mi 'gyur ba dang / kye rgyal ba'i sras byang chub sems dpa' rnams kyis de la brtson par byas pas chos kyi yul 'di dag</text></item>
<item><p>285b4</p><section>phal chen</section><text>yongs su rdzogs par 'gyur bar ji ltar brtsams par bya ba de legs par bshad pa mdzod cig /'khor 'di dag thams cad ni nyan par 'dod do/ /sems can chen po de dag gis brtson pa'i rnam pa ji lta bus ma rig pa'i mun nag thams cad bstsal te/ bdud</text></item>
<item><p>285b5</p><section>phal chen</section><text>kyi dkrugs ma'i 'khor thams cad las shin tu rgyal bar byas nas/ phas kyi rgol ba thams cad zil gyis mnan te/ sems kyi dri ma kun nas nyon mongs pa'i phyogs thams cad kun nas bstsal nas/ dge ba'i rtsa ba phun sum tshogs pa thams cad</text></item>
<item><p>285b6</p><section>phal chen</section><text>shin tu bsgrubs te/ mi khom pa dang / ngan song dang / ngan 'gro'i lam thams cad rnam par bzlog nas/ ye shes kyi dkyil 'khor chen po rnam par byang bar byas te/ byang chub sems dpa'i sa dang / pha rol tu phyin pa dang / gzungs dang / ting nge</text></item>
<item><p>285b7</p><section>phal chen</section><text>'dzin dang / mngon par shes pa dang / rig pa dang / mi 'jigs pa yongs su dag pa rnams mngon par bsgrubs nas/ sangs rgyas kyi zhing thams cad rnam par dag pa dang / mtshan dang dpe byad bzang po dang / sku dang gsung dang thugs kyi rgyan/</text></item>
<item><p>286a1</p><section>phal chen</section><text>mngon par bsgrub pa yongs su rgyas par byas te/ de bzhin gshegs pa thams cad kyi stobs dang / mi 'jigs pa dang / sangs rgyas kyi chos ma 'dres pa mnyam pa nyid kyi rjes su song ste/ thams cad mkhyen pa'i ye shes kyi yul</text></item>
<item><p>286a2</p><section>phal chen</section><text>rtogs par 'gyur ba dang / de ltar mngon par byang chub nas kyang bsam pa'i tshul bzhin du sangs rgyas kyi zhing yongs su grub par gyur pa dag tu ji ltar yongs su smin par bya ba'i sems can dag la/ dus dang dbang po'i rgyud ji lta ba bzhin du</text></item>
<item><p>286a3</p><section>phal chen</section><text>sangs rgyas kyi mdzad pa mtha' yas pa 'byin par 'gyur ba de legs par shod cig /'khor 'di dag thams cad ni nyan par 'dod do/ /ji ltar yang byang chub sems dpa' rnams kyis byang chub sems dpa'i yon tan 'di dang gzhan dag dang / byang chub sems dpa'i</text></item>
<item><p>286a4</p><section>phal chen</section><text>chos dang / byang chub sems dpa'i spyod pa dang / byang chub sems dpa'i lam gyi yul rnams yongs su rdzogs par byas te/ myur du de bzhin gshegs pa'i mnyam pa nyid 'thob pa dang / de bzhin gshegs pa dgra bcom pa yang dag par rdzogs</text></item>
<item><p>286a5</p><section>phal chen</section><text>pa'i sangs rgyas rnams kyis bskal pa brgya stong grangs med par yang dag par bsgrubs pa'i chos kyi mdzod 'di yang yang dag par bsrung zhing byang chub sems dpa'i spyod pa la gnas shing / ston pa dang 'chad pa'i tshe/ bdud dang bdud kyi rigs su gtogs pa dang /</text></item>
<item><p>286a6</p><section>phal chen</section><text>phas kyi rgol ba thams cad kyi zil gyis mi non pa dang / 'jig rten gyi khams thams cad du yang skyo ba med par dam pa'i chos yongs su 'dzin par byed pa dang / de yang dag par ston pa'i tshe/ lha'i dbang po rnams kyis rim gror bya ba dang /</text></item>
<item><p>286a7</p><section>phal chen</section><text>gzhung de bzhin du klu'i dbang po dang / gnod sbyin gyi dbang po dang / dri za'i dbang po dang / lha ma yin gyi dbang po dang / nam mkha' lding gi dbang po dang / mi 'am ci'i dbang po dang / lto 'phye chen po'i dbang po dang / mi'i dbang po dang /</text></item>
<item><p>286b1</p><section>phal chen</section><text>tshangs pa'i dbang pos rim gror bya ba rab tu 'thob pa dang / de bzhin gshegs pa'i chos kyi dbang pos rim gro bya ba rab tu 'thob pa dang / de ltar rim gror byas nas kyang / 'jig rten thams cad kyis phyag bya ba/ 'jig rten thams cad kyis</text></item>
<item><p>286b2</p><section>phal chen</section><text>mngon par mchod pa/ 'jig rten thams cad kyis dbang bskur ba/ de bzhin gshegs pa thams cad kyis shin tu dgongs pa/ byang chub sems dpa'i tshogs kyis shin tu bsrungs pa/ rang gi dge ba'i rtsa ba dang / smon lam rab tu thob pa/</text></item>
<item><p>286b3</p><section>phal chen</section><text>chos dkar po chen po yang dag par spel ba rnams/ de bzhin gshegs pa dgra bcom pa yang dag par rdzogs pa'i sangs rgyas rnams kyi chos kyi mdzod rnam par 'byed par 'gyur ba dang / dam pa'i chos yongs su 'dzin pa rgya chen po rab tu 'byed</text></item>
<item><p>286b4</p><section>phal chen</section><text>pa dang / byang chub sems dpa'i rim gyis spyod pa yongs su bsgrubs pa/ shin tu ston par 'gyur ba de lta bu'i gnas dag yang dag par bstan pa mdzod cig /de nas byang chub sems dpa' brtson 'grus blo gros kyis don 'di nyid bstan te brjod pa'i phyir/</text></item>
<item><p>286b5</p><section>phal chen</section><text>byang chub sems dpa' chos kyi blo gros la tshigs su bcad de smras pa/ spyod la 'jug pa mtha' yas yangs pa dag /rang 'byung ye shes bsgrub pa dge ba rnams/ /rdzogs pa'i byang chub sems dpa' yon tan can/ /grags pa chen po rnams</text></item>
<item><p>286b6</p><section>phal chen</section><text>la legs par shod/ /byang chub sems dpa' gang rnams sems thob cing / /bsod nams ldan pa ye shes thob pa rnams/ /skyon med zhugs pa'i 'jig rten rnams bzlog cing / /yang dag sangs rgyas chos mnyam nyid thob rnams/ /</text></item>
<item><p>286b7</p><section>phal chen</section><text>de dag gis ni bde gshegs bstan pa la/ /brtson 'grus brtan pas ji ltar brtson par bya/ /gang gis phyogs bcu'i rgyal ba mnyes byas shing / /yang dag sangs rgyas sa yang gnan bya dang / /spyod pa dag dang smon lam yongs dag dang / /</text></item>
<item><p>287a1</p><section>phal chen</section><text>ye shes gter chen rab tu thob 'gyur zhing / /thob nas de dag 'gro kun mi gnas pas/ /yongs su blangs pa rtag tu gtong byed dang / /gang yang pha rol phyin pa mchog gi lam/ /de dag mi gtong rab tu brjod pa dang / /sems can ji ltar</text></item>
<item><p>287a2</p><section>phal chen</section><text>sgrol byed dam bcas shing / /yang dag sangs rgyas bsam pa mnyam 'dzin dang / /mig gi pa brtan pa thams cad kyi/ /'byung ba yon tan can la stobs 'gyur zhing / /skyes bu khyu mchog de dag brtson gyur pa'i/ /rnam dag lam de khyu mchog</text></item>
<item><p>287a3</p><section>phal chen</section><text>khyod kyis ston/ /ji ltar de dag mun pa kun bstsal cing / /'khrug pa'i 'khor rnams thams cad pham byas nas/ /dri ma bral ba'i dge ldan mkhas pa rnams/ /skyes bu khyu mchog ye shes ldan 'gyur dang / /mi khom ngan song lam rnams yongs</text></item>
<item><p>287a4</p><section>phal chen</section><text>spangs shing / /ye shes chen po'i dkyil 'khor mchog spyod dang / /yon tan bzang po thams cad ldan 'gyur zhing / /rgyal ba'i ye shes stobs kyang thob gyur dang / /skyes bu khyu mchog ye shes zhugs nas kyang / /sems can bsam pa ji bzhin</text></item>
<item><p>287a5</p><section>phal chen</section><text>ston byed cing / /mtha' yas yangs pa'i zhing rnams bsam yas su/ /ston pa chen po'i las kyang byed pa dang / /ci nas de dag spyod pa mchog thob nas/ /mi yi khyu mchog mdzod rnams ston byed de/ /zil gyis mi non gzhan gyis mi pham</text></item>
<item><p>287a6</p><section>phal chen</section><text>par/ /rgyal ba'i chos nyid rtag tu 'dzin byed ston/ /seng ge bzhin du ji ltar 'jigs pa med/ /ji ltar zla bzhin dag pa'i mdog tu spyod/ /chu la pad mo bzhin du chags med pa/ /de dag rgyal ba'i yon tan ji ltar spyod/ /de skad ces</text></item>
<item><p>287a7</p><section>phal chen</section><text>smras pa dang / byang chub sems dpa' chos kyi blo gros kyis/ byang chub sems dpa' brtson 'grus blo gros la 'di skad ces smras so/ /kye rgyal ba'i sras khyod ni skye bo mang po la phan pa dang / skye bo mang po la bde ba dang / 'jig rten la snying brtse ba dang /</text></item>
<item><p>287b1</p><section>phal chen</section><text>lha dang mi rnams kyi don dang / phan pa dang bde ba'i phyir zhugs pa ste/ kye rgyal ba'i sras de ltar khyod byang chub sems dpa'i spyod pa shin tu rtogs shing / rnam par dag pa brtsams te/ 'dri zhing de ltar rgyal ba'i sras khyod/ de bzhin gshegs pa 'dri</text></item>
<item><p>287b2</p><section>phal chen</section><text>ba chos mang po la rab tu gnas pa/ brtson 'grus chen pos shin tu bstsags pa/ brtson 'grus ldog pa pas shin tu 'byung ba 'dri bar byed pa ni/ kye rgyal ba'i sras legs so legs so/ /kye rgyal ba'i sras de'i phyir shin tu legs par nyon la yid</text></item>
<item><p>287b3</p><section>phal chen</section><text>la zung shig dang / sangs rgyas kyi mthu dang / sangs rgyas kyi byin gyi rlabs kyis phyogs tsam bstan par bya'o/ /kye rgyal ba'i sras 'di la byang chub sems dpa' thams cad mkhyen pa nyid du sems bskyed pa thob pa rnams kyis thog mar sems bskyed pa de mi</text></item>
<item><p>287b4</p><section>phal chen</section><text>nyams par yongs su bsrung ba dang / rim gror bya ba'i phyir bag yod par bya'o/ /kye rgyal ba'i sras de la rnam pa bcus na byang chub sems dpa' bag yod pa la gnas pa zhes bya ste/ bcu gang zhe na/ tshul khrims kyi phung po shin tu bsrung ba dang / byang chub</text></item>
<item><p>287b5</p><section>phal chen</section><text>kyi sems mnyams shing shin tu sbyangs pa dang / byang chub sems dpa' bsam pa g.yo dang sgyu med pa dang / dge ba'i rtsa ba sbyor ba phyir mi ldog pa dang / rang gi sems bskyed pa shin tu rtogs pa dang / phyogs khyim pa dang / so so'i skye bo dang ma 'dres pa dang /</text></item>
<item><p>287b6</p><section>phal chen</section><text>dge ba'i rtsa ba'i las 'jig rten gyi 'du shes dang / 'dod pa thams cad dang bral ba dang / byang chub sems dpa'i lam nyan thos dang / rang sangs rgyas kyi theg pa spangs pa rab tu thob pa dang / dge ba'i rtsa ba brtsams pa nan tan rgyun chad pa med pa dang /</text></item>
<item><p>287b7</p><section>phal chen</section><text>bdag gi rgyud kyi stobs kyi shugs shin tu brtags pa dag ste/ kye rgyal ba'i sras rnam pa bcu po 'di dag dang ldan pa'i byang chub sems dpa' ni bag yod pa la gnas pa zhes bya'o/ /kye rgyal ba'i sras de la byang chub sems dpa' bag yod pa la gnas pa ni/</text></item>
<item><p>288a1</p><section>phal chen</section><text>rnam pa bcus na yongs su dag par 'gyur te/ bcu gang zhe na 'di lta ste/ kye rgyal ba'i sras 'di la byang chub sems dpa' ji ltar smras pa de ltar byed pa yin/ shes bzhin gyi dran pa can yin/ khengs pa med cing g.yo ba med de/ bsam gtan</text></item>
<item><p>288a2</p><section>phal chen</section><text>zab mo la rab tu gnas pa yin/ sangs rgyas kyi chos zab mo btsal ba la nan tan du byed cing rgyun mi gcod pa yin/ lhag mthong mngon par bsgrub pa la mkhas shing ji ltar thos pa'i chos la tshul bzhin du rtogs par zhugs pa yin/ bsam gtan gyi rjes su song ba'i</text></item>
<item><p>288a3</p><section>phal chen</section><text>sems kyis/ de bzhin gshegs pa'i rnam par 'phrul pa zab mo'i rjes su song ba yin/ sa dang mnyam zhing mthon dman dang bral ba yin/ sbyor ba bzang ngan dang bar ma la sems nyams pa med pa yin/ sems can kun gyi nang na chung ngu na thams cad mkhyen pa nyid du</text></item>
<item><p>288a4</p><section>phal chen</section><text>sems gcig bskyed pa la 'ang ston pa'i bsam pa thob pa yin/ mkhan po dang slob dpon dang dge ba'i bshes gnyen dang / byang chub sems dpa' dang / chos smra ba rnams la rim gro dang / bkur sti'i ngang tshul can du gnas pa yin te/ kye rgyal ba'i sras rnam pa</text></item>
<item><p>288a5</p><section>phal chen</section><text>bcu po de dag gis byang chub sems dpa' bag yod pa la gnas pa/ yongs su dag par 'gyur ro/ /kye rgyal ba'i sras de la byang chub sems dpa' bag yod pa brtson 'grus brtsams pa/ dran pa nye bar bzhag pa mos pa che ba rnal 'byor</text></item>
<item><p>288a6</p><section>phal chen</section><text>rgyun ma chad pa chos thams cad la mi gnas pa/ chos thams cad la brtson pa/ nyon mongs pa med pa'i tshul la zhugs pa/ sems yangs pa sangs rgyas kyi chos mtha' dang dbus med pa'i rjes su song ba rnams kyis ni/ de bzhin gshegs pa dgra bcom</text></item>
<item><p>288a7</p><section>phal chen</section><text>pa yang dag par rdzogs pa'i sangs rgyas rnams mnyes par 'gyur te/ kye rgyal ba'i sras byang chub sems dpa' chos bcus de bzhin gshegs pa rnams mnyes par bya'o/ /bcu gang zhe na byang chub sems dpa' brtson 'grus thams cad la phyir ldog pa dang /</text></item>
<item><p>288b1</p><section>phal chen</section><text>lus dang srog la mi lta ba dang / 'tsho ba'i yo byad dang / 'tsho ba'i rkyen la don du gnyer ba med pa dang / chos thams cad rnam par bsgoms pas nam mkha' dang mnyam pa dang / chos kyi dbyings la yang dag par gzhol ba'i lhag mthong la mkhas pa dang / mi gnas</text></item>
<item><p>288b2</p><section>phal chen</section><text>pa'i chos rnam par bsgom pa'i phyag rgya dang / rtag tu rgyun mi 'chad par bsgrubs pa'i smon lam chen po dang / yongs su sbyangs pa'i bzod pa shes pa'i snang ba dang / rang gi dge ba'i chos bstsags pa dang / ma bstsags pa shin tu brtags pa dang / mngon par</text></item>
<item><p>288b3</p><section>phal chen</section><text>'du bya ba med pa'i sgo shin tu byang ba ste/ kye rgyal ba'i sras bcu po de dag gis de bzhin gshegs pa mnyes par bya'o/ /kye rgyal ba'i sras de la byang chub sems dpa' chos bcu la gnas pa rnams kyis ni/ de bzhin gshegs pa rnams mnyes par 'gyur ba yin te/</text></item>
<item><p>288b4</p><section>phal chen</section><text>bcu gang zhe na/ 'di lta ste bag yod pa la gnas pa dang / skye ba'i bzod pa la gnas pa dang / snying rje chen po la gnas pa dang / pha rol tu phyin pa yongs su rdzogs par bya ba la gnas pa dang / spyod pa yongs su rdzogs par bya ba la gnas pa dang / smon</text></item>
<item><p>288b5</p><section>phal chen</section><text>lam mngon par bsgrub pa la gnas pa dang / thabs mkhas pa la gnas pa dang / brtan pa'i stobs kyi shugs la gnas pa dang / chos thams cad nam mkha'i rang bzhin lta bu la gnas pa dang / len pa med pa la gnas pa ste/ kye rgyal ba'i sras chos de</text></item>
<item><p>288b6</p><section>phal chen</section><text>dag la gnas pa'i byang chub sems dpa' rnams kyis ni/ de bzhin gshegs pa mnyes par 'gyur ro/ /kye rgyal ba'i sras de la chos bcu dang ldan pa'i byang chub sems dpa' rnams ni sa rnam par dgod pa las 'da' ba yin te/ bcu gang zhe na 'di lta ste/</text></item>
<item><p>288b7</p><section>phal chen</section><text>bsod nams dang ye shes kyi tshogs shin tu bstsags pa dang / pha rol tu phyin pa rnam par phye ba tshad med pa'i lam gzhan gyi dring mi 'jog pa'i ye shes snang ba dang / dge ba'i bshes gnyen dang 'grogs pa rgyun ma chad pa dang / brtson 'grus zhig pa med pa dang /</text></item>
<item><p>289a1</p><section>phal chen</section><text>de bzhin gshegs pa'i byin gyi rlabs kyis legs par brlabs pa dang / dge ba'i rtsa ba sbyor bas mi skyo ba dang / theg pa'i rgyan shin tu bshams pa dang / ye shes kyi bsam pa rab tu rno ba dang / sa dang sa ram yin pa'i</text></item>
<item><p>289a2</p><section>phal chen</section><text>chos kyi sgo la mi gnas pa dang / 'das pa dang ma byon pa dang / da ltar byung ba'i sangs rgyas bcom ldan 'das thams cad dang / dge ba'i rtsa ba'i rgyud kyi tshul gcig tu gyur pa dag ste/ kye rgyal ba'i sras chos bcu po de dag gis byang chub sems dpa' rnams/</text></item>
<item><p>289a3</p><section>phal chen</section><text>sa nas sar rnam par dgod pa las 'da' ba yin no/ /kye rgyal ba'i sras byang chub sems dpa' de dag ni thog ma nas/ sa rnam par dgod pa thams cad la mkhas pa rnam par dpyod pa yin te/ chos kyi sgo gang gis gang khong du chud par 'gyur ba dang / ye shes kyi</text></item>
<item><p>289a4</p><section>phal chen</section><text>sgo gang gis thob par 'gyur ba dang / bsgrub pa gang yin pa dang / rgyu mthun pa gang yin pa dang / spyod yul gang yin pa dang / rnam par 'phrul pa gang yin pa dang / yang dag par mthong ba gang yin pa dang / chos kyi sgo rnam par dbye ba'i khyad par gang yin pa</text></item>
<item><p>289a5</p><section>phal chen</section><text>dang / ji ltar thob par bya ba thams cad kyi 'ang rnam par dpyod do/ /de dag la shin tu rnam par dpyad pas/ chos thams cad la mi gnas shing sems kyi rang bzhin gyi chos thams cad khong du chud pas byang chub sems dpa'i sa yang dag par 'da'o/ /kye rgyal ba'i</text></item>
<item><p>289a6</p><section>phal chen</section><text>sras byang chub sems dpa' rnams ni 'di ltar bdag cag gis ji nas kyang myur du 'da' bar bya'o/ /snyam du sems te/ de ci'i phyir zhe na/ 'di ltar de dag 'di snyam du sems te/ bdag cag sa nas sa la rnam par gnas pas/ ji lta ji ltar yang dag</text></item>
<item><p>289a7</p><section>phal chen</section><text>par gnas pa de lta de ltar bsod nams kyi tshogs ches che ba skye bar 'gyur te/ ji lta ji ltar bsod nams kyi tshogs chen po skyes par gyur pa/ de lta de ltar de bzhin gshegs pa'i sa'i rjes su song zhing sangs rgyas kyi mdzad pa tshad med pas nye bar gnas par</text></item>
<item><p>289b1</p><section>phal chen</section><text>'gyur ro snyam ste de dag sbyor ba rgyun mi chad cing skyo ba med pa'i yid dang ldan pa dang / tshogs kyi rgyan chen pos byang chub sems dpa'i rnam par bkod pa las yang dag par 'da'o/ /kye rgyal ba'i sras de la byang chub sems dpa' rnams kyi rnam pa bcus spyod</text></item>
<item><p>289b2</p><section>phal chen</section><text>pa'i dkyil 'khor yongs su sbyang bar byas te/ bcu gang zhe na yo byad yongs su gzung ba med pa dang / 'gro ba thams cad tshim par byed pa dang / tshul khrims yang dag par blangs pa kha na ma tho ba med pa dang / bzod pa dang des pa mi zad pa'i sa'i rjes su</text></item>
<item><p>289b3</p><section>phal chen</section><text>song ba dang / brtson 'grus rtsom pa phyir mi ldog pa'i sbyor ba dang ldan pa dang / dran pa'i stobs kyi shugs rmongs pa med pa dang / gcig las rnam pa tha dad pa'i chos kyi rjes su song zhing khong du chud pa dang / gnas med pa'i spyod pa bsgrub dka' ba</text></item>
<item><p>289b4</p><section>phal chen</section><text>thams cad la sems ri'i rgyal po lta bu dang / sems can thams cad dang ma 'dres pa'i mu stegs su gyur pa dang / 'gro ba thams cad du sangs rgyas thams cad dang / rgyud kyi tshul gcig tu gyur pa ste/ kye rgyal ba'i sras rnam pa bcu po de dag</text></item>
<item><p>289b5</p><section>phal chen</section><text>gis/ byang chub sems dpa' rnams kyis spyod pa'i dkyil 'khor yongs su sbyong bar bya'o/ /de dag gis byang chub sems dpa'i spyod pa de ltar yongs su sbyangs pa de rnam pa bcus shin tu dag par 'gyur te/ bcu gang zhe na sems can gyi gtso bo 'jig rten</text></item>
<item><p>289b6</p><section>phal chen</section><text>gyi khams gzhan na bzhugs pas yang dag par dgongs pa dang / 'das pa'i byang chub sems dpa'i grogs kyis dge ba'i rtsa ba bskyed pa dang / sangs rgyas kyi byin gyi rlabs yang dag par gzung ba la mkhas pa dang / dge ba'i bshes gnyen</text></item>
<item><p>289b7</p><section>phal chen</section><text>la yang dag par brten pa dang / mos pa dang brtson 'grus dang / bag yod pa la rab tu gnas pa dang / chos tha dad pa thams cad la tha mi dad par rtogs pa dang / snying rje'i byin gyi rlabs shin tu che ba dang / chos thams cad yang dag pa ji</text></item>
<item><p>290a1</p><section>phal chen</section><text>lta ba bzhin du rnam par lta ba'i shes rab kyi pha rol tu phyin pa mngon par bsgrub pa dang / thabs la mkhas par rnam par dpyod pa'i sbyor ba dang / sbyor ba thams cad la de bzhin gshegs pa'i stobs kyi rjes su 'brang ba dag ste/</text></item>
<item><p>290a2</p><section>phal chen</section><text>kye rgyal ba'i sras rnam pa bcu po de dag gis/ byang chub sems dpa' rnams kyis spyod pa'i dkyil 'khor yongs su sbyang bar bya'o/ /kye rgyal ba'i sras de la byang chub sems dpa'i smon lam rnam par dag pa bcu ste/ bcu gang zhe na 'di lta ste skyo ba med</text></item>
<item><p>290a3</p><section>phal chen</section><text>par sems can gyi khams yongs su smin par bya ba'i smon lam dang / dge ba'i rtsa ba sna tshogs bstsags pas 'jig rten gyi khams yongs su dag par bya ba'i smon lam dang / lus dang srog gis bsngo zhing dam pa'i chos yongs su 'dzin pa'i smon lam dang /</text></item>
<item><p>290a4</p><section>phal chen</section><text>ye shes kyi sgo rnam par dbye ba khong du chud pas sangs rgyas kyi zhing la 'jug pa'i smon lam dang / byang chub sems dpa' thams cad dang gnyis su med pas tshul gcig gi rgyud du 'gro ba'i smon lam dang / de bzhin gshegs pa'i sgo la 'jug pas chos</text></item>
<item><p>290a5</p><section>phal chen</section><text>thams cad khong du chud pa'i smon lam dang / mos pa rnam par sbyangs pas blta na don yod pa'i smon lam dang / phyi ma'i mthar byin gyis brlabs pas bskal par gnas pa'i smon lam dang / byang chub sems dpa' kun tu bzang po'i theg pa'i rgyan</text></item>
<item><p>290a6</p><section>phal chen</section><text>rnam pa thams cad kyi sgo nas rnam par sbyang ba'i smon lam dag ste/ kye rgyal ba'i sras byang chub sems dpa' rnams ni de ltar smon lam rnam par sbyong ngo / /de dag rnam pa bcus smon lam yongs su rdzogs par byed de/ bcu gang zhe na yongs su skyo</text></item>
<item><p>290a7</p><section>phal chen</section><text>ba med pa dang / rgyan chen po mngon par bsgrub pa dang / byang chub sems dpa'i smon lam khyad par du 'phags pa rnams kyi rjes su 'jug pa dang / 'jig rten gyi khams gzhan na bzhugs pa'i de bzhin gshegs pa'i sangs rgyas kyi zhing thos nas/</text></item>
<item><p>290b1</p><section>phal chen</section><text>rang gi smon lam du mngon par bsgrub pa dang / bsam pa phyi ma'i mtha'i mur thug pa dang / sems can gyi khams thams cad yongs su smin par bya bar gtugs pa'i smon lam chen po dang ldan pa dang / bskal pa thams cad du gnas par mi 'jigs pa dang /</text></item>
<item><p>290b2</p><section>phal chen</section><text>sdug bsngal thams cad kyis ji mi snyam pa dang / bde ba thams cad la ye mi brngam pa dang / bsam pa mnyam pa med pa'i rnam par thar pa yongs su bsgrub pa dag ste/ de dag smon lam chen po de ltar yongs su sbyong zhing / yongs su rdzogs par</text></item>
<item><p>290b3</p><section>phal chen</section><text>byed pa'i tshe/ sangs rgyas mthong ba'i gter zad mi shes pa'ang rab tu 'thob bo/ /gzungs 'khrul pa med pa'i gter zad mi shes pa'ang rab tu 'thob bo/ /smon lam zad mi shes pas chos thams cad shin tu rtogs pa'i gzungs kyang rab tu 'thob bo/ /</text></item>
<item><p>290b4</p><section>phal chen</section><text>snying rje chen pos 'gro ba thams cad yongs su skyob pa'i gter zad mi shes pa'ang rab tu 'thob po/ /ting nge 'dzin gyi rgyud kyi gter zad mi shes pa'ang rab tu 'thob po/ /'gro ba thams cad tshim par bya ba'i bsod nams kyi gter zad mi shes pa'ang rab tu</text></item>
<item><p>290b5</p><section>phal chen</section><text>'thob po/ /chos thams cad yang dag pa ji lta ba bzhin du brtags pa'i ye shes kyi gter zad mi shes pa'ang rab tu 'thob bo/ /rnam par smyin pa la gnas pa mngon par bsgrub pa'i gter zad mi shes pa'ang rab tu 'thob bo/ /sangs rgyas kyi byin gyi rlabs mtha'</text></item>
<item><p>290b6</p><section>phal chen</section><text>yas pa'i gter zad shes pa'ang rab tu 'thob bo/ /'jig rten gyi khams mtha' dang dbus med par gtogs pa la 'jug pa'i gter zad mi shes pa'ang rab tu 'thob bo/ /de ltar gter rab tu thob cing bsod nams dang ye shes kyi tshogs zad mi shes</text></item>
<item><p>290b7</p><section>phal chen</section><text>pa dang ldan pa de dag ye shes chen po'i dkyil 'khor yongs su dag pas/ sems can rnams la bsam pa ji lta ba bzhin du chos kyi gter gyi sbyin pa byed do/ /de la rgyal ba'i sras byang chub sems dpa' rnams sems can rnams kyi bsam</text></item>
<item><p>291a1</p><section>phal chen</section><text>pa ji lta ba bzhin du ji ltar 'jug ce na/ sbyor ba ji lta bur rgyu ba dang / rgyu dang rkyen ji lta ba dang / sems dang sems las byung ba'i sbyor ba ji lta ba las/ sems can rnams kyi bsam pa ji lta ba bzhin du 'jug ste/ de dag de ltar bsam pa la zhugs</text></item>
<item><p>291a2</p><section>phal chen</section><text>pa rnams sems can rnams kyi bsam pa ji lta ba bzhin du shes shing chos yang dag par ston te/ de dag 'dod chags kyi bsam pa rnam par bzlog pa'i phyir mi sdug pa yang dag par ston to/ /zhe sdang gi bsam pa rnam par bzlog pa'i phyir/ byams pa chen</text></item>
<item><p>291a3</p><section>phal chen</section><text>po'i sbyor ba yang dag par ston to/ /gti mug gi bsam pa rnam par bzlog pa'i phyir chos rnam par 'byed pa la mkhas pa yang dag par ston to/ /cha mnyam pa rnam par bzlog pa'i phyir ye shes kyi khyad par dang ldan pa'i chos kyi sgo yang dag par ston to/ /</text></item>
<item><p>291a4</p><section>phal chen</section><text>'khor ba'i bsam pa rnam par bzlog pa'i phyir/ sdug bsngal rnam pa gsum dang ldan pa yang dag par ston to/ /gnas kyi bsam pa rnam par bzlog pa'i phyir gnas med pa'i chos kyi sgo yang dag par ston to/ /zhum pa'i bsam pa rnam par bzlog pa'i</text></item>
<item><p>291a5</p><section>phal chen</section><text>phyir/ rgya chen po'i yul yang dag par ston to/ /bdag gi nga rgyal gyis bcom pa'i bsam pa rnam par bzlog pa'i phyir/ chos kyi mnyam pa nyid yang dag par ston to/ /g.yo dang sgyus mi mnyam pa'i bsam pa rnam par bzlog pa'i phyir/ byang</text></item>
<item><p>291a6</p><section>phal chen</section><text>chub sems dpa'i bsam pa mnyam pa nyid dang / zhi ba'i gnas kyi bsam pa mngon par bsgrub pa yang dag par ston to/ /de dag ni de ltar sems can rnams la bsam pa ji lta ba bzhin du chos kyi gter yang dag par ston to/ /de yang don dbyer med pa yang</text></item>
<item><p>291a7</p><section>phal chen</section><text>dag par ston te/ yi ge'i mtshams 'byor bar sbyar bas yang dag par ston to/ /shes pa rnam par dbye bas yang dag par ston to/ /bstan pa snga phyi ma 'dres pas yang dag par ston to/ /chos kyi tshul dang tshul ma yin pa'i bye brag dbyer med pas</text></item>
<item><p>291b1</p><section>phal chen</section><text>yang dag par ston to/ /mtshan nyid kyi phyag rgya rnam par mi 'khrugs pas yang dag par ston to/ /chos rab tu dgod pa rgyun chad pa med pas yang dag par ston to/ /mtha' yas pa sbyang bas yang dag par ston to/ /the tshom thams cad shin tu gcad pa'i phyir</text></item>
<item><p>291b2</p><section>phal chen</section><text>yang dag par ston to/ /dbang po'i rgyud la 'jug pa'i phyir yang dag par ston to/ /de bzhin gshegs pa'i phyag rgya la dgod par gzhol bas yang dag par ston to/ /yang dag pa'i mtha' mtshan nyid med pa rnam par mi 'khrug pas yang dag par ston to/ /</text></item>
<item><p>291b3</p><section>phal chen</section><text>chos kyi dbyings la yang dag par gzhol bas yang dag par ston to/ /chos kyi rnga yang dag par brdung bas yang dag par ston to/ /gnas thams cad yang dag par spang bas yang dag par ston to/ /de bzhin gshegs pa thams cad rjes su dran pa mi</text></item>
<item><p>291b4</p><section>phal chen</section><text>gtong bas yang dag par ston to/ /tshig dang skad dang sgra dang ngag gi las thams cad mnyam pa nyid la mi gnas pas yang dag par ston to/ /rnam par mi rtog pa'i dbyings kyi rjes su 'gro bas yang dag par ston to/ /dpe thams cad rnam par dgod pas</text></item>
<item><p>291b5</p><section>phal chen</section><text>rgyud dang mi 'gal bas brtan par bya bas yang dag par ston to/ /de bzhin gshegs pa thams cad kyi ye shes kyi dkyil 'khor rang gi lus su sems pa la yang dag par gzhol bas yang dag par ston to/ /de ltar sems can la chos yang dag par</text></item>
<item><p>291b6</p><section>phal chen</section><text>ston pas/ rtag tu rgyun 'chad par chos kyi nan tan gyi mtshan nyid kyi rjes su 'brang ba dang / rang gi don rting tshugs par byed pa dang / pha rol tu phyin pa'i phyogs mi gtong bas rgya chen po'i pha rol tu phyin pa'i theg pa yang dag par bsgrub bo/ /</text></item>
<item><p>291b7</p><section>phal chen</section><text>de la 'ang sems can thams cad tshim par bya ba dang / yo byad kyis yongs su bsdud pa dang / sbyor ba mnyam par yongs su gtong bas sbyin pa'i pha rol tu phyin pa yongs su dag par byed do/ /yang dag par blangs pa mi gtong ba dang / gnas pa</text></item>
<item><p>292a1</p><section>phal chen</section><text>med pa dang / nga rgyal med pas tshul khrims kyi pha rol tu phyin pa yongs su dag par byed do/ /nyes pa thams cad khyad du gsod pa dang / sems can thams cad kyis mi 'khrugs pa dang / mnyam pa nyid la gzhol ba dang / mthon dman</text></item>
<item><p>292a2</p><section>phal chen</section><text>med pa dang / zad shes pa'i sa mnyam par 'dzin pas bzod pa'i pha rol tu phyin pa yongs su dag par byed do/ /brtsam pa chen po brtsams pa dang / brtsam pa thams cad la zhum pa med pa dang / sbyor ba phyir mi ldog pa dang / yid la byed pa phyir mi</text></item>
<item><p>292a3</p><section>phal chen</section><text>'gyur ba dang / mthu mtha' yas pa dang / stobs la thub pa med pa dang / sngon du 'dor ba mi 'phrogs pa dang / dad pa'i mthu chen po dang / blang ba dang / dor ba med pa'i tshogs thams cad yongs su rgyas par bya ba dang / thams cad mkhyen pa'i sgo nyams</text></item>
<item><p>292a4</p><section>phal chen</section><text>pa med pa la yang dag par 'jug pas brtson 'grus kyi pha rol tu phyin pa yongs su dag par byed do/ /'dod pa'i yon tan thams cad kyi 'du 'dzi yongs su sbyong ba dang mi 'bral ba dang / rim gyis bsam gtan dang ting nge 'dzin mngon par bsgrub pa dang /</text></item>
<item><p>292a5</p><section>phal chen</section><text>gnas med cing blang ba med pa shin tu rtogs pa dang / nyon mongs pa thams cad rab tu sel ba dang / ting nge 'dzin gyi sgo mtha' yas pa mngon par bsgrub pa dang / mngon par shes pa chen pos rnam par 'phrul pa'i rjes su 'gro ba dang / rim gyis rnam</text></item>
<item><p>292a6</p><section>phal chen</section><text>par spong ba'i ting nge 'dzin gyi sgo la rab tu 'jug pa dang / ting nge 'dzin gcig la sgo mtha' yas par rab tu 'jug pa dang / ting nge 'dzin gyi spyod yul thams cad shes pa dang / de'i yul gyi rjes su rab tu zhugs pa dang / ting nge 'dzin dang / snyoms</text></item>
<item><p>292a7</p><section>phal chen</section><text>par 'jug pa thams cad ye shes kyi phyag rgya mi 'khrugs pa thams cad mkhyen pa'i sa la nye bar gyur pas bsam gtan gyi pha rol tu phyin pa yongs su dag par byed do/ /sangs rgyas kyi chos thams cad mnyan pa dang / gzung ba dang / blang ba dang / bcang</text></item>
<item><p>292b1</p><section>phal chen</section><text>ba dang / dge ba'i bshes gnyen thams cad bsnyen bkur bas yongs su mi skyo ba dang / chos thams cad kyis mi ngoms pa dang / ji ltar thos pa la tshul bzhin du rtogs pa dang / de la mngon sum du mnyam par gzhog pa dang / sgro 'dogs pa'i lta ba thams cad</text></item>
<item><p>292b2</p><section>phal chen</section><text>dang bral ba dang / chos thams cad rnam par 'byed pa la mkhas pa dang / mtshan nyid kyi phyag rgya tha mi dad pa dang / de bzhin gshegs pa'i sgo nas lhun gyis grub par sgom zhing bsgom pa dang / stobs la 'jug pa dang / thams cad mkhyen pa'i ye</text></item>
<item><p>292b3</p><section>phal chen</section><text>shes la 'jug pa rgyun mi chad pa dang / shes rab kyi pha rol tu phyin pa sgo kun dang ldan pas/ thams cad mkhyen pa'i sgor 'jug pas shes rab kyi pha rol tu phyin pa yongs su dag par byed do/ /'jig rten gyi bya ba'i rgyud thams cad ston pa dang / sems</text></item>
<item><p>292b4</p><section>phal chen</section><text>can yongs su smyin pas yongs su mi skyo ba dang / bsam pa bzhin du bya ba ston pa dang / bya ba thams cad la mngon par chags pa med pa dang / byis pa'i spyod pa dang / 'phags pa'i spyod pa bsam pa ji lta ba bzhin du ston pa dang / 'khor</text></item>
<item><p>292b5</p><section>phal chen</section><text>ba dang mya ngan las 'das pa nye bar ston pa dang / sbyor ba thams cad shin tu brtags pas rgyu ba dang / rgyan thams cad bstan pa gnas med pa dang / 'gro ba thams cad kyi rjes su 'gro zhing rjes su 'brang ba dang / sems can thams cad sgrol</text></item>
<item><p>292b6</p><section>phal chen</section><text>ba'i spyod pas thabs mkhas pa'i pha rol tu phyin pa yongs su sbyong ngo / /sems can gyi khams mthar thug par yongs su smyin par bya ba dang / 'jig rten gyi khams mthar thug par yongs su sbyang ba dang / de bzhin gshegs pa mthar thug par</text></item>
<item><p>292b7</p><section>phal chen</section><text>mchod pa dang / chos chags pa med pa'i mthar thug par rnam par 'tshang rgya ba dang / chos kyi dbyings kyi mthar thug par spyod pa'i dkyil 'khor yongs su rdzogs par bya ba dang / bskal pa phyi ma'i mthar thug par rab tu gnas pa dang / sems bskyed pa'i</text></item>
<item><p>293a1</p><section>phal chen</section><text>mthar thug par stobs la 'jug pa dang / 'gro ba dang ldog pa mthar thug par mngon par 'tshang rgya ba dang / zhing gi gnas kyi mthar thug par thams cad mthong ba dang / de bzhin gshegs pa'i ye shes kyi mthar thug pa rab tu thob</text></item>
<item><p>293a2</p><section>phal chen</section><text>par bya bas smon lam gyi pha rol tu phyin pa yongs su dag par byed do/ /bsam pa'i stobs kun nas nyon mongs pa med pa dang / lhag pa'i bsam pa'i stobs dbang du gyur cing thub pa med pa dang / snying rje chen po'i stobs skyo ba med pa dang / byams pa chen po'i</text></item>
<item><p>293a3</p><section>phal chen</section><text>stobs snyoms pa'i sbyor ba can dang / gzungs kyi stobs don thams cad kyi sbyor ba la bsgribs pa med pa dang / spobs pa'i stobs 'gro ba thams cad tshim par byed pa dang / pha rol tu phyin pa'i stobs theg pa thams cad kyi rgyan byed pa dang / smon lam gyi</text></item>
<item><p>293a4</p><section>phal chen</section><text>stobs gcad du mi rung ba dang / mngon par shes pa'i stobs tshad med pa mngon par bsgrub pa dang / sangs rgyas kyi byin gyi rlabs la mos pa dam pa'i stobs rab tu 'dzin pas/ stobs kyi pha rol tu phyin pa yongs su dag par byed do/ /'dod chags</text></item>
<item><p>293a5</p><section>phal chen</section><text>kyi spyod pa khong du chud pa dang / zhe sdang gi spyod pa rjes su rtogs pa dang / gti mug gi spyod pa rab tu rtogs pa dang / cha mnyam pa'i spyod pa rjes su shes pa dang / slob pa'i sems can gyi spyod pa rab tu rtogs pa dang / skad cig gcig gis sems can</text></item>
<item><p>293a6</p><section>phal chen</section><text>mtha' yas pa'i spyod pa rnam par rtogs pa dang / sems dang bsam pa mtha' yas pa thams cad shes par byed pa dang / chos thams cad la yang dag pa ji lta ba bzhin du rtogs pa dang / de bzhin gshegs pa'i stobs kyi rjes su 'jug pa dang / chos</text></item>
<item><p>293a7</p><section>phal chen</section><text>kyi dbyings kyi sgo thams cad dang ldan pa khong du chud pas/ ye shes kyi pha rol tu phyin pa yongs su dag par byed do/ /de dag de ltar pha rol tu phyin pa rnams yongs su sbyong zhing pha rol tu phyin pa de dag yongs su rdzogs par byed pa dang / pha rol gyi phyogs</text></item>
<item><p>293b1</p><section>phal chen</section><text>mi gtong bar byang chub sems dpa'i theg pa rgya chen po'i rgyan dang ldan pa la gnas shing / sems can gyi khams ji ltar dam bcas pa bzhin du yang dag par sgrol lo/ /de dag dge ba'i las shin tu bstsags pa ston pas/ ngan song du 'gro ba'i sems can</text></item>
<item><p>293b2</p><section>phal chen</section><text>sgrol lo/ /brtsam pa chen po la gzud pas sems can gyi khams mi khom par 'gro ba sgrol lo/ /lhag mthong nye bar bstabs pas gzugs kyi khams na 'khod pa'i sems can gyi khams sgrol lo/ /phra ba'i ye shes nye bar bstabs pas gzugs med pa'i khams su</text></item>
<item><p>293b3</p><section>phal chen</section><text>skyes pa'i sems can rnams sgrol lo/ /zhi ba'i tshul nye bar bstabs pas nyan thos dang rang sangs rgyas kyi theg pa la mos pa'i sems can gyi khams sgrol lo/ /stobs bcu'i rgyan chen po dang ldan pa bstabs pas/ theg pa chen po la mos pa'i sems can gyi</text></item>
<item><p>293b4</p><section>phal chen</section><text>khams sgrol lo/ /de ltar na sngon las dang po pa'i sa la gnas pa'i tshe/ sems can g.yang sa chen po nas lhung ba rnam pa tha dad par gyur pa ji lta ba bzhin du shes te/ sgo sna tshogs nas gzung bar bya'o/ /zhes seng ge'i sgra bsgrags pa de bzhin du ye shes thob</text></item>
<item><p>293b5</p><section>phal chen</section><text>pa rnam sems can thams cad bsgral ba'i phyir rab tu zhugs pa yin no/ /kye rgyal ba'i sras byang chub sems dpa' ye shes de lta bu la zhugs pa ni rtag tu rgyun mi gcod par sangs rgyas kyi rigs dang chos kyi rigs dang dge 'dun gyi rigs mi gcod pa'i phyir zhugs pa yin te/</text></item>
<item><p>293b6</p><section>phal chen</section><text>de dag byang chub kyi sems gzhan gyi sems kyi rgyud la gzhol bas sangs rgyas kyi rigs mi gcod pa yin/ chos kyi mdzod rnam par 'grel pas chos kyi rigs mi gcod pa yin/ bstan pa'i tshul dang 'gal bar mi byed pas/ dge 'dun gyi rigs mi gcod pa</text></item>
<item><p>293b7</p><section>phal chen</section><text>yin/ smon lam chen po yang dag par brjod pas sangs rgyas kyi rigs mi gcod pa yin/ rten cing 'brel par 'byung ba'i tshul yang dag par ston pas chos kyi rigs mi gcod pa yin/ snying po thob par byed pa'i chos la brtson pas dge 'dun gyi rigs</text></item>
<item><p>294a1</p><section>phal chen</section><text>mi gcod pa yin/ de bzhin gshegs pa'i sa bon sems can gyi zhing la 'debs pas/ sangs rgyas kyi rigs mi gcod pa yin/ dam pa'i chos yongs su 'dzin pas chos kyi rigs mi gcod pa yin/ tshogs chen po yongs su sdud pa la mi</text></item>
<item><p>294a2</p><section>phal chen</section><text>skyo bas dge 'dun gyi rigs mi gcod pa yin/ 'das pa dang ma byon pa dang / da ltar byung ba'i sangs rgyas bcom ldan 'das rnams kyi mdzad pa dran pa'i phyir/ rtag tu de bzhin gshegs pa'i gdams ngag dang / rjes su bstan pa mi gtong bas/ sangs rgyas dang</text></item>
<item><p>294a3</p><section>phal chen</section><text>chos dang dge 'dun gyi rigs mi gcod pa yin/ de dag de ltar skyabs gsum gyi rigs mi gcod pa'i phyir zhugs pas rtsom pa thams cad kha na ma tho ba med pa yin te/ brtsams pa gang ci rtsom yang rung / de dag thams cad du thogs pa med par thams cad mkhyen</text></item>
<item><p>294a4</p><section>phal chen</section><text>pa'i sgor 'byung ba thob par byed do/ /de dag de ltar lus kyi las kha na ma tho ba med pa dang / ngag gi las kha na ma tho ba med pa dang / yid kyi las kha na ma tho ba med pa la gnas pas dge ba'i rtsa ba brtsam pa don yod par rtsom pa yin te/ sems can gyi don sbyor ba</text></item>
<item><p>294a5</p><section>phal chen</section><text>don yod par rtsom mo/ /sems can don yod par 'dul bar byed do/ /chos don yod par ston to/ /de'i chos ston pa thams cad kyang sems can gyi bsam pa tshim par bya ba la thogs pa med pas khong du chud par 'gyur ro/ /de'i sems bskyed pa gcig</text></item>
<item><p>294a6</p><section>phal chen</section><text>tsam yang log par mi 'gyur te/ sems bskyed pa gzhan thabs dang shes rab kyis yongs su zin pa thams cad kyang thams cad mkhyen pa nyid du yongs su bsngo'o/ /de de ltar chos dkar po bstsags pa don yod pa de lta bu la gnas pas rgyan rnam par phye ba bcus</text></item>
<item><p>294a7</p><section>phal chen</section><text>sems bskyed pa thams cad yongs su bsngo ste/ bcu gang zhe na 'di ltar lus kyi rgyan sems can 'dul ba ji lta ba bzhin du yang dag par ston pa dang / ngag gi rgyan the tsom thams cad gcod pa dang / sems kyi rgyan skad cig gcig gis ting nge 'dzin rjes su</text></item>
<item><p>294b1</p><section>phal chen</section><text>rtogs par byed pa dang / sangs rgyas kyi zhing gi rgyan kun nas nyon mongs pa med pa dang / 'od kyi rgyan 'od zer gyi dra ba mtha' dang dbus med pa bkye bas 'gro ba thams cad snang bar byed pa dang / 'khor gyi dkyil 'khor gyi rgyan sems can gyi rnam pa tshad med pa'i</text></item>
<item><p>294b2</p><section>phal chen</section><text>tshogs yongs su mgu bar byed pa dang / rdzu 'phrul rnam par 'phrul pa'i rgyan sems can gyi bsam pa ji lta ba bzhin du rdzu 'phrul gyis rnam par 'phrul pa dang / bstan pa'i rgyan mkhas pa'i skye bo thams cad kyis yongs su gzung ba dang / mya ngan las</text></item>
<item><p>294b3</p><section>phal chen</section><text>'das pa'i rgyan mngon par sangs rgyas pa gcig gis phyogs bcu ma lus par rgyas par 'gengs pa dang / chos byin gyis brlabs pa'i rgyan yul dang / dus dang snod ji lta ba bzhin du ston pa dag ste/ de dag rgyan de lta bus sems bskyed pa</text></item>
<item><p>294b4</p><section>phal chen</section><text>thams cad du mngon par bsgrub pas lus dang ngag dang yid kyi las don yod pa dang / ye shes chen po don yod pa rab tu 'thob ste/ de dag mthong bas kyang 'di ltar bla na med pa yang dag par rdzogs pa'i byang chub tu yongs su smyin par 'gyur ba'i phyir</text></item>
<item><p>294b5</p><section>phal chen</section><text>sems can rnams la don yod pa yin te/ thos pa dang bsnyen bkur ba dang / 'grogs pa dang / rjes su dran pa dang / rjes su rab tu byung ba dang / chos ston pa dang / dge ba'i rtsa ba la rjes su yid rang ba dang / dad cing mos pa dang / chung ngu na</text></item>
<item><p>294b6</p><section>phal chen</section><text>ming brjod pa tsam yang 'di ltar bla na med pa yang dag par rdzogs pa'i byang chub tu yongs su smyin pa'i phyir sems can rnams la don du 'gyur ba yin no/ /kye rgyal ba'i sras 'di lta ste dper na rtsi'i ming mthong na bde ba zhes bya ba de mthong ma thag tu sems can</text></item>
<item><p>294b7</p><section>phal chen</section><text>rnams kyi lus la zhen pa'am ltor zos pa'i dug rab tu zhi bar 'gyur ro/ /kye rgyal ba'i sras de bzhin du chos de lta bu dang ldan pa'i byang chub sems dpa' yang mthong ma thag tu sems can rnams kyi nyon mongs pa'i dug thams cad byang bar 'gyur te/ chos dkar</text></item>
<item><p>295a1</p><section>phal chen</section><text>po'i stobs kyi shugs kyang skye bar 'gyur ro/ /kye rgyal ba'i sras de ltar byang chub sems dpa' sems dpa' chen po chos nyid de lta bu dang ldan zhing chos de dag la gnas te/ shes rab kyi 'od chen pos ma rig pa'i mun pa bsal nas/</text></item>
<item><p>295a2</p><section>phal chen</section><text>bdud kyi dkrugs ma'i 'khor thams cad byams pa dang / snying rje chen po'i stobs kyis pham par byas te/ ye shes dang bsod nams kyi stobs kyi shugs kyis phas kyi rgol ba thams cad zil gyis mnan nas/ rdo rje lta bu'i ting nge 'dzin la 'jug pas/ sems</text></item>
<item><p>295a3</p><section>phal chen</section><text>kyi dri ma thams cad dang / nyon mongs pa'i phyogs thams cad bsal nas/ skyo ba med pa'i stobs dang shugs kyis dge ba'i rtsa ba phun sum tshogs pa thams cad rab tu bsgrubs te/ sngon cad sangs rgyas kyi zhing yongs su dag par spyod pa'i stobs dang</text></item>
<item><p>295a4</p><section>phal chen</section><text>shugs kyis mi khom pa dang / ngan song dang ngan 'gro'i lam thams cad rnam par bzlog nas/ mngon par zhen pa med pa'i stobs dang shugs kyis ye shes kyi dkyil 'khor yongs su sbyangs te/ rim gyis thabs dang shes rab kyi stobs dang / shugs</text></item>
<item><p>295a5</p><section>phal chen</section><text>kyis byang chub sems dpa'i sa dang pha rol tu phyin pa dang / ting nge 'dzin dang / mngon par shes pa dang / rig pa dang mi 'jigs pa yongs su dag pa mngon par bsgrubs nas/ chos dkar po thams cad kyi stobs dang shugs kyis sangs rgyas thams cad kyi</text></item>
<item><p>295a6</p><section>phal chen</section><text>mtshan dang dpe byad bzang po dang / sku dang gsung dang thugs kyi rgyan yongs su dag pa mngon par bsgrub pa rab tu rgyas par byas te/ ye shes kyis shes par bya ba'i dbang dang / byin gyi rlabs kyis de bzhin gshegs pa'i stobs dang / sangs rgyas kyi</text></item>
<item><p>295a7</p><section>phal chen</section><text>chos ma 'dres pa thams cad mnyam pa nyid khong du chud par byas nas/ bla na med pa yang dag par rdzogs pa'i byang chub kyang myur du 'thob cing thams cad mkhyen pa'i ye shes kyi yul yang smon lam gyi khyad par ji lta ba bzhin du 'thob par 'gyur ro/ /sngon gyi byin</text></item>
<item><p>295b1</p><section>phal chen</section><text>gyi rlabs dang / ye shes kyi byin gyi rlabs kyis mngon par sangs rgyas nas/ sems can rnams kyi bsam pa ji lta ba bzhin du/ sangs rgyas kyi zhing bstan te/ 'dul ba ji lta ba bzhin du sems can rnams la chos kyi 'khor lo chen po bskor cing / mtha' yas</text></item>
<item><p>295b2</p><section>phal chen</section><text>pa'i sems can rnam par 'dul lo/ /kye rgyal ba'i sras de ltar byang chub sems dpa'i chos de lta bu dang ldan pa dag ni tshul de lta bus sangs rgyas thams cad dang mnyam pa nyid kyi bar du thob par 'gyur te/ byang chub sems dpa'i spyod pa thob nas kyang / 'jig rten gyi</text></item>
<item><p>295b3</p><section>phal chen</section><text>khams mtha' yas pa dag tu dam pa'i chos yongs su 'dzin cing / chos smra ba chen po yang byed do/ /de ltar chos smra ba byed pa'i tshe de bzhin gshegs pa dgra bcom pa yang dag par rdzogs pa'i sangs rgyas kyi byin gyis brlabs pa de dag chos kyi mdzod chen po</text></item>
<item><p>295b4</p><section>phal chen</section><text>gzung zhing bsrung ba'i phyir/ tha dad pa yang dag par shes pa'i chos kyi tshul rab tu dbye ba'i rjes su song ba'i byang chub sems dpa'i tshig gis 'khor gyi dkyil 'khor mtha' yas par bdag gi lus kyi rgyan byin gyis brlabs te bstan pa mngon par bsgrubs pas</text></item>
<item><p>295b5</p><section>phal chen</section><text>rnam pa'i mchog thams cad dang ldan pa dang / tha dad pa yang dag par shes pa'i mkhas pa mtha' yas pa dang / ye shes mi zad pa'i sgor 'jug pa dang / dbyangs kyi dkyil 'khor shin tu rnam par phye ba'i byin gyi rlabs dang / dbyangs gcig bsgrags pas</text></item>
<item><p>295b6</p><section>phal chen</section><text>'khor gyi dkyil 'khor thams cad mgu bar byed pa'i dbyangs kyi yan lag rnam par dag pa bsam pa dang / bag la nyal ba dang / shes pa'i sa ji lta ba bzhin du rjes su 'brang ba dang / lus kyi byin gyi rlabs 'khor gyi dkyil 'khor thams cad kyi nang du phyin</text></item>
<item><p>295b7</p><section>phal chen</section><text>kyang zil gyis mi non pa dang / lus kyi rgyan sgo thams cad du rnam par bstan pa dang / 'khor gyi dkyil 'khor thams cad kyi sems dang / bsam pa khong du chud pas rab tu rtogs pa dang / tshig grol ba'i byin gyi rlabs kyis bstan pa dang chos 'chad</text></item>
<item><p>296a1</p><section>phal chen</section><text>pa'i byin gyi rlabs la/ mkhas pas chos kyi gtam chen po byed de/ stobs dang shugs kyi dbang thub pa med pa dang / 'jigs pa med pa'i dbang zhum pa med pa dang / chos kyi dbang zil gyis mi non pa dang / ye shes kyi dbang</text></item>
<item><p>296a2</p><section>phal chen</section><text>gzhan gyis mi thub pa dang / shes rab kyi pha rol tu phyin pa'i dbang chos kyi mtshan nyid 'khrugs pa med pa dang / tha dad pa yang dag par shes pa'i dbang mtshams sbyor ba rgyun chad pa med par bsam pa shin tu rtogs pa dang / gzungs kyi dbang chos thams cad rnam par</text></item>
<item><p>296a3</p><section>phal chen</section><text>gdon za ba la 'jug pa dang / smon lam gyi dbang dpe sna tshogs kyis bstan pa'i tshul nye bar bsgrub pa shin tu bstan pa dang / snying rje chen po'i dbang phyir mi ldog cing rgyun ma chad pa dang / byams pa chen po'i dbang sngon shin tu bskyed pas bsam pa thams cad tshim</text></item>
<item><p>296a4</p><section>phal chen</section><text>par byed cing / 'od zer gyi dra ba chen po gtong bas chos kyi gtam chen po byed do/ /de dag ni de bzhin gshegs pa seng ge'i gdan la bzhugs shing chos kyi gtam gsung ba dang / byang chub sems dpa' ye shes dang smon lam gyi khyad par dang ldan pa ma gtogs</text></item>
<item><p>296a5</p><section>phal chen</section><text>par sems can gyi ris na/ byang chub sems dpa' de la phyir brgal ba'am/ spyi gtsug blta ba'am/ zil gyis gnan pa'am/ dri ba'i tshogs yongs su dri bas thub par bya bar nus pa'i sems can gang yang med de/ de ni gnas med do/ /kye rgyal ba'i</text></item>
<item><p>296a6</p><section>phal chen</section><text>sras gal te byang chub sems dpa' dbang de lta bu thob pa la 'jig rten gyi khams brjod du med pa tsam du yangs pa'i 'khor gyi dkyil 'khor gcig yod la 'khor gyi dkyil 'khor de yang sems can stong gsum gyi bdag po'i gzi brjid thob pa sha stag gis gang ba zhig yin</text></item>
<item><p>296a7</p><section>phal chen</section><text>na yang / de dag thams cad byang chub sems dpa'i 'khor gyi dkyil 'khor du 'ongs ma thag tu lus bstan pa'i dbang gis zil gyis mnan te/ byams pa chen po'i dbang gis lus kyi gzhi tshim par byas nas ye shes chen po'i dbang gis sems dang bsam pa rnam</text></item>
<item><p>296b1</p><section>phal chen</section><text>par shes par byas te/ mi 'jigs pa'i bsam pa chen pos chos ston par byed cing / spobs pa chen po'i dbang gis sems can tshim par byed do/ /kye rgyal ba'i sras de ci'i phyir zhe na/ 'di ltar byang chub sems dpa' de ni ye shes kyi dkyil 'khor tshad med</text></item>
<item><p>296b2</p><section>phal chen</section><text>pa dang ldan/ chos rnam par 'byed pa shin tu rnam par phye ba la mkhas pa dang ldan/ dran pa'i stobs dang shugs ma nyams shing rgya che ba dang ldan/ chos thams cad kyi tshul rnam par gdon mi za bar bzung zhing blangs pas rtogs par mkhas pa dang ldan/</text></item>
<item><p>296b3</p><section>phal chen</section><text>byang chub sems dpa'i mkhas pa mtha' dang dbus med pa dang ldan/ chos kyi mtshan nyid bsgribs pa med pa'i chos ston pa la mkhas pa dang ldan/ mos pa la mkhas pa sangs rgyas thams cad kyi byin gyi rlabs kyis blangs pa dang ldan/ dus gsum gyi</text></item>
<item><p>296b4</p><section>phal chen</section><text>de bzhin gshegs pa'i dkyil 'khor du yang dag par gzhol ba'i ye shes kyi byin gyi brlab la mkhas pa dang ldan/ sems can thams cad kyi gtso bo 'das pa dang / ma byon pa dang / da ltar byung ba rnams dang / rgyud kyi tshul gcig tu gyur pa'i</text></item>
<item><p>296b5</p><section>phal chen</section><text>bsam pa bzang po rnam par dag pa la mkhas pa dang ldan pas/ chos smra ba chen po byed cing / de bzhin gshegs pa rnams kyi chos kyi mdzod kyang rnam par 'byed do/ /'das pa dang / ma byon pa dang / da ltar byung ba'i de bzhin gshegs pa rnams</text></item>
<item><p>296b6</p><section>phal chen</section><text>kyi ye shes kyi byin gyis brlabs pa'i byang chub sems dpa'i yid kyi smon lam dang / ye shes 'byam klas pas dam pa'i chos kyang yongs su 'dzin to/ /de nas byang chub sems dpa' chos kyi blo gros kyis yang byang chub sems dpa' rim gyis yang</text></item>
<item><p>296b7</p><section>phal chen</section><text>dag par 'byung ba'i chos kyi sgo'i le'u yang dag par bstan pa'i phyir/ sangs rgyas kyi byin gyi rlabs kyis de'i tshe tshigs su bcad pa 'di dag smras so/ /bsod nams tshogs bstsags byang chub sems la gnas pa rnams/ /rtag tu bag</text></item>
<item><p>297a1</p><section>phal chen</section><text>yod blo brtan mthu chen bdog pa dag /dran dang ldan zhing byang chub sems rab mi gtong bas/ /phyogs rnams bcu por bde gshegs rnams ni mnyes par byed/ /brtson 'grus brtsams pa dran ldan mos pa brtan pa can/ /</text></item>
<item><p>297a2</p><section>phal chen</section><text>'jig rten kun la rtag tu mi gnas mi ldog pa/ /zab pa'i chos zhugs mya ngan med pa'i tshul mkhas rnams/ /phyogs rnams bcu por bde gshegs rnams ni mnyes par byed/ /brtson 'grus brtan pas bde gshegs mnyes par byas nas kyang / /dus</text></item>
<item><p>297a3</p><section>phal chen</section><text>gsum bsod nams tshogs dang ye shes ldan pa rnams/ /sa rnams gnon byed spyod mchog nyams pa med par byed/ /thub pa'i smon lam rdzogs byed ston pa'ang de bzhin byed/ /ye shes gcig la zhugs pa de dag thob bya ba/ /thob nas 'gro ba kun</text></item>
<item><p>297a4</p><section>phal chen</section><text>la sbyin pa rab tu gtong / /bsam pa dag dang khams dang sbyor ba shes byas nas/ /dbang po ji bzhin mkhas pa de ltar chos kyang ston/ /pha rol phyin la brtson pa mthu chen ldan pa rnams/ /'gro ba rnams la chos ston bdag gi don mi gtong / /</text></item>
<item><p>297a5</p><section>phal chen</section><text>pha rol phyin rdzogs grol ba mthu chen ldan pa rnams/ /khyu mchog mthu yis 'khor ba'i mtsho las sems can sgrol/ /de ltar nyin mtshan skyo ba med par brtson byed cing / /drang srong rgyal ba chos rigs mi gcod zhugs pa yis/ /dkar po'i spyod pa</text></item>
<item><p>297a6</p><section>phal chen</section><text>gang yang rung ste spangs pa rnams/ /thams cad don yod rgyal ba rnams kyi sar 'gro'o/ /de dag ji spyod thams cad 'gro ba rnams la yang / /rnam smin don yod nyon mongs dri ma sbyong bar 'gyur/ /'di 'dra'i chos ldan de dag mun pa bsal byas</text></item>
<item><p>297a7</p><section>phal chen</section><text>shing / /bdud 'khrugs 'khor lo pham byas byang chub thob par byed/ /de ltar brtson zhing ye shes thob pa'i bde gshegs sras/ /bde gshegs rnams kyi chos rab mdzod kyang rab tu ston/ /de dag chos smra'i bya ba kun kyang shin tu byed/ /bdud rtsi mchog</text></item>
<item><p>297b1</p><section>phal chen</section><text>zhim sprin gyi char yang mngon par 'bebs/ /de dag snying rje byams pas 'gro ba kun bkang zhing / /brtan pa de rnams 'khor gyi bsam pa shes byas nas/ /gang gi bsam pa blo gros sems rgyud ci 'dra ba/ /de bzhin rgyal ba'i chos ni stong phrag du ma ston/ /</text></item>
<item><p>297b2</p><section>phal chen</section><text>glang po'i stabs sdug tshul bzang 'gros su 'gro ba rnams/ /seng ge'i rtsal ltar rtag tu sus kyang mi thub cing / /ye shes rgya mtsho lta bu ri rab bzhin gnas pa/ /sprin ltar 'gro ba kun gyi nyon mongs zhi bar byed/ /byang chub sems dpa' chos kyi blo gros kyis de skad</text></item>
<item><p>297b3</p><section>phal chen</section><text>ces smras pa dang / de la ston pas rjes su dgyes par mdzad do/ /chos snang ba'i le'u zhes bya ba ste nyi shu gsum pa'o// //sangs rgyas rmad ga cad ces bya ba shin tu rgyas pa chen po'i mdo/ bam po nyi shu bzhi pa/ /de nas sangs rgyas kyi mthus/ shar phyogs kyi 'jig rten gyi</text></item>
<item><p>297b4</p><section>phal chen</section><text>khams thams cad dang / lho phyogs kyi 'jig rten gyi khams thams cad dang / gzhung de bzhin du steng gi phyogs kyi 'jig rten gyi khams kyi bar thams cad na/ gling bzhi pa 'di la pa gling bzhi pa re re na/ de bzhin gshegs pa mang po bzhugs par</text></item>
<item><p>297b5</p><section>phal chen</section><text>snang ngo / /byang chub sems dpa' de dag kyang / de bzhin gshegs pa'i byin gyi rlabs kyis chos ston to/ /bdag kyang de bzhin gshegs pa'i byin gyi rlabs kyis chos ston to/ /bdag kyang de bzhin gshegs pa'i zhabs kyi drung na 'khod par shes</text></item>
<item><p>297b6</p><section>phal chen</section><text>so/ /bcom ldan 'das kyis rdzu 'phrul mngon par 'du mdzad pa ma bshig ma btang bar byang chub kyi shing drung yang ma spangs par ri rab kyi rtse mo nas/ mtshe ma'i gnas kyi lha'i bu rab mtshe ma'i khang pa nor bu sna tshogs gang na ba der gshegs par snang ngo / /</text></item>
<item><p>297b7</p><section>phal chen</section><text>ji ltar gling bzhi pa 'di na bcom ldan 'das rab mtshe ma'i gnas su gshegs par snang ba de bzhin du 'jig rten gyi khams thams cad na yang / rab mtshe ma'i gnas su gshegs par snang ste/ byin gyis brlabs snga ma rnams kyang de bzhin ma 'khrugs par snang ngo / /</text></item>
<item><p>298a1</p><section>phal chen</section><text>de nas lha'i rgyal po rab mtshe mas/ bcom ldan 'das rgyang ring po nas khang pa nor bu sna tshogs logs su mngon par gshegs pa mthong nas/ rings pa'i gzugs su khang pa nor bu sna tshogs kyi nang du/ de bzhin gshegs pa'i</text></item>
<item><p>298a2</p><section>phal chen</section><text>gdan rdzu 'phrul gyis bsgrubs pa'i seng ge'i khri pad mo'i snying po can/ lha rdzas kyi rin po che las byas pa pog re brgya stong phrag bcus kun nas brgyan pa/ gser gyi dra ba brgya stong phrag bcus kun nas mngon par bres pa/ me tog gi bla re brgya stong</text></item>
<item><p>298a3</p><section>phal chen</section><text>phrag bcus kun tu khyab par byas pa/ phreng ba'i bla re brgya stong phrag bcus kun tu brgyus pa/ spos kyi bla re brgya stong phrag bcus spos thams cad kun tu 'thul bar bdugs pa/ rin po che'i bla re brgya stong phrag bcus kun tu bres pa/ me tog gi gdugs</text></item>
<item><p>298a4</p><section>phal chen</section><text>brgya stong phrag bcus kun nas bzung ba/ phreng ba'i gdugs brgya stong phrag bcus kun nas bzung ba/ rin po che'i gdugs brgya stong phrag bcus kun nas bzung ba/ 'od zer brgya stong phrag bcus kun nas snang bar byas pa/ rab mtshe ma'i lha'i rgyal po</text></item>
<item><p>298a5</p><section>phal chen</section><text>brgya stong phrag bcus rab tu gdud pa/ tshangs pa brgya stong phrag bcus mngon par phyag bya ba/ byang chub sems dpa' brgya stong phrag bcus mngon par bstod pa/ rol mo brdung ba brgya stong phrag bcu'i sgra phyung ba/ chos kyi glu'i dbyangs brgya stong phrag bcu'i glu'i dbyangs dang ldan</text></item>
<item><p>298a6</p><section>phal chen</section><text>pa/ me tog gi sprin gyi char brgya stong phrag bcu rab tu phab pa/ phreng ba'i sprin gyi char brgya stong phrag bcu rab tu phab pa/ rgyan gyi sprin gyi char brgya stong phrag bcu rab tu phab pa/ gos kyi sprin gyi char brgya stong phrag bcu rab tu phab pas kun nas g.yogs pa/ nor bu rin po che'i sprin brgya stong</text></item>
<item><p>298a7</p><section>phal chen</section><text>phrag bcu'i char rab tu phab pas kun tu snang bar byas pa/ dge ba'i rtsa ba brgya stong phrag bcus kun nas byung ba/ sangs rgyas brgya stong phrag bcus byin gyis brlabs pa/ bsod nams brgya stong phrag bcus bstsags shing bsgrubs pa/ lhag pa'i</text></item>
<item><p>298b1</p><section>phal chen</section><text>bsam pa brgya stong phrag bcus shin tu sbyangs pa/ smon lam brgya stong phrag bcus rnam par dag par byas pa/ spyod pa brgya stong phrag bcus kun nas bslang ba/ chos brgya stong phrag bcus rab tu brtan pa/ rnam par 'phrul pa brgya stong phrag bcu dang ldan pa/ yon tan</text></item>
<item><p>298b2</p><section>phal chen</section><text>brgya stong phrag bcus shin tu 'phags pa/ brjod pa brgya stong phrag bcus shin tu brjod pa bshams so/ /ji ltar gling bzhi pa 'dir rab mtshe ma'i gnas kyi lha'i rgyal po rab mtshe ma'i khang pa nor bu sna tshogs su de bzhin gshegs pa'i gdan bting ba/ de bzhin du 'jig</text></item>
<item><p>298b3</p><section>phal chen</section><text>rten gyi khams thams cad kyi gling bzhi pa dag gi /rab mtshe ma'i gnas su yang / khang pa nor bu sna tshogs su lha'i rgyal po rab mtshe ma rnams kyis de bzhin gshegs pa'i gdan rgyan 'di 'dra ba dang / bsham pa'i tshul 'di 'dra ba dag kyang bting bar gyur to/ /</text></item>
<item><p>298b4</p><section>phal chen</section><text>de nas lha'i rgyal po rab mtshe mas bcom ldan 'das kyi gdan bting nas/ zhe sa dang rim gror bcom ldan 'das gang na ba der logs su thal mo sbyar te phyag 'tshal nas/ bcom ldan 'das la 'di skad ces gsol to/ /bcom ldan 'das gshegs su</text></item>
<item><p>298b5</p><section>phal chen</section><text>gsol/ bde bar gshegs pa gshegs su gsol/ de bzhin gshegs pa dgra bcom pa yang dag par rdzogs pa'i sangs rgyas bde bar gshegs sam/ de nas bcom ldan 'das lha'i rgyal po rab mtshems spyan drangs pa bzhin du khang pa nor bu sna tshogs</text></item>
<item><p>298b6</p><section>phal chen</section><text>su gshegs so/ /ji ltar gling bzhi pa 'di rab mtshe ma'i gnas su lha'i rgyal po rab mtshe ma'i khang pa nor bu sna tshogs su gshegs pa de bzhin du 'jig rten gyi khams thams cad du yang rab mtshe ma'i gnas su khang pa nor bu sna tshogs su gshegs par snang ngo / /</text></item>
<item><p>298b7</p><section>phal chen</section><text>de nas lha'i rgyal po rab mtshe ma'i lha'i dbang po'i gnas thams cad du sgra bsgrags te/ lha'i rgyal po rab mtshems bcom ldan 'das la gsol ba btab bo/ /de nas lha'i rgyal po rab mtshems sngon gyi de bzhin gshegs pa dgra bcom pa yang dag par rdzogs</text></item>
<item><p>299a1</p><section>phal chen</section><text>pa'i sangs rgyas rnams la/ dge ba'i rtsa ba ji ltar bskyed pa de rjes su dran nas/ sangs rgyas kyi byin gyi rlabs kyis de'i tshe tshigs su bcad pa 'di dag smras so/ /bkra shis dam pa gang zhig gis/ /sangs rgyas grags pa'i</text></item>
<item><p>299a2</p><section>phal chen</section><text>dam par mtshan btags mtshan gsol pa/ /nor bu'i gtsug tu gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten sgron ma blo zhes mtshan btags pa/ /sbyangs pa'i lam du gshegs</text></item>
<item><p>299a3</p><section>phal chen</section><text>pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /bsgribs med gzigs pa 'dzum pa'i spyan du mtshan btags pa/ /rgyan gcig ldan par gshegs pa ltar/ /des ni 'dir yang bkra shis mchog gyur</text></item>
<item><p>299a4</p><section>phal chen</section><text>cig /bkra shis dam pa gang zhig gis/ /'jig rten sgron ma mar me mdzad ces mtshan btags pa/ /rnam par rgyal bar gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /bde</text></item>
<item><p>299a5</p><section>phal chen</section><text>gshegs yang dag don gzigs pa zhes mtshan btags pa/ /dri med rtse mor gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /de bzhin gshegs pa rang 'byung mchog ces mtshan btags pa/ /</text></item>
<item><p>299a6</p><section>phal chen</section><text>rin chen spos su gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten sgron ma dbyig gi lha zhes mtshan btags pa/ /dri sna tshogs gshegs pa ltar/ /des ni 'dir yang</text></item>
<item><p>299a7</p><section>phal chen</section><text>bkra shis mchog gyur cig /bkra shis dam pa gang zhig gis/ /'gro ba med pa smra ba'i stag ces mtshan btags pa/ /thams cad tshul du gshegs pa ltar/ /des ni 'dir yang bkra shis mchog gyur cig /bkra shis dam pa gang</text></item>
<item><p>299b1</p><section>phal chen</section><text>zhig gis/ /yon tan kun mnga' dpal gyis rgyal bar mtshan btags pa/ /dga' ba'i rgyan du gshegs pa ltar/ /des ni 'dir yang bkra shis mchog gyur cig /bkra shis dam pa gang zhig gis/ /'jig rten phan brtson dka' thub drag po mtshan</text></item>
<item><p>299b2</p><section>phal chen</section><text>btags pa/ /kun nas mdog du gshegs gyur pa/ /des ni 'dir yang bkra shis mchog gyur cig /ji ltar lha'i rgyal po rab mtshems sangs rgyas kyi byin gyi rlabs kyis/ sngon gyi rgyal ba gshegs pa brjod de mngon par bstod pa de bzhin</text></item>
<item><p>299b3</p><section>phal chen</section><text>du 'jig rten gyi khams thams cad kyi rgyal po rab mtshe ma rnams kyang sangs rgyas kyi byin gyi rlabs kyis sngon gyi yang dag par rdzogs pa'i sangs rgyas gshegs pa brjod cing / glu'i dbyangs kyis tshigs su bcad de mngon par bstod do/ /</text></item>
<item><p>299b4</p><section>phal chen</section><text>de nas bcom ldan 'das khang pa nor bu sna tshogs su gshegs nas gdan bting ba la skyil mo krung bcas te bzhugs so/ /ji ltar bcom ldan 'das bzhugs pa de bzhin du 'jig rten gyi khams thams cad du yang gdan gting ba de dag la bzhugs</text></item>
<item><p>299b5</p><section>phal chen</section><text>par snang ngo / /bcom ldan 'das bzhugs ma thag tu khang pa nor bu sna tshogs de 'di lta ste/ dper na rab mtshe ma'i lha'i ris thams cad tsam du che bar gyur pa snang ste/ 'di na ji lta ba bzhin du 'jig rten gyi khams thams cad na yang de bzhin no/ /</text></item>
<item><p>299b6</p><section>phal chen</section><text>rab mtshe ma'i gnas na rnam par 'phrul pa'i le'u zhes bya ba ste/ nyi shu bzhi pa// /de nas sangs rgyas kyi mthus phyogs bcu nas/ byang chub sems dpa' mang po lhags par gyur te/ byang chub sems dpa' re re zhing yang</text></item>
<item><p>299b7</p><section>phal chen</section><text>'khor sangs rgyas kyi zhing brgya phrag stong gi rdul shin tu phra ba snyed dang lhan cig tu 'ongs te/ byang chub sems dpa' re re zhing yang byang chub sems dpa' sangs rgyas kyi zhing gi rdul shin tu phra ba snyed dang lhan cig tu phyin to/ /byang chub sems dpa' de dag thams cad kyang ming 'di</text></item>
<item><p>300a1</p><section>phal chen</section><text>zhes bya ba dag ste/ 'di ltar yon tan dang ldan pa dang / blo gros dang ldan pa dang / dpal dang ldan pa dang / dga' ba dang ldan pa dang / khrel dang ldan pa dang / brtson 'grus dang ldan pa dang / stobs dang ldan pa dang / rig pa dang</text></item>
<item><p>300a2</p><section>phal chen</section><text>ldan pa dang / blo dang ldan pa dang / ye shes dang ldan pa dag go /byang chub sems dpa' de dag thams cad kyang 'jig rten gyi khams ming 'di zhes bya ba dag nas 'ongs pa ste/ 'di ltar gnyen dang ldan pa dang / me tog dang ldan pa dang / nor dang ldan pa dang / dpal dang ldan</text></item>
<item><p>300a3</p><section>phal chen</section><text>pa dang / sgron ma dang ldan pa dang / rdo rje dang ldan pa dang / bde ba dang ldan pa dang / nyi ma dang ldan pa dang / dge ba dang ldan pa dang / tshangs pa dang ldan pa dag go /byang chub sems dpa' de dag thams cad kyang de bzhin gshegs pa mtshan 'di zhes bya ba dag gi</text></item>
<item><p>300a4</p><section>phal chen</section><text>zham ring na tshangs par spyod pa dag ste/ 'di ltar nyams pa med pa'i spyan dang / gzhan ma yin pa'i spyan dang / mi g.yo ba'i spyan dang / mi skyod pa'i spyan dang / chu'i spyan dang / bcings pa med pa'i spyan dang / kun tu spyod pa'i spyan dang / 'od kyi spyan</text></item>
<item><p>300a5</p><section>phal chen</section><text>dang / dam pa'i spyan dang / mthon thing gi spyan dag go /de nas byang chub sems dpa' de dag bcom ldan 'das la phyag 'tshal nas/ sangs rgyas kyi mthus phyogs bcu rgyas par byas te/ gang nas 'ongs pa'i phyogs su brtan nas seng ge'i khri rin po che'i</text></item>
<item><p>300a6</p><section>phal chen</section><text>snying po can dag bshams te skyil mo krung bcas nas 'khod do/ /ji ltar gling bzhi pa 'dir rab mtshe ma'i gnas su byang chub sems dpa' 'ongs par gyur pa de bzhin du/ 'jig rten gyi khams thams cad kyi gling bzhi pa kun tu yang rab mtshe ma'i gnas kyi khang pa</text></item>
<item><p>300a7</p><section>phal chen</section><text>nor bu sna tshogs su yang lhags par gyur te/ byang chub sems dpa'i ming yang de skad ces bya ba sha stag /de bzhin gshegs pa'i mtshan kyang de skad ces bya ba'i zham ring na/ tshangs par spyod pa sha stag go /de nas bcom ldan 'das kyis zhabs</text></item>
<item><p>300b1</p><section>phal chen</section><text>kyi bol gnyis nas 'od zer bye ba brgya stong bkye ste/ phyogs bcu thams cad snang bar byas nas/ 'jig rten gyi khams thams cad bstan te/ byang chub sems dpa' de dag gis/ 'jig rten gyi khams thams cad kyi gling bzhi pa kun gyi rab mtshe ma'i gnas</text></item>
<item><p>300b2</p><section>phal chen</section><text>thams cad na yang de bzhin gshegs pa'i rnam par 'phrul pa yod pa mthong ngo / /de nas byang chub sems dpa' yon tan dang ldan pas/ sangs rgyas kyi mthus phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas</text></item>
<item><p>300b3</p><section>phal chen</section><text>'od zer 'od snang bas/ /phyogs rnams thams cad rnam par snang / /des ni rab tu gsal byas pas/ /mig la rab rib gang yang med/ /mtshe ma rab kyi gnas 'di na/ /gang zag dam pa sangs rgyas bzhugs/ /de bzhin kun na'ang gsal bar snang / /</text></item>
<item><p>300b4</p><section>phal chen</section><text>de ni 'jig rten ngo mtshar to/ /sems can gtso bo bcu yi rnams/ /gshegs par gyur pa mngon par ston/ /de dag 'khor kyang ci 'dra ba/ /de bzhin kun na rab tu snang / /phyogs rnams bcu po thams cad na/ /chos kyi dam pa rab tu ston/ /de kun ming yang 'di bzhin te/ /bdag cag</text></item>
<item><p>300b5</p><section>phal chen</section><text>rnams kyi kun rdzob bzhin/ /'jig rten khams kyi ming dag kyang / /de zhes bya ba kun nas 'ongs/ /gang zag dam pa de dag ni/ /tshangs pa'i spyod pa de na spyod/ /bdag cag rnams la gang brtags pa/ /kun gyi ming yang de dang mthun/ /sangs rgyas zhing rnams</text></item>
<item><p>300b6</p><section>phal chen</section><text>phun ldan pa/ /de dag sangs rgyas rnam 'phrul ba'o/ /mi yi 'jig rten kun na yang / /'di na rgyal ba bzhugs par shes/ /gzhan gyis de yi rgyal po yi/ /gnas na de bzhin bzhugs pa mthong / /'jig rten khams rnams thams cad na/ /gang zag</text></item>
<item><p>300b7</p><section>phal chen</section><text>dam pa de bzhugs kyang / /rgyal ba mtshe ma rab gnas na/ /bzhugs par bdag cag kun kyang sems/ /'jig rten khams rnams thams cad na/ /sangs rgyas gzi brjid bsam mi khyab/ /de dag smon lam bskul ba'i phyir/ /'jig rten khams su rab tu</text></item>
<item><p>301a1</p><section>phal chen</section><text>bkye/ /sems can gtso bo'i rnam 'phrul pa/ /'di dag de rnams kun gyis mthong / /sangs rgyas yon tan mtha' yas te/ /'jig rten zang zing thub pas spangs/ /phyogs rnams thams cad kun tu rgyu/ /chags</text></item>
<item><p>301a2</p><section>phal chen</section><text>pa med pa nam mkha' bzhin/ /de ni gcig las shin tu 'das/ /mang po dag tu'ang mi dmigs so/ /mtha' yas legs mnga' sangs rgyas rnams/ /de dag shes par ji ltar rung / /gnas pa med cing len pa med/ /chos dbyings rtogs par</text></item>
<item><p>301a3</p><section>phal chen</section><text>thugs su chud/ /de nas byang chub sems dpa' blo gros dang ldan pas/ /sangs rgyas kyi byin gyi rlabs kyis phyogs bcur rnam par bltas te/ /de'i tshe tshigs su bcad pa 'di dag smras so/ /'jig rten mgon po 'phrul chen rnams/ /rdul med gang zag dam</text></item>
<item><p>301a4</p><section>phal chen</section><text>pa dag /'dus shing tshogs pa bsam yas pa'i/ /bskal pa dag tu shin tu dkon/ /de dag thams cad kun gzigs pa/ /sems can gtso bo 'od mdzad de/ /srog chags kun la phan pa'i phyir/ /sems can rnams la chos ston to/ /'jig</text></item>
<item><p>301a5</p><section>phal chen</section><text>rten mun nag 'di dag tu/ /'jig rten mgon po byung gyur pa/ /'jig rten sgron ma de dag ni/ /blta bar shin tu dka' ba yin/ /sbyin pa tshul khrims bzod pa'i dang / /brtson 'grus bsam gtan bsgoms pa dang / /shes rab sngon chad spyad pas</text></item>
<item><p>301a6</p><section>phal chen</section><text>na/ /'gro ba thams cad snang ba mdzad/ /sangs rgyas 'dra ba gang yang med/ /de phyir de yi mnyam pa med/ /chos rnams yod pa ma yin pas/ /skyes bu dam pa mthong ba med/ /sangs rgyas shes rab chen po rnams/ /mtshan gyi tshogs ni bsam</text></item>
<item><p>301a7</p><section>phal chen</section><text>mi khyab/ /sku yi tshogs kyis shin tu 'phags/ /chos rnams kun gyis yang dag byung / /'jig rten grags chen dam pa'i rnams/ /dpa' bo chen po de dag snang / /de dag mtshan tsam thos pas kyang / /ngan song thams cad spangs par 'gyur/ /</text></item>
<item><p>301b1</p><section>phal chen</section><text>bskal pa rnams ni brjod med par/ /byang chub don du 'khor byas kyang / /'di yi tshul ni ma shes na/ /byang chub don du zhugs pa / /sangs rgyas bsam gyis mi khyab pa/ /bskal pa bye bar bkur ba dang / /gang gis tshul 'di bsam pa gnyis/ /</text></item>
<item><p>301b2</p><section>phal chen</section><text>'di ni de las khyad du 'phags/ /gang gis brjod byas zhing gi rnams/ /rin chen gang ste thub gsol kyang / /'di yi tshul ni ma shes na/ /sangs rgyas byang chub de la ring / /de nas byang chub sems dpa' dpal dang ldan pas/ sangs rgyas kyi byin</text></item>
<item><p>301b3</p><section>phal chen</section><text>gyi rlabs kyis/ phyogs bcur rnam par bltas te/ de'i tshe tshigs su bcad pa 'di dag smras so/ /nam mkha' dri ma med pa la/ /nyi ma'i 'od zer mtha' yas pa/ /dpyid kyi zla ba tha ma la/ /phyogs bcu dag tu rab tu snang / /de tshe smyig rgyu ci</text></item>
<item><p>301b4</p><section>phal chen</section><text>'dra ba/ /de dag bgrang bar mi nus te/ /mig can rnams kyang de la rmongs/ /long ba rnams kyi spyod yul min/ /de bzhin sems can gtso bo yis/ /yon tan mtha' dang dbus med pa/ /bskal pa bsam gyis khyab par/ /sus kyang shes par mi nus</text></item>
<item><p>301b5</p><section>phal chen</section><text>so/ /de dag gang nas blangs pa med/ /de bzhin sus kyang byas pa med/ /de ni ci las skyes pa med/ /rnam par bsgoms na yod pa / /'ong ba med pa'i chos rnams la/ /'gro ba de bzhin te/ /de phyir de dag rgyu yang / /de bzhin 'jig pa'ang yod</text></item>
<item><p>301b6</p><section>phal chen</section><text>pa / /'jig pa pa'i chos rnams kyi/ /rang bzhin gang gis shes pas ni/ /gang la skye ba med pa yi/ /yang dag sangs rgyas mthong ba yin/ /skyes pa med pa'i chos rnams kyi/ /rang bzhin dngos po mi dmigs te/ /de 'dra'i don du</text></item>
<item><p>301b7</p><section>phal chen</section><text>shes pas ni/ /dmigs pa med pa shes pa yin/ /'di la shes byed gang yang med/ /chos rnams thams cad mtshan nyid med/ /chos nyid 'di ni shes gyur la/ /yongs su shes pa gang yang med/ /skye ba dag ni brjod pa ste/ /de phyir zhing rnams</text></item>
<item><p>302a1</p><section>phal chen</section><text>rab tu brjod/ /zhing gi rang bzhin shes gyur pa/ /'khrug pa med pa rab tu shes/ /gang tshe 'jig rten zhing yin par/ /tshul bzhin du ni rtogs byed na/ /de tshe thams cad don bstan pa/ /byang chub sems dpas rab tu</text></item>
<item><p>302a2</p><section>phal chen</section><text>shes/ /de nas byang chub sems dpa' dga' ba dang ldan pas/ sangs rgyas kyi mthus phyogs bcur rnam par bltas te/ de'i tshe tshigs su bcad pa 'di dag smras so/ /gnas 'di shin tu rgya che ste/ /chos kyi dbyings kyis klas pa yin/ /rtag tu</text></item>
<item><p>302a3</p><section>phal chen</section><text>kun tu song ba ste/ /yid du 'ong zhing gnas kyang med/ /de la yang dag brtags byas shing / /rim gro yod par dad byed na/ /sdug bsngal nam yang mi mthong ste/ /ngan song rnams kyang mi mthong ngo / /tshad med de bzhin grangs med pa'i/ /'jig rten</text></item>
<item><p>302a4</p><section>phal chen</section><text>khams su su 'gro bas/ /gang rnams 'di na snang ba yis/ /sangs rgyas byin rlabs thos par 'gyur/ /drang srong chen po'i byin gyi rlabs/ /gang gis thos par gyur nas kyang / /'di 'dra sangs rgyas chos so zhes/ /rtog med bla med byang chub</text></item>
<item><p>302a5</p><section>phal chen</section><text>bo/ /gang rnams 'das pa'i sangs rgyas kyi/ /chos nyid la ni yid ches pa/ /de kun 'jig rten sgron ma ste/ /rkang gnyis ldan pa'i dam par gyur/ /sangs rgyas rnam par 'phrul pa 'di/ /la la zhig gis thos gyur cing / /thos nas dad par</text></item>
<item><p>302a6</p><section>phal chen</section><text>byed gyur na/ /de dag mi yi dam par 'gyur/ /brtan pa gang rnams da ltar yang / /sangs rgyas chos la dad byed pa/ /de dag don gzigs mi 'jigs pa'i/ /de bzhin gshegs par 'gyur ba yin/ /bskal pa bsam gyis mi khyab par/ /'di 'dra</text></item>
<item><p>302a7</p><section>phal chen</section><text>thos pa shin tu dkon/ /smon lam dbang ni ma gtogs par/ /blo gros 'di 'drar 'gyur ba / /sangs rgyas dam chos 'di las kyang / /legs par bshad pa gzung byas shing / /gzhan la ston pa su byed pa/ /de dag bsam gyis khyab 'gyur/ /de la</text></item>
<item><p>302b1</p><section>phal chen</section><text>brtson 'grus bskyed byas shing / /yid la go ca bgo byas te/ /gang las sangs rgyas brjod pa yi/ /shes pa 'di 'dra mnyan par bya/ /de nas byang chub sems dpa' khrel dang ldan pas/ sangs rgyas kyi byin gyi rlabs kyis phyogs bcur rnam par bltas te/</text></item>
<item><p>302b2</p><section>phal chen</section><text>de'i tshe tshigs su bcad pa 'di dag smras so/ /gang zhig thos nas 'di 'dra ba'i/ /dga' ba yangs pa skye ba dang / /the tsom rnam par gcad pa ni/ /'jig rten na ni ngo mtshar che/ /'di ltar thams cad gzigs pa'i rnams/ /nyid kyis 'gro la bka' stsal na/ /sangs</text></item>
<item><p>302b3</p><section>phal chen</section><text>rgyas mi mkhyen gang yang med/ /de ltar sangs rgyas bsam mi khyab/ /mi shes pa yi rgyu las ni/ /ye shes 'jug par mi 'gyur te/ /mun pa'i mthu dang snang ba gnyis/ /lhan cig 'byung bar mi 'gyur bstan/ /ji ltar gzugs dang gzugs med pa/ /</text></item>
<item><p>302b4</p><section>phal chen</section><text>bskal pa mnyam pa med par bshad/ /de ltar shes dang mi shes pa/ /'grogs par shin tu mi 'gyur ro/ /'khor dang mya ngan 'das pa dag /ji ltar med las brtags pa ltar/ /de bzhin shes dang mi shes pa/ /mtshan nyid bzhin du dmigs pa med/ /</text></item>
<item><p>302b5</p><section>phal chen</section><text>ji ltar 'jig rten 'jig pa dang / /'du bar 'gyur ba ring ba ste/ /phan tshun 'grogs par mi 'gyur ba/ /shes dang mi shes de bzhin no/ /ji ltar byang chub sems dpa' yi/ /thog ma'i sems dang tha ma'i sems/ /lhan cig gnas 'byung ba ltar/ /</text></item>
<item><p>302b6</p><section>phal chen</section><text>shes dang mi shes de bzhin no/ /ji ltar lus dang rnam shes pa/ /gzhan dang gzhan las 'byung 'gyur ba/ /de bzhin shes dang mi shes gnyis/ /'grogs par 'gyur ba nam yang med/ /ji ltar dug la phan pa'i rtsi/ /'phral du dug ni dug byed/ /de ltar</text></item>
<item><p>302b7</p><section>phal chen</section><text>shes pa mi shes pas/ /shin tu sol ba byed pa brjod/ /sangs rgyas bla na gang yang med/ de dang 'dra ba'ang yod pa min/ /de las gzhan du 'gyur ba med/ /de bas rgyal ba shin tu dkon/ /de nas byang chub sems dpa' brtson 'grus dang ldan pas/</text></item>
<item><p>303a1</p><section>phal chen</section><text>sangs rgyas kyi mthus phyogs bcur rnam par bltas te/ de'i tshe tshigs su bcad de smras pa/ /chos rnams 'di dag 'gal par/ /mkhyen nas sangs rgyas thugs su chud/ /des ni mi mkhyen gang yang / /ye shes kyi yang</text></item>
<item><p>303a2</p><section>phal chen</section><text>pha rol phyin/ /ji ltar gser dang sa le sbram/ /ngo bo nyid kyis 'gal ba med/ /de ltar chos min de bzhin chos/ /de dag thams cad mtshan nyid gcig /sems can sems can ma yin pa/ /ngo bo nyid kyis rang bzhin med/ /gdags su med las</text></item>
<item><p>303a3</p><section>phal chen</section><text>'byung ba ltar/ /chos rnams rang bzhin de bzhin no/ /ma 'ongs dus ni ji lta bur/ /'das pas brjod par bya ba ste/ /de la mtshan nyid yod pa min/ /de bzhin chos la mtshan nyid med/ /'brel bar skye dang 'gog pa dang / /rang bzhin med dang rang bzhin dag /</text></item>
<item><p>303a4</p><section>phal chen</section><text>rnam pa tha dad gyur pa ltar/ /sangs rgyas rang bzhin de bzhin no/ /mya ngan 'das pa gzung pa/ /gnyis kyi dus na brjod par byas/ /de la bye brag gang yang med/ /de bzhin gzugs la rnam rtog pa'o/ /ji ltar ci zhig bgrang byas shing / /bgrang bar</text></item>
<item><p>303a5</p><section>phal chen</section><text>byed ces brjod pa yang / /de la tha dad gang yang med/ /de bzhin gzugs kyi rang bzhin no/ /ji ltar gcig nas gcig gi blar/ /mang po'i tshul du bgrang ba yis/ /dngos po grangs med 'gyur ba yang / /blo yi rnam pa tha dad bstan/ /'jig rten</text></item>
<item><p>303a6</p><section>phal chen</section><text>khams rnams la la dag /bsam gyis mi khyab tshig gyur kyang / /nam mkha' 'jig par 'gyur ba med/ /rang 'byung ye shes de bzhin no/ /ji ltar 'jig rten phyogs bcu yi/ /nam mkha' so sor brtags pa ltar/ /de bzhin sangs rgyas rnams</text></item>
<item><p>303a7</p><section>phal chen</section><text>mthong ste/ /sangs rgyas rnams la rtog mi mnga'/ /de nas byang chub sems dpa' stobs dang ldan pas/ sangs rgyas kyi mthus phyogs bcur rnam par bltas te/ de'i tshe tshigs su bcad de smras pa/ /ji ltar dus rnams gsum po yis/ /sems can</text></item>
<item><p>303b1</p><section>phal chen</section><text>khams rnams brjod par 'gyur/ /sems can de dag thams cad kyang / /phung po lnga las shin tu brjod/ /de rnams las kyi phung chen yin/ /las kyi rtsa ba'ang sems yin te/ /sems ni sgyu ma bzhin du bshad/ /sgyu mar gyur pa'i 'gro 'di'o/ /gang</text></item>
<item><p>303b2</p><section>phal chen</section><text>na 'jig rten 'di 'byung zhing / /yang na ldog par 'gyur ba yin/ /'jig rten 'jig rten byed de/ /gzhan gyi rgyus kyang byas pa / /'jig rten 'di ni 'byung ba 'byung / /'jig rten 'dir yang ldog par 'gyur/ /'byung zhes brjod par mi bya ste/ /</text></item>
<item><p>303b3</p><section>phal chen</section><text>de ni 'jig rten shes pa yin/ /gang la 'jig rten snang ba zhes/ /'du shes rnam par brtags pa yi/ /'jig rten zhes bya gang zhig yin/ /snang ba zhes bya 'ang ci zhig yin/ /dus gsum dag tu rgyu ba yi/ /phung po 'di ni 'jig rten yin/ /de dag 'gog</text></item>
<item><p>303b4</p><section>phal chen</section><text>pa snang ba zhes/ /'gro ba dag tu 'du shes 'gyur/ /phung po zhes bya 'di ni ci/ /phung po'i rang bzhin ji lta bu/ /phung po rnams ni mi 'jig phyir/ /dngos po med ces rab tu brjod/ /phung po 'di dag rnam brtags don/ /de dag rang bzhin stong pa yin/ /mi</text></item>
<item><p>303b5</p><section>phal chen</section><text>'jig don ni stong pa ste/ /dngos po med ces bya ba'o/ /'jig rten ci bzhin sangs rgyas te/ /sangs rgyas chos kyang de bzhin no/ /sangs rgyas chos dang sangs rgyas rnams/ /ngo bo nyid kyis rang bzhin med/ /ma nor yang dag ji bzhin pa'i/ /chos nyid 'di</text></item>
<item><p>303b6</p><section>phal chen</section><text>ni rtogs gyur nas/ /kun gzigs thams cad mkhyen pa yi/ /sangs rgyas kun na rab tu snang / /de nas byang chub sems dpa' rig pa dang ldan pas/ sangs rgyas kyi mthus phyogs bcur rnam par bltas nas/ de'i tshe tshigs su bcad de smras pa/ /rang bzhin</text></item>
<item><p>303b7</p><section>phal chen</section><text>dngos po med pa yis/ /'jig rten khams rnams thams cad kyi/ /sa yi khams rnams ci bzhin te/ /sangs rgyas rnam 'phrul ngo mtshar che/ /de yi rang bzhin 'di yin la/ /brjod cing bsngags pa mtha' yas te/ /'das pa'i 'jig rten khams</text></item>
<item><p>304a1</p><section>phal chen</section><text>rnams su/ /sus kyang brjod pa ma yin na/ /gzhan du sems can las kyis na/ /shin tu bstan par brjod pa ste/ /sems can rnams ni ma gtogs par/ /las shes bya ba ci mi dmigs/ /de bzhin stong pa'i las kyis kyang / /brjod</text></item>
<item><p>304a2</p><section>phal chen</section><text>pa rnams ni tshad med par/ /sems can kun gyi las su 'gyur/ /de la ma 'ongs gang yang med/ /ji ltar kha dog dbyibs kyi rnams/ /las kyi rgyud ni bsam mi khyab/ /snang yang de dag de na med/ /rnam par rig pa'i dngos nyid 'dra/ /de bzhin sems</text></item>
<item><p>304a3</p><section>phal chen</section><text>can gtso bo yi/ /sku ni bsam gyis khyab pa/ /brjod pa rnams kyang tshad med par/ /zhing rnams kun na rab tu snang / /sku ni rdzogs pa'i sangs rgyas min/ /sangs rgyas rnams la sku mi mnga'/ /dpa' bo chen po chos sku ste/ /chos kun rtogs par</text></item>
<item><p>304a4</p><section>phal chen</section><text>thugs su chud/ /gang gis rang byung rnams kyi sku/ /yang dag ci bzhin mthong ba ni/ /sangs rgyas chos ni rnam kun dang / /chos rnams la yang rmongs pa med/ /'das par gyur pa'i chos rnams kun/ /mya ngan 'das par shes gyur na/ /de dag</text></item>
<item><p>304a5</p><section>phal chen</section><text>shin tu mi gnas pa'i/ /rdzogs pa'i sangs rgyas mthong ba yin/ /yang dag sangs rgyas sus mthong zhing / /dran pa shin tu bsgoms byas te/ /mtshan med tha dad med pa rnams/ /de dag chos kyi rgyal po'i sras/ /de nas byang chub sems dpa' blo dang ldan</text></item>
<item><p>304a6</p><section>phal chen</section><text>pas/ sangs rgyas kyi mthus phyogs bcur rnam par bltas te/ de'i tshe tshigs su bcad de smras pa/ ji ltar ri mo'i las rnams la/ /tshon rnams sna tshogs kun 'du ba/ /kun kyang 'byung ba chen por mnyam/ /sems kyis yongs su brtags</text></item>
<item><p>304a7</p><section>phal chen</section><text>pa yin/ /khams la tshon rtsi de dag / /tshon rtsi la yang khams med de/ /khams rnams ma gtogs gzhan na yang / /tshon zhes bya ba gang yang med/ /sems la ri mo de med do/ /ri mo la yang sems med de/ /sems de ma gtogs</text></item>
<item><p>304b1</p><section>phal chen</section><text>gzhan du yang / /ri mo gang yang mi dmigs so/ /sems de rtag pa ma yin pa/ /bsam gyis khyab tshad med cing / /phan tshun shes pa pa yi/ /gzugs rnams thams cad ston par byed/ /ji ltar ri mo mkhan gyi rnams/ /sems ni</text></item>
<item><p>304b2</p><section>phal chen</section><text>gang gis ri mo de/ /bris pa'i sems kyang mi shes pa/ /de bzhin chos kyi rang bzhin no/ /sems ni ri mo mkhan dang 'dra/ /sems ni phung po byed pa ste/ /'jig rten khams na ji snyed pa'i/ /'jig rten 'di dag sems kyis bris/ /sems dang</text></item>
<item><p>304b3</p><section>phal chen</section><text>'dra ba sangs rgyas te/ /sangs rgyas ji bzhin 'gro ba'o/ /sems dang sangs rgyas dag la yang / /ngo bo nyid kyis zad pa med/ /sems kyi rgyud rnams ci 'dra ba/ /de dag sangs rgyas rab tu mkhyen/ /de phyir sangs rgyas rang bzhin gyis/ /'gro ba</text></item>
<item><p>304b4</p><section>phal chen</section><text>sna tshogs gyur par snang / /lus kyi rnams la sems med de/ /sems la'ang lus rnams yod pa / /sangs rgyas mdzad pa'ang rab tu byed/ /de ltar spyod pa ngo mtshar che/ /gang zhig dus gsum thams cad kyi/ /rgyal ba thams cad shes 'dod</text></item>
<item><p>304b5</p><section>phal chen</section><text>na/ /sangs rgyas thams cad sems kyi dngos/ /chos kyi dbyings su blta bar gyis/ /de nas byang chub sems dpa' ye shes dang ldan pas/ sangs rgyas kyi mthus phyogs bcur rnam par bltas te/ de'i tshe tshigs su bcad de smras pa/ /gzung du med</text></item>
<item><p>304b6</p><section>phal chen</section><text>la 'dzin ces bya/ /snang ba med la snang ba ste/ /mnyan du med pa mnyan par byed/ /sems med pa yi sems dang ldan/ /tshad med pa la tshad ma yin/ /gang zhig 'dzin par mi 'dod pa/ /de ni tshad med tshad ma yin/ /nam yang 'dzin par mi 'gyur ro/ /</text></item>
<item><p>304b7</p><section>phal chen</section><text>brjod du med pa smra byed pa/ /bdag la shin tu bslu ba ste/ /de yi don kyang brjod mi byed/ /srog chags rnams kyang tshim mi 'gyur/ /de bzhin mtha' yas brjod ldan pa'i/ /brjod pa gang zhig smra 'dod pa/ /bskal pa grangs med zad byas kyang / /rang</text></item>
<item><p>305a1</p><section>phal chen</section><text>'byung rnams kyis brjod mi zad/ /yid bzhin nor bu dag pa ni/ /kha dog kun tu rab tu snang / /de la kha dog yod pa / /sangs rgyas yon tan de bzhin no/ /ji ltar nam mkha' dri med cing / /gzugs med bstan du med yin yang / /gzugs</text></item>
<item><p>305a2</p><section>phal chen</section><text>rnams thams cad ston par byed/ /nam mkha' snang ba gang yang med/ /de bzhin thams cad gzigs pa rnams/ /yon tan kun dang ldan ston kyang / /de ni sus kyang mthong ba med/ /sems la'ang de ni mi dmigs so/ /sangs rgyas sgra ni grag mod kyi/ /</text></item>
<item><p>305a3</p><section>phal chen</section><text>de bzhin gshegs pa sgra ma yin/ /sgra ni ma gtogs gzhan du yang / /sangs rgyas shes par mi rung ngo / /ji ltar bdag gi mthong tshul du/ /'di ni shes bya'i gnas ma yin/ /sangs rgyas byang chub blang du med/ /de la rnam par rtog pa med/ /sangs</text></item>
<item><p>305a4</p><section>phal chen</section><text>rgyas chos rnams gang dag kyang / /su la'ang sangs rgyas gsung pa / /sems can bsam pa ji bzhin du/ /de la de 'dra ston pa mdzad/ /shin tu rgyas pa chen po'i mdo sangs rgyas phal po che zhes bya ba las/ rab mtshe ma'i gnas su byang chub sems</text></item>
<item><p>305a5</p><section>phal chen</section><text>dpa' 'dus pas/ tshigs su bcad pa bstan pa'i le'u zhes bya ba ste/ nyi shu lnga pa// //sangs rgyas rmad ga cad ces bya ba shin tu rgyas pa chen po'i mdo/ /bam po nyi shu lnga pa// /de nas de'i tshe byang chub sems dpa' yon</text></item>
<item><p>305a6</p><section>phal chen</section><text>tan dang ldan pa/ sangs rgyas kyi mthus/ byang chub sems dpa'i ting nge 'dzin shin tu rnam par phye ba'i rnam par 'byed pa zhes bya ba la mnyam par bzhag par gyur to/ /de ltar byang chub sems dpa' yon tan dang ldan pa byang chub sems dpa'i ting nge 'dzin</text></item>
<item><p>305a7</p><section>phal chen</section><text>rnam par phye ba rnam par 'byed pa de la mnyam par bzhag ma thag tu/ de'i tshe phyogs bcu re rer yang / 'jig rten gyi khams sangs rgyas kyi zhing stong phrag bcu'i rdul shin tu phra ba snyed 'das pa'i pha rol nas/ de bzhin gshegs pa'i mtshan yon tan dang</text></item>
<item><p>305b1</p><section>phal chen</section><text>ldan pa zhes bya ba/ sangs rgyas kyi zhing stong phrag bcu'i rdul shin tu phra ba snyed kyis zhal bstan pa mthong ste/ sangs rgyas bcom ldan 'das de dag gis de la 'di skad ces bka' stsal to/ /yon tan dang ldan pa de ltar khyod byang chub sems dpa'i ting nge 'dzin shin tu rnam par</text></item>
<item><p>305b2</p><section>phal chen</section><text>phye ba'i rnam par 'byed pa la mnyam par bzhag pa legs so legs so/ /rigs kyi bu khyod la ni de bzhin gshegs pa sangs rgyas kyi zhing stong phrag bcu'i rdul shin tu phra ba snyed thams cad kyang mtshan mthun pa sha stag gis/ 'di ltar bcom ldan 'das de bzhin gshegs</text></item>
<item><p>305b3</p><section>phal chen</section><text>pa rnam par snang mdzad kyi sngon gyi smon lam dang sngon gyi byin gyi rlabs dang / byang chub sems dpa' rnams kyi dge ba'i rtsa bas shin tu brtan pas na 'di ltar chos bstan pa dang / sangs rgyas kyi ye shes rnam par 'phel bar bya ba dang / 'jig rten gyi</text></item>
<item><p>305b4</p><section>phal chen</section><text>khams la 'jug par bya ba dang / sems can gyi khams rnam par bsgom pa dang / chags pa med pa la 'jug par bya ba dang / sgrib pa med pa'i spyod yul dang / kun nas rab tu sbyor ba dang / thams cad mkhyen pa rab tu bsgrub pa dang / chos thams cad</text></item>
<item><p>305b5</p><section>phal chen</section><text>khong du chud par bya ba dang / dbang po thams cad yongs su shes par bya ba dang / chos bstan pa thams cad yongs su gzung bar bya ba dang / 'di ltar byang chub sems dpa'i spyod pa bcu brtsam pa rab tu 'thob par bya ba'i phyir/ byin gyis brlab pa mdzad kyis/</text></item>
<item><p>305b6</p><section>phal chen</section><text>rigs kyi bu khyod kyis/ sangs rgyas kyi mthu dang / sangs rgyas kyi byin gyi rlabs kyis/ chos bstan pa la spobs par gyis shig /de nas sangs rgyas bcom ldan 'das de dag gis byang chub sems dpa' yon tan dang ldan pa la chags pa med pa nyid nye bar</text></item>
<item><p>305b7</p><section>phal chen</section><text>bsgrub pa mdzad do/ /bsgrubs pa med pa nyid nye bar bsgrub pa mdzad do/ /byin gyis brlab pa nyid nye bar bsgrub pa mdzad do/ /slob dpon med pa nyid nye bar bsgrub pa mdzad do/ /rmongs pa med pa nyid nye bar bsgrub pa mdzad do/ /tha dad pa med pa nyid nye</text></item>
<item><p>306a1</p><section>phal chen</section><text>bar bsgrub pa mdzad do/ /kha na ma tho ba med pa nyid nye bar bsgrub pa mdzad do/ /tshad med pa nyid nye bar bsgrub pa mdzad do/ /zil gyis mi non pa nyid nye bar bsgrub pa mdzad do/ /zhum pa med pa nyid nye bar bsgrub pa mdzad do/ /de ci'i</text></item>
<item><p>306a2</p><section>phal chen</section><text>phyir zhe na/ ting nge 'dzin 'di nyid kyi chos nyid thob pa'i phyir ro/ /de nas sangs rgyas bcom ldan 'das de dag gis/ phyag g.yas pa brkyang ste/ byang chub sems dpa' yon tan dang ldan pa'i mgo la byug pa mdzad do/ /sangs rgyas bcom ldan 'das de dag</text></item>
<item><p>306a3</p><section>phal chen</section><text>gis de ltar reg ma thag tu/ byang chub sems dpa' yon tan dang ldan pa/ ting nge 'dzin de las langs te/ byang chub sems dpa' rnams la smras pa/ kye rgyal ba'i sras dag /byang chub sems dpa'i las ni bsam gyis mi khyab ste/ de ni 'di ltar chos kyi dbyings</text></item>
<item><p>306a4</p><section>phal chen</section><text>kyis klas so/ /nam mkha'i dbyings kyi mthar thug go /kye rgyal ba'i sras dag /de ci'i phyir zhe na/ de ni 'di ltar byang chub sems dpa' sems dpa' chen po rnams ni/ 'das pa'i sangs rgyas bcom ldan 'das rnams kyi spyod pa la yang slob po/ /ma byon</text></item>
<item><p>306a5</p><section>phal chen</section><text>pa'i sangs rgyas bcom ldan 'das rnams kyi spyod pa la yang slob po/ /da ltar byung ba'i sangs rgyas bcom ldan 'das rnams kyi spyod pa la yang slob po/ /kye rgyal ba'i sras dag /byang chub sems dpa' rnams kyi spyod pa gang la bsams te/ de skad du smras pa de dag gang</text></item>
<item><p>306a6</p><section>phal chen</section><text>zhe na/ kye rgyal ba'i sras dag /bcu po 'di dag ni byang chub sems dpa' rnams kyi spyod pa/ sangs rgyas bcom ldan 'das 'das pa dang / ma byon pa dang / da ltar byung ba rnams kyis gsungs pa dang / gsung ba dang / gsung bar 'gyur ba ste/ bcu gang zhe</text></item>
<item><p>306a7</p><section>phal chen</section><text>na 'di lta ste dga' bar byed pa zhes bya ba/ byang chub sems dpa'i spyod pa dang po dang / bde ba skyed pa zhes bya ba byang chub sems dpa'i spyod pa gnyis pa dang / mi mthun pa med pa zhes bya ba byang chub sems dpa'i spyod pa gsum pa dang / mi zad pa zhes bya ba byang chub</text></item>
<item><p>306b1</p><section>phal chen</section><text>sems dpa'i spyod pa bzhi pa dang / rmongs pa med pa zhes bya ba byang chub sems dpa'i spyod pa lnga pa dang / lta ba bzang po zhes bya ba byang chub sems dpa'i spyod pa drug pa dang / gnas med pa zhes bya ba byang chub sems dpa'i spyod pa bdun pa dang / thub par dka' ba</text></item>
<item><p>306b2</p><section>phal chen</section><text>zhes bya ba byang chub sems dpa'i spyod pa brgyad pa dang / chos bzang po zhes bya ba byang chub sems dpa'i spyod pa dgu pa dang / bden pa dang ldan pa zhes bya ba byang chub sems dpa'i spyod pa bcu pa dag ste/ kye rgyal ba'i sras dag/ bcu po de dag ni byang chub</text></item>
<item><p>306b3</p><section>phal chen</section><text>sems dpa' rnams kyi spyod pa/ sangs rgyas bcom ldan 'das/ 'das pa dang / ma byon pa dang / da ltar byung ba rnams kyis gsungs pa dang / gsung ba dang / gsung bar 'gyur ba'o/ /kye rgyal ba'i sras dag /de la byang chub sems dpa'i spyod pa dang po</text></item>
<item><p>306b4</p><section>phal chen</section><text>dga' ba byed pa zhes bya ba gang zhe na/ kye rgyal ba'i sras dag /'di la byang chub sems dpa' sems dpa' chen po/ sangs rgyas bcom ldan 'das rnams kyi sngon gyi spyod pa'i rjes su slob cing rjes su dran par bya ba dang / yid zhum pa med pa dang / yid</text></item>
<item><p>306b5</p><section>phal chen</section><text>dang bas kun tu 'phel bar bya ba dang / yongs su gzung ba dang / yang dag par bstan pa dang / rjes su rgya che bar byed cing / sdug bsngal ba'i sems can bde bar bya ba'i phyir/ sems can thams cad la bdog pa thams cad yongs su gtong ba dang /</text></item>
<item><p>306b6</p><section>phal chen</section><text>'gyod pa med pa'i sems kyi sbyor ba dang / rnam par smyin pa la ye brngam pa med pa dang / grags pa 'dod pa med pa dang / gnyan 'dod pa med pa dang / khe 'dod pa med pa dang / gzhan rjes su bsrung ba dang / pha rol la phan gdags pa dang / sems</text></item>
<item><p>306b7</p><section>phal chen</section><text>can thams cad la phan gdags pa'i sems kyis/ sbyin pa'i bdag po sbyin pa byed pa yin te/ kye rgyal ba'i sras dag /'di ni byang chub sems dpa'i spyod pa dang po'o/ /spyod pa de la gnas pa'i byang chub sems dpa' ni/ skye bo mang po'i yid du 'ong ba yin te</text></item>
<item><p>307a1</p><section>phal chen</section><text>de ni sems can dbul po gang dang gang na yod pa de dang der smon lam gyi dbang gis rab tu skyes te/ skyes nas kyang zad mi shes pa'i longs spyod dang ldan zhing shin tu phyug pa yin te/ de la gal te dus gcig du/ slong ba'i srog chags bye ba</text></item>
<item><p>307a2</p><section>phal chen</section><text>khrag khrig brgya stong grangs pa zhig 'ongs te/ 'di skad du kye shes par gyis shig /bdag cag thams cad ni bkres pas 'chi'o/ /gal te bdag cag khyod kyi sha zos na ni 'tsho bar 'gyur ro/ /zhes tshig tu smra bar gyur kyang / byang chub sems dpa' ni sbyin pa phun</text></item>
<item><p>307a3</p><section>phal chen</section><text>sum tshogs pa rnam pa 'di lta bu dang ldan te/ slong ba'i srog chags bye ba khrag khrig brgya stong grangs med pa de snyed cig nye bar lhags kyang / byang chub sems dpa' la de'i phyir sems bskyed pa gcig kyang zhum pa'i bsam pa mi 'gyur gyi/ sems can de dag</text></item>
<item><p>307a4</p><section>phal chen</section><text>thams cad la snying rje chen po rab tu skye ste/ gzhan mang po zhig 'ongs kyang de bas ches dga' ba dang / spro ba 'byung zhing 'di ltar bdag gis gsol ba ma btab par/ sangs rgyas kyi chos la yang dag par stobs pa'i dge ba'i bshes gnyen sdug bsngal zhing slong</text></item>
<item><p>307a5</p><section>phal chen</section><text>ba sbyin pa'i gnas su gyur pa 'di lta bu dag dang 'grogs par gyur pa ni/ bdag gis thob pa legs par thob ste/ ji nas kyang sems can 'ga'i yid kyang mi nyams par bya ba de ltar bdag gis bya'o/ /bdag gis dge ba'i rtsa ba ci byas pa dang / ci byed pa dang /</text></item>
<item><p>307a6</p><section>phal chen</section><text>ci byed par 'gyur ba des ji tsam gyis sems can de dag thams cad 'grangs shing dus byed par 'gyur ba de tsam du che ba'i lus su gyur cig /sems can de dag 'grangs shing tshim par ma gyur gyi bar du gcad cing skye bas mi zad pa de tsam gyi lus su gyur</text></item>
<item><p>307a7</p><section>phal chen</section><text>cig /dge ba'i rtsa ba des kyang bla na med pa yang dag par rdzogs pa'i byang chub tu yang dag par bsgrubs te/ phung po ma lus pa'i mya ngan las 'das pa'i khams su mya ngan las 'das par bya'o/ /rnam grangs 'di bzhin du ma 'ongs pa'i dus kyi 'jig rten gyi</text></item>
<item><p>307b1</p><section>phal chen</section><text>khams thams cad kyi sems can de dag thams cad las 'di 'dra ba dang ldan par gyur te/ de dag thams cad kyang bdag gi sha zos nas bla na med pa yang dag par rdzogs pa'i byang chub tu yang dag par bsgrubs te/ sangs rgyas kyi chos thams cad dang mnyam pa'i ye</text></item>
<item><p>307b2</p><section>phal chen</section><text>shes kyis sangs rgyas kyi mdzad pa byas nas/ phung po'i lhag ma ma lus pa'i mya ngan las 'das pa'i dbyings su mya ngan las 'da' bar gyur cig /bdag nyid kyang sems can gyi bsam pa yongs su rdzogs par ma byas kyi bar du/ bdag du 'du shes pa'am/</text></item>
<item><p>307b3</p><section>phal chen</section><text>sems can du 'du shes pa'am/ srid par 'du shes pa'am/ srog tu 'du shes pa'am/ so so'i skye bor 'du shes pa'am/ gang zag du 'du shes pa'am/ shed can du 'du shes pa'am/ shed bdag du 'du shes pa'am/ byed pa por 'du shes pa'am/</text></item>
<item><p>307b4</p><section>phal chen</section><text>tshor ba por 'du shes pas/ gzhan du chos kyi dbyings nye bar bzung ba dang / sems can gyi khams mtha' yas pa'i chos nyid nye bar bzung ba dang / stong pa'i chos nyid nye bar bzung ba dang / 'dod chags dang bral ba'i chos nyid nye bar bzung ba dang /</text></item>
<item><p>307b5</p><section>phal chen</section><text>mtshan nyid med pa'i chos nyid nye bar bzung ba dang / dngos po med pa'i chos nyid nye bar bzung ba dang / gnas med pa'i chos nyid nye bar bzung ba dang / gzhi med pa'i chos nyid nye bar bzung ba dang / mngon par 'du bya ba med pa'i chos nyid nye bar bzung ba ma</text></item>
<item><p>307b6</p><section>phal chen</section><text>gtogs par mngon par 'tshang rgya bar ma gyur cig ces te/ de ni bdag kyang yang dag par rjes su mi mthong / bdag gis lus kyang yang dag par rjes su mi mthong / len to zhes bya bar yang dag par rjes su mi mthong / len pa yang yang dag par rjes su</text></item>
<item><p>307b7</p><section>phal chen</section><text>mi mthong / sbyin pa'i gnas kyang yang dag par rjes su mi mthong ste/ de ni las kyang yang dag par rjes su mi mthong / rnam par smin pa yang yang dag par rjes su mi mthong / 'bras bu'ang yang dag par rjes su mi mthong / 'bras bu chen po'ang yang dag par rjes su</text></item>
<item><p>308a1</p><section>phal chen</section><text>mi mthong / 'bras bu chung ngu yang yang dag par rjes su mi mthong ngo / /de 'das pa'i dus kyi sems can thams cad kyi lus zhig par yid la byed do/ /ma 'ongs pa dang da ltar byung ba'i sems can thams cad kyi lus 'jig par yid la byed do/ /</text></item>
<item><p>308a2</p><section>phal chen</section><text>de 'di snyam du sems te/ kye ma sems can 'di dag rang gi lus grangs med pa zhig ni 'gags te/ 'gag cing 'gag par 'gyur yang / snying po med pa'i lus las snying po mi len pa ni ngo mtshar che'o/ /de lta yin gyis bdag gis sems can thams cad</text></item>
<item><p>308a3</p><section>phal chen</section><text>bde bas rim gror bya ba'i phyir/ de bzhin gshegs pa'i rjes su bslab par bya'o/ /thams cad mkhyen pa'i ye shes kyang mngon par sangs rgyas te/ chos thams cad rnam par sbyang ba'i phyir/ chos nyid mi 'jig pa nye bar bzung ste/ dus gsum</text></item>
<item><p>308a4</p><section>phal chen</section><text>mnyam pa nyid du mthun pa'i tshul gyis zhi bar byas pas sems can rnams la chos bstan par bya'o/ /snyam du sems te/ kye rgyal ba'i sras dag 'di ni byang chub sems dpa'i spyod pa dang po ste/ dga' bar byed pa zhes bya'o/ /kye rgyal ba'i sras dag /byang</text></item>
<item><p>308a5</p><section>phal chen</section><text>chub sems dpa' rnams kyi spyod pa gnyis pa bde bskyed pa zhes bya ba gang zhe na/ kye rgyal ba'i sras dag 'di la byang chub sems dpa' tshul khrims dang ldan pa yin te/ de ni mi gnas pa yin/ gzugs dang sgra dang dri dang ro dang / reg la mi gnas pa ston pa</text></item>
<item><p>308a6</p><section>phal chen</section><text>yin/ rigs kyi bdag nyid che ba la mi gnas pa yin/ rgyud kyi bdag nyid che ba la mi gnas pa yin/ zas kyi bdag nyid che ba la mi gnas pa yin/ gzugs kyi bdag nyid che ba la mi gnas pa yin/ longs spyod kyi bdag nyid che ba la mi gnas pa yin te/</text></item>
<item><p>308a7</p><section>phal chen</section><text>de ltar de ni tshul khrims las yongs su nyams pa med cing / 'di ltar kun nas 'khor ba med pa dang / kun tu btsal ba med pa dang / yongs su gdung ba med pa dang / bar chad med pa dang / gtse ba med pa dang / 'khrug pa med par bya'o/ /snad pa med</text></item>
<item><p>308b1</p><section>phal chen</section><text>par bya'o/ /sangs rgyas kyis bsngags pa'i chos rnams yongs su bzung ngo snyam du sems te/ kye rgyal ba'i sras dag byang chub sems dpa' de lta bu'i tshul khrims dang ldan pa'i drung du/ gal te nyin gcig tu bdud bye ba khrag khrig brgya stong zhig 'ongs te/ bdud re re</text></item>
<item><p>308b2</p><section>phal chen</section><text>zhing yang lha'i bu mo bye ba khrag khrig brgya stong 'dod pa'i cho ga thams cad la mkhas pa/ bde bar rim gror bya ba thams cad thogs pa/ lus kyi rgyan gyis yongs su rgyas pa bye ba khrag khrig brgya stong re re bsnyen kyang / byang chub sems dpas 'dod pa ni/ bla</text></item>
<item><p>308b3</p><section>phal chen</section><text>na med pa yang dag par rdzogs pa'i byang chub la bar du gcod pa yin par shes nas/ ston pa mngon du gyur pa'i phyir 'dod pa dang ldan pa'i sems bskyed pa gcig kyang mi 'byung ste/ byang chub sems dpa' ni thams cad mkhyen pa nyid yid la bya ba dang mi 'bral lo/ /</text></item>
<item><p>308b4</p><section>phal chen</section><text>'dod pa'i don du sems can 'ga' la yang sdug bsngal gyi rgyur 'gyur ba mi byed de/ chung ngu na srog gi dbang po 'gags par gyur kyang gzhan la mi dga' ba mi bskyed do/ /kye rgyal ba'i sras dag /byang chub sems dpa' rnams ni de bzhin gshegs pa mthong nas/</text></item>
<item><p>308b5</p><section>phal chen</section><text>chung ngu na sems kyi rgyud gcig tsam gyis 'dod pa la mi spyod na/ gnyis kyis gnyis sbyar ba lta smos kyang ci dgos te 'di ni gnas med do/ /byang chub sems dpa' ni 'di ltar sems skye ste/ sems can 'di dag ni yun ring po nas de ltar gzhol ba dang /</text></item>
<item><p>308b6</p><section>phal chen</section><text>de ltar 'bab pa/ de ltar bab pa/ de ltar mos pa/ de lta bu'i spyod yul can/ de ltar nges pa/ de ltar bying ba/ de ltar non pa/ de ltar chags pa/ de ltar zhugs pa yin gyis/ bdag gis ni bdud 'di dag dang / bdud kyi bu mo 'di dag dang /</text></item>
<item><p>308b7</p><section>phal chen</section><text>sems can thams cad ci nas kyang bla na med pa'i tshul khrims yongs su dag pa la bkod de/ thams cad mkhyen pa nyid las phyir mi ldog par byas nas/ bla na med pa yang dag par rdzogs pa'i byang chub tu mngon par 'tshang rgya bar byas te/ phung po'i lhag ma</text></item>
<item><p>309a1</p><section>phal chen</section><text>ma lus pa'i mya ngan las 'das pa'i dbyings su yongs su mya ngan las 'da' bar 'gyur ba de ltar bya'o/ /de ci'i phyir zhe na/ 'di ltar sangs rgyas thams cad kyi rjes su bslabs te/ mi bya ba thams cad yongs su spang ba dang /</text></item>
<item><p>309a2</p><section>phal chen</section><text>lus kyis mi shes pa thams cad yongs su spang ba ma yin pa dang / sems kyis kyang ma yin pa de ni bdag cag gi las yin gyis/ kye rgyal ba'i sras dag bdag cag gis sangs rgyas kyi chos thams cad kyi rjes su song ba'i ye shes kyis sems can thams</text></item>
<item><p>309a3</p><section>phal chen</section><text>cad kyi phyin ci log rab tu spang ba'i phyir chos bstan par bya'o/ /phyin ci log ni sems can rnams las gzhan na'ang med de/ phyin ci log rnams las kyang sems can rnams gud na med do/ /phyin ci log tu yang sems can 'dus pa ma yin/</text></item>
<item><p>309a4</p><section>phal chen</section><text>sems can du yang phyin ci log 'dus pa ma yin no/ /phyin ci log rnams kyang sems can ma yin/ sems can rnams kyang phyin ci log ma yin no/ /phyin ci log rnams ni nang na yang med/ phyin ci log rnams ni phyi rol na yang med do/ /sems</text></item>
<item><p>309a5</p><section>phal chen</section><text>can rnams kyang nang na yang med/ sems can rnams ni phyi rol na yang med de/ chos de dag thams cad ni gsog gsob pa bslu ba'i chos can te/ sgyu ma lta bu byis pa bslu ba dang / ngan pa chung ba snying po med pa/ rmi lam lta bu/ mig yor</text></item>
<item><p>309a6</p><section>phal chen</section><text>lta bu ste/ de dag khong du chud par bya ba'i phyir 'du byed rjes su rtogs pa'o/ /'du byed rjes su rtogs pa'i phyir mya ngan las 'das pa ste/ de ni sangs rgyas kyi byang chub tu rnam par 'tshang rgya bar byed de/ rgal bas ni sgrol bar byed/ grol bas ni 'gro</text></item>
<item><p>309a7</p><section>phal chen</section><text>bar byed/ zhi bas ni zhi bar byed/ dbugs phyin pas ni dbugs 'byin par byed/ bkrus pas ni 'khru bar byed/ dag pas ni dag par byed/ mya ngan las 'das pas ni mya ngan las 'da' bar byed/ bde bar gyur pas ni bde bar byed pa ste/</text></item>
<item><p>309b1</p><section>phal chen</section><text>bdag cag gis de bzhin gshegs pa dang skal ba mi mthun par gnas par mi bya ste/ bdag cag gis ni 'jig rten gyi spyod pa thams cad spang bar bya'o/ /bdag cag gis ni sangs rgyas kyi chos thams cad dang ldan par bya'o/ /bdag cag gis</text></item>
<item><p>309b2</p><section>phal chen</section><text>ni bla na med pa'i chos mnyam pa nyid kyis gnas par bya'o/ /bdag cag gis ni sems can thams cad la sems mnyam pas yang dag par 'jug par bya'o/ /bdag cag gis ni yul thams cad yongs su shes pa dang ldan par bya'o/ /bdag cag</text></item>
<item><p>309b3</p><section>phal chen</section><text>gis ni yongs su spyod pa kha na ma tho ba med pa'i bag chags dang ldan par bya'o/ /bdag cag gis ni rtogs pa thams cad dang ldan par bya'o/ /bdag cag gis ni 'byung ba thams cad la mkhas pa dang ldan par bya'o/ /bdag cag gis ni bla na</text></item>
<item><p>309b4</p><section>phal chen</section><text>med pa'i ye shes kun tu mtha' yas pa brjod du med pa/ mi gnas pa/ 'phos pa med pa/ mtha' dang dbus med pa/ mi zad pa gzugs med pa/ bstan du med pa la rab tu mos par bya'o/ /zhes zer te/ kye rgyal ba'i sras</text></item>
<item><p>309b5</p><section>phal chen</section><text>dag /'di ni byang chub sems dpa'i spyod pa gnyis pa ste/ bde ba skyed pa zhes bya'o/ /kye rgyal ba'i sras dag /de la byang chub sems dpa' sems dpa' chen po rnams kyi byang chub sems dpa'i spyod pa gsum pa mi mthun pa med pa zhes bya ba</text></item>
<item><p>309b6</p><section>phal chen</section><text>gang zhe na/ kye rgyal ba'i sras dag 'di la byang chub sems dpa' chos nyid la brtson te/ bzod pa dang ldan zhing mngon par smra ba'i ngang tshul can yin te/ de yang bdag la gnod par ma yin/ pha rol la gnod par ma yin/ gnyis ka la gnod</text></item>
<item><p>309b7</p><section>phal chen</section><text>par ma yin/ bdag bsdu bar ma yin/ gzhan bsdu bar ma yin/ gnyis ka bsdu bar ma yin/ bdag yongs su gzung bar ma yin/ gzhan yongs su gzung bar ma yin/ gnyis ka yongs su gzung bar ma yin/ yang dag</text></item>
<item><p>310a1</p><section>phal chen</section><text>par blangs pa grags pa'i phyir ma yin gyi/ byang chub sems dpa' ni sems 'di ltar skye ste/ bdag cag gis sems can la mi dge ba thams cad spang ba'i phyir chos bstan par bya'o/ /'dod chags spang ba dang /</text></item>
<item><p>310a2</p><section>phal chen</section><text>zhe sdang spang ba dang / gti mug spang ba dang / nga rgyal spang ba dang / 'chab pa spang ba dang / phrag dog spang ba dang / ser sna spang ba dang / g.yo dang sgyu spang ba dang / bzod pa dang nges pa la gzhag pa'i phyir/ bdag cag gis sems can thams cad</text></item>
<item><p>310a3</p><section>phal chen</section><text>la chos bstan par bya'o/ /zhes te kye rgyal ba'i sras dag byang chub sems dpa' ni de lta bur bzod cing nges pa dang ldan pa yin pas/ de la gal te srog chags brgya stong bye ba grangs med pa zhig 'ongs la srog chags de dag re re zhing yang kha bye ba khrag khrig</text></item>
<item><p>310a4</p><section>phal chen</section><text>brgya stong grangs med par sprul te/ drung du phyin la kha re re nas kyang mi snyan par brjod pa bye ba khrag khrig brgya stong grangs med pas mi snyan cing yid du mi 'ong ba dang / mi 'dod pa dang / mi sdug pa dang / mi dga' ba dang / mi tshul ba dang / 'phags pa ma</text></item>
<item><p>310a5</p><section>phal chen</section><text>yin pa dang / 'phags pa ma yin pas brjod pa dang / 'phags pa ma yin pas bsnyen pa dang / yongs su spang bar bya ba sha stag du brjod de lag pa re re zhing yang 'thab cha bye ba khrag khrig brgya stong grangs med pa thogs te/ byang chub sems</text></item>
<item><p>310a6</p><section>phal chen</section><text>dpa'i lus la gnod par byas la nyin gcig tu ji lta ba de bzhin du bskal pa grangs med par yang mtshams med cing ngal mi shes/ skyo mi shes/ rgyun mi 'chad/ gtong ba med/ sdod pa med/ gcugs su med/ dbugs 'byin pa med/ phyir</text></item>
<item><p>310a7</p><section>phal chen</section><text>sri ba med par brtags kyang / kye rgyal ba'i sras dag de lta bu'i 'jigs pa chen po mi zad pa/ ma rungs pa/ skyi g.ya' ba/ sdug bsngal ba nyams su 'bab pa/ tsha ba rtsub pas phog ste/ srog la bab par 'chi ma khad kyang de la byang chub sems</text></item>
<item><p>310b1</p><section>phal chen</section><text>dpa' 'di snyam du sems te/ sdug bsngal gyi rnam pa 'di tsam dag gis phog pa la gal te bdag gis sems 'khrug pa zhig byas su zin na/ de ni ma dul ba dang / mi bden pa dang / mi mkhas pa dang / ma zhi ba dang / ma bsgoms pa dang / ma</text></item>
<item><p>310b2</p><section>phal chen</section><text>bsdams pa dang / ma khugs pa dang / byas pa pa dang / mnyam par ma bzhag pa dang / bdag gi lus la brten pas gzhan gyi sems mgu bar bya bar mi nus kyis zhes te/ de lus dang sems rang bzhin shes nas/ thog ma dang tha ma med</text></item>
<item><p>310b3</p><section>phal chen</section><text>par skye ba dang / 'khor ba'i sdug bsngal rjes su dran nas/ chos 'di dag ni tshul gyis de bzhin no zhes nas/ phyir zhing sems dang bar byed/ rab tu dang bar byed/ dga' bar byed/ rab tu dga' bar byed/ tshim par byed/ gzengs mtho bar byed</text></item>
<item><p>310b4</p><section>phal chen</section><text>spro bar byed/ rab tu spro bar byed/ 'dul bar byed/ yongs su 'dems par byed de/ de ltar bdag gis kyang sangs rgyas kyi chos la bzhag ste/ sems can thams cad la yang don 'di bstan par bya'o snyam mo/ /de ci'i phyir zhe na/ 'di ltar</text></item>
<item><p>310b5</p><section>phal chen</section><text>lus 'di ni bdag dang bdag gis stong pa/ rang bzhin gyis stong pa ste/ stong pa nyid la bde ba'am/ sdug bsngal ba'am/ gnyis su brjod pa gang yang med do/ /gang stong pa de la ci yang med de/ chos thams cad ni ci yang ma yin pa yin</text></item>
<item><p>310b6</p><section>phal chen</section><text>gyis/ de bdag gis kyang yang dag par shes par byas te/ sems can thams cad la dngos por 'dzin pa spang ba'i phyir chos thams cad bstan par bya dgos kyis/ de ltar bdag gis 'di dag la byams pa'i sems dang / phan pa'i sems dang /</text></item>
<item><p>310b7</p><section>phal chen</section><text>bde ba'i sems dang / snying rje ba'i sems dang / snying brtse ba'i sems dang / phan par dga' ba'i sems dang / yongs su mi gtong ba'i sems dang / 'tshang rgya ba'i sems dang / byang chub pa'i sems dang / mi 'phrogs pa'i sems</text></item>
<item><p>311a1</p><section>phal chen</section><text>dang / sangs rgyas kyi tshul gyi rjes su bsnyegs pa'i sems kyis bzod par bya'o snyam mo/ /kye rgyal ba'i sras dag /'di ni byang chub sems dpa' sems dpa' chen po rnams kyi byang chub sems dpa'i spyod pa gsum pa ste/ mi mthun</text></item>
<item><p>311a2</p><section>phal chen</section><text>pa med pa zhes bya'o/ /kye rgyal ba'i sras dag /byang chub sems dpa' sems dpa' chen po rnams kyi spyod pa bzhi pa mi zad pa zhes bya ba de gang zhe na/ 'di la byang chub sems dpa' sems dpa' chen po brtson 'grus dang ldan pa yin te/ brtson 'grus</text></item>
<item><p>311a3</p><section>phal chen</section><text>mchog dang ldan pa yin/ brtson 'grus rab dang ldan pa yin/ brtson 'grus dam pa dang ldan pa yin/ brtson 'grus phul dang ldan pa yin/ brtson 'grus 'phags pa dang ldan pa yin/ brtson 'grus gya nom pa dang ldan pa yin/ brtson 'grus bla na</text></item>
<item><p>311a4</p><section>phal chen</section><text>med pa dang ldan pa yin/ brtson 'grus mnyam pa med pa dang ldan pa yin te/ de la 'dod chags kyi rang bzhin med/ zhe sdang gi rang bzhin med/ gti mug gi rang bzhin med/ nga rgyal gyi rang bzhin med/ 'chab pa'i rang bzhin med/ phrag dog</text></item>
<item><p>311a5</p><section>phal chen</section><text>gi rang bzhin med/ 'jungs pa'i rang bzhin med/ sgyu'i rang bzhin med/ khrel med pa'i rang bzhin med do/ /de ni sems can gang la yang tho brtsam pa'i phyir/ brtson 'grus mi rtsom ste/ gzhan du na nyon mongs pa thams</text></item>
<item><p>311a6</p><section>phal chen</section><text>cad yongs su spang ba'i phyir brtson 'grus rtsom mo/ /bag la nyal ba thams cad yang dag par gzhom pa'i phyir brtson 'grus rtsom mo/ /bag chags thams cad yongs su bsal ba'i phyir/ brtson 'grus rtsom mo/ /sems can gyi khams yongs</text></item>
<item><p>311a7</p><section>phal chen</section><text>su shes par bya ba'i phyir/ brtson 'grus rtsom mo/ /shi 'pho dang skye ba thams cad yongs su shes par bya ba'i phyir/ brtson 'grus rtsom mo/ /nyon mongs pa thams cad yongs su shes par bya ba'i phyir/ brtson 'grus rtsom mo/ /sems can gyi</text></item>
<item><p>311b1</p><section>phal chen</section><text>bsam pa thams cad yongs su shes par bya ba'i phyir/ brtson 'grus rtsom mo/ /sems can thams cad kyi spyod yul yongs su shes par bya ba'i phyir/ brtson 'grus rtsom mo/ /sems can thams cad kyi dbang po dang / brtson 'grus rnam</text></item>
<item><p>311b2</p><section>phal chen</section><text>pa tha dad pa mchog dang tha ma'i rgyu yongs su shes par bya ba'i phyir brtson 'grus rtsom mo/ /sems can thams cad kyi sems dang spyod pa shes par bya ba'i phyir brtson 'grus rtsom mo/ /chos kyi dbyings thams cad la 'jug pa yongs su shes par bya ba'i</text></item>
<item><p>311b3</p><section>phal chen</section><text>phyir brtson 'grus rtsom mo/ /sangs rgyas kyi chos thams cad kyi rang bzhin dang ngo bo nyid yongs su shes par bya ba'i phyir brtson 'grus rtsom mo/ /sangs rgyas kyi chos thams cad mnyam pa nyid yongs su shes par bya ba'i phyir brtson 'grus rtsom mo/ /</text></item>
<item><p>311b4</p><section>phal chen</section><text>dus gsum la mkhas pa mnyam pa nyid yongs su shes par bya ba'i phyir brtson 'grus rtsom mo/ /sangs rgyas kyi chos thams cad shes pa'i snang ba mnyam pa nyid yongs su shes par bya ba'i phyir brtson 'grus rtsom mo/ /sangs rgyas kyi chos thams cad rtogs par</text></item>
<item><p>311b5</p><section>phal chen</section><text>'gyur ba'i ye shes yongs su shes par bya ba'i phyir brtson 'grus rtsom mo/ /sangs rgyas kyi chos thams cad tshul gcig tu mngon par 'tshang rgya ba yongs su shes par bya ba'i phyir brtson 'grus rtsom mo/ /sangs rgyas kyi chos mtha' dang dbus med</text></item>
<item><p>311b6</p><section>phal chen</section><text>pa thams cad mngon par 'tshang rgya ba yongs su shes par bya ba'i phyir brtson 'grus rtsom mo/ /sangs rgyas kyi chos thams cad rtogs pa'i ye shes chen po la mkhas pa yongs su shes par bya ba'i phyir brtson 'grus rtsom mo/ /sangs rgyas kyi</text></item>
<item><p>311b7</p><section>phal chen</section><text>chos thams cad rab tu dbye ba bstan pa dang bsgrub pa rab tu bstan pa'i rgyus yongs su shes par bya ba'i phyir brtson 'grus rtsom ste/ /kye rgyal ba'i sras dag /byang chub sems dpa' sems dpa' chen po ni de lta bu'i brtson 'grus dang ldan pa</text></item>
<item><p>312a1</p><section>phal chen</section><text>yin no/ /de gal te 'jig rten gyi khams grangs med par sems can rnams kyi don du sems can re re'i phyir yang bskal pa grangs med par mnar med pa'i sems can dmyal ba chen por sdug bsngal du 'dug par yang spro zhing</text></item>
<item><p>312a2</p><section>phal chen</section><text>mos te/ sems can de dag kyang de tsam gyi bar gyis yongs su mya ngan las 'da' bar gyur la/ de'i dus su sangs rgyas bcom ldan 'das grangs med pa zhig byung ste/ sangs rgyas bcom ldan 'das de dag sus mthong ba de dag thams cad kyang bde</text></item>
<item><p>312a3</p><section>phal chen</section><text>ba'i yo byad kun dang ldan par gyur kyang byang chub sems dpa' de bla na med pa yang dag par rdzogs pa'i byang chub tu mngon par 'tshang mi rgya zhing / byang chub sems dpa' de ni 'jig rten gyi khams grangs med par gtogs pa'i sems can rnams kyi</text></item>
<item><p>312a4</p><section>phal chen</section><text>phyir/ sems can re re'i don du yang bskal pa grangs med par sems can dmyal ba chen po na/ de snyed kyi sems can yongs su mya ngan las 'das kyi bar du 'dug par spro ste/ de la la la zhig gis 'di skad du rgya mtsho chen po grangs med pa skra'i rtse</text></item>
<item><p>312a5</p><section>phal chen</section><text>mos gzhal te 'jig rten gyi khams grangs med pa rdul du blags te/ bgrang ba de snyed kyi sdug bsngal gyi tshor ba dang / sems kyi skad cig tu yang mi 'bral ba'i sdug bsngal gyi rnam pa de lta bu dang mi 'bral bar 'gyur ro zhes zer na yang / kye rgyal ba'i</text></item>
<item><p>312a6</p><section>phal chen</section><text>sras dag /byang chub sems dpa' ni de la de'i phyir sems bskyed pa 'ga' tsam yang 'gyod pa dang ldan pa mi 'byung gi de ni 'di snyam ste/ de ltar bdag gi mthus sems can 'di dag sdug bsngal gyi rnam pa de lta bu las yongs su grol bar gyur pa</text></item>
<item><p>312a7</p><section>phal chen</section><text>ni bdag gi 'thob pa legs par 'thob po/ /gal te thabs 'di 'dra bas 'jig rten gyi khams thams cad kyi sems can thams cad yongs su mya ngan las 'da' bar 'gyur na yang / byang chub sems dpas sbyor ba de la spro bar bya ba yin no/ /</text></item>
<item><p>312b1</p><section>phal chen</section><text>zhes te/ de bas kyang ches dga' ba dang spro ba skye'o/ /kye rgyal ba'i sras dag /'di ni byang chub sems dpa' sems dpa' chen po rnams kyi byang chub sems dpa'i spyod pa bzhi pa ste mi zad pa zhes bya'o/ /kye rgyal ba'i sras dag /byang chub sems dpa'</text></item>
<item><p>312b2</p><section>phal chen</section><text>sems dpa' chen po rnams kyi byang chub sems dpa'i spyod pa lnga pa rmongs pa med pa zhes bya ba gang zhe na/ kye rgyal ba'i sras dag /'di la byang chub sems dpa' dran pa dang ldan pa yin te/ dran pa'i dam pa 'khrug pa med pa/ rnam par 'khrug pa med</text></item>
<item><p>312b3</p><section>phal chen</section><text>pa/ brtan pa sra ba/ mi shigs pa/ zil gyis mi non pa/ yongs su dag pa/ che ba tshad med pa/ rmongs pa med pa dang ldan pa yin te/ dran pa des 'jig rten pa'i spyod pa rnams kyang yongs su 'dzin pa yin/ 'jig rten las 'das pa'i</text></item>
<item><p>312b4</p><section>phal chen</section><text>tshig kyang yongs su 'dzin pa yin/ gzugs dang gzugs med pa'i tshig kyang yongs su 'dzin pa yin/ gzugs kyi rang bzhin la btags pa'i tshig kyang yongs su 'dzin pa yin te/ tshor ba dang / 'du shes dang / 'du byed dang / rnam</text></item>
<item><p>312b5</p><section>phal chen</section><text>par shes pa la btags pa'i tshig kyang yongs su 'dzin pa yin/ rnam par shes pa'i rang bzhin yongs su shes par bya ba'i phyir tshig kyang yongs su 'dzin pa yin te/ de 'jig rten 'di nas kyang rmongs pa med par shi 'pho'o/ /'jig</text></item>
<item><p>312b6</p><section>phal chen</section><text>rten pha rol tu yang rmongs pa med par skye ste/ ma'i mngal du yang rmongs pa med par 'gro/ /ma'i mngal nas kyang rmongs pa med par 'byung ste/ byang chub sems dpa'i sems bskyed pa rmongs pa med pas gnas so/ /rmongs pa med par</text></item>
<item><p>312b7</p><section>phal chen</section><text>dge ba'i bshes gnyen rnams mgu bar byed do/ /rmongs pa med par sangs rgyas kyi chos la mos par byed do/ /rmongs pa med par bdud kyi las rnams rab tu shes so/ /rmongs pa med par bdud kyi las rnams spang bar byed do/ /</text></item>
<item><p>313a1</p><section>phal chen</section><text>rmongs pa med par bskal pa brjod du med par byang chub sems dpa'i spyod pa la gnas so/ /de dran pa yongs su dag pa'i yan lag tshad med pa dang ldan pa yin te des sangs rgyas bcom ldan 'das rnams dang / byang chub</text></item>
<item><p>313a2</p><section>phal chen</section><text>sems dpa' 'am/ dge ba'i bshes gnyen rnams las bskal pa grangs med pa na chos thos par gyur pa zab mo zab mor snang ba'am/ yangs pa'i chos rgyan rnam par phye ba'am/ chos sna tshogs tshig dang yi ge sna tshogs kyis bstan</text></item>
<item><p>313a3</p><section>phal chen</section><text>pa'am/ byang chub sems dpa'i rgyan gyi chos sangs rgyas kyi byin gyis brlabs snang ba can nam/ bla na med pa'i sangs rgyas kyi chos lhag pa'i bsam pa dge ba dang mos pas rnam par dag pa'am/ 'jig rten thams cad la mi gnas</text></item>
<item><p>313a4</p><section>phal chen</section><text>pa'i chos 'jig rten gyi khong du chud pa dang 'thun pa'am/ chos yangs pa rgya chen po'i chos su bstan pa'am/ rab rib dang bral ba'i chos 'jig rten gyis shes par bya ba'am/ 'jig rten thams cad dang thun mong ma yin pa'i chos</text></item>
<item><p>313a5</p><section>phal chen</section><text>byang chub sems dpa'i ye shes kyi rjes su song ba'am/ bla na med pa'i chos thams cad mkhyen pa'i chos kyis rgya cher rnam par 'phrul pa bstan pa de lta bu dag thos kyang bskal pa grangs med pas brjed par mi 'gyur/ nyams par mi 'gyur/</text></item>
<item><p>313a6</p><section>phal chen</section><text>rgyun 'chad par mi 'gyur ro/ /de ci'i phyir zhe na/ de ni byang chub sems dpa' sems dpa' chen po spyad pa la spyod pa'i tshe/ sems can su la yang dran pa rnam par 'khrug par mi byed/ chos rig pa thogs par mi byed/ dge ba'i rtsa</text></item>
<item><p>313a7</p><section>phal chen</section><text>ba'i blo gros 'jig par mi byed/ gzhan gyi blo la gnod par mi byed do/ /kye rgyal ba'i sras dag gal te byang chub sems dpa' sems dpa' chen po de la 'di lta bu'i sgra chen po mtho ba dag dang phrad par gyur te/ drag po'i sgra dang / mi bzad</text></item>
<item><p>313b1</p><section>phal chen</section><text>par bos pa'i sgra dang / skyi g.ya' ba'i sgra dang / yid du mi 'ong ba'i sgra rna ba'i spyod yul du 'ongs pa dang / yid du mi 'ongs pa'i sgra rna ba'i yul du 'ongs pa dang / sems 'khrug par byed pa dang / rna ba'i rnam par shes pa 'khrug par byed pa dang /</text></item>
<item><p>313b2</p><section>phal chen</section><text>dbang po drug 'phrog par byed pa dag dang 'grogs par gyur kyang / sgra de lta bu dag gis byang chub sems dpa'i sems skad cig kyang rnam par 'grub par mi 'gyur te/ dran pa rnam par 'khrug par mi 'gyur ro/ /spyod yul rnam par 'khrug par mi 'gyur ro/ /</text></item>
<item><p>313b3</p><section>phal chen</section><text>mgo rmongs par mi 'gyur ro/ /'khor bar 'gyur ro/ /bslad par mi 'gyur ro/ /byang chub sems dpa' de ni 'di ltar sgra de lta bu dag yid du 'ong zhing 'thun par byed pa dang / yid du mi 'ong zhing khong khro bar byed pa dang / 'jig rten gyi</text></item>
<item><p>313b4</p><section>phal chen</section><text>khams grangs med par grags par byed pa dag gis/ se gol gtogs pa tsam du yang ting nge 'dzin las ldang bar mi 'gyur ro/ /spyod yul las ldang bar mi 'gyur ro/ /chos la 'jug pa las ldang bar mi 'gyur ro/ /byang chub kyi spyod pa la</text></item>
<item><p>313b5</p><section>phal chen</section><text>gcig tu 'dus pa las ldang bar mi 'gyur ro/ /byang chub kyi sems yongs su bsgom pa las ldang bar mi 'gyur ro/ /sangs rgyas rjes su dran pa las ldang bar mi 'gyur ro/ /chos yang dag pa ji lta ba bzhin du rnam par brtags pa las ldang</text></item>
<item><p>313b6</p><section>phal chen</section><text>bar mi 'gyur ro/ /sems can yongs su smin par bya ba'i ye shes rgyun chad par mi 'gyur ro/ /sems can yongs su dag par bya ba'i gnas shes pa rgyun chad par mi 'gyur ro/ /don nges par shes pa rgyun chad par mi 'gyur ro/ /gang gis</text></item>
<item><p>313b7</p><section>phal chen</section><text>las kyi sgrib par 'gyur ba'i sdig to'i las par mi byed do/ /gang gis nyon mongs pa'i sgrib par 'gyur ba'i nyon mongs pa bsdud par mi byed do/ /gang gis chos kyi sgrib par 'gyur ba'i chos la rim gror byed par mi byed do/ /gang gis chos</text></item>
<item><p>314a1</p><section>phal chen</section><text>'jig par 'ong ba'i sgrib par 'gyur ba dam pa'i chos yongs su spong bar mi byed do/ /de la de lta bu'i sgra'i 'jig rten gyi khams grangs med par grags pa/ mi snyan pa dang snyan pa bskal pa grangs med par mi sdod pa/ 'khrug par</text></item>
<item><p>314a2</p><section>phal chen</section><text>byed pa/ sems 'khrug pa/ lus 'khrug pa/ dbang po 'khrug pa/ myos par byed pa/ 'khor bar byed pa/ rnyog par byed pa/ rnam par rnyog par byed pa/ kun tu rnyog par byed pas/ dkrugs par byas kyang / de la byang chub sems</text></item>
<item><p>314a3</p><section>phal chen</section><text>dpa' 'di ltar sems skye ste/ bdag gis ni 'phags pa'i chos yongs su bsgoms pas nang du mnyam par gzhag par bya'o/ /snyam nas de sgra thams cad kyi skye ba la rab tu rtog go /gnas pa la rab tu rtogs go /'gog pa la rab tu rtog go /</text></item>
<item><p>314a4</p><section>phal chen</section><text>skye ba'i rang bzhin la 'jug go /'gog pa'i rang bzhin la 'jug go /gang gis sgra de dag brjod pa de dag kyang de lta bu'i rang bzhin nyid du shes te/ sgras chags par mi 'gyur/ sgras khong khro bar mi 'gyur zhing / de'i dran pa nyams par mi 'gyur</text></item>
<item><p>314a5</p><section>phal chen</section><text>ro/ /des sgra de dag thams cad kyi mtshan ma 'dzin cing mtshan ma bskyed de/ sgras bsgo ba la mngon par chags par mi 'gyur/ sgra la gnas par mi 'gyur/ sgra la mngon par chags par mi skyed do/ des sgra de dag brtags na mi dmigs te/</text></item>
<item><p>314a6</p><section>phal chen</section><text>sgra de dag thams cad kyi rang bzhin rab tu shes so/ /rang bzhin de yang byas pa med par khong du chud do/ /mngon par 'du byed pa med pa'i rgyas 'debs shing / chos kyi dbyings kyi rang bzhin gyi tshul du chags pa med pa'i mthar yang rab tu shes so/ /</text></item>
<item><p>314a7</p><section>phal chen</section><text>'di ltar byang chub sems dpa' thams cad mkhyen pa'i mthar thug pa/ phyir mi ldog pa mtha' yas pa/ bsam gtan gyi tshul tha dad pa thams cad la rab tu zhugs pa/ ting nge 'dzin thams cad la rgyud gcig gi tshul du zhugs pa/ chos</text></item>
<item><p>314b1</p><section>phal chen</section><text>thams cad mtha' dang dbus med par rab tu chud pa'i lus kyi las dben pa dang ldan pa/ ngag gi las dben pa dang ldan pa/ yid kyi las dben pa dang ldan pas/ shes pa rtogs pa'i chos thams cad kyi rang bzhin ming dang sgra med pa/ zhes bya ba'i ting nge</text></item>
<item><p>314b2</p><section>phal chen</section><text>'dzin grangs med pa'i ting nge 'dzin gyi sgo dang ldan pa 'thob ste/ snying rje chen po yang yangs shing tshad med par byed do/ /gal te de ltar byang chub sems dpa'i ting nge 'dzin stong phrag grangs med pa sems kyi skad cig gcig gis thob par byed kyang / byang chub</text></item>
<item><p>314b3</p><section>phal chen</section><text>sems dpa' sems ting nge 'dzin dang ldan pa de la de lta bu'i rnam par 'khrug pas dran pa rnam par 'khrug par mi nus kyi/ de'i phyir zhing 'di snyam du sems skye'o/ /de ltar bdag gis sems can de dag thams cad bla na med pa'i rnam pa rnam par dag pa</text></item>
<item><p>314b4</p><section>phal chen</section><text>la rab tu bkod de/ thams cad mkhyen pa nyid las phyir mi ldog par byas la/ phung po ma lus pa'i mya ngan las 'das pa'i dbyings su yongs su mya ngan las bzla'o/ /snyam mo/ /kye rgyal ba'i sras dag 'di ni byang chub sems dpa' sems dpa'</text></item>
<item><p>314b5</p><section>phal chen</section><text>chen po rnams kyi byang chub sems dpa'i spyod pa lnga pa ste/ rmongs pa med pa zhes bya'o/ /kye rgyal ba'i sras dag /byang chub sems dpa' sems dpa' chen po rnams kyi byang chub sems dpa'i spyod pa drug pa lta ba bzang po zhes bya ba de gang zhe na/</text></item>
<item><p>314b6</p><section>phal chen</section><text>kye rgyal ba'i sras dag 'di la byang chub sems dpa' sems dpa' chen po dmigs su med cing bstan pa mi dmigs pa'i lus kyi las dben pa dang / ngag gi las dben pa dang / yid kyi las dben pa thob pa yin/ ma chags ma bcings pa'i</text></item>
<item><p>314b7</p><section>phal chen</section><text>lus kyi las dang / ma chags ma bcings pa'i ngag gi las dang / ma chags ma bcings pa'i yid kyi las ma chags ma bcings par bstan pa/ gnas med pa/ mi gnas pa/ sems ji lta ba bzhin du gnas pa/ sems kyi</text></item>
<item><p>315a1</p><section>phal chen</section><text>rang bzhin tshad med pa'i rjes su song ba/ chos thams cad kyi rang bzhin 'byam klas pa'i rjes su song ba/ mtshan nyid mi dmigs shing / mtshan nyid bstan du med pa zab pa gting dpag dka' ba/ de bzhin nyid kyi rang</text></item>
<item><p>315a2</p><section>phal chen</section><text>bzhin gyi rjes su song ba/ rnam par smin pa dang / bral ba'i skyon med pa/ mngon par bsgrub pa la mkhas pa/ 'gog pa dang / mthun par gnas pa/ mya ngan las 'das pa'i dbyings kyi spyod yul can/ zhi ba'i rgyud rab tu thob pa/ dngos po med</text></item>
<item><p>315a3</p><section>phal chen</section><text>pa'i tshul gyi gzhir gyur pa/ tshig gi lam chad pa/ 'gro ba thams cad las 'phags pa/ gnas med pa'i spyod pa rab tu thob pa/ byang chub kyi sems bskyed pa'i mtshan ma la mkhas pa/ rtogs pa bcings pa med pa la gnas pa/ de kho na nyid kyi</text></item>
<item><p>315a4</p><section>phal chen</section><text>chos gnas kyi rjes su zhugs pa/ 'jig rten thams cad kyis mi brjod pa/ 'jig rten las 'das pa'i gnas dang ldan pa thob pa yin te/ de 'di snyam du sems so/ /kye sems can 'di dag thams cad ni rang bzhin 'di lta bu ste/ 'di ltar</text></item>
<item><p>315a5</p><section>phal chen</section><text>sems can med pa'i rang bzhin no/ /kye chos 'di dag thams cad rang bzhin 'di lta bu ste/ 'di ltar 'dus byas pa med pa'i rang bzhin no/ /kye zhing 'di dag thams cad ni 'di lta bu'i mtshan nyid de/ 'di ltar mtshan nyid med pa'o/ /kye dus 'di</text></item>
<item><p>315a6</p><section>phal chen</section><text>dag thams cad ni 'di ltar byung ba ste/ 'di ltar tshig gi lam la gzhol zhing chos kun gyi rnam par tshig gi lam la shin tu gnas kyang / chos thams cad ni tshig gi lam la mi gnas pa'o zhes/ de de ltar chos thams cad zab pa yang rab tu shes so/ /</text></item>
<item><p>315a7</p><section>phal chen</section><text>'jig rten thams cad dben pa la yang rab tu 'jug go /de ltar sangs rgyas kyi chos ma bskyed pa la yang rab tu 'jug go /sangs rgyas kyi chos kyang 'jig rten gyi chos su rab tu 'jug go /'jig rten gyi chos kyang sangs rgyas kyi chos su rab tu 'jug</text></item>
<item><p>315b1</p><section>phal chen</section><text>go /sangs rgyas kyi chos dang 'jig rten gyi chos 'dres par mi byed do/ /'jig rten gyi chos dang sangs rgyas kyi chos tha dad par yang mi byed do/ /'di ltar dus gsum la gnas pa'i chos kyi dbyings tha dad pa med pa la yang rab tu 'jug go /byang chub</text></item>
<item><p>315b2</p><section>phal chen</section><text>sems dpa' sems dpa' chen po las kyang nyams par mi byed de/ sems can thams cad yongs su smin par bya ba dang / gdul ba las kyang mi ldog ste/ sems can thams cad bskyab pa'i phyir snying rje chen po yang phyir zhing rab tu 'dzin par</text></item>
<item><p>315b3</p><section>phal chen</section><text>byed do/ /sems can gyi khams bdag gis smin par ma byas pa ni su zhig smin par byed/ sems can gyi khams bdag gis dul bar ma byas pa ni su zhig dul bar byed/ sems can gyi khams bdag gis zhi bar ma byas pa ni su zhig zhi bar byed/</text></item>
<item><p>315b4</p><section>phal chen</section><text>sems can gyi khams bdag gis shes par ma byas pa ni su zhig shes par byed/ sems can gyi khams bdag gis dag par ma byas pa ni su zhig dag par byed de/ de ltar bdag gis de lta bur zab pa'i chos yang dag par mthong la/ gcig</text></item>
<item><p>315b5</p><section>phal chen</section><text>pu bla na med pa yang dag par rdzogs pa'i byang chub tu rnam par grol bar bya ba 'di ni bdag la tshul dang mi 'dra ba ste/ sems can gyi khams 'di yang mya ngam chen po'i lam du zhugs pa/ nyon mongs pas kun nas bzung bas mdongs par</text></item>
<item><p>315b6</p><section>phal chen</section><text>gyur pa/ tshor ba nyams su bab pa mi zad pas nad par gyur pa/ sred pas bskor ba'i btson rar zhugs pa/ sems can dmyal ba dang / byol song gi skye gnas dang / gshin rje'i 'jig rten nas ma g.yos pa/ sdug bsngal</text></item>
<item><p>315b7</p><section>phal chen</section><text>gyi phung pos mi skyo ba/ sdom pa gsum gyis bcugs su ma rung ba/ mun nag gi nang du rab tu zhugs pa/ ma rig pa'i mngal du skye ba dang / 'chi bas mnar ba 'byung ba ma mthong bar/ mi khom par gyur pa/ mi khom pa brgyad thob pa/</text></item>
<item><p>316a1</p><section>phal chen</section><text>sems kyi rab rib kyis dri ma can du gyur pa/ nyon mongs pa sna tshogs kyi nad kyi yan lag gis btab pa/ mya ngam chen por 'khyams pa/ lta ba'i mya ngam gyis bskor ba'o/ /zhes de ltar byang chub sems dpa'</text></item>
<item><p>316a2</p><section>phal chen</section><text>sems can gyi khams la rtog pa'i tshe/ sems 'di ltar skye ste/ de ltar bdag bla na med pa yang dag par rdzogs pa'i byang chub tu zhugs te/ ye shes kyi snang ba bla na med pa la zhugs nas/ sems can 'di dag ni yongs su ma smin cing</text></item>
<item><p>316a3</p><section>phal chen</section><text>rnam par ma dul bar bor te/ bla na med pa yang dag par rdzogs pa'i byang chub tu mngon par 'tshang rgya ba ni/ dus ma yin gyi bdag gis ni bskal pa brjod du med pa'i yang brjod du med par sems can rnams byang chub sems dpa'i</text></item>
<item><p>316a4</p><section>phal chen</section><text>spyod pa la yongs su smin par bya'o/ /dus de lta bus sems can byang chub tu yongs su ma smin pa rnams yongs su smin par bya'o/ /ma dul ba rnams gdul bar bya'o/ /snyam mo/ /kye rgyal ba'i sras dag 'di ni byang chub sems</text></item>
<item><p>316a5</p><section>phal chen</section><text>dpa' sems dpa' chen po rnams kyi byang chub sems dpa'i spyod pa drug pa lta ba bzang po zhes bya ba ste/ byang chub sems dpa' rnams spyod pa de dag la gnas pas/ lha dang bdud dang / tshangs par bcas pa'i 'jig rten dang /</text></item>
<item><p>316a6</p><section>phal chen</section><text>dge sbyong dang / bram ze'i skye dgur bcas pa dang / lha dang dri za dang mi dang mi ma yin dang / lha ma yin du bcas pa'i 'jig rten gyis blta na mdzes shing / byang chub sems dpa' de mthong bas kyang / sems can rnams bla na med pa yang dag par</text></item>
<item><p>316a7</p><section>phal chen</section><text>rdzogs pa'i byang chub tu don yod par 'gyur ro/ /thos pa dang bsnyen bkur bas kyang / bla na med pa yang dag par rdzogs pa'i byang chub tu don yod par 'gyur ro/ /dmigs pa gang gis kyang rung ste/ byang chub sems dpa' de dang 'grogs</text></item>
<item><p>316b1</p><section>phal chen</section><text>pa thams cad bla na med pa yang dag par rdzogs pa'i byang chub tu don yod par 'gyur ro// //sangs rgyas rmad ga cad ces bya ba shin tu rgyas pa chen po'i mdo/ /bam po nyi shu drug pa/ // kye rgyal ba'i sras dag /de la byang chub sems dpa'</text></item>
<item><p>316b2</p><section>phal chen</section><text>sems dpa' chen po rnams kyi byang chub sems dpa'i spyod pa bdun pa gnas med pa zhes bya ba gang zhe na/ kye rgyal ba'i sras dag /'di la byang chub sems dpa' gnas med pa'i sems kyis 'jig rten gyi khams grangs med pa la 'jug pa yin/</text></item>
<item><p>316b3</p><section>phal chen</section><text>sems bskyed pa re res zhing grangs med pa yongs su sbyong ste/ zhing la gnas mi skyed pa yin/ sangs rgyas bcom ldan 'das grangs med pa blta ba'i phyir 'gro zhing / me tog grangs med pa dang / spos grangs med pa dang / phreng ba grangs med</text></item>
<item><p>316b4</p><section>phal chen</section><text>pa dang / byug pa grangs med pa dang / phye ma grangs med pa dang / na bza' grangs med pa dang / rin po che grangs med pa dang / rgyal mtshan grangs med pa dang / ba dan grangs med pa dang / rgyan grangs med pa dang / mngon par 'du bya ba grangs</text></item>
<item><p>316b5</p><section>phal chen</section><text>med pa dang / mngon par 'du bya ba med pa'i mthar phyin pa dang / grangs med pa'i bsam pas bsam du med pa'i chos la gnas par bya ba'i phyir/ sangs rgyas bcom ldan 'das grangs med pa la blta ba dang / phyag 'tshal ba dang / mchod pa dang</text></item>
<item><p>316b6</p><section>phal chen</section><text>bsnyen bkur ba'i don du 'gro zhing sems bskyed pa re re la sangs rgyas bcom ldan 'das grangs med pa mthong yang / sangs rgyas de dag la gnas mi skyed pa yin/ sangs rgyas kyi zhing rnams la gnas mi skyed pa yin/ mtshan rnams la gnas mi skyed</text></item>
<item><p>316b7</p><section>phal chen</section><text>pa yin/ dpe byad bzang po rnams la gnas mi skyed pa yin/ sangs rgyas kyi 'od la gnas mi skyed pa yin/ sangs rgyas kyi chos bstan pa la gnas mi skyed pa yin/ phyogs la gnas mi skyed pa yin/ phyogs mtshams la gnas mi skyed pa</text></item>
<item><p>317a1</p><section>phal chen</section><text>yin/ de bzhin gshegs pa'i 'khor gyi dkyil 'khor la gnas mi skyed pa yin/ byang chub sems dpa'i dge 'dun 'dus pa la gnas mi skyed pa yin/ sangs rgyas kyi chos thams cad nyan cing dga' ba skyed de/ bsam pa</text></item>
<item><p>317a2</p><section>phal chen</section><text>yangs par byed la/ byang chub kyi sems rab tu 'dzin cing / byang chub sems dpa'i spyod pa la shin tu gnas kyang / sangs rgyas kyi chos la gnas mi skyed pa yin/ de bzhin gshegs pa re re bsnyen bkur la yang bskal pa brjod du med pa zad par</text></item>
<item><p>317a3</p><section>phal chen</section><text>byed cing / sangs rgyas brjod du med pa mthong bas/ bskal pa grangs med par gnas kyang / sangs rgyas blta ba dang / de bzhin gshegs pa mngon du bya ba dang / chos nyan pas ngoms mi shes te/ sangs rgyas blta ba dang / de bzhin gshegs</text></item>
<item><p>317a4</p><section>phal chen</section><text>pa'i chos nyan pa la gnas mi skyed do/ /byang chub sems dpa'i rgyan dang / 'khor gyi dkyil 'khor dang / de bzhin gshegs pa khong du chud par byed kyang gnas mi skyed/ chags pa'i sems mi skyed do/ /'jig rten gyi khams kun nas nyon mongs</text></item>
<item><p>317a5</p><section>phal chen</section><text>pa la zhugs kyang khong khro ba mi skyed/ mos pa med pa'i sems mi skyed do/ /de ci'i phyir zhe na/ 'di ltar byang chub sems dpas ni sangs rgyas kyi chos nyid ji lta ba bzhin du/ shin tu khong du chud de/ de la ni kun nas nyon mongs pa yang med/ rnam par</text></item>
<item><p>317a6</p><section>phal chen</section><text>byang ba yang med/ mun pa yang med/ snang ba yang med/ rnam par phye ba yang med/ rnam pa tha dad pa yang med/ rnam par rtog pa yang med/ gzhan du 'gyur ba yang med/ bde ba yang med/ mi bde ba yang med/ lam yang med/ lam</text></item>
<item><p>317a7</p><section>phal chen</section><text>ma yin pa yang med de/ byang chub sems dpa' de ltar chos kyi dbyings la zhugs pa ni sems can gyi khams la yang 'jug ste/ de dag kyang yongs su smin par byed cing rnam par 'dul la sems can rnams la gnas skyed pa yang med do/ /chos rnams</text></item>
<item><p>317b1</p><section>phal chen</section><text>kun nas thob par byed kyang / chos la gnas mi skyed do/ /byang chub kyi sems la zhugs pa'i yid kyis 'tshang rgya bar bya ba la yang rnam par spyod de/ 'tshang rgya bar bya ba de la gnas mi skyed do/ /tshig gi lam yang brjod de/ tshig gi lam la gnas par mi</text></item>
<item><p>317b2</p><section>phal chen</section><text>byed do/ /sems can gyi rgyud la yang 'jug ste/ sems can gyi rgyud la yang gnas par mi byed do/ /ting nge 'dzin kyang rab tu shes shing de dag la yang mnyam par gzhog ste/ ting nge 'dzin de dag la gnas kyi sems kyang mi skyed do/ /sangs rgyas kyi zhing</text></item>
<item><p>317b3</p><section>phal chen</section><text>brjod du med par 'gro zhing 'jug la de dag tu phyin te mthong zhing gnas kyang gnas kyi sems mi skyed do/ /de dag nas 'gro yang chags pa'i sems mi skyed de/ de dag sems 'di ltar bskyed do/ /kye sangs rgyas kyi chos de ltar gzung ba med/ sangs</text></item>
<item><p>317b4</p><section>phal chen</section><text>rgyas kyi byang chub de ltar bsgribs pa med/ chos dang 'dul ba de ltar legs par bstan/ sangs rgyas kyi bstan pa de ltar legs par gnas/ byang chub sems dpa'i spyod pa de ltar legs par 'dug /byang chub kyi sems de ltar legs par gnas/</text></item>
<item><p>317b5</p><section>phal chen</section><text>byang chub sems dpa'i rnam par thar pa de ltar shin tu rtogs/ byang chub sems dpa'i rang bzhin de ltar chags pa med/ byang chub sems dpa'i tshul de ltar gnas pa med/ byang chub sems dpa'i lam de ltar shin tu sbyangs/ byang chub sems dpa'i lung</text></item>
<item><p>317b6</p><section>phal chen</section><text>bstan pa de ltar byin gyis brlabs kyang / byis pa so so'i skye bo 'di dag ni shes pa med pa/ mthong ba med pa/ dad pa med pa/ mos pa med pa/ mi mkhas pa'i gnas la spyod pa/ bsam pa rmugs pa/ 'khor ba'i rgyud shin tu 'byung ba la gzhol ba/</text></item>
<item><p>317b7</p><section>phal chen</section><text>sangs rgyas blta ba la log par zhugs pa/ 'dren pa'i sa las nyams pa/ lam shes pa'i drung nas gar ba/ kha lo sgyur ba mi tshol ba/ stobs bcu la rim gro med pa/ byang chub sems dpa' la drin du mi gzo ba/ dma' ba la gnas pa/</text></item>
<item><p>318a1</p><section>phal chen</section><text>dngos po med pas 'jigs pa/ rigs pas spangs pa/ tshul bzhin ma yin pa la zhugs pa/ mnyam pa nyid las log par lhung ba/ g.yang sa chen por rab tu lhung ba/ bdud kyi bsam pa la zhugs pa/ sangs rgyas kyi bsam pa</text></item>
<item><p>318a2</p><section>phal chen</section><text>las ring du gyur pa/ srid pa la mngon par chags pa sha stag go /zhes de ltar byang chub sems dpa' sems can gyi khams la 'jug cing snying rje chen po de bas kyang cher bskyed nas/ snying rje chen po rgya cher byas te gnas med pa'i dge ba'i rtsa ba yang dag</text></item>
<item><p>318a3</p><section>phal chen</section><text>par bstsags nas/ 'di snyam du sems bskyed do/ /gal te sems can re re'i phyir yul re re dang / phyogs re rer yang bskal pa brjod du med par sems can re re 'dul ba'i phyir 'dug la/ sems can gcig la ji lta ba de bzhin du sems can</text></item>
<item><p>318a4</p><section>phal chen</section><text>gyi khams thams cad kyi don du 'dug kyang bdag gis de'i phyir mi dga' ba mi skyed de/ yul de dang phyogs de nas kyang bdag gud du g.yo bar mi bya'o/ /gud du 'gro bar mi bya'o/ /skra'i rtse mo tsam la chos kyi dbyings thams cad 'dus par byas te/ skra'i</text></item>
<item><p>318a5</p><section>phal chen</section><text>rtse mo'i tshul de lta bus skra'i rtse mor chud pa re re yang sems can gyi khams yongs su smin par bya ba dang 'dul ba'i phyir/ bskal pa brjod du med pa'i yang brjod du med par gnas par bya'o/ /skra'i rtse mo gcig la ji lta ba de bzhin du chos kyi dbyings mtha'</text></item>
<item><p>318a6</p><section>phal chen</section><text>dang dbus med pa thams cad la yang de ltar te/ se gol gtogs pa tsam du yang gnas kyi 'du shes mi skyed do/ /gnas par mi bya'o/ /gnas kyi sems mi skyed do/ /skra'i rtse mo tsam re re la yang lus gnas med pa dang / chos gnas</text></item>
<item><p>318a7</p><section>phal chen</section><text>med pa dang / dran pa gnas med pa dang / smon lam gnas med pa dang / ting nge 'dzin gnas med pa dang / rtogs pa gnas med pa dang / spyod yul gnas med pa dang / sems can gyi khams 'dul ba gnas med pa dang / chos kyi dbyings</text></item>
<item><p>318b1</p><section>phal chen</section><text>la 'jug pa gnas med pas phyi ma'i mtha'i bskal pa'i mur thug pa'i bskal par byang chub sems dpa'i spyad pa spyod do/ /de ci'i phyir zhe na/ 'di ni byang chub sems dpa' 'di ltar sems bskyed do/ /bdag gis chos kyi dbyings thams cad sgyu ma lta</text></item>
<item><p>318b2</p><section>phal chen</section><text>bur shes par bya'o/ /bdag gis sangs rgyas thams cad bltar med pa'i tshul du mig yor lta bur shes par bya'o/ /byang chub sems dpa'i spyod pa gnas med pa'i phyir/ rmi lam lta bur shes par bya'o/ /bdag gis de bzhin gshegs</text></item>
<item><p>318b3</p><section>phal chen</section><text>pa rnams kyi chos bstan pa brag cha lta bur shes par bya'o/ /bdag gis las kyi rnam par shes pa'i mthu las byung bas 'jig rten thams cad sprul pa lta bur shes par bya'o/ /bdag gis spyod pa'i mthu las byung bas lus ni yid kyi rgyu</text></item>
<item><p>318b4</p><section>phal chen</section><text>las byung bar shes par bya'o/ /bdag gis sna tshogs dang 'dres pa'i phyir 'gro ba thams cad ni sems lta bur shes par bya'o/ /rnam par 'gyur ba med pas bdag gis chos thams cad ni yang dag pa'i mtha' dang mnyam par bstan par bya'o/ /</text></item>
<item><p>318b5</p><section>phal chen</section><text>bdag gis phyogs bcur sems bskyed pas rgyas par bkang ste/ chos kyi dbyings kyis klas pa/ nam mkha'i mthas gtugs pa'i byang chub sems dpa'i spyod pa la gnas par bya'o/ /bdag gis sems yangs par bsgyur ba dang /</text></item>
<item><p>318b6</p><section>phal chen</section><text>dran pa gnas med pas/ sangs rgyas kyi chos khong du chud cing / mkhas pa sems kyi skad cig gcig gis thob par bya'o zhes/ de ltar byang chub sems dpa' de bdag dang sangs rgyas la bdag med pa'i tshul gyis yang dag par blta zhing /</text></item>
<item><p>318b7</p><section>phal chen</section><text>sems can chags pa med pa'i mthar phyin pa/ tshig gi lam gyi sa la smin par byed pa'i tshe dga' ba mtha' yas pa thob po/ /sangs rgyas dang rdzogs pa'i sangs rgyas kyi chos la mos pa/ tshad med pa yang yang dag par rab tu 'thob po/</text></item>
<item><p>319a1</p><section>phal chen</section><text>sems can thams cad yongs su bskyab pa'i don du bdag gis skyo ba'i sems mi bskyed do/ /sems can gyi khams yongs su ma smin cing ma dul gyi bar du skyo ba'i smon lam mi bskyad do/ /bdag gis 'jig rten gyi</text></item>
<item><p>319a2</p><section>phal chen</section><text>khams thams cad las rnam par 'das par 'jig rten gyi khams thams cad du rgyu bar byas te/ smon lam gang la sems can gyi sgra yod pa dang / sems can gyi las dang / sems can nye bar len pa dang / sems can rnam par gzhag pa</text></item>
<item><p>319a3</p><section>phal chen</section><text>dang / sems can gyi 'du shes dang ldan pa dang / sems can gyi glong dang / sems can gyi 'du byed dang / sems can gyi yul dang / sems can gyi 'jug pa dang / sems can gyi ldog pa yod pa de la bdag gis gnas par bya'o/ /</text></item>
<item><p>319a4</p><section>phal chen</section><text>sems can thams cad 'dul ba'i dbang du smon lam de las g.yo bar yang mi bya ste/ sems bskyed pa gcig gis kyang gnas kyi 'du shes bskyed par mi bya'o/ /de ci'i phyir zhe na/ bdag gis gnas med pa dang / mi gnas par bya ste/ bdag</text></item>
<item><p>319a5</p><section>phal chen</section><text>gi don yongs su sbyang bar bya'o/ /yongs su rdzogs par bya'o zhes bya ba 'di ni/ kye rgyal ba'i sras dag byang chub sems dpa' sems dpa' chen po rnams kyi byang chub sems dpa'i spyod pa bdun pa ste/ gnas med pa zhes bya'o/ /kye</text></item>
<item><p>319a6</p><section>phal chen</section><text>rgyal ba'i sras dag /byang chub sems dpa' sems dpa' chen po rnams kyi byang chub sems dpa'i spyod pa thub par dka' ba zhes bya ba brgyad pa gang zhe na/ kye rgyal ba'i sras dag /'di la byang chub sems dpa' sems dpa' chen po rnams</text></item>
<item><p>319a7</p><section>phal chen</section><text>kyis dge ba'i rtsa ba thub par dka' ba/ gdul bar dka' ba/ rab tu gdul bar dka' ba/ phyed par dka' ba/ zil gyis mi non pa/ bsam gyis mi khyab pa/ kun tu mtha' yas pa mi 'phrogs pa bdag nyid che ba/ rgyud kyi tshul gcig</text></item>
<item><p>319b1</p><section>phal chen</section><text>tu gyur pas sangs rgyas thams cad kyi zham ring na/ byang chub sems dpa'i spyad pa la spyod pa'i tshe/ sangs rgyas kyi chos la shin tu dad pa yin/ yangs par dad pa yin/ de bzhin gshegs pa'i byang chub la shin tu mos pa yin/ byang chub</text></item>
<item><p>319b2</p><section>phal chen</section><text>sems dpa'i smon lam gyi rgyun mi 'chad pa yin/ bskal pa thams cad du mi skyo ba'i sems dang ldan pa yin/ sdug bsngal thams cad kyis sgyid lug par 'gyur ba med pa yin/ bdud thams cad kyis phyir brgal du med pa yin/ sangs rgyas</text></item>
<item><p>319b3</p><section>phal chen</section><text>thams cad kyis shin tu byin gyis brlabs pa yin/ byang chub sems dpa'i dka' thub thams cad kyis rnam par sbyangs pa yin/ byang chub sems dpa'i brtul shugs kyis tshad mi shes pa yin/ theg pa chen po'i smon lam las phyir mi ldog</text></item>
<item><p>319b4</p><section>phal chen</section><text>pa yin/ de la byang chub sems dpa'i spyod pa bsgrub par dka' ba la gnas te/ sems bskyed pa gcig gis bskal pa grangs med par 'khor yang phyir mi ldog pa yin te/ byang chub sems dpa'i smon lam chen po yang rgyun mi gcod do/ /</text></item>
<item><p>319b5</p><section>phal chen</section><text>de mthong ba tsam gyis kyang / sems can rnams bla na med pa yang dag par rdzogs pa'i byang chub las phyir mi ldog par byed do/ /thos pa dang bsnyen bkur bas kyang / sems can rnams bla na med pa yang dag par rdzogs pa'i byang chub las</text></item>
<item><p>319b6</p><section>phal chen</section><text>phyir mi ldog par byed do/ /sems can thams cad sems can med par yang shes te/ sems can gyi khams yongs su gtong ba ma yin no/ /'di lta ste dper na mnyan pa ni pha rol tu 'gro ba yang ma yin no/ /tshu rol tu 'gro ba 'ang ma yin/</text></item>
<item><p>319b7</p><section>phal chen</section><text>chu klung gi gzhung la gnas pa 'ang ma yin/ 'gro ba dang 'ong ba rgyun mi 'chad pa'i phyir pha rol dang pha rol ma yin par sems can rnams kyang sgrol lo/ /de bzhin du byang chub sems dpa' yang 'khor bar 'gro ba yang ma yin/ mya ngan las 'das par 'gro</text></item>
<item><p>320a1</p><section>phal chen</section><text>ba yang ma yin/ 'khor ba'i rgyud la gnas pa yang ma yin te/ tshu rol gyi mu nas sems can rnams bskyod de/ pha rol gyi ngogs bde ba/ 'jigs pa med pa/ 'tshe ba med pa/ 'khrug pa med par rab tu bzhag kyang sems</text></item>
<item><p>320a2</p><section>phal chen</section><text>can gyi khams bgrang ba'i tshul gyis mngon par chags pa med do/ /sems can gcig las bskyod nas mang po la mngon par chags par yang mi byed/ mang po las bskyod nas sems can gcig la mngon par chags par yang mi byed/ sems can gyi</text></item>
<item><p>320a3</p><section>phal chen</section><text>khams 'phel bar yang mi byed/ bri bar yang mi byed/ sems can gyi khams skye bar yang mi byed/ 'gog par yang mi byed/ zad par yang mi byed/ par yang mi byed/ rnam par rtog par yang mi byed/ rnam pa gnyis su yang mi byed do/ /</text></item>
<item><p>320a4</p><section>phal chen</section><text>de ci'i phyir zhe na/ 'di ltar byang chub sems dpa' ni sems can gyi khams la zhugs shing khong du chud pa ste/ chos kyi dbyings ji lta bar sems can gyi khams kyang de bzhin te/ sems can gyi khams dang chos kyi dbyings de la gnyis su med do/ /</text></item>
<item><p>320a5</p><section>phal chen</section><text>gnyis su med pa'i chos la ni 'bri ba'am/ 'phel ba'am/ 'gag pa yang med de/ chos kyi rang bzhin ni rang bzhin gyis med par 'gyur ba'am/ len pa'am/ gnas pa'am/ mngon par chags pa'am/ gnyis su 'gyur ba med do/ /de</text></item>
<item><p>320a6</p><section>phal chen</section><text>ci'i phyir zhe na/ chos thams cad chos kyi dbyings bstan pa'i tshul du gnyis su med pa'i phyir ro/ /de ltar na byang chub sems dpa' chos kyi dbyings rab tu dbye ba'i mkhas pa khong du chud pa yin te/ mtshan nyid rnam par dag pa'i lus dang /</text></item>
<item><p>320a7</p><section>phal chen</section><text>dngos po med pa yongs su shes pa dang / chos kyi mtshan nyid dang rang bzhin yongs su rtogs pas mtshan nyid med pa la gnas pa yin/ de ni sems can rnam pa sna tshogs kyang shes/ sems can gyi grangs kyang shes te/ 'jig rten gyi khams rnams</text></item>
<item><p>320b1</p><section>phal chen</section><text>la 'ang mngon par chags pa med do/ /sangs rgyas kyi zhing thams cad du yang snang ngo / /sangs rgyas rnams la yang 'jug cing khong du chud par byed de/ las la rnam par rtog par mi byed do/ /don kyang shin tu rtogs pa yin no/ /don gyi yi ge yang</text></item>
<item><p>320b2</p><section>phal chen</section><text>yongs su brjod do/ /chos 'dod chags dang bral ba'i mthar phyin pa thams cad kyang shes so/ /rab tu shes so/ /khong du chud do/ /byang chub sems dpa'i lam dang yang mi 'bral te/ byang chub sems dpa'i spyod pa las kyang phyir mi ldog go /</text></item>
<item><p>320b3</p><section>phal chen</section><text>chos kyi dbyings su bzung ba las dbang sgyur bar zhugs pas zad mi shes pa'i spyod pa dang ldan pa yin no/ /'di lta ste dper na/ gtsub ma las byung ba'i me'i rgyu tshad med pas/ me'i dgos pa las ma 'gags pa yin te/ de bzhin du byang chub</text></item>
<item><p>320b4</p><section>phal chen</section><text>sems dpa' yang / 'jig rten thams cad na sems can gyi don las 'gag pa med par zhugs pa yin te/ kun gyis mthar byas pa'ang ma yin/ kun gyi mtha' med par bya ba'ang ma yin no/ /nye bar len pa dang bcas pa'ang ma yin/</text></item>
<item><p>320b5</p><section>phal chen</section><text>nye bar len pa med pa'ang ma yin no/ /gnas pa'ang ma yin/ mi gnas pa'ang ma yin no/ /'jig rten gyi chos kyi rjes su song ba yang ma yin/ sangs rgyas kyi chos la gzhol ba yang ma yin no/ /so so'i skye bo yang ma yin/ 'bras bu la</text></item>
<item><p>320b6</p><section>phal chen</section><text>gnas pa'ang ma yin no/ /de ltar byang chub sems dpa' thub par dka' ba'i sems dang ldan pa/ spyad pa la spyod de/ de ni nyan thos kyi theg pa mi ston to/ /rang sangs rgyas kyi theg pa mi ston to/ /sangs rgyas kyi chos kyang ston pa med do/ /</text></item>
<item><p>320b7</p><section>phal chen</section><text>'jig rten dang 'jig rten gyi chos nye bar len pa med do/ /sems can dang sems can 'jig rten pa nye bar len pa med do/ /nyon mongs pa dang rnam par byang ba nye bar len pa med do/ /de ci'i phyir zhe na/ chos thams cad kun nas nyon</text></item>
<item><p>321a1</p><section>phal chen</section><text>mongs pa med par byang chub sems dpas yongs su shes so/ /chos thams cad nye bar blangs pa med par byang chub sems dpas yongs su shes so/ /chos thams cad zhugs pa med par byang chub sems dpas yongs su shes so/</text></item>
<item><p>321a2</p><section>phal chen</section><text>chos thams cad ldog pa med par byang chub sems dpas yongs su shes so/ /de de ltar zhi zhing phra ba dang zab pa dang / bzang po'i chos la spyod pa'i tshe/ spyod do zhes bya bar mi dmigs so/ /spyad par bya'o zhes bya bar mi dmigs so/ khams</text></item>
<item><p>321a3</p><section>phal chen</section><text>kyi yul dang / skye mched kyi yul dang / nang gi snang ba dang / phyi rol gyi snang ba dang / phyi nang gi snang ba dang / smon lam yongs su bsgrubs pa dang / pha rol tu phyin pa rnams dang / chos thams cad du yang mi dmigs so/ /de ci'i phyir</text></item>
<item><p>321a4</p><section>phal chen</section><text>zhe na/ 'di ltar chos kyi dbyings thams cad la ni/ gang nyan thos kyi theg pa la zhugs pa 'am/ rang sangs rgyas kyi theg pa la zhugs pa 'am/ byang chub sems dpa'i theg pa la zhugs pa 'am/ bla na med pa yang dag par rdzogs</text></item>
<item><p>321a5</p><section>phal chen</section><text>pa'i byang chub tu zhugs pa 'am/ so so'i skye bo'i khams la zhugs pa 'am/ kun nas nyon mongs pa'i khams la zhugs pa 'am/ rnam par byang ba'i khams la zhugs pa 'am/ 'khor ba'i khams la zhugs pa 'am/ mya ngan</text></item>
<item><p>321a6</p><section>phal chen</section><text>las 'das pa'i khams la zhugs pa'i chos gang yang med do/ de ci'i phyir zhe na/ 'di la chos gnyis shes bya ba gang yang med de mi gnyis pa yang med do/ /'di lta ste dper na/ nam mkha' ni phyogs bcur ma rnyed/ mi rnyed/</text></item>
<item><p>321a7</p><section>phal chen</section><text>rnyed par mi 'gyur yang nam mkhar bgrang ba'i tshul yod do/ /de bzhin du byang chub sems dpas kyang chos gang yang dmigs pa med de/ chos thams cad mngon par 'tshang rgya'o/ /zhes grangs su bgrang ba yang yod de/ de ni yang</text></item>
<item><p>321b1</p><section>phal chen</section><text>dag par bden pa ste/ log pa ma yin no/ /de ni bya ba dang mi 'gal ba'i spyod pa yang ston to/ /smon lam yang mi gtong ngo / /sems can gyi khams yongs su smyin pa dag gdul ba yang byed do/ /chos kyi 'khor lo yang skor ro/ /rgyu dang</text></item>
<item><p>321b2</p><section>phal chen</section><text>'bras bu yang 'jig par mi byed do/ /chos nyid dang yang 'gal bar mi byed do/ /'das pa dang ma byon pa dang / da ltar byung ba'i sangs rgyas bcom ldan 'das rnams dang yang mnyam par 'gyur ba yin te/ de bzhin gshegs pa'i</text></item>
<item><p>321b3</p><section>phal chen</section><text>rigs kyang rgyun chad par mi byed/ chos kyi tshul dang yang 'gal bar mi byed/ chos kyi rgyud kyang rab tu shes so/ /chos kyi spobs pa yang 'jig par mi byed/ chos thos pas kyang rlom sems med de/ chos kyi 'byung gnas kyang rab tu thob/</text></item>
<item><p>321b4</p><section>phal chen</section><text>chos brjod pa yang rab tu byed/ mi 'jigs pa la yang rab tu gnas/ sangs rgyas kyi spyod pa yang mi gtong ngo / /'jig rten gyi tshul yang 'gog par mi byed/ 'jig rten mnyam pa nyid kyang rab tu ston te/ 'jig rten gyi spyod pa rnams la</text></item>
<item><p>321b5</p><section>phal chen</section><text>yang gnas pa med do/ /de ltar byang chub sems dpa' thub par dka' ba'i sems dang ldan pa/ byang chub sems dpa'i spyad pa la spyod de/ sems can gyi khams kyang / sems can dmyal ba dang / byol song gi skye gnas dang / gshin</text></item>
<item><p>321b6</p><section>phal chen</section><text>rje'i 'jig rten nas gyen du skyod de/ de dag bskyod nas kyang yongs su smyin par byed do/ /'dul bar byed do/ rab tu gzhog par byed do/ /'das pa dang / ma byon pa dang / da ltar byung ba'i sangs rgyas bcom ldan 'das rnams kyi lam gyi</text></item>
<item><p>321b7</p><section>phal chen</section><text>rgyud las kyang mi g.yo'o/ /'jig rten gnas pa drin du mi gzo bas yongs su gang ba dang / dgras yongs su gang ba dang / kun nas nyon mongs pas yongs su gang ba dang / mi mthun pas yongs su gang ba dang / yid gzhag du mi rung</text></item>
<item><p>322a1</p><section>phal chen</section><text>bas yongs su gang ba dang / byis pas yongs su gang ba dang / ma dad pas yongs su gang ba dang / gzhan gyis dring la rgyug pas yongs su gang ba dang / shes rab ngan pas shin tu byung ba dang / 'jig rten gnas pa</text></item>
<item><p>322a2</p><section>phal chen</section><text>sred pa'i bsam pa dang / ma rig pas kun nas nyon mongs par gyur pa na/ byang chub sems dpa' ni byang chub sems dpa'i spyad pa spyod de/ de 'di snyam du sems skye'o/ /'di ltar bdag gis 'jig rten gnas pa drin du gzo bas yongs su</text></item>
<item><p>322a3</p><section>phal chen</section><text>gang ba dang / mdza' bos yongs su gang ba dang / mkhas pas yongs su gang ba dang / byang chub sems dpa'i spyod pa spyad pa lta ngo mtshar du yang ci che ste/ de ji lta zhe na/ bdag ni sems can mdza' ba 'am/ mi mdza' ba gang las kyang</text></item>
<item><p>322a4</p><section>phal chen</section><text>chung ngu na skra'i rtse mo gcig tsam 'am/ chung ngu na dge bar bya ba sbyin pa tsam yang mi 'dod mi tshol te/ phyi ma'i mtha'i mur thug pa'i bskal par byang chub sems dpa'i spyad pa spyod kyang / gzhan du na sems can de dag yongs su 'grol ba dang /</text></item>
<item><p>322a5</p><section>phal chen</section><text>sems can de dag yongs su dad par 'gyur ba dang / sems can de dag 'byung bar 'gyur ba ma gtogs par de dag las sems skad cig tsam du bde bar 'gyur ba yang mi tshol lo/ /de ci'i phyir zhe na/ bdag ni sems la len pa med</text></item>
<item><p>322a6</p><section>phal chen</section><text>cing / thams cad la 'dod pa med pas/ sems can gyi gtso bor 'gyur bar byed pa ste/ 'di ltar bdag gis ci nas kyang sems can de dag bla na med pa yang dag par rdzogs pa'i byang chub kyi mthas gtugs te/ shin tu bde ba'i pha rol tu phyin</text></item>
<item><p>322a7</p><section>phal chen</section><text>par 'gyur bar nan tan du bya'o/ /snyam mo/ /kye rgyal ba'i sras dag 'di dag ni byang chub sems dpa' sems dpa' chen po rnams kyi spyod pa brgyad pa ste/ thub par dka' ba zhes bya'o/ /kye rgyal ba'i sras dag byang chub sems dpa'</text></item>
<item><p>322b1</p><section>phal chen</section><text>sems dpa' chen po rnams kyi byang chub sems dpa'i spyod pa dgu pa chos bzang po zhes bya ba gang zhe na/ kye rgyal ba'i sras dag 'di la byang chub sems dpa' lha dang 'jig rten du bcas pa/ bdud dang bcas pa/ tshangs par bcas pa/</text></item>
<item><p>322b2</p><section>phal chen</section><text>dge sbyong dang bram zer bcas pa'i skye dgu dang / lha dang dri za dang / mi dang lha ma yin du bcas pa na/ chos kyi mu stegs bzang por gyur pa yin te/ de sangs rgyas kyi rigs mi gcad pa'i phyir/ dam pa'i chos yongs su 'dzin par byed pa yin/</text></item>
<item><p>322b3</p><section>phal chen</section><text>gzungs kyi snang ba rnam par dag pa thob pas/ gtam bya ba dang / lung bstan pa la spobs pa yin/ chos dang ldan pa'i gzungs thob pas don la spobs pa yin/ chos ji lta ba bzhin gyi gzungs chos yang dag par bskul ba thob pas/</text></item>
<item><p>322b4</p><section>phal chen</section><text>chos la spobs pa yin/ tshig dang smra ba thams cad kyi gzungs rab tu thob pas nges pa'i tshig la spobs pa yin/ tshig dang yi ge'i don kun tu mtha' yas shing zad mi shes pa la thogs pa med pa'i sgo'i gzungs thob pas spobs pa thogs pa</text></item>
<item><p>322b5</p><section>phal chen</section><text>med pa yin/ sangs rgyas dbang bskur ba'i gzungs kyi dbang bskur bas mngon par dga' bar byed pa'i spobs pa dang ldan pa yin/ gzhan gyi dring la mi 'jog pa'i gzungs kyi sgo thob pas snang ba thob pa'i spobs pa dang ldan pa yin/</text></item>
<item><p>322b6</p><section>phal chen</section><text>spobs pa thun mong ba'i tshul la zhugs pas thun mong gi spobs pa dang ldan pa yin te/ don mang po dang tshig mang po dang / yi ge mang po de dang / de dag la nges pa'i tshig gi gzungs kyi sgor tshud pas nges pa'i spobs pa dang ldan pa yin/</text></item>
<item><p>322b7</p><section>phal chen</section><text>rgyud mtha' yas pa'i gzungs thob pas mtha' yas pa'i spobs pa dang ldan pa yin te/ des ni stong gsum gyi stong chen po'i 'jig rten gyi khams kyi don du bdag gis lus gser gyi mdog du mngon par sprul nas/ chos 'byam</text></item>
<item><p>323a1</p><section>phal chen</section><text>klas pa thams cad dbyangs kyi dkyil 'khor gyi sgo thams cad du chud pas sems can de dang de dag 'dul ba'i dbang du bsam pa ji lta ba bzhin du brjod pa dang / dbang po 'byam klas pa mtha' yas pa rnams la/ lce</text></item>
<item><p>323a2</p><section>phal chen</section><text>yangs pa'i byin gyi rlabs kyis dbyangs kyi yan lag rnam par dag pa dang / dus dang 'byor pa'i chos bstan pa dang / snying rje chen po 'gal ba med pas shin tu bstan pa dang / tshig gcig gi sgra brjod pas 'dul ba ji lta ba bzhin du tshim</text></item>
<item><p>323a3</p><section>phal chen</section><text>par 'gyur zhing / mtha' yas par snang bar ston pas/ sangs rgyas kyi mdzad pa la spyod do/ /de ni gal te sems can re re zhing / tshig gi rnam pa tha dad pa'i tshig gi cho ga las sna tshogs kyis mngon par 'du byas pa/ rnam par</text></item>
<item><p>323a4</p><section>phal chen</section><text>smyin pa brjod kyis mi lang zhing 'byam klas pas nye bar gnas pa bye ba khrag khrig brgya stong bsam gyis mi khyab pa/ grangs med pa rnam par phye ba/ rnam pa tha dad pa brjod du med pa dang ldan pa/ de lta bu'i sems can sha stag byang chub sems</text></item>
<item><p>323a5</p><section>phal chen</section><text>dpa'i 'khor du gyur la/ 'khor gyi dkyil 'khor yang 'jig rten gyi khams brjod du med pa tsam du yangs pa zhig yin te/ 'dul ba brjod du med pa zhig 'dus nas/ sems can re re la yang kha'i sgo bye ba khrag khrig brgya stong grangs</text></item>
<item><p>323a6</p><section>phal chen</section><text>med pa brjod du med pa yod par gyur te/ sems can gcig ji lta bar sems can de dag thams cad kyang de bzhin du de snyed kyi kha'i sgo dang ldan pa/ sems can de dag thams cad kyis byang chub sems dpa' la skad du brjod pa/ bye ba khrag</text></item>
<item><p>323a7</p><section>phal chen</section><text>khrig brgya stong grangs med pa rnam par brtags pas dus gcig tu dbyangs gcig tu byas te/ yongs su dri bar byas kyang byang chub sems dpa' ni de lta bu'i sems can gcig nas gcig tu brgyud pa dang / de lta bu'i skad gcig nas gcig tu brgyud pa dang /</text></item>
<item><p>323b1</p><section>phal chen</section><text>de lta bu'i brjod pa sna tshogs kyis yongs su dris pa la 'ang / chos gzung ba la thogs pa med pa yin/ brjod pa shes par bya ba'i phyir/ rnam par rtog pa med pa yin te/ dri bas the tsom yongs su dris pa la thogs pa med do/ /'khor gyi dkyil</text></item>
<item><p>323b2</p><section>phal chen</section><text>'khor gcig du ji lta ba de bzhin du 'khor gyi dkyil 'khor brjod du med pa de tsam thams cad du yang de bzhin te/ de la byang chub sems dpa' 'di snyam du sems so/ /gal te skra'i rtse mo re re las sems bskyed pa re re zhing / 'khor gyi dkyil</text></item>
<item><p>323b3</p><section>phal chen</section><text>'khor brjod du med pa zhig byung la/ sems skad cig re re la rtog pa gzhan dang gzhan gyis/ skad gzhan dang gzhan du brjod pas chos kyi dbyings thams cad gang bar byed cing 'khor gyi dkyil 'khor rnam pa de lta bu sha stag cig skra'i rtse mo</text></item>
<item><p>323b4</p><section>phal chen</section><text>thams cad las byung ste/ de ltar byung bas phyi ma'i mtha'i bskul pa'i mur thug par byung yang 'khor gyi dkyil 'khor de dag 'byung bas/ phyi ma'i mtha'i bskal pa'i mur thug pa zad par gyur te/ 'khor de rnams ni zad mi shes par byung la skye ba'i</text></item>
<item><p>323b5</p><section>phal chen</section><text>rgyun mi 'chad pa zhig yod du zin na yang bstan par bya ba'i sa de la byang chub sems dpa' sems skad cig pa 'ga' tsam du yang zhum pa mi skye'o/ /snyom pa mi skye'o/ /sgyid lug dang / khong snyom mi skye'o/ /the tsom dang yid gnyis mi skye'o/ /bag tsha</text></item>
<item><p>323b6</p><section>phal chen</section><text>ba dang 'jigs pa mi skye'o/ /rmongs pa dang 'khrul pa mi skye'o/ /byang chub sems dpa' chos bzang po la gnas pa de ni 'di snyam du sems te/ bdag gis sems can 'di dag dang sems can gzhan rnams dang / sems can gyi khams</text></item>
<item><p>323b7</p><section>phal chen</section><text>thams cad kyang tshig gi lam gyis yongs su mgu bar byas te/ chos bshad pa'i mthar thug par mi bya/ chos la rnam par thogs par mi bya'o/ /zhes nas/ des brjod pa de dag thams cad kyang rab tu shes te/ sems can de dag la brtag</text></item>
<item><p>324a1</p><section>phal chen</section><text>mi dgos par 'byung ba'i tshig dang / tshig gi cho ga rnam pa tha dad pa brtag mi dgos par 'byung ba dang / tshig gi rnam par gdags pa brjod du med pa'i yang brjod du med par 'byung bas chos ston par byed do/ /de brjod pa de dag</text></item>
<item><p>324a2</p><section>phal chen</section><text>thams cad kyang 'dzin la/ sems kyi skad cig gcig gis kyang / tshig thams cad mkhyen pa nyid du dbang bskur ba/ chags pa med pa'i snying po can/ chos thams cad kyi snang ba rab tu thob pa/ thams cad mkhyen pa'i ye shes la gzhol ba</text></item>
<item><p>324a3</p><section>phal chen</section><text>gcig gis sems can thams cad kyang go bar byed do/ /de ltar byang chub sems dpa' sems dpa' chen po byang chub sems dpa'i spyod pa chos bzang po la gnas pa ni/ mngon par chags pa med pa'i tshul gyis bdag rnam par dag pa yang rab</text></item>
<item><p>324a4</p><section>phal chen</section><text>tu 'thob po/ /sems can med par 'byung ba'i tshul gyis sems can thams cad kyi don kyang yongs su rdzogs par byed do/ /de ni dus gcig tu stong gsum pa bcu nas stong gsum pa brjod kyis mi lang ba'i don du byin gyis brlabs shing /</text></item>
<item><p>324a5</p><section>phal chen</section><text>bdag gi lus gser gyi mdog du mngon par sprul te/ dbyangs kyi dkyil 'khor thams cad shes pa'i sgor chud pa/ chos thams cad du khyab pas mtha' dang dbus med pa'i chos kyi sgor 'jug cing / sangs rgyas kyi 'phrin las bsgrubs te/</text></item>
<item><p>324a6</p><section>phal chen</section><text>'jig rten thams cad du rgyu ba 'gags pas/ 'gro ba med pa'i lus rnams dang 'gro ba thams cad du 'byung bas mtha' yas par 'gro ba'i lus rnams dang / mi skye ba dang mnyam pa'i chos la brtson pas ma skyes pa'i lus rnams dang /</text></item>
<item><p>324a7</p><section>phal chen</section><text>'gog par brjod pa thams cad dmigs pa med pas 'gags pa med pa'i lus rnams dang / ji lta ba bzhin du dmigs pas bden pa med pa'i lus rnams dang / 'jig rten gyi bden pa bzhin du rnam par dmigs pas/ bden pa med pa'i lus rnams dang / 'jig rten gyi bden pa bzhin du rnam</text></item>
<item><p>324b1</p><section>phal chen</section><text>par dmigs pas mi slu ba'i lus rnams dang / 'chi 'pho ba dang skye ba las 'das pas mi 'pho ba'i lus rnams dang / chos kyi dbyings kyi rang bzhin 'jig par mi byed pas/ mi 'jigs pa'i lus rnams dang / dus gsum gyi tshig gi lam la brtson pas skad cig gcig</text></item>
<item><p>324b2</p><section>phal chen</section><text>gi lus rnams dang / chos kyi mtshan nyid shin tu rtogs pa'i mthar thug pas mtshan nyid med pa'i lus rnams dang / lus rnam par phye ba 'byam klas pa bcu po de dag dang ldan pa'i byang chub sems dpa' ni dge ba'i rtsa ba thams cad bskyed pa</text></item>
<item><p>324b3</p><section>phal chen</section><text>la sems can thams cad kyi gnas yin no/ /dbugs chen po phyin par bya ba la sems can thams cad kyi dpung gnyen yin no/ /gnas chen po thob par bya ba la sems can thams cad kyi skyabs yin no/ /bla na med pa'i 'byung ba mthong bar bya</text></item>
<item><p>324b4</p><section>phal chen</section><text>ba la sems can thams cad kyi rten yin no/ /chos kyi tshul la 'jug par bya ba la sems can thams cad kyi 'dren pa yin no/ /las kyi rnam par smyin pa rnam par dmigs par bya ba la sems can thams cad kyi me mar yin no/ /chos</text></item>
<item><p>324b5</p><section>phal chen</section><text>zab mo rab tu thob par bya ba la 'jig rten thams cad kyi snang ba yin no/ /chos thams cad ji lta ba bzhin du rmongs pa med par khong du chud par bya ba la khams gsum thams cad kyi sgron ma yin no/ /snang ba'i sa rab tu thob par bya ba la 'jig</text></item>
<item><p>324b6</p><section>phal chen</section><text>rten thams cad kyi snang ba yin no/ /sangs rgyas kyi rnam par 'phrul pa yang dag par bstan par bya ba la 'gro ba thams cad rab tu dga' ba yin no/ /kye rgyal ba'i sras dag 'di ni byang chub sems dpa' sems dpa' chen po rnams kyi/</text></item>
<item><p>324b7</p><section>phal chen</section><text>byang chub sems dpa'i spyod pa dgu pa chos bzang po zhes bya ba ste/ de la gnas pa'i byang chub sems dpa' sems dpa' chen po rnams ni/ sangs rgyas kyi chos thams cad du 'jug par bya ba la 'gro ba thams cad kyi mu stegs yin no/ /</text></item>
<item><p>325a1</p><section>phal chen</section><text>kye rgyal ba'i sras dag /byang chub sems dpa' sems dpa' chen po rnams kyi byang chub sems dpa'i spyod pa bcu pa bden pa dang ldan pa zhes bya ba gang zhe na/ kye rgyal ba'i sras dag /'di la byang chub sems dpa'</text></item>
<item><p>325a2</p><section>phal chen</section><text>bden pa'i tshig dam pa dang ldan pas/ bden pa'i tshig can yin te/ de ni gang smras pa de byed/ gang byed pa de smra'o/ /de 'das pa'i sangs rgyas bcom ldan 'das rnams kyi bden pa'i gsung la yang slob bo/ /ma byon pa'i sangs rgyas bcom</text></item>
<item><p>325a3</p><section>phal chen</section><text>ldan 'das rnams kyi bden pa'i gsung la yang slob bo/ /da ltar byung ba'i sangs rgyas bcom ldan 'das rnams kyi bden pa'i gsung la yang slob bo/ /'das pa'i sangs rgyas bcom ldan 'das rnams kyi rigs la yang 'jug go /ma byon pa'i</text></item>
<item><p>325a4</p><section>phal chen</section><text>sangs rgyas bcom ldan 'das rnams kyi rigs la yang 'jug go /da ltar byung ba'i sangs rgyas bcom ldan 'das rnams kyi rigs la yang 'jug go /'das pa'i de bzhin gshegs pa thams cad kyi dge ba'i rtsa ba yang 'thob bo/ /ma byon pa'i</text></item>
<item><p>325a5</p><section>phal chen</section><text>de bzhin gshegs pa thams cad kyi dge ba'i rtsa ba yang 'thob bo/ /da ltar byung ba'i de bzhin gshegs pa thams cad kyi dge ba'i rtsa ba yang 'thob po/ /de ni sangs rgyas bcom ldan 'das 'das pa dang ma byon pa dang da ltar byung ba thams cad dang / dge</text></item>
<item><p>325a6</p><section>phal chen</section><text>ba'i rtsa ba lhan cig tu gyur pa ste/ de bzhin gshegs pa'i rjes su bslab pa'i ye shes dang ldan pas gnyis su med par smra ba yin no/ /de sems can rnams kyi gnas dang / gnas ma yin pa'i shes pa la yang rab tu 'jug go /de</text></item>
<item><p>325a7</p><section>phal chen</section><text>sems can rnams kyi 'das pa dang / ma 'ongs pa dang / da ltar byung ba'i las rnam par smin pa shes pa la yang rab tu 'jug go /dbang po dang / brtson 'grus rnam pa tha dad pa rdzogs pa dang / ma rdzogs pa dang / rab dang / tha ma shes</text></item>
<item><p>325b1</p><section>phal chen</section><text>pa la yang rab tu 'jug go /khams tha dad pa dang / khams du ma la yang rab tu 'jug go /mos pa tha dad pa dang / mos pa du ma la yang rab tu 'jug go /thams cad du 'gro ba'i lam gyi ye shes la yang rab tu 'jug go /bsam</text></item>
<item><p>325b2</p><section>phal chen</section><text>gtan dang rnam par thar pa dang / ting nge 'dzin dang / snyoms par 'jug pa dang / kun nas nyon mongs pa dang / rnam par byang ba rnam par dgod pa/ sems can rnams kyi dus dang dus ma yin pa'ang rab tu shes so/ /'jig rten</text></item>
<item><p>325b3</p><section>phal chen</section><text>gyi khams 'byam klas pa thams cad sngon gyi gnas rjes su dran pa'i shes pa la 'ang rab tu 'jug go /lha'i mig chags pa med par yang mngon par sgrub po/ /zag pa zad par shes pa'ang rab tu shes te/ byang chub sems dpa'i</text></item>
<item><p>325b4</p><section>phal chen</section><text>spyod pa nye bar gzung ba 'ang rgyun mi gcod do/ /de ci'i phyir zhe na/ byang chub sems dpa' ni 'gro ba thams cad rnam par dag par bya ba dang / gdul ba'i phyir zhugs pa yin te/ de'i phyir zhing sems 'di snyam du skye'o/ /'di ltar</text></item>
<item><p>325b5</p><section>phal chen</section><text>'jig rten na gnas pa yongs su ma grol bar bdag rnam par grol ba'i tshul rab tu shes par bya ba dang / sems can thams cad yongs su ma bkrol cing smon lam rjes su ma bsrungs par bla na med pa yang dag par rdzogs pa'i byang</text></item>
<item><p>325b6</p><section>phal chen</section><text>chub tu mngon par 'tshang rgya bar bya ba 'di ni bdag la mi cha la/ de bas na ci nas kyang sems can 'di dag bla na med pa yang dag par rdzogs pa'i byang chub kyi mthas gtugs par 'gyur ba dang / gang 'di phung po lhag ma ma lus</text></item>
<item><p>325b7</p><section>phal chen</section><text>pa'i mya ngan las 'das pa'i dbyings kyi mthar thug par gzhol bar 'gyur ba de ltar bya'o/ /de ci'i phyir zhe na/ bdag cag ni sems can thams cad kyis gsol ba ma btab pa'i dge ba'i bshes gnyen te/ sems can</text></item>
<item><p>326a1</p><section>phal chen</section><text>thams cad kyis ma bskul bar yang dag par zhugs pa/ sems can thams cad kyi dge ba'i rtsa ba la thog mar 'gro ba'o/ /bdag cag ni thams cad mkhyen pa nyid la 'jug pa'i phyir kha lo sgyur ba ste/ bdag cag</text></item>
<item><p>326a2</p><section>phal chen</section><text>gi ni 'gro ba kun gyis gos pa med pa'i phyir mchog tu gyur pa'o/ /bdag cag ni bla na med par kha lo sgyur ba'i sa la dam par gyur pa'o/ /bdag cag ni sems can med pa'i mtha' la rab rib med pa'o/ /bdag cag ni sngon gyi smon lam</text></item>
<item><p>326a3</p><section>phal chen</section><text>gyis thob pa dang ldan pa'o/ /bdag cag ni byang chub sems dpa'i yon tan gyi rgyan thams cad kyis shin tu sprul pa'o/ /bdag cag ni sangs rgyas 'das pa dang ma byon pa dang da ltar byung ba thams cad kyis yongs su bzung ba'o/ /zhes te</text></item>
<item><p>326a4</p><section>phal chen</section><text>de sngon gyi smon lam yang 'jig par mi byed do/ /bla na med pa'i ye shes kyi rgyan la yang rab tu 'jug go /sems can thams cad kyi don kyang yongs su rdzogs par byed do/ /sngon gyi smon lam ji ltar btab pa yang thog ma dang /</text></item>
<item><p>326a5</p><section>phal chen</section><text>bar ma dang / tha ma'i tshul gyis yongs su rdzogs par byas nas/ 'gro ba thams cad rnam par dag par bya ba'i phyir/ chos thams cad shes pa'i mngon par shes pa'ang rab tu thob par byed do/ /sems bskyed pa re re zhing yang</text></item>
<item><p>326a6</p><section>phal chen</section><text>phyogs bcur rgyas par 'gro ste/ sems bskyed pa gcig gis kyang sangs rgyas kyi zhing brjod du med pa'i yang brjod du med pa la 'jug go /sems bskyed pa re res kyang yang dag par rdzogs pa'i sangs rgyas brjod du med pa'i yang brjod du med pa mthong ste/ de</text></item>
<item><p>326a7</p><section>phal chen</section><text>bzhin gshegs pa dgra bcom pa yang dag par rdzogs pa'i sangs rgyas de dag gi /sangs rgyas kyi zhing gi rgyan yongs su dag pa la yang rab tu 'jug go /de bzhin gshegs pa'i rnam par 'phrul pa'ang yongs su ston to/ /chos kyi dbyings kyis</text></item>
<item><p>326b1</p><section>phal chen</section><text>klas pa nam mkha'i mthas gtugs par lus byin gyis brlabs pa/ 'gro ba thams cad du khyab pa/ tshad med pa/ mi gnas pa'ang rab tu shes te/ bdag gi lus de dag la'ang zhing thams cad yongs su 'dus par kun tu ston cing / dus</text></item>
<item><p>326b2</p><section>phal chen</section><text>gsum gyi sems can thams cad dang / chos thams cad dang / sangs rgyas thams cad kyang rab tu ston to/ /sems can de dag gi 'du shes kyi rgyud dang mthu la'ang rab tu 'jug go /sems can de dag gi bsam pa dang / mos pa dang las dang /</text></item>
<item><p>326b3</p><section>phal chen</section><text>rnam par smyin pa rnam par dag par ji tsam pa de tsam du sems can gdul ba'i don du lus byin gyis rlob ste/ de yang 'di ltar byang chub sems dpa' ni sgyu ma lta bu'i chos thams cad kyis shin tu sprul pa ste/ mig yor lta bu'i sangs rgyas skye bar bya ba la pha</text></item>
<item><p>326b4</p><section>phal chen</section><text>rol tu phyin pa'o/ /'gro ba thams cad rmi lam lta bur rtogs pa'i yid dang ldan pa'o/ /don dang yi ge'i tshogs la mi zad pa'i mdzod do/ /dran pas dbang bsgyur ba'i chos thams cad la nges par rtogs pa thob pa'o/ /shes rab che ba'i ting nge 'dzin</text></item>
<item><p>326b5</p><section>phal chen</section><text>thams cad la yang rab tu zhugs pa'o/ /gnyis su med pa'i sa la rgyud kyi tshul gcig tu gyur pa'o/ /sems can gyi khams gnyis la gnas pa la snying rje chen por gnas pa ste/ chos de lta bu dang ldan pa'i byang chub sems dpa' ni chos bcu'i mthar</text></item>
<item><p>326b6</p><section>phal chen</section><text>dben par gyur pa ste/ chos kyi dbyings mig 'phrul lta bu la rab tu 'jug cing gnas pa'o/ /chags pa med pa'i sangs rgyas kyi rnam par thar pa yongs su rdzogs pa'o/ /khyu mchog gi mthu phyung bas seng ge'i sgra sgrog pa'o/ /mi 'jigs pa rab tu thob</text></item>
<item><p>326b7</p><section>phal chen</section><text>pa'o/ /thogs pa med pa'i chos kyi 'khor lo skor ba'o/ /phyir mi ldog pa'i 'jig rten gyi khams thams cad du rjes su spyod pa'i ye shes dang rnam par thar pa dang ldan pa/ ye shes rgya mtsho la rab tu zhugs pa'o/ /sems can thams cad kyi</text></item>
<item><p>327a1</p><section>phal chen</section><text>'khor ba'i 'khor lo bzlog pa'i phyir rab tu zhugs pa'o/ /'das pa dang ma byon pa dang da ltar byung ba'i sangs rgyas thams cad kyi chos kyi 'khor lo'i byin gyis rlabs dang ldan pa'o/ /sangs rgyas thams cad kyi chos rgya mtsho'i tshul</text></item>
<item><p>327a2</p><section>phal chen</section><text>gyi rjes su zhugs zhing gting rnyed pa'o/ /kye rgyal ba'i sras dag /'di ni byang chub sems dpa' rnams kyi byang chub sems dpa'i spyod pa bcu pa ste/ bden pa dang ldan pa zhes bya'o/ /de la gnas pa'i byang chub sems dpa' sems dpa' chen po</text></item>
<item><p>327a3</p><section>phal chen</section><text>rnams bden pas/ lha dang bdud dang / tshangs par bcas pa'i 'jig rten dang / dge sbyong dang bram ze'i skye dgur bcas pa dang / lha dang dri za dang mi dang lha ma yin du bcas pa'i 'jig rten dang phrad par 'dong ngo / /shes par byed do/ /tshim</text></item>
<item><p>327a4</p><section>phal chen</section><text>par byed do/ /yongs su dag par byed do/ /de nas de'i tshe sangs rgyas kyi mthus phyogs bcu'i 'jig rten gyi khams sangs rgyas kyi zhing gi rdul shin tu phra ba snyed sa rnam pa drug du g.yos par gyur to/ /g.yos so rab tu g.yos so/ /kun tu g.yos</text></item>
<item><p>327a5</p><section>phal chen</section><text>so/ /'gul to rab tu 'gul to/ /kun tu 'gul to/ /ldeg go rab tu ldeg go /kun tu ldeg go /chem chem rab tu chem chem/ kun tu chem chem mo/ /'ur 'ur rab tu 'ur 'ur/ kun tu 'ur 'ur ro/ /shig shig rab tu shig shig /</text></item>
<item><p>327a6</p><section>phal chen</section><text>kun tu shig shig go /sangs rgyas kyi mthus lha rdzas kyi me tog gi sprin gyi char yang mngon par bab bo/ /lha rdzas kyi spos kyi sprin gyi char yang mngon par bab bo/ /lha rdzas kyi phye ma'i sprin gyi char yang mngon par bab bo/ /lha rdzas kyi phreng</text></item>
<item><p>327a7</p><section>phal chen</section><text>ba'i sprin gyi char yang mngon par bab bo/ /lha rdzas kyi gos kyi sprin gyi char yang mngon par bab bo/ /lha rdzas kyi rin po che'i sprin gyi char yang mngon par bab bo/ /lha rdzas kyi rgyan gyi sprin gyi char yang mngon par bab bo/ /lha rdzas kyi rol mo'i sgra</text></item>
<item><p>327b1</p><section>phal chen</section><text>yang mngon par byung ngo / /lha rdzas kyi snang ba yang rab tu byung ngo / /lha rdzas kyi sgra yang rab tu byung ngo / /gling bzhi pa 'di'i lha'i dbang po rab mtshe ma'i gnas na/ ji lta ba de bzhin du phyogs bcu thams cad kyang rgyas par byas te/ thams cad na yang</text></item>
<item><p>327b2</p><section>phal chen</section><text>sangs rgyas kyi mthus chos 'di nyid bstan par snang ngo / /phyogs bcu'i 'jig rten gyi khams sangs rgyas kyi zhing brgya stong gi rdul shin tu phra ba snyed 'das pa'i pha rol nas/ byang chub sems dpa' sangs rgyas kyi zhing brgya stong gi rdul shin tu phra ba snyed</text></item>
<item><p>327b3</p><section>phal chen</section><text>'ongs te/ phyogs bcu rgyas par byas nas 'di skad ces smras so/ /kye rgyal ba'i sras/ de ltar khyod byang chub sems dpa' rnams kyi spyod pa'i chos nyid 'di ston pa legs so legs so/ /kye rgyal ba'i sras/ bdag cag kun kyang ming yon</text></item>
<item><p>327b4</p><section>phal chen</section><text>tan dang ldan pa zhes bya ba dag ste/ de bzhin gshegs pa'i mtshan kun tu yon tan zhes bya ba dag gi drung nas 'jig rten gyi khams yon tan gyi rgyal mtshan zhes bya ba dag nas phyin te/ thams cad na'ang sangs rgyas kyi mthus 'khor 'di 'dra ba dag na tshig</text></item>
<item><p>327b5</p><section>phal chen</section><text>'di dag dang / yi ge 'di dag dang / bstan pa 'di dag dang / don 'di nyid brjod pas lhag chad med par chos bstan pa 'di ston to/ /kye rgyal ba'i sras de ltar bdag cag thams cad kyang sangs rgyas kyi byin gyi rlabs kyis 'khor 'dir phyin te ji ltar 'khor 'dir</text></item>
<item><p>327b6</p><section>phal chen</section><text>bdag cag phyin pa de bzhin du phyogs bcu'i 'jig rten gyi khams thams cad kyi gling gzhi pa'i 'jig rten gyi khams thams cad kyi rab mtshe ma'i gnas lha'i rgyal po rab mtshe ma'i khang pa nor bu sna tshogs zhes bya ba kun tu yang / byang chub sems dpa'</text></item>
<item><p>327b7</p><section>phal chen</section><text>sangs rgyas kyi zhing brgya stong gi rdul shin tu phra ba snyed phyin par gyur to// //sangs rgyas rmad gcad ces bya ba shin tu rgyas pa chen po'i mdo/ /bam po nyi shu bdun pa/ /de nas byang chub sems dpa' yon tan dang ldan pas phyogs</text></item>
<item><p>328a1</p><section>phal chen</section><text>bcur bltas te/ 'khor yod pa thams cad la rnam par bltas nas/ chos kyi dbyings la rnam par blta zhing / de bzhin gshegs pa'i rigs yang dag par gzung ba dang / byang chub sems dpa'i rigs yongs su spyod pa</text></item>
<item><p>328a2</p><section>phal chen</section><text>dang / smon lam gyi rigs phyir mi ldog par bya ba dang / spyod pa'i rigs rgyun tu bsab pa dang / dus gsum gyi rgyud mnyam par bya ba dang / 'das pa dang / ma byon pa dang / da ltar byung ba'i sangs rgyas thams cad kyi rigs yang dag par gzung</text></item>
<item><p>328a3</p><section>phal chen</section><text>ba dang / dge ba'i rtsa ba ji ltar bskyed pa'i rgyud brjod pa dang / dus dang ji ltar 'byor pa'i yan lag dang dbang po dang / bsam pa dang mos pa dang / nyon mongs pa dang / bag chags dang / sems dang spyod pa dang / rnam par g.yos pa'i</text></item>
<item><p>328a4</p><section>phal chen</section><text>rgyud thams cad yongs su brtag pa dang / sangs rgyas dang byang chub sems dpa'i rigs thams cad snang bar byed cing / sangs rgyas kyi byin gyi rlabs kyis/ de'i tshe tshigs su bcad de smras pa/ /nam mkha'i lam gyi rgyud gshegs shing / /</text></item>
<item><p>328a5</p><section>phal chen</section><text>bsgribs pa med par gzigs pa rdul rnams sbyangs gyur pa/ /kun tu mtha' yas spyod yul can/ /stobs bcu mnga' ba de la phyag 'tshal lo/ /gang yang rgyal ba mi yi mchog /chags pa mi mnga' yon tan tshad med mnga' ba ste/ /'das</text></item>
<item><p>328a6</p><section>phal chen</section><text>dus mnyam pas mnyam gyur pa/ /rdul bstsal de dag spyod pa 'di yin no/ /phyogs bcu'i 'jig rten khams dag na/ /don gyi dam pa gzigs pa brten pa bzhugs pa rnams/ /mtha' yas nyes pa kun bstsal pa/ /gnas med de dag</text></item>
<item><p>328a7</p><section>phal chen</section><text>spyod pa 'di yin no/ /chos dbyings bsam gyis mi khyab par/ /skyes bu seng ge gang rnams byon par ma gyur pa/ /thugs rje che bskyed rnam spyod pa/ /phan mdzad de dag spyod pa 'di yin no/ /dus gsum gzhal du med pa yi/ /rang byung</text></item>
<item><p>328b1</p><section>phal chen</section><text>gti mug rnam par bstsal ba ji snyed pa/ /thams cad chos nyid mnyam pa ste/ /stobs mnga' de dag spyod pa 'di yin no/ /gang rnams mtha' dbus med pa yi/ /'jig rten khams kyi srid pa'i rgyud rnams rab gzigs shing / /gzigs nas rtog</text></item>
<item><p>328b2</p><section>phal chen</section><text>pa mi mnga' ba/ /mi g.yo de dag spyod pa 'di yin no/ /gang rnams chos kyi dbyings mkhyen cing / /rnam dag don gyi dam pa gzigs pa brtan pa rnams/ /gti mug tha ba nga rgyal sel mdzad pa/ /legs mnga' de dag spyod pa 'di yin no/ /</text></item>
<item><p>328b3</p><section>phal chen</section><text>gang rnams sems can kun mkhas shing / /chos kyi dbyings la ngo bo nyid kyis zhugs gyur pa'i/ /bde gshegs gzhan dring mi 'jog pa/ /mkha' mnyam de dag spyod pa 'di yin no/ /'jig rten kun tu mtha' yas pa/ /nam mkha' klas pa</text></item>
<item><p>328b4</p><section>phal chen</section><text>yang dag thugs su chud gyur te/ /zil gyis mi non chos mnga' ba/ /thub mchog de dag spyod pa 'di yin no/ /ldog pa med pa de dag rnams/ /mi dma'i chos dang ldan pa thub par dka' ba dag /smon lam stobs kyi mthar phyin pa/ /spyod</text></item>
<item><p>328b5</p><section>phal chen</section><text>legs mnga' ba'i spyod 'di mnyan par gyis/ /mtha' dang dbus ni med pa'i sar/ /rjes su zhugs shing thams cad gzigs par gyur pa rnams/ /spyod yul zab mo mnga' ba yi/ /smra ba'i seng ge'i spyod pa 'di yin no/ /rab tu dbye ba'i</text></item>
<item><p>328b6</p><section>phal chen</section><text>tshig rgyus la/ /rjes su zhugs shing rgol ba 'dul bar mdzad pa yin/ /chos rnams rtog pa mnga' ba rnams/ /thub chen de dag spyod pa 'di yin no/ /'jig rten bde ba bskyed mdzad cing / /sems can nyes med thugs dang ldan pa</text></item>
<item><p>328b7</p><section>phal chen</section><text>rnams/ /kha lo sgyur ba mnyam med pa'i/ /yon tan tshad med de dag spyod pa 'di yin no/ /'jigs pa med pa stob mdzad cing / /sems can thams cad rab tu tshim par mdzad pa rnams/ /dang zhing rnyog pa med pa yi/ /dpe med de dag spyod pa 'di yin no/ /dge ba'i</text></item>
<item><p>329a1</p><section>phal chen</section><text>thugs dang ldan pa rnams/ /bsam pa rnam par dag cing spros pa med pa yi/ /dpal gyi gzi brjid spungs rgyas pa/ /dpal mchog ldan pa de dag spyod 'di'o/ /don gyi pha rol phyin pa rnams/ /yon tan 'byung gnas</text></item>
<item><p>329a2</p><section>phal chen</section><text>rnam par dag pa'i thugs mnga' ba/ /shin tu sems pa'i blo ldan rnams/ /srid nas 'phags pa de dag spyod 'di'o/ /bdag med nyams pa med pa rnams/ /rnga yi dbyangs rab mnga' ba zhing du gzhol ba dag /chos kyi tshul la gnas pa</text></item>
<item><p>329a3</p><section>phal chen</section><text>rnams/ /tshig la nyams med de dag spyod 'di'o/ /sbyin pas shin tu 'phags pa rnams/ /bsod nams mtshan rab brgyas kyang rab tu brgyan pa dag /'gro la phan par mdzad pa rnams/ /blo rab de dag spyod yul 'di yin no/ /ye shes shin</text></item>
<item><p>329a4</p><section>phal chen</section><text>tu zab pa'i sar/ /rjes su zhugs shing blo gros shin tu brtan pa rnams/ /mi g.yo brtan zhing gnas pa dag /brtul shugs brtan pa de dag spyod 'di'o/ /chos kyi dbyings la 'jug pa yis/ /rjes su 'jug pa'i pha rol phyin par gyur pa</text></item>
<item><p>329a5</p><section>phal chen</section><text>dag /rnam par 'phrul la brtson pa rnams/ /chos kyi nyi ma de dag spyod 'di'o/ /mi mnyam mnyam pa'i blo mnga' rnams/ /mi gnyis yongs su bsgom pa'i ting nge 'dzin ldan pa/ /bsam pa shin tu rtogs pa dag /thams cad</text></item>
<item><p>329a6</p><section>phal chen</section><text>gzigs pa de dag spyod 'di'o/ /'jig rten khams la rab 'jug pa/ /phra dang yangs dang rgya che'i rnam pa thams cad du/ /spyod yul thob par gyur pa rnams/ /ye shes ri bo de dag spyod 'di'o/ /yongs su dag pa'i sems ldan pa/ /</text></item>
<item><p>329a7</p><section>phal chen</section><text>khams rnams gsum po kun tu chags pa med pa dag /tshul khrims brtul shugs mthar phyin pa/ /rnam dag sems ldan de dag spyod 'di'o/ /nam mkha'i dbyings kyi mthas gtugs pa'i/ /ye shes 'byam klas mngon par brjod du med pa la/ /</text></item>
<item><p>329b1</p><section>phal chen</section><text>zhugs te bslabs pa'i blo ldan pa/ /ye shes stobs can de dag spyod 'di'o/ /ye shes gsal ba'i phung po yis/ /dus gsum chos kyi dbyings rnams bkang ste bsgrub byed kyang / /sgyid lug yid du mi 'gyur bar/ /sangs rgyas yul zhugs de dag</text></item>
<item><p>329b2</p><section>phal chen</section><text>spyod yul lo/ /kun tu 'gro bar song gyur cing / /stobs bcu mnga' ba'i chos rnams kun kyang shes pa rnams/ /lus kyi chos kyang chags med pa/ /yon tan dpal can de dag spyod 'di'o/ /sems can mtha' dang dbus med pa/ /phyogs bcu'i 'jig</text></item>
<item><p>329b3</p><section>phal chen</section><text>rten dag na rgyu bar gyur pa rnams/ /sems can kun gyi bdag ni skyabs yin pa/ /'jigs med de dag spyod pa 'di yin no/ /rtag par brtson 'grus gnas 'cha' zhing / /nam yang sangs rgyas chos la zhum pa med pa rnams/ /de ni 'jig rten sbyang phyir</text></item>
<item><p>329b4</p><section>phal chen</section><text>te/ /klu chen de dag spyod pa 'di yin no/ /dbang po dag gi rgyus shes pa/ /mos pa'i tshul gyis pha rol phyin par gyur pa rnams/ /sna tshogs khams kyang rtogs gyur pa/ /mnyam med rtogs gyur de dag spyod 'di'o/ /phyogs rnams bcu po</text></item>
<item><p>329b5</p><section>phal chen</section><text>tshad med pa'i/ /mtha' dang dbus med rin chen mang pos 'gengs byed kyang / /nam yang skyo ba'i yid med pa/ /dad par byed pa de dag spyod 'di'o/ /'od zer dra ba mtha' yas pa/ /kun tu 'gyed cing 'jig rten snang bar byed pa rnams/ /snang ba'i</text></item>
<item><p>329b6</p><section>phal chen</section><text>chos rnams rtogs gyur pa/ /blo gros bsgoms pa de dag spyod 'di'o/ /gang zhig phyogs bcu'i zhing gi rnams/ /khrag khrig bsam gyis mi khyab thams cad skyod byed kyang / /'jig par 'gyur bar mi byed de/ /'jig rten phan pa bskyed la rtag tu brtson/ /</text></item>
<item><p>329b7</p><section>phal chen</section><text>tshig gi tshul la mkhas pa rnams/ /brjod pa rnam par dbye ba'i pha rol phyin gyur pa/ /shes pa rmongs med mkhas pa dag /mi 'gul sems ldan de dag spyod 'di'o/ /spyi'u tshugs rgyu la mkhas pa dag /zhing</text></item>
<item><p>330a1</p><section>phal chen</section><text>rnams rnam par dbye ba'i pha rol phyin pa'i rnams/ /mi zad sa la zhugs pa'i dag /pham med blo gros de dag spyod 'di'o/ /yon tan khrag khrig tshad med pa/ /byang chub rab la gzhol zhing spyad pa spyod pa dag /yon</text></item>
<item><p>330a2</p><section>phal chen</section><text>tan thams cad mthar phyin pa/ /legs pa mi zad de dag spyod 'di'o/ /'jig rten 'das pa smra ba'i rnams/ /smra ba'i dam pa smra ba'i seng ger gyur pa dag /'gro ba dag bya'i mthar phyin pa/ /rnam dag sems ldan de dag spyod 'di'o/ /sangs</text></item>
<item><p>330a3</p><section>phal chen</section><text>rgyas rnams kyi dbang bskur bas/ /chos kyi dam pa rab la mngon par dbang bskur zhing / /chos kyi tshul gyi rjes su song ba rnams/ /yid yangs ldan pa de dag spyod 'di'o/ /'gro ba'i srid pa kun srung zhing / /sems can thams cad rnam</text></item>
<item><p>330a4</p><section>phal chen</section><text>par bsgom pa'i yid ldan pa/ /shin tu rtogs pa'i mdzod 'chang rnams/ /chos kyi ri bo de dag spyod 'di'o/ /dbyangs kyi yan lag gcig gis kyang / /'khor rnams brjod du med pa shes par byed pa dag /dbyangs kyi tshul la zhugs</text></item>
<item><p>330a5</p><section>phal chen</section><text>pa rnams/ /chags med mthong ba de dag spyod 'di'o/ /gang zhig tshig lam rjes song zhing / /ye shes shin du 'phags pas rnam par mi rtog pa/ /rnam par rtog med spyod yul can/ /rang bzhin med mthong de dag spyod 'di'o/ /chos kyi</text></item>
<item><p>330a6</p><section>phal chen</section><text>rgya mtshor gnas 'cha' zhing / /chos rnams thams cad rgyu yis rab tu 'debs byed pa/ mtshan nyid med pa'i tshul ldan rnams/ /dpal gyi tshul can de dag spyod 'di'o/ /bde bar gshegs pa'i zhing gcig tu/ /bsam gyis mi</text></item>
<item><p>330a7</p><section>phal chen</section><text>khyab pa yi dus rnams chud byed cing / /bskal pa grangs med 'dzud byed pa/ /skyo med brtson pa de dag spyod 'di'o/ /tha dad mtshan can mi yi dbang / /skra yi rtse mo gcig la sangs rgyas brjod yas pa/ /gang gis de dag mthong gyur</text></item>
<item><p>330b1</p><section>phal chen</section><text>rnams/ /spyod pa bzang ldan de dag spyod 'di'o/ /gang gis skra yi cha tsam la/ /brjod du med pa'i 'dren pa rnams ni mthong gyur cing / /de bzhin chos dbyings thams cad de/ /rgyal sras de dag spyod pa 'di yin no/ /bskal pa brjod</text></item>
<item><p>330b2</p><section>phal chen</section><text>du med pa rnams/ /sems bskyed gcig gis rab tu shes par gyur pa rnams/ /ring dang thung bar nges med pa/ /rnam thar spyod pa de dag spyod 'di'o/ /lta zhing don med mi 'gyur la/ /sangs rgyas spyod pa dag la don yod las ldan</text></item>
<item><p>330b3</p><section>phal chen</section><text>rnams/ /chags pa med pa'i yid can dag /rgyal ba dam pa de dag spyod 'di yin/ /gang gis sangs rgyas mthong ba'i tshe/ /bskal pa khrag khrig nam du'ang ngoms par mi 'gyur bar/ /dga' ba shin tu spyod pa rnams/ /blta na don</text></item>
<item><p>330b4</p><section>phal chen</section><text>yod de dag spyod 'di'o/ /sems can khams ni mtha' yas pa/ /sems shing bskal pa mang po zad par byed pa rnams/ /sems can med par shes pa dag /sems can gtso bo de dag spyod 'di'o/ /bsod nams mang po bstsags pa</text></item>
<item><p>330b5</p><section>phal chen</section><text>rnams/ /ye shes skyob pa bsod nams chen po'i snying po can/ /bsod nams mu stegs 'gro ba yi/ /sems can dam pa'i spyod 'di'o/ /chos dbyings kun tu mtha' yas pa/ /nam mkha'i rnam pa bzhin du de dag tshad med pa/ /tshig</text></item>
<item><p>330b6</p><section>phal chen</section><text>gi lam la gnas pa rnams/ /seng ge'i sgra sgrog de dag spyod 'di'o/ /gang zhig ting 'dzin gcig pu la/ /ting nge 'dzin ni khrag khrig brjod du med pa yi/ /chos kyi gnas su zhugs gyur pa/ /smra ba'i zla ba de dag spyod 'di'o/ /</text></item>
<item><p>330b7</p><section>phal chen</section><text>bzod pa'i stobs kyi mthar phyin pa/ /de dag chos rnams thams cad zhi la bzod pa yin/ /mi sgul sems dang ldan pa'i rnams/ /mtha' yas shes can de dag spyod 'di'o/ /'jig rten khams ni gcig nas kyang / /de dag lus ni g.yo zhing 'pho bar</text></item>
<item><p>331a1</p><section>phal chen</section><text>mi byed par/ /'gro ba kun tu'ang snang ba rnams/ /mtha' yas lus can de dag spyod 'di yin/ /gang zhig zhing gi tshul rnams kun/ /rjes su 'jug pa shin tu phra ba rab shes kyang / /yongs su rgyas pa'i blo med pa/ /</text></item>
<item><p>331a2</p><section>phal chen</section><text>mtha' yas sems dpa' de dag spyod 'di'o/ /gnas dang gnas min shes gyur cing / /stobs la 'jug pa dag tu shin tu zhugs pa rnams/ /stobs kyi dam pa 'dzin pa dag /stobs kyis stobs che de dag spyod 'di'o/ /'das pa dag</text></item>
<item><p>331a3</p><section>phal chen</section><text>dang ma 'ongs dang / /da ltar byung ba'i las rnams shin tu 'byam klas pa/ /rtag tu shes pa 'jug gyur pa/ /tshul shes de dag spyod pa 'di yin no/ /'gro ba'i dus dang dus pa/ /ji ltar sems can 'dul bar 'gyur ba de bzhin shes/ /</text></item>
<item><p>331a4</p><section>phal chen</section><text>dus la 'bebs par mkhas pa rnams/ /shes pa de dag spyod pa 'di yin no/ /chos la spyod pa kun srung zhing / /lus dang ngag dang yid kyi rnams kyang srung byed pa/ /bdud kyi lam la ma zhugs pa/ /shes pa'i blo can de dag spyod 'di'o/ /</text></item>
<item><p>331a5</p><section>phal chen</section><text>rnam par gzhag pa'i rgyus mkhas pa/ /chos rnams la ni ji ltar spobs par 'jug pa rnams/ /de bzhin nyid dang yul mnyam pa/ /bde gshegs spyod pa de dag spyod 'di yin/ /chags med mdzod la brtson pa dag /gzungs kyi sgo</text></item>
<item><p>331a6</p><section>phal chen</section><text>mo'i dkyil 'khor rab tu shes pa rnams/ /chos kyi dbyings la 'jug pa yi/ /rjes su zhugs pa de dag spyod 'di yin/ /dus gsum gshegs pa'i rgyal ba rnams/ /ji snyed bzhugs pa kun dang gcig sems yid ldan pa/ /</text></item>
<item><p>331a7</p><section>phal chen</section><text>rang bzhin gcig tu rtogs pa rnams/ /chags med rigs can de dag spyod 'di'o/ /bsgribs med ye shes tshul shes shing / /bsgribs med ye shes phyag rgya dag la zhugs pa rnams/ bsgribs kyang bdog byed pa/ /can de dag spyod</text></item>
<item><p>331b1</p><section>phal chen</section><text>pa 'di yin no/ /gnyis su med la spyod pa yi/ /rdzu 'phrul rnam par gzhog pa'i mgon po thams cad kun/ /rnam par 'phrul pa mkhyen pa rnams/ /gnyis su med spyod de dag spyod 'di'o/ /chos kyi sprin ni mtha' yas pa'i/ /char chen</text></item>
<item><p>331b2</p><section>phal chen</section><text>rab tu 'bebs shing zhing rnams yangs par rgyu/ /don rnams thams cad rtogs gyur pa/ /chos sprin de dag spyod yul 'di yin no/ /dad pa phyir ldog mi 'gyur zhing / /rtsa ba shin tu tshugs shing dad pa rnam dag pa/ /rnam thar shes pa thams cad</text></item>
<item><p>331b3</p><section>phal chen</section><text>la/ /bslabs pa rnams kyi spyod yin mnyan par gyis/ /'gro ba 'di dag ji snyed pa/ /ma lus thams cad sems bskyed gcig tu chud byas te/ /sems kyi rang bzhin shes pa rnams/ /rang bzhin med pa de dag spyod 'di yin/ /zhing rnams</text></item>
<item><p>331b4</p><section>phal chen</section><text>bsam gyis khyab pa/ /chos kyi dbyings rnams kun tu gang gis sprul byas shing / /mnyam pa med pa der spyod pa/ /dpe med 'gro ldan de dag spyod 'di'o/ /sangs rgyas zhing rnams mtha' yas te/ /de dag kun na 'jig rten mgon po gang</text></item>
<item><p>331b5</p><section>phal chen</section><text>bzhugs pa/ /de rnams dang ni mngon sum du/ /sangs rgyas zhabs kyi drung na 'khod gyur pa/ /de dag lus ni gcig pur yang / /ting nge 'dzin la mnyam par gzhag pa rab tu ston/ /lus ni stong phrag mtha' yas pa/ /ting nge 'dzin las ldang na</text></item>
<item><p>331b6</p><section>phal chen</section><text>shin tu snang / /spyod pa zab dang ldan byas nas/ /spros pa med pa'i spyod pa dag la rab spyod pa/ /dga' ba'i yid dang ldan pa rnams/ /sems can kun la dga' bar byed pa yin/ /dbang po tha dad tshul rnams la/ /blo gros gnas shing shes</text></item>
<item><p>331b7</p><section>phal chen</section><text>pa rab tu thob pa rnams/ /dbang po dag ni mi gnas pa/ /ma dul 'dul ba de dag spyod 'di yin/ /tha dad chos kyi tshul rnams la/ /chos rnams thams cad kun la dbang bas shes gyur pa/ /kun kyang sangs rgyas mdzad pa la/ /dmigs pa'i</text></item>
<item><p>332a1</p><section>phal chen</section><text>cho gas rab tu spyod pa yin/ /shin tu yangs pa'i ljags mnga' ba/ /de dag dbang po rnams dang legs pa'i spyod thos na/ /su yi sems shig dang mi 'gyur/ /nam mkha' lta bur de dag spyod 'di yin/ /kun tu</text></item>
<item><p>332a2</p><section>phal chen</section><text>mtha' yas shes ldan zhing / /chos rnams kun tu mtha' yas mig yod pa/ /ye shes mtha' yas tshul ldan pa/ /mtha' yas shes can de dag spyod 'di yin/ /zad mi nus pa zad byed cing / /bsod nams 'byam klas yod pas bsod nams mi</text></item>
<item><p>332a3</p><section>phal chen</section><text>zad pa/ /'gro ba dag pa'i mthar phyin rnams/ /'dra med de dag spyod pa 'di yin no/ /tshogs dang ldan zhing 'jig rten dang / /de dag chos kyi lam la rab tu 'jug byas kyang / /de dag sems can 'du shes med/ /sems can bye ba khrag khrig</text></item>
<item><p>332a4</p><section>phal chen</section><text>rab tu 'grel/ /nyon mongs med pa rtogs shes shing / /spyod pa mngon par shes pa thams cad mthong ba rnams/ /bde ba'i lam rnams ston byed pa/ /mig can de dag tshul ni 'di yin no/ /sangs rgyas ye shes spyod pa dang / /tshad</text></item>
<item><p>332a5</p><section>phal chen</section><text>med yon tan dam pa thob par gyur pa'i rnams/ /mi 'jigs pa ni rnyed gyur pa/ /shes can de dag tshul ni 'di yin no/ /'jug pa kun la rab zhugs shing / /zhing la 'jug dang chos kyi dbang la zhugs gyur pa/ /sems can zhugs la</text></item>
<item><p>332a6</p><section>phal chen</section><text>gnas byas nas/ /sems can dam pa sems can 'grol bar byed/ /phyogs rnams kun tu chos kyi rnga/ /brdung zhing 'jig rten 'di dag ston byed pa'i/ /chos rab sbyin pa'i bdag po rnams/ /nyams med rtogs de dag spyod 'di yin/ /</text></item>
<item><p>332a7</p><section>phal chen</section><text>skyil mo krung 'dug gcig gis kyang / /zhing yangs brjod du med pa kun tu rgyas byed kyang / /su yi lus la gnod med pa/ /chos sku ldan pa de dag spyod 'di yin/ /don dang yi ge gcig la yang / /shin tu bstan pa bye ba khrag khrig rjes su</text></item>
<item><p>332b1</p><section>phal chen</section><text>'brang / /de dag mtha' ni rnyed mi nus/ /mnyam med shes ldan de dag spyod 'di yin/ /bsgribs pa med pa'i tshul shes pa/ /sangs rgyas rnam thar tshul bzhin bslabs pa rnams/ /'jigs pa med par gyur pa dag /tshad med de dag tshul ni 'di yin</text></item>
<item><p>332b2</p><section>phal chen</section><text>no/ /de dag phyogs rnams rgya mtsho dang / /zhing rnams rgya mtsho mtha' dang dbus med par/ /shes pa rgya mtsho ldan pa yin/ /chos rnams rgya mtshos 'jig rten tshim par byed/ /gang rnams gshegs shing skyes gyur dang / /byang chub rnam par</text></item>
<item><p>332b3</p><section>phal chen</section><text>'tshang rgya 'gro ba kun dag tu/ /su zhig mngon par snang gyur pa/ /mtha' dbus med pa de dag spyod 'di yin/ /mya ngan 'da' ba du ma yang / /zhing rnams bye ba khrag khrig mngon par snang / /'on kyang smra ba'i seng ge rnams/ /mya ngan mi</text></item>
<item><p>332b4</p><section>phal chen</section><text>'da' smon lam phyir mi ldog /chos rnams lhun ni gcig gyur cing / /sems can kun dang lus kyang gcig tu gyur pa rnams/ /rgyal bdag la rtog med pas/ /lus gcig gyur pa spyod 'di yin/ /tshig dang don rnams tha dad</text></item>
<item><p>332b5</p><section>phal chen</section><text>pas/ /'jig rten khams rnams mtha' dang dbus yod ma yin par/ /rang bzhin gcig la mos pa dag /dus gsum shes pa de dag spyod 'di yin/ /sems can dag dang rgyal ba dang / /chos kyi tshul rnams kun la zad pa med rnyed pa/ /</text></item>
<item><p>332b6</p><section>phal chen</section><text>sangs rgyas byin la mos pa dag /rgyal bas byin brlabs de dag spyod 'di yin/ /chags pa med pa'i sku 'dra zhing / /chags pa med pa'i mig gi pha rol phyin pa rnams/ /chags med rna ba mkhas pa dag /chags med yid can de dag</text></item>
<item><p>332b7</p><section>phal chen</section><text>spyod 'di yin/ /mngon shes thams cad rnyed pa dang / /ye shes mngon par shes pa'i rjes su song ba rnams/ /shes pa kun gyi dpal ldan pa/ /shes pa bzang can de dag spyod 'di yin/ /shin tu mnyam bzhag sems ldan zhing / /</text></item>
<item><p>333a1</p><section>phal chen</section><text>ye shes mtha' yas shes rab shin tu che ba rnams/ /kun tu spyod yul ldan pa dag /thams cad gzigs pa de dag spyod 'di yin/ /yon tan kun gyi mthar phyin pa/ /sems can yangs pa gcig nas</text></item>
<item><p>333a2</p><section>phal chen</section><text>gcig brgyud sgrol ba rnams/ /yid ni yongs su nyams med pa/ /rtag tu brtson pa de dag spyod 'di yin/ /kun mkhyen thams cad gzigs pa dag /sangs rgyas thams cad dus gsum gshegs pa mgon po yi/ /rigs dang rgyud</text></item>
<item><p>333a3</p><section>phal chen</section><text>du skyes pa rnams/ /rgyal sras de dag spyod pa 'di yin no/ /rjes su bstan la brtson byed pa/ /phas kyi rgol ba'i lam la 'jigs med spyod pa dang / /mtha' yas blo yi spyod pa dang / /sangs rgyas byang chub rjes su zhugs pa rnams/ /mtha'</text></item>
<item><p>333a4</p><section>phal chen</section><text>dbus med pa zhing gi rnams/ /thams cad kun tu snang ba gcig gis gsal bar byed/ /thams cad snang bar byed pa rnams/ /mun pa sel ba'i spyod pa 'di yin no/ /gang du rgyal bas mdzad 'os pa/ /der ni sems can khrag khrig shin</text></item>
<item><p>333a5</p><section>phal chen</section><text>tu 'dul byed cing / /sangs rgyas sku dang sangs rgyas zhing / /sangs rgyas rgyan can khrag khrig snang bar byed/ /spyod pa dag ni mtha' yas la/ /su gnas brtan pa de dag shes par ji ltar rung / /spyad pa thams cad shin tu ston/ /</text></item>
<item><p>333a6</p><section>phal chen</section><text>'gro ba spyod pa thams cad mthar thug byed/ /chos kyi dbyings dang mnyam pa yi/ /bdag gi lus ni brjod du med par gyur pa yis/ /de dag legs pa brjod byas kyang / /bskal pa khrag khrig dag gis mi</text></item>
<item><p>333a7</p><section>phal chen</section><text>zad do/ /yon tan kun tu mtha' yas shing / /yon tan mchog rnams thams cad mtha' yas pa'i/ /yon tan kun ni brjod byas te/ /thub pas bskal par gsungs kyang zad mi 'gyur/ /rang rgyal rnams dang nyan thos la/ /gzhol</text></item>
<item><p>333b1</p><section>phal chen</section><text>bar gyur pa'i 'jig rten gzhan gyi rnams kyis lta/ /bskal pa brjod yas brjod byas kyang / /zad par mi nus de ni smos ci dgos/ /yon tan gyi me tog shin tu bstsags pa zhes bya ba/ byang chub sems dpa'i spyod pa bstan pa'i le'u ste nyi shu drug</text></item>
<item><p>333b2</p><section>phal chen</section><text>pa// //de nas byang chub sems dpa' yon tan dang ldan pas/ yang byang chub sems dpa' de dag la smras pa/ kye rgyal ba'i sras dag /bcu po 'di dag ni byang chub sems dpa' rnams kyi gter yin te/ sangs rgyas bcom ldan</text></item>
<item><p>333b3</p><section>phal chen</section><text>'das/ 'das pa dang / ma byon pa dang / da ltar byung ba rnams kyis gsungs so/ /gsung ngo / /gsung bar 'gyur ro/ /bcu gang zhe na/ 'di lta ste/ dad pa'i gter dang / tshul khrims kyi gter dang / ngo tsha shes pa'i gter dang / khrel yod</text></item>
<item><p>333b4</p><section>phal chen</section><text>pa'i gter dang / thos pa'i gter dang / gtong ba'i gter dang / dam 'cha' ba'i gter dang / rtogs pa'i gter dang / blo gros kyi gter dang / bla'i gter te/ kye rgyal ba'i sras dag /byang chub sems dpa' rnams kyi byang chub sems</text></item>
<item><p>333b5</p><section>phal chen</section><text>dpa'i gter bcu po de dag ni/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyis gsungs so/ /gsung ngo / /gsung bar 'gyur ro/ /kye rgyal ba'i sras dag /de la dad pa'i gter gang zhe na/ kye rgyal</text></item>
<item><p>333b6</p><section>phal chen</section><text>ba'i sras dag /'di la byang chub sems dpa' chos thams cad stong pa zhes bya bar dad par byed do/ /chos thams cad mtshan ma med pa zhes bya bar dad par byed do/ /chos thams cad smon pa med pa zhes bya bar dad par byed do/ /chos thams cad</text></item>
<item><p>333b7</p><section>phal chen</section><text>ma byas pa zhes bya bar dad par byed do/ /chos thams cad ma brtags pa zhes bya bar dad par byed do/ /chos thams cad gnas med pa zhes bya bar dad par byed do/ /chos thams cad tshad med pa zhes bya bar dad par byed do/ /chos thams cad bla na med</text></item>
<item><p>334a1</p><section>phal chen</section><text>pa zhes bya bar dad par byed do/ /chos thams cad 'dar mi rung ba zhes bya bar dad par byed do/ /chos thams cad 'byung ba med pa zhes bya bar dad par byed do/ /de ni chos dang mthun pa'i dad pa dang ldan pa yin te/ chos thams</text></item>
<item><p>334a2</p><section>phal chen</section><text>cad bsam gyis mi khyab po zhes bya bas zhum par mi 'gyur ro/ /sangs rgyas thams cad bsam gyis mi khyab po zhes bya bas zhum par mi 'gyur ro/ /sems can gyi khams thams cad bsam gyis mi khyab po zhes bya bas zhum par mi 'gyur ro/ /chos kyi</text></item>
<item><p>334a3</p><section>phal chen</section><text>dbyings bsam gyis mi khyab po zhes bya bas zhum par mi 'gyur ro/ /nam mkha'i dbyings bsam gyis mi khyab po zhes bya bas zhum par mi 'gyur ro/ /mya ngan las 'da' ba'i dbyings bsam gyis mi khyab po zhes bya bas zhum par mi 'gyur ro/ /'das</text></item>
<item><p>334a4</p><section>phal chen</section><text>pa'i dus bsam gyis mi khyab po zhes bya bas zhum par mi 'gyur ro/ /ma 'ongs pa'i dus bsam gyis mi khyab po zhes bya bas zhum par mi 'gyur ro/ /da ltar byung ba'i dus bsam gyis mi khyab po zhes bya bas zhum par mi 'gyur ro/ /bskal pa</text></item>
<item><p>334a5</p><section>phal chen</section><text>thams cad la 'jug pa bsam gyis mi khyab po zhes bya bas zhum par mi 'gyur ro/ /de ci'i phyir zhe na/ de'i dad pa ni sangs rgyas bcom ldan 'das rnams kyis ji ltar mkhyen pa bzhin du gcig tu nges par gyur pa yin te/ sangs rgyas kyi ye shes kyi</text></item>
<item><p>334a6</p><section>phal chen</section><text>mtha' yang zad mi shes so/ /'jig rten gyi khams rnams kyang zad mi shes te/ 'jig rten gyi khams re re yang mtha' yas pa'i sangs rgyas bcom ldan 'das rnams bla na med pa yang dag par rdzogs pa'i byang chub tu mngon par sangs rgyas so/ /</text></item>
<item><p>334a7</p><section>phal chen</section><text>mngon par 'tshang rgya'o/ /mngon par 'tshang rgya bar 'gyur ro/ /yang dag par byung ngo / /yang dag par 'byung ngo / /yang dag par 'byung bar 'gyur ro/ /yongs su mya ngan las 'das so/ /yongs su mya ngan las 'da'o/ /yongs</text></item>
<item><p>334b1</p><section>phal chen</section><text>su mya ngan las 'da' bar 'gyur te/ sangs rgyas kyi ye shes de ni 'bri ba'am/ 'phel ba'am/ skye ba'am/ 'gag pa'am/ 'pho ba'am/ 'gro ba'am/ nye bar byed pa 'am/ ring par byed pa'am/ shes par byed pa 'am/ 'byin</text></item>
<item><p>334b2</p><section>phal chen</section><text>par byed pa ma yin te/ de ni sangs rgyas kyi ye shes la yang dag par gnas pas zad pa med cing / mtha' yas pa'i dad pa'i gter dang ldan pa yin no/ /kye rgyal ba'i sras dag /dad pa 'di ni mtha' yas pa/ kun tu mtha' yas pa mi zad</text></item>
<item><p>334b3</p><section>phal chen</section><text>pa/ phyir mi ldog pa/ myu gur gyur pa ma yin pa/ tha dad pa ma yin pa/ ma 'dres pa/ rtsa ba brtan pa/ 'phags pa dang mthun pa/ de bzhin gshegs pa'i rigs kyi rgyud du gyur pa/ sangs rgyas thams cad kyi rigs yang dag</text></item>
<item><p>334b4</p><section>phal chen</section><text>par 'dzin pa/ byang chub sems dpa' thams cad kyi mos pa yang dag par bskyed pa/ de bzhin gshegs pa thams cad kyi dge ba'i rtsa ba rjes su song ba/ nges par rtogs pa/ sangs rgyas thams cad kyi rigs la mkhas par</text></item>
<item><p>334b5</p><section>phal chen</section><text>gyur pa yin te/ kye rgyal ba'i sras dag /'di ni byang chub sems dpa' sems dpa' chen po rnams kyi dad pa'i gter te/ de la gnas pa'i byang chub sems dpa' rnams ni/ sangs rgyas kyi chos thams cad thos par gyur na/ bden par</text></item>
<item><p>334b6</p><section>phal chen</section><text>khong du chud de sems can thams cad la rnam par dbye ba'i phyir nan tan du byed par 'gyur ro/ /kye rgyal ba'i sras dag /de la byang chub sems dpa' rnams kyi tshul khrims kyi gter gang zhe na/ kye rgyal ba'i sras dag /'di la byang</text></item>
<item><p>334b7</p><section>phal chen</section><text>chub sems dpa' thog mar phun sum tshogs pa'i tshul khrims dang ldan pa yin/ byin gyis ma brlabs pa'i tshul khrims dang ldan pa yin/ mi gnas pa'i tshul khrims dang ldan pa yin/ lhag pa'i lta ba med pa'i tshul khrims dang</text></item>
<item><p>335a1</p><section>phal chen</section><text>ldan pa yin/ 'gal ba med pa'i tshul khrims dang ldan pa yin/ gzhan la mi gnod pa'i tshul khrims dang ldan pa yin/ ma 'dres pa'i tshul khrims dang ldan pa yin/ nye ba'i nyon mongs pa med pa'i tshul khrims dang ldan</text></item>
<item><p>335a2</p><section>phal chen</section><text>pa yin/ skyon med pa'i tshul khrims dang ldan pa yin/ kha na ma tho ba med pa'i tshul khrims dang ldan pa yin/ kye rgyal ba'i sras dag /ji ltar na byang chub sems dpa' thog mar phun sum tshogs pa'i tshul khrims dang ldan pa yin zhe na/ kye rgyal</text></item>
<item><p>335a3</p><section>phal chen</section><text>ba'i sras dag /'di la byang chub sems dpa' thog ma nyid du sems can thams cad la phan pa dang / bde bar sems pa'o/ /kye rgyal ba'i sras dag /ji ltar na byang chub sems dpa' byin gyis ma brlabs pa'i tshul khrims dang ldan pa yin zhe na/</text></item>
<item><p>335a4</p><section>phal chen</section><text>mu stegs can gyi gnas dang / mi 'dra ba'i tshul khrims yin te/ de ni 'di ltar rang bzhin gyis dus gsum mnyam pa nyid du go cha bgos shing spyod pa'o/ /ji ltar na byang chub sems dpa' mi gnas pa'i tshul khrims dang ldan pa yin zhe</text></item>
<item><p>335a5</p><section>phal chen</section><text>na/ kye rgyal ba'i sras dag /'di la 'dod pa'i khams la mi gnas pa'i tshul khrims can yin/ gzugs kyi khams la mi gnas pa'i tshul khrims can yin/ /gzugs med pa'i khams la mi gnas pa'i tshul khrims can yin/</text></item>
<item><p>335a6</p><section>phal chen</section><text>de ci'i phyir zhe na/ 'khor de dag la bdag gir bya ba med de/ de ltar na byang chub sems dpa' mi gnas pa'i tshul khrims dang ldan pa yin no/ /kye rgyal ba'i sras dag /ji ltar na byang chub sems dpa' lhag par lta ba med pa'i tshul khrims dang</text></item>
<item><p>335a7</p><section>phal chen</section><text>ldan pa yin zhe na/ 'di la byang chub sems dpa' 'gyod pa med pa'i rgyud dang ldan pa yin te/ de ci'i phyir zhe na/ de ni 'di ltar mtshams med pa'i las mngon par 'du mi byed de/ tshul khrims lhod pa la gzhol ba ma yin no/ /</text></item>
<item><p>335b1</p><section>phal chen</section><text>de ltar na byang chub sems dpa' lhag par lta ba med pa'i tshul khrims dang ldan pa yin no/ /ji ltar na byang chub sems dpa' 'gal ba med pa'i tshul khrims dang ldan pa yin zhe na/ 'di la byang chub sems dpa' ma bcas pa ni 'cha' bar mi byed/ bcas</text></item>
<item><p>335b2</p><section>phal chen</section><text>pa ni gcod par mi byed de/ de ni mya ngan las 'das pa'i mthar thug tu ji ltar mthun pa'i chos dang ldan pa yin no/ /gang gis pha rol gyi sdug bsngal gyi rgyur 'gyur ba dang / pha rol 'khrul bar 'gyur ba'i tshul khrims de lta bu dam bca' ba la</text></item>
<item><p>335b3</p><section>phal chen</section><text>dam bcas shing mi gnas te/ de ni 'di ltar pha rol gyi sems dang bar bya ba'i phyir tshul khrims yang dag par len par byed do/ /ji ltar na byang chub sems dpa' gzhan la mi gnod pa'i tshul khrims dang ldan pa yin zhe na/ 'di la byang chub</text></item>
<item><p>335b4</p><section>phal chen</section><text>sems dpa' sems can thams cad brtse ba'i phyir/ tshul khrims kyi rig sngags dang / gsang sngags dang / sman gyi sbyor ba de lta bu mi sgrub kyi/ de ni sems can thams cad bskyab pa'i phyir tshul khrims yang dag par blangs te/</text></item>
<item><p>335b5</p><section>phal chen</section><text>gnas so/ /ji ltar na byang chub sems dpa' ma 'dres pa'i tshul khrims dang ldan pa yin zhe na/ 'di la byang chub sems dpa' chad par lta ba dang / rtag par lta ba dang / 'dres pa'i tshul khrims yang dag par len par mi byed de/ de ni</text></item>
<item><p>335b6</p><section>phal chen</section><text>'di ltar rten cing 'brel par 'byung ba la rten pa'i tshul khrims yang dag par len to/ /ji ltar na byang chub sems dpa' nye ba'i nyon mongs pa med pa'i tshul khrims dang ldan pa yin zhe na/ yon tan med pa bstan par bya ba'i phyir gzhan gyi sems la</text></item>
<item><p>335b7</p><section>phal chen</section><text>blta zhing / rtog pa rnam pa sna tshogs su 'gyur ba ma yin no/ /de ni 'di ltar chos kyis ngoms pa dang ldan pa yin te/ 'byung ba'i lam tshol zhing sbyor ba'i tshul khrims yang dag par blangs te gnas so/ /ji ltar na byang chub sems dpa' skyon</text></item>
<item><p>336a1</p><section>phal chen</section><text>med pa'i tshul khrims dang ldan pa yin zhe na/ 'di la byang chub sems dpa' tshul khrims des log pa'i tshul khrims nye bar bzung ste/ gang gis pha rol po dma' ba'i tshul khrims can du 'gyur bar bdag la mi bstod gzhan</text></item>
<item><p>336a2</p><section>phal chen</section><text>la mi smod do/ /de ni 'di ltar g.yeng ba med pa nye bar bzung ste/ tshul khrims yang dag par blangs shing gnas so/ /ji ltar na byang chub sems dpa' kha na ma tho ba med pa'i tshul khrims dang ldan pa yin zhe na/ 'di la byang chub sems</text></item>
<item><p>336a3</p><section>phal chen</section><text>dpa' srog gcod pa yongs su spangs pa yin te/ ma byin par len pa dang / 'dod pas log par g.yem pa dang / du smra ba dang / phra ma'i tshig dang / ngag brlang pa dang / tshig 'khyal pa dang / chags sems dang /</text></item>
<item><p>336a4</p><section>phal chen</section><text>gnod sems dang / log par lta ba yongs su spangs pa yin te/ dge ba bcu'i las kyi lam yang dag par blangs te gnas so/ /de ltar na byang chub sems dpa' kha na ma tho ba med pa'i tshul khrims dang ldan pa yin/ de 'di</text></item>
<item><p>336a5</p><section>phal chen</section><text>snyam du sems bskyed de/ gang ji snyam du sems can rnams tshul khrims 'chal ba can la yid ma 'cha' zhing / spyod pa thams cad ni phyin ci log gi rgyu las byung ba ste/ de ltar sangs rgyas bcom ldan 'das rnams kyis thugs su chud de/ phyin ci</text></item>
<item><p>336a6</p><section>phal chen</section><text>log tu gyur pa'i sems can rnams ni tshul khrims log pa la spyod kyis/ bdag gis ni ci nas kyang / bla na med pa yang dag par rdzogs pa'i byang chub tu mngon par sangs rgyas te/ de bzhin nyid kyi don du chos bstan par 'gyur ba de ltar bya'o snyam mo/ /</text></item>
<item><p>336a7</p><section>phal chen</section><text>kye rgyal ba'i sras dag /'di ni byang chub sems dpa' rnams kyi tshul khrims kyi gter te gnyis pa'o/ /kye rgyal ba'i sras dag /de la byang chub sems dpa' rnams kyi ngo tsha shes pa'i gter gang zhe na/ kye rgyal ba'i sras dag 'di la byang chub</text></item>
<item><p>336b1</p><section>phal chen</section><text>sems dpa' sngon gyi mtha'i spyod pa nye bar bzung ste/ gang 'di tshe rabs kyi 'khor ba thog ma dang tha ma med pa'i rgyas par ma dang 'grogs pa dang / pha dang 'grogs pa dang / zhang po dang 'grogs pa dang / sring mo dang 'grogs pa dang / spun dang</text></item>
<item><p>336b2</p><section>phal chen</section><text>'grogs pa dang / bu dang 'grogs pa dang / bu mo dang 'grogs par gyur kyang / gcig la gcig 'tshe ba dang / gcig la gcig kyal ka byed pa dang / gcig la gcig gnod par byed pa dang / gcig la gcig 'khrig pa dang / gcig</text></item>
<item><p>336b3</p><section>phal chen</section><text>la gcig sdo ba dang / gcig la gcig 'jigs pa dang / gcig la gcig 'bod pa dang / gcig la gcig za ba dang / gcig la gcig dbang ba dang / gcig la gcig 'khol bar gyur pa de yang 'dod chags kyi dbang dang / zhe sdang gi</text></item>
<item><p>336b4</p><section>phal chen</section><text>dbang dang / gti mug gi dbang dang / rgyags pa'i dbang dang / nga rgyal gyi dbang dang / 'chab pa'i dbang dang / gnya' drag gi dbang dang / phrag dog gi dbang dang / 'jungs pa'i dbang dang / g.yo'i dbang dang / sgyu'i dbang</text></item>
<item><p>336b5</p><section>phal chen</section><text>dang / mi dag pa'i las 'di rnams shin tu blangs pa'i phyir/ sems can gcig la gcig 'di lta bu'i rnam pa ngan pa dag nyams su myong bar gyur te/ thams cad kyang mi shes pa'i dbang gis gyur pa nas/ g.yo dang sgyu'i bar gyi dbang</text></item>
<item><p>336b6</p><section>phal chen</section><text>gis gyur te/ gcig la gcig bag mi byed/ rim gro mi byed/ gcig la gcig bkur sti mi byed/ gcig la gcig phu dud mi byed/ gcig la gcig btsam pa med pa dang / gcig la gcig mi mkhas pa dang / gcig la gcig</text></item>
<item><p>336b7</p><section>phal chen</section><text>gnod pa dang / gcig la gcig gsod pa dang / gcig la gcig dgrar byed par gyur to zhes ngo tsha bskyed do/ /ji ltar 'das pa'i dus na bdag dang sems can rnams kyi rnam pa ngan pa 'di lta bu'i tshul byung ba/ de bzhin da ltar byung</text></item>
<item><p>337a1</p><section>phal chen</section><text>ba'i dus na yang bdag dang sems can thams cad la rnam pa ngan pa de lta bu dag yod do/ /ji ltar da ltar byung ba'i dus na bdag dang sems can rnams la rnam pa ngan pa de lta bu dag yod pa de bzhin ma 'ongs pa'i dus na yang</text></item>
<item><p>337a2</p><section>phal chen</section><text>bdag dang sems can thams cad la rnam pa ngan pa de lta bu dag 'byung bar 'gyur te/ de ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyis kyang thugs su chud do/ /de ltar bdag gi ngo tsha med cing mi</text></item>
<item><p>337a3</p><section>phal chen</section><text>bzod la/ sangs rgyas bcom ldan 'das/ 'das pa dang / ma byon pa dang / da ltar byung ba rnams kyis thugs su chud bzhin du/ rnam pa ngan pa 'di lta bu la gnas pa ni mi rigs mi chas/ da ni bdag cag gis ci nas kyang / bla na med pa</text></item>
<item><p>337a4</p><section>phal chen</section><text>yang dag par rdzogs pa'i byang chub tu mngon par sangs rgyas nas/ de bzhin nyid kyi don du sems can rnams la chos bstan par 'gyur ba de ltar bya'o/ /kye rgyal ba'i sras dag /'di ni byang chub sems dpa' rnams kyi ngo tsha shes pa'i</text></item>
<item><p>337a5</p><section>phal chen</section><text>gter te gsum pa'o/ /kye rgyal ba'i sras dag /de la byang chub sems dpa' rnams kyi khrel yod pa'i gter gang zhe na/ kye rgyal ba'i sras dag /'di la byang chub sems dpa' ni mtha' med par tshol bas khrel bar 'dzin</text></item>
<item><p>337a6</p><section>phal chen</section><text>pa yin te/ gzugs btsal ba dang / sgra dang / dri dang / ro dang / reg btsal ba dang / bu dang bu mo'i don du btsal ba dang / nor dang / bran pho dang / bran mo dang / g.yog yid du 'ong ba btsal pa'i phyir/ bdag gis kyang mi</text></item>
<item><p>337a7</p><section>phal chen</section><text>tshul mi cha ba'i gcam bu bya bar 'gyur ro/ zhes te de ni 'tshol ba'i dbang du chags pa nye bar mi len to/ /zhe sdang nye bar mi len to/ /gti mug nye bar mi len to/ /de bzhin du nga rgyal dang / 'chab pa dang / phrag dog dang /</text></item>
<item><p>337b1</p><section>phal chen</section><text>'jungs pa dang / g.yo dang / sgyu dang / gnod par bya ba nye bar mi len to/ /de 'di ltar dran pa skye ste/ gang ci yang rung ste/ sems can rnams rnam pa ngan pa de lta bu nye bar 'dzin pa thams cad ni ma rig pa'i dbang nas/ g.yo dang / sgyu</text></item>
<item><p>337b2</p><section>phal chen</section><text>dang / gnod par byed pa'i dbang gi bar gyis byung ba ste/ de dag gcig la gcig bag mi byed/ rim gro mi byed/ bsti stang du mi byed/ phu dud du mi byed cing / btsam pa med de/ grogs por mi shes shing / gcig la gcig nyam nga ba dang /</text></item>
<item><p>337b3</p><section>phal chen</section><text>gcig la gcig gsod pa dang / gcig la gcig dgrar len pa 'di lta bu'i rnam pa ngan pa de dag nye bar len to/ /mngon par dga'o/ /mngon par zhen to/ /tshol lo/ /kun tu tshol lo/ /kun tu btsal nas mngon par smon to/ /'jal lo/ /</text></item>
<item><p>337b4</p><section>phal chen</section><text>kun tu 'jal lo/ /de ltar yang mig nyams pa de dag lam gang dang gang nas mngal gyi dri mas gos te byung ba/ de nyid du 'khrig pa'i chos la sten te mi gtsang ba 'byung ba ni kun gyis kyang shes so/ /de bas na de ltar bdag bla na med pa yang</text></item>
<item><p>337b5</p><section>phal chen</section><text>dag par rdzogs pa'i byang chub tu smon la khrel med pa'i dbang du gyur nas/ 'das pa dang ma byon pa dang / da ltar byung ba'i sangs rgyas bcom ldan 'das rnams kyi sku bslu ba byed pa 'di ni mi rigs kyis/ da ni bdag gis ci nas kyang bla na med</text></item>
<item><p>337b6</p><section>phal chen</section><text>pa yang dag par rdzogs pa'i byang chub tu mngon par sangs rgyas nas/ de bzhin nyid kyi don du chos bstan par 'gyur ba de ltar bya'o snyam mo/ /kye rgyal ba'i sras dag /'di ni byang chub sems dpa' rnams kyi khrel yod pa'i gter te bzhi</text></item>
<item><p>337b7</p><section>phal chen</section><text>pa'o/ /kye rgyal ba'i sras dag /de la byang chub sems dpa' rnams kyi thos pa'i gter gang zhe na/ kye rgyal ba'i sras dag /'di la byang chub sems dpa' thos pa dang ldan pa yin te/ 'di yod na 'di 'byung ngo / /'di med na 'di mi 'byung ngo /</text></item>
<item><p>338a1</p><section>phal chen</section><text>'di byung bas 'di skye'o/ /'di 'gags pas 'di 'gag go /'di dag ni 'jig rten pa'i chos so/ /'di dag ni 'jig rten las 'das pa'i chos so/ /'di dag ni 'dus byas kyi chos so/ /'di dag ni 'dus ma byas</text></item>
<item><p>338a2</p><section>phal chen</section><text>kyi chos so/ /'di dag ni lung bstan pa'i chos so/ /'di dag ni lung ma bstan pa'i chos so/ /de la ci yod pas gang 'byung bar 'gyur zhe na/ ma rig pa yod pas 'du byed rnams 'byung ngo / /ci med pas gang med par 'gyur zhe na/ rnam par shes</text></item>
<item><p>338a3</p><section>phal chen</section><text>pa med pas ming dang gzugs med par 'gyur ro/ /ci skyes pas gang skyes par 'gyur zhe na/ sred pa skyes pas sdug bsngal skye'o/ /ci 'gags pas gang 'gags par 'gyur zhe na/ srid pa 'gags pas skye ba 'gag go /de la 'jig rten pa'i</text></item>
<item><p>338a4</p><section>phal chen</section><text>chos rnams gang zhe na/ gzugs dang / tshor ba dang / 'du shes dang / 'du byed dang / rnam par shes pa'o/ /de la 'jig rten las 'das pa'i chos rnams gang zhe na/ 'di lta ste/ tshul khrims kyi phung po dang / ting nge 'dzin gyi phung po dang / shes rab</text></item>
<item><p>338a5</p><section>phal chen</section><text>kyi phung po dang / rnam par grol ba'i phung po dang / rnam par grol ba'i ye shes mthong ba'i phung po ste/ 'di dag ni 'jig rten las 'das pa'i chos so/ /'dus byas kyi chos rnams gang zhe na/ 'di lta ste/ 'dod pa'i khams dang /</text></item>
<item><p>338a6</p><section>phal chen</section><text>gzugs kyi khams dang / gzugs med pa'i khams dang / sems can gyi khams te/ 'di dag ni 'dus byas kyi chos so/ /'dus ma byas pa'i chos rnams gang zhe na/ nam mkha' dang / mya ngan las 'das pa dang / so sor brtags te 'gog</text></item>
<item><p>338a7</p><section>phal chen</section><text>pa dang / so sor ma brtags par 'gog pa dang / rten cing 'brel par 'byung ba dang / chos kyi gnas nyid de/ 'di dag ni 'dus ma byas pa'i chos so/ /lung bstan pa'i chos rnams gang zhe na/ 'phags pa'i bden pa bzhi dang / dge sbyong</text></item>
<item><p>338b1</p><section>phal chen</section><text>gi 'bras bu bzhi dang / tha dad pa yang dag par shes pa bzhi dang / mi 'jigs pa bzhi dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan</text></item>
<item><p>338b2</p><section>phal chen</section><text>lag bdun dang / 'phags pa'i lam yan lag brgyad de/ 'di dag ni lung bstan pa'i chos so/ /lung ma bstan pa'i chos rnams gang zhe na/ 'jig rten mtha' yod pa dang / 'jig rten mtha' med pa dang / mtha' yod pa yang ma yin/ mtha'</text></item>
<item><p>338b3</p><section>phal chen</section><text>med pa yang ma yin zhes bya ba 'di ni lung ma bstan pa'o/ /'jig rten rtag pa dang / 'jig rten mi rtag pa dang / rtag pa yang ma yin/ mi rtag pa yang ma yin pa zhes bya ba 'di ni lung ma bstan pa'o/ /de bzhin gshegs pa shi phan chad yod pa dang /</text></item>
<item><p>338b4</p><section>phal chen</section><text>de bzhin gshegs pa shi phan chad med pa dang / de bzhin gshegs pa shi phan chad yod kyang yod la med kyang med pa dang / de bzhin gshegs pa shi phan chad yod pa'ang ma yin/ med pa'ang ma yin zhes bya ba ni lung ma bstan pa'o/ /bdag dang</text></item>
<item><p>338b5</p><section>phal chen</section><text>sems can rnams yod pa dang / bdag dang sems can rnams med pa dang / bdag dang sems can rnams yod pa yang yin la/ med pa yang yin pa dang / bdag dang sems can rnams yod pa yang ma yin la med pa yang ma yin/</text></item>
<item><p>338b6</p><section>phal chen</section><text>zhes bya ba 'di ni lung ma bstan pa'o/ /sangs rgyas ji snyed cig yongs su mya ngan las 'das/ rang sangs rgyas ji snyed cig yongs su mya ngan las 'das/ nyan thos ji snyed cig yongs su mya ngan las 'das/ sangs rgyas ji snyed cig ma byon/</text></item>
<item><p>338b7</p><section>phal chen</section><text>rang sangs rgyas ji snyed cig ma byon/ nyan thos ji snyed cig ma byon/ byang chub sems dpa' ji snyed cig skye bar 'gyur/ sangs rgyas ji snyed cig bzhugs/ rang sangs rgyas ji snyed cig bzhugs/ nyan thos ji snyed cig bzhugs/ byang chub</text></item>
<item><p>339a1</p><section>phal chen</section><text>sems dpa' ji snyed cig bzhugs/ sangs rgyas dag pas su snga/ rang sangs rgyas dag pas su snga/ nyan thos dag pas su snga/ byang chub sems dpa' dag pas su snga/ sangs rgyas dag pas su 'phyi/ rang sangs rgyas dag</text></item>
<item><p>339a2</p><section>phal chen</section><text>pas su 'phyi/ nyan thos dag pas su 'phyi/ sems can dag pas su 'phyi/ chos dag pas su snga/ 'jig rten gang nas 'ongs/ 'jig rten gang du 'gro/ 'jig rten gyi khams ji snyed cig chags par 'gyur/ 'jig rten gyi khams ji snyed cig gnas pa</text></item>
<item><p>339a3</p><section>phal chen</section><text>yin/ 'jig rten gyi khams gang nas 'ongs/ 'jig rten gyi khams gang zhig yongs su zad par 'gyur/ 'khor ba'i sngon gyi mtha' ni gang / 'khor ba'i phyi ma'i mtha' ni gang zhes bya ba/ 'di ni lung ma bstan pa'o/ /de 'di ltar dran pa skye ste/</text></item>
<item><p>339a4</p><section>phal chen</section><text>sems can gang su yang rung ste/ kun tu rgyug pa dang / kun tu 'khor ba thams cad ni chos 'di dag mi shes pa'i phyir te/ de ltar thos pa dang mi ldan pa'i so so'i skye bo rnams kun tu rgyug go /kun tu 'khor ro/ /de bas na de ni bdag gis ci nas kyang bsam</text></item>
<item><p>339a5</p><section>phal chen</section><text>pa thams cad thos pa'i mdzod bzung ste/ bla na med pa yang dag par rdzogs pa'i byang chub tu mngon par sangs rgyas nas/ de bzhin nyid kyi don du chos bstan par bya'o/ /zhes bya ba 'di ni/ kye rgyal ba'i sras dag /byang chub sems dpa'</text></item>
<item><p>339a6</p><section>phal chen</section><text>rnams kyi thos pa'i gter te lnga pa'o/ /kye rgyal ba'i sras dag /de la byang chub sems dpa' rnams kyi gtong pa'i gter gang zhe na/ kye rgyal ba'i sras dag 'di la byang chub sems dpa' gtong ba dang ldan pa yin/ yongs su gtong ba dang ldan pa</text></item>
<item><p>339a7</p><section>phal chen</section><text>yin/ nang gi gtong ba dang ldan pa yin/ phyi rol gyi gtong ba dang ldan pa yin/ phyi nang gi gtong ba dang ldan pa yin/ thams cad gtong ba dang ldan pa yin/ 'das pa gtong ba dang ldan pa yin/ ma 'ongs pa gtong ba dang ldan pa yin/ da ltar</text></item>
<item><p>339b1</p><section>phal chen</section><text>byung ba gtong ba dang ldan pa yin/ shin tu gtong ba dang ldan pa yin te/ kye rgyal ba'i sras dag /ji ltar na byang chub sems dpa' gtong ba dang ldan pa yin zhe na/ kye rgyal ba'i sras dag /'di la byang chub sems dpa' rang bzhin gyis bgo bsha' byed</text></item>
<item><p>339b2</p><section>phal chen</section><text>pa'i ngang tshul can yin te/ de rtag tu bgo bsha' byas shing bdag kyang shas kyis spyod pa yin te/ bdag bde bar bya ba dang / bdag yongs su sbyang ba dang / bdag rim gror bya ba'i phyir/ yo byad ji snyed du bstsags pa de dag thams cad kyang bgo</text></item>
<item><p>339b3</p><section>phal chen</section><text>bsha' byas shing spyod kyi/ ma bgos par ni ma yin no/ /de dag spyod pa'i tshe yang sems 'di snyam du bskyed de/ lus 'di la srin bu'i rigs rnam pa sna tshogs brgyad cu gnas te/ de dag kyang bdag gi lus 'di bde bas ni bde bar 'gyur/</text></item>
<item><p>339b4</p><section>phal chen</section><text>bdag gi lus 'di sdug bsngal bas ni sdug bsngal bar 'gyur ro/ /zhes de gang ci la spyod pa de dag thams cad kyang myong ba med pa'i sems kyis de dag mi 'chi ba dang / de dag bde bar bya ba'i phyir gtong ngo / /gzhan yang de 'di snyam du sems te/ yun ring</text></item>
<item><p>339b5</p><section>phal chen</section><text>po nas zas dang lus bde ba la chags par gyur gyis/ da ni bdag gis lus la chags pa las rnam par 'da' bar bya'o/ /zhes bya ba 'di ni gtong ba'o/ /byang chub sems dpa'i yongs su gtong ba gang zhe na/ 'di la byang chub sems dpa' la/</text></item>
<item><p>339b6</p><section>phal chen</section><text>zas sam/ skom mam/ bza' ba 'am/ bca' ba'am/ bldag pa 'am/ btung ba'am/ gzhib pa'am/ myang ba 'am/ gos sam/ phreng ba 'am/ byug pa 'am/ rgyan tam ci yang rung ste/ gang spyad na ni 'tsho'i/ ma spyad na ni 'chi</text></item>
<item><p>339b7</p><section>phal chen</section><text>bar 'gyur ba zhig nye bar gnas par gyur la/ de'i tshe slong ba zhig 'ongs te/ de la ci nas kyang zad par 'gyur ba dang / lhag ma med par bslangs kyang de la byang chub sems dpa' 'di snyam du sems te/ sngon gyi mtha' de dag du bdag bkres</text></item>
<item><p>340a1</p><section>phal chen</section><text>pas shi bar gyur pa'ang / dmigs pas mi slebs te/ su la yang phan par ma gyur to/ /de 'di ltar rim pas sngon chad myong ba'i chos can dang / mnyam pa nyid kyis dus byas par gyur la/ sems can de dag kyang bde bar 'gyur na/ bdag</text></item>
<item><p>340a2</p><section>phal chen</section><text>gis 'thob par bya ba legs par thob po/ /bdag gis 'di dag kyang zad kyang rung / 'chi ba'i mthar yang thug kyang rung ste/ sems can rnams 'tsho bar bya'o/ /zhes gtong ba 'di ni yongs su gtong ba'o/ /byang chub sems dpa'i nang gi gtong ba gang zhe</text></item>
<item><p>340a3</p><section>phal chen</section><text>na/ 'di la byang chub sems dpa' dar zhing bzang por gnas pa/ gzugs mdzes pa/ blta na sdug pa/ mdog rgyas pa/ gya nom pa dang ldan pa/ khrus dang byug pa legs par byas pa/ phreng ba dang rgyan legs par btags pa/ gos sar pa ma</text></item>
<item><p>340a4</p><section>phal chen</section><text>babs pa bgos pa/ gling bzhi pa'i 'jig rten gyi khams su rgyal por dbang bskur bas dbang bskur ba rin po che bdun dang ldan pa/ de lta bu'i drung du slong bdag cig 'ongs te/ 'di skad du bdag cag ni nad kyis gzer to/ /rgas so 'khogs so/ /</text></item>
<item><p>340a5</p><section>phal chen</section><text>sdug bsngal gyis mnar to/ /nad tshabs che'o/ /nad g.yog med do/ /'chi la thug go/ /gal te khyod kyi lus las lag pa 'am/ rkang pa 'am/ sha 'am/ khrag gam/ mgo 'am 'am/ rus pa 'am/ rkang ngam/ su la ci dgos</text></item>
<item><p>340a6</p><section>phal chen</section><text>pa de dag khyer cig /ces rgyal po la thag thogs med par rang gi lus bdag cag byin na/ lus 'dis bdag cag nad 'di las ldang bar 'gyur ro/ /zhes zer na/ kye rgyal ba'i sras dag /'di la byang chub sems dpa' 'di snyam du sems te/</text></item>
<item><p>340a7</p><section>phal chen</section><text>lus 'di lta zhig chos kyis de 'dra bar 'gyur yang su la yang phan par ma gyur gyis/ da ni de lta bu'i chos can gyi lus 'dis sems can 'di dag bde bar 'gyur bar bya'o/ /zhes nas/ de la sems bskyed pa 'ga' tsam yang 'gyod par 'gyur ba</text></item>
<item><p>340b1</p><section>phal chen</section><text>med pa 'di ni nang gi gtong ba zhes bya'o/ /de la byang chub sems dpa'i phyi rol gyi gtong ba gang zhe na/ 'di la byang chub sems dpa' gzhung de bzhin du rgya cher dbang bskur ba dang / 'khor los sgyur ba'i srid la gnas pa/ gling bzhi la dbang ba/ rin po che</text></item>
<item><p>340b2</p><section>phal chen</section><text>bdun dang bde ba'i yo byad thams cad dang ldan pa/ thog mar mngon par dbang bskur ba/ de lta bu'i drung du slong bdag cig lhags te/ 'di skad du bdag cag ni bkren no/ /dbul lo/ /shin tu sdug bsngal lo/ /nor dang mi ldan no/ /khyod ni bde</text></item>
<item><p>340b3</p><section>phal chen</section><text>ba'i yo byad thams cad dang ldan na/ byam bu gling bzhi'i 'khor los sgyur ba'i srid bdag cag la byin te/ phyis 'di la dbang mi sgyur bar byas na/ des ni bdag cag bde bar 'gyur ro/ /zhes zer na/ de la byang chub sems dpa' 'di snyam du sems te/</text></item>
<item><p>340b4</p><section>phal chen</section><text>phun sum tshogs pa thams cad ni zad pa'i mthar 'gyur te de'i tshe ni su'i bsam pa yang yongs su mgu bar byas par mi nus kyis/ bdag gis da ni 'phral du sems can 'di dag gi bsam pa yongs su tshim par bya'o/ /zhes nas de'i rgyus sems</text></item>
<item><p>340b5</p><section>phal chen</section><text>bskyed pa 'ga' tsam yang 'gyod par 'gyur ba med par gtong ba 'di ni phyi rol gyi gtong ba zhes bya'o/ /de la byang chub sems dpa'i phyi nang gi gtong ba gang zhe na/ 'di la byang chub sems dpa' 'khor los sgyur ba'i srid la de ltar dbang bskur ba/</text></item>
<item><p>340b6</p><section>phal chen</section><text>bde ba'i yo byad thams cad dang ldan pa/ bstsags par bya ba rnam par bstsags pa/ de lta bu'i drung du slong bdag cig 'ongs nas/ 'di skad du khyod kyis ni 'khor los sgyur ba'i rgyal po sngon chad kyang myong / bdag cag ni dge ba ma myong ba yin</text></item>
<item><p>340b7</p><section>phal chen</section><text>na/ byam bu 'khor lo sgyur ba'i srid bdag cag byin la khyod kyis bdag cag rim gror bya ba dang / bsnyen bkur bar gyis shig ces zer na/ de la byang chub sems dpa' 'di snyam du sems te/ bdag gi lus kyi chos nyid dang /</text></item>
<item><p>341a1</p><section>phal chen</section><text>srid kyi chos nyid de dag thams cad kyang / tha mar med par 'gyur ba ste/ lus kyang rjes su 'brang bar gnas la srid kyang che zhing slong ba rnams kyang mngon du gyur pa 'di'i tshe/ snying po med pa las snying po blang bar bya'o</text></item>
<item><p>341a2</p><section>phal chen</section><text>zhes nas/ de'i rgyus sems bskyed pa 'ga' tsam yang 'gyod par 'gyur ba med par rim gro byed cing gtong ba 'di ni byang chub sems dpa'i phyi nang gi gtong ba zhes bya'o/ /de la byang chub sems dpa' thams cad gtong ba gang zhe na/ 'di la byang chub</text></item>
<item><p>341a3</p><section>phal chen</section><text>sems dpa' 'khor los sgyur ba'i rgyal srid la de ltar dbang bskur zhing / bde ba thams cad dang ldan pa de lta bu'i drung du slong bdag cig lhags te/ 'di skad du bdag cag ni khyod kyi legs pa dang yon tan snyan pa thos nas/ grong dang grong khyer dang /</text></item>
<item><p>341a4</p><section>phal chen</section><text>ljongs dang khams dang rgyal po'i gnas du ma nas/ khyod ni gdon mi za bar bdag cag gi bsam pa yongs su tshim par byed par 'gyur snyam ste/ 'dir phyin na byam bu khyod kyis bdag cag gi bsam pa yongs su rdzogs par gyis shig ces nas/ la la ni</text></item>
<item><p>341a5</p><section>phal chen</section><text>bdag cag la rin po che bdun dgos so zhes zer/ la la ni bdag cag la gling bzhi dgos so zhes zer/ la la ni bdag cag la rgyal po'i bu dgos so zhes zer/ la la ni bdag cag la rgyal po'i mig gnyis dgos so zhes zer/ la la ni bdag</text></item>
<item><p>341a6</p><section>phal chen</section><text>cag la rgyal po'i lag pa gnyis dgos so zhes zer/ la la ni bdag cag la rgyal po'i rkang pa gnyis dgos so zhes zer/ la la ni bdag cag la rgyal po'i sha dgos so zhes zer/ la la ni bdag cag la rgyal po'i khrag dgos so zhes zer/</text></item>
<item><p>341a7</p><section>phal chen</section><text>la la ni bdag cag la rgyal po'i mgo dgos so zhes zer/ la la ni bdag cag la rgyal po'i snying dgos so zhes zer na/ de la byang chub sems dpa' 'di snyam du sems te/ sdug pa dang yid du 'ong ba thams cad dang bral zhing bye bar yang 'gyur te/</text></item>
<item><p>341b1</p><section>phal chen</section><text>sems can gang gi bsam pa yongs su tshim par ma gyur gyis/ da ni bdag gi lus 'bral bar 'gyur ba'i chos can 'dis sems can de dag gi chags sems rtse zhil bar bya ba'i phyir/ bsam pa yongs su tshim par bya'o/ /bcos pa dang</text></item>
<item><p>341b2</p><section>phal chen</section><text>ldan pa'i chos kyi gnas su ni sems bskyed par mi bya'o/ /zhes nas/ de dag thams cad btang yang de'i phyir de la sems bskyed pa gcig tsam yang 'gyod par 'gyur ba med de/ sems can gang la yang / rim gro med par mi byed pa 'di ni</text></item>
<item><p>341b3</p><section>phal chen</section><text>byang chub sems dpa' thams cad gtong ba'o// //sangs rgyas rmad ga cad ces bya ba shin tu rgyas pa chen po'i mdo/ /bam po nyi shu brgyad pa/ de la byang chub sems dpa' 'das pa gtong ba gang zhe na/</text></item>
<item><p>341b4</p><section>phal chen</section><text>'di la byang chub sems dpa' sangs rgyas bcom ldan 'das/ 'das pa rnams kyi byang chub sems dpa'i spyod pa thos pa dang / 'das pa'i sangs rgyas bcom ldan 'das rnams kyi phun sum tshogs pa thams cad nyan cing thos nas/ de dag thams</text></item>
<item><p>341b5</p><section>phal chen</section><text>cad la chags par mi byed/ 'bral bar mi byed/ dmigs su med pas rab tu 'jug ste/ rtog par mi byed de/ rnam par rtog par mi byed/ yongs su rtog par mi byed/ smon par mi byed/ chags par mi byed/ zhen par mi byed/ rten</text></item>
<item><p>341b6</p><section>phal chen</section><text>pa'i sems kyis gnas par mi byed/ rmi lam gyi chos de lta bu thob par byed kyang / dge ba'i rtsa ba de dag la snying po med pa'i 'du shes mi bskyed do/ /dge ba'i rtsa ba de dag la rten pa'i 'du shes su mi byed do/ /'on kyang rten pa'i sems can</text></item>
<item><p>341b7</p><section>phal chen</section><text>rnams gzud pa dang / sangs rgyas kyi chos kyang yongs su smin par bya ba'i phyir brjod do/ /'chad do/ /ston to/ /'das pa'i chos nyid la brtags na shar phyogs su rjes su mi mthong ngo / /lho phyogs dang / nub phyogs dang / byang phyogs</text></item>
<item><p>342a1</p><section>phal chen</section><text>su rjes su mi mthong ngo / /byang shar gyi phyogs mtshams dang / shar lho'i phyogs mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs su rjes su mi mthong ste/</text></item>
<item><p>342a2</p><section>phal chen</section><text>de 'di snyam du gang ci yang rung ma btang ba de ni btang ba'o snyam du sems te/ kye rgyal ba'i sras dag /'di ni byang chub sems dpa'i 'das pa gtong ba'o/ /de la byang chub sems dpa'i ma 'ongs pa gtong ba gang zhe na/ 'di la byang chub sems dpa'</text></item>
<item><p>342a3</p><section>phal chen</section><text>sangs rgyas bcom ldan 'das ma byon pa rnams kyi spyod pa nyan na/ mtshan ma'i tshul dang / dngos por 'dzin pas mi 'dzin te/ 'jig rten gyi khams gzhan la brtson par mi byed pa yin/ tshol ba mi mnga' ba yin/ 'dod chags pa'i sems kyis mi</text></item>
<item><p>342a4</p><section>phal chen</section><text>smon pa yin/ de la sems mi sdud pa yin te/ myong bar mi byed do/ /smon par mi byed do/ /de dag tu dge ba'i rtsa ba rnams mi gtong ngo / /de dag tu dge ba'i rtsa ba rnams 'jug par mi byed de/ spyod pa yang rgyun gcod par mi byed do/ /</text></item>
<item><p>342a5</p><section>phal chen</section><text>'on kyang dmigs pa des sangs rgyas kyi chos su 'grub par bya ba'i phyir/ sems can rnams kyi bsam pa dang / tshogs sdud pa byed cing chos nyid kyang rab tu sdud do/ /chos de ni yul na yang mi gnas/ phyogs na yang mi gnas/ nang na yang</text></item>
<item><p>342a6</p><section>phal chen</section><text>ma yin/ phyi rol na yang ma yin/ rgyang ring po na'ang ma yin no/ /drung na 'ang ma yin no zhes de 'di snyam du sems te/ gang du yang nam yang spyad pa med par bya'o/ /snyam pa 'di ni ma 'ongs pa gtong ba'o/ /kye rgyal ba'i sras dag /de la</text></item>
<item><p>342a7</p><section>phal chen</section><text>byang chub sems dpa'i da ltar byung ba'i gtong ba gang zhe na/ kye rgyal ba'i sras dag /'di la byang chub sems dpa' rgyal po chen po bzhi'i ris kyi lha rnams dang / sum bcu rtsa gsum pa dang / mtshe ma dang / dga' ldan dang / 'phrul dga'</text></item>
<item><p>342b1</p><section>phal chen</section><text>dang / gzhan 'phrul dbang byed dang / tshangs pa dang / tshangs ris dang / tshangs lha nye phan dang / tshangs pa kun 'khor dang / tshangs chen dang / snang ba dang / 'od chung dang / tshad med snang ba dang / shin tu snang ba dang / dge ba dang / chung</text></item>
<item><p>342b2</p><section>phal chen</section><text>dge dang / tshad med dge ba dang / dge rgyas dang / che ba dang / chung che dang / tshad med che ba dang / 'bras bu che ba dang / mi che ba dang / mi gdung ba dang / shin tu mthong ba dang / gya nom snang ba dang / 'og min gyi lha rnams nas/ nyan thos kyi</text></item>
<item><p>342b3</p><section>phal chen</section><text>phun sum tshogs pa dang / rang sangs rgyas kyi phun sum tshogs pa dag kyang nyan te/ des de dag thos nas kyang rmongs par mi 'gyur/ shin tu rmongs par mi 'gyur/ rab tu rmongs par 'gyur/ zhum par mi 'gyur/ kun nas zhum par mi 'gyur/</text></item>
<item><p>342b4</p><section>phal chen</section><text>rnam par zhum par mi 'gyur/ shin tu zhum par mi 'gyur/ dma' bar mi 'gyur te/ 'di ltar de ni shes pas 'du byed du gtogs pa thams cad rmi lam lta bur mngon du byed do/ /de 'di snyam du gang sbyin par bya ba 'di ni su'i yang ma yin no snyam</text></item>
<item><p>342b5</p><section>phal chen</section><text>ste/ ngan song gi lam nye bar gnas pa bzlog par bya ba dang / sangs rgyas kyi chos thams cad bsgrub pa'i phyir chos ston kyang / byang chub sems dpa'i lam mngon du gyur pa'i phyir de la sems rgyu ba med de/ 'di ni da ltar byung ba'i gtong ba zhes</text></item>
<item><p>342b6</p><section>phal chen</section><text>bya'o/ /de la byang chub sems dpa' shin tu gtong ba gang zhe na/ 'di la byang chub sems dpa' sems can mig dang mi ldan pa dang / rna ba dang mi ldan pa dang / sna dang mi ldan pa dang / lce dang mi ldan pa dang / lus dang mi ldan pa grangs med pa zhig</text></item>
<item><p>342b7</p><section>phal chen</section><text>gis 'di skad du bdag cag la ci med pa de khyod kyis byin la/ nged mi ldan pa med par gyis shig /khyod ni bskal pa grangs med par mi ldan par 'dug cig ces zer na/ byang chub sems dpa' ni de thos ma thag tu sems can de dag mi ldan pa med</text></item>
<item><p>343a1</p><section>phal chen</section><text>par bsgrub ste/ bskal pa grangs med par dbang po dang mi ldan pa de yang nyams su len to/ /de ma'i lto na 'dug pa'i tshe ji lta bur spyod pa dang / mer mer por 'dug pa ji lta bu yin pa dang rdos par gyur pa ji lta bu yin pa</text></item>
<item><p>343a2</p><section>phal chen</section><text>dang / 'khregs par gyur pa ji lta bu yin pa dang / dbang po grub pa ji lta bu yin pa dang / skyes pa ji lta bu yin pa dang / rgas pa ji lta bu yin pa dang / na ba ji lta bu yin pa dang / shi ba ji lta bu yin pa dang / lus kyi rang bzhin thog ma dang /</text></item>
<item><p>343a3</p><section>phal chen</section><text>bar ma dang / tha ma ji lta ba bzhin du yang dag par rab tu shes so/ ngom du mi rung ba dang / ngo tsha skye ba 'phags pa ma yin pa/ dri mi zhim pa/ rjen pa'i dri can ror 'gyur ba/ rus pa pa sha dang khrag gis g.yogs pa/ rma dgu nas rtag</text></item>
<item><p>343a4</p><section>phal chen</section><text>tu zag pa'o/ /zhes de ni sems bskyed pa gcig tsam gyis kyang / de don du gnyer bar mi sems te/ sems bskyed pa gcig gis kyang chags pa mi bskyed do/ /de shin tu gtong ba des 'dzin pa med pa'i yid dang ldan pa yin te/ lus 'di ni de</text></item>
<item><p>343a5</p><section>phal chen</section><text>ltar snying po med pa yin na/ bdag gis lus 'di snying po med par mthong ba bzhin du lus la chags pa ji ltar bya/ sems can 'di dag gi bsam pa de bzhin du yongs su tshim par bya'o/ /lus snying po med pa 'dis 'gro ba thams cad kyi bsam</text></item>
<item><p>343a6</p><section>phal chen</section><text>pa yongs su rdzogs par bya'o/ /'gro ba thams cad kyis kyang shes par bya'o/ /ye shes kyi tshogs gang yang rung ba la yang mi gnas pa'i tshul gyis gzhag par bya'o zhes nas lus kyi 'du shes kyang med/ sems kyi 'du shes kyang med de/</text></item>
<item><p>343a7</p><section>phal chen</section><text>kye rgyal ba'i sras dag /'di ni byang chub sems dpa'i gtong ba'i gter te drug pa'o/ /kye rgyal ba'i sras dag /de la byang chub sems dpa'i ye shes kyi gter gang zhe na/ 'di la byang chub sems dpa' gzugs rab tu shes so/ /</text></item>
<item><p>343b1</p><section>phal chen</section><text>gzugs kun 'byung ba rab tu shes so/ /gzugs kyi 'gog pa rab tu shes so/ /gzugs 'gog par 'gro ba'i lam yang dag par ji lta ba bzhin du rab tu shes so/ /de bzhin du tshor ba dang / 'du shes dang / 'du byed dang / rnam par shes pa</text></item>
<item><p>343b2</p><section>phal chen</section><text>yang dag pa ji lta ba bzhin du rab tu shes so/ /rnam par shes pa'i kun 'byung ba yang dag pa ji lta ba bzhin du rab tu shes so/ /rnam par shes pa 'gog pa yang dag pa ji lta ba bzhin du rab tu shes so/ /rnam par shes pa 'gog par 'gro ba'i lam yang dag pa ji</text></item>
<item><p>343b3</p><section>phal chen</section><text>lta ba bzhin du rab tu shes so/ /ma rig pa rab tu shes so/ /ma rig pa kun 'byung ba rab tu shes so/ /ma rig pa 'gog pa yang dag pa ji lta ba bzhin du rab tu shes so/ /ma rig pa 'gog par 'gro ba'i lam yang dag pa ji</text></item>
<item><p>343b4</p><section>phal chen</section><text>lta ba bzhin du rab tu shes so/ /sred pa rab tu shes so/ /sred pa kun 'byung ba rab tu shes so/ /sred pa 'gog pa rab tu shes so/ /sred pa 'gog par 'gro ba'i lam yang dag pa ji lta ba bzhin du rab tu shes so/ /nyan thos rab tu shes so/ /</text></item>
<item><p>343b5</p><section>phal chen</section><text>nyan thos kyi chos rab tu shes so/ /nyan thos kyi kun 'byung ba rab tu shes so/ /nyan thos kyi mya ngan las 'da' ba yang dag pa ji lta ba bzhin du rab tu shes so/ /rang sangs rgyas rab tu shes so/ /rang sangs rgyas kyi chos rab tu shes so/ /</text></item>
<item><p>343b6</p><section>phal chen</section><text>rang sangs rgyas kyi kun 'byung ba rab tu shes so/ /rang sangs rgyas kyi yongs su mya ngan las 'da' ba yang dag pa ji lta ba bzhin du rab tu shes so/ /byang chub sems dpa' rab tu shes so/ /byang chub sems dpa'i kun</text></item>
<item><p>343b7</p><section>phal chen</section><text>'byung ba rab tu shes so/ /byang chub sems dpa' yongs su mya ngan las 'da' ba yang dag pa ji lta ba bzhin du rab tu shes so/ /ji ltar shes she na las dang las kyi rnam par smin pa dang / bya ba dang / mngon par 'du byed pa dang /</text></item>
<item><p>344a1</p><section>phal chen</section><text>gso ba dang / gsog dang / snying po med pa dang / bdag med par rab tu shes te/ chos gang yang snying po can du shes pa med do/ /chos gang la yang rang bzhin du 'dogs pa med de/ ngo bo nyid mthas gtugs</text></item>
<item><p>344a2</p><section>phal chen</section><text>pa thams cad rab tu shes so/ /sems can rnams la yang de bzhin nyid kyi don du chos ston te de ci ston ce na/ 'jig pa med pa'i phyir chos ston te/ gang 'jig pa med pa'i phyir zhe na/ gzugs 'jig pa med pa'i phyir/ tshor ba 'jig pa</text></item>
<item><p>344a3</p><section>phal chen</section><text>med pa'i phyir/ 'du shes 'jig pa med pa'i phyir/ 'du byed 'jig pa med pa'i phyir/ rnam par shes pa 'jig pa med pa'i phyir chos ston to/ /ma rig pa 'jig pa med pa'i phyir/ nyan thos kyi chos dang / rang sangs rgyas kyi chos</text></item>
<item><p>344a4</p><section>phal chen</section><text>dang / byang chub sems dpa'i chos 'jig pa med pa'i phyir chos ston to/ /de ci'i phyir zhe na/ chos ni ma skyes pa/ 'du ma byas pa/ byed pa po med pa/ rtsod pa med pa/ gnas med pa/ ma skyes pa/ mi 'byung ba/ ma blangs pa</text></item>
<item><p>344a5</p><section>phal chen</section><text>nye bar ma blangs pa/ byed pa med pa ste/ de shes rab kyi gter de lta bu dang ldan pas las gron chung ngus chos thams cad la mkhas pa/ gzhan gyi dring mi 'jog pa/ yang dag pa ji lta ba bzhin du rab tu shes so/ /shes rab kyi gter de yang mi zad</text></item>
<item><p>344a6</p><section>phal chen</section><text>pa yin te/ de yang shin tu bstan pa bcus mi zad pa yin no/ /bcu gang zhe na/ thos pa la mkhas pas mi zad do/ /dge ba'i bshes gnyen la bsnyen pas mi zad do/ /tshig rab tu dbye ba la mkhas pas mi zad do/ /chos kyi dbyings la</text></item>
<item><p>344a7</p><section>phal chen</section><text>'jug pa mngon par bsgrubs pas mi zad do/ /rgyan gcig pa'i ye shes kyi rjes su zhugs pas mi zad do/ /bsod nams thams cad shin tu bstsags pas mi zad do/ /skyo ba med par mngon par bsgrubs pas mi zad do/ /gzungs thams cad kyi</text></item>
<item><p>344b1</p><section>phal chen</section><text>sgor zhugs pas mi zad do/ /sems can thams cad kyi skad dang sgra dang brjod pa sna tshogs kyi phyir mi zad do/ /'gro ba thams cad kyi yid gnyis dang / nem nur dang the tsom yang dag par gcod pa'i phyir mi zad do/ /sangs rgyas kyi rnam par 'phrul</text></item>
<item><p>344b2</p><section>phal chen</section><text>pa thams cad yongs su bstan pas/ sems can thams cad nye bar 'tsho ba dang / yongs su smyin par bya ba dang / gdul ba'i spyod pa shin tu rtogs pa'i phyir mi zad de/ mi zad pa shin tu bstan pa bcu po de dag gis shes rab kyi gter te</text></item>
<item><p>344b3</p><section>phal chen</section><text>mi zad pa yin no/ /kye rgyal ba'i sras dag /'di ni byang chub sems dpa' rnams kyi shes rab kyi gter yin te/ de la gnas pa'i byang chub sems dpa' rnams shes rab dang ye shes bla na med pa rnam par 'tshang rgya'o/ /kye rgyal ba'i sras dag /</text></item>
<item><p>344b4</p><section>phal chen</section><text>de la byang chub sems dpa' rnams kyi dran pa'i gter gang zhe na/ kye rgyal ba'i sras dag /'di la byang chub sems dpa' dran pa dang ldan pa yin te/ de yang rgyud rmongs pa med pa'i dran pas sngon gyi gnas rjes su dran te/ 'di ltar tshe gcig</text></item>
<item><p>344b5</p><section>phal chen</section><text>kyang rjes su dran no/ /tshe gnyis dang / gsum dang / bzhi dang / lnga dang / tshe brgya dang stong dang / che brgya phrag du ma dang / tshe stong phrag du ma dang / tshe brgya stong phrag du ma dang / 'jig pa'i bskal pa'am/ 'du ba'i bskal pa'am/</text></item>
<item><p>344b6</p><section>phal chen</section><text>'jig pa dang 'du ba'i bskal pa'am/ 'jig pa'i bskal pa du ma dang / 'du ba'i bskal pa du ma dang / 'du ba dang / 'jig pa'i bskal pa du ma dang / bskal pa brgya dang / bskal pa stong dang / bskal pa brgya stong dang / bskal pa bye ba khrag khrig brgya stong dang / bskal pa</text></item>
<item><p>344b7</p><section>phal chen</section><text>bye ba khrag khrig brgya stong tshad pa dang / bskal pa bye ba khrag khrig brgya stong grangs med pa bsam gyis mi khyab pa/ mtshungs pa med pa/ kun tu mtha' yas pa/ mu med pa/ sa mtshams med pa/ gzhal du med pa/ brjod du med pa/ gnyis</text></item>
<item><p>345a1</p><section>phal chen</section><text>dang / gsum dang / bzhi dang / lnga dang / gzhung de bzhin du brjod du med pa'i yang brjod du med pa dang / sangs rgyas skye bar lung bstan pa shin tu brjod pa gcig dang / gnyis dang / gsum dang / bzhi dang /</text></item>
<item><p>345a2</p><section>phal chen</section><text>lnga nas/ sangs rgyas skye bar lung bstan pa shin tu brjod du med pa brjod du med pa'i yang brjod du med pa dang / sangs rgyas skye ba gcig bstan te/ de dang mtshams sbyor ba'i lung bstan pa gcig dang / gnyis dang / gsum dang / bzhi dang / lnga nas/</text></item>
<item><p>345a3</p><section>phal chen</section><text>sangs rgyas skye ba shin tu bstan te/ de dang mtshams sbyor ba lung bstan pa brjod du med pa'i yang brjod du med pa dang / mdo sde gcig dang / gnyis dang / gsum dang / bzhi dang / lnga nas/ brjod du med pa'i yang brjod du med pa'i bar dang</text></item>
<item><p>345a4</p><section>phal chen</section><text>dbyangs kyis bsnyad pa'i sde dang / lung bstan pa'i sde dang / tshigs su bcad pa'i sde dang / gleng gzhi'i sde dang / ched du brjod pa'i sde dang / 'di ltar 'das pa'i sde dang / skyes ba rabs kyi sde dang / shin tu rgyas pa'i sde dang / chos rmad</text></item>
<item><p>345a5</p><section>phal chen</section><text>du byung ba bstan pa'i sde dang / man ngag bstan pa'i sde gcig dang / gnyis dang / gsum dang / bzhi dang / lnga nas/ brjod du med pa'i yang brjod du med pa'i bar dang / 'khor 'dus pa gcig dang / chos kyi mtshams sbyar ba gcig</text></item>
<item><p>345a6</p><section>phal chen</section><text>nas/ chos kyi mtshams sbyar ba brjod du med pa'i yang brjod du med pa'i bar dang / dbang po sna tshogs gcig nas dbang po sna tshogs brjod du med pa'i yang brjod du med pa'i bar dang / dbang po rnam pa tha dad pa sna tshogs gcig nas/ dbang po rnam pa</text></item>
<item><p>345a7</p><section>phal chen</section><text>tha dad pa sna tshogs brjod du med pa'i yang brjod du med pa'i bar dang / nyon mongs pa sna tshogs gcig nas nyon mongs pa sna tshogs brjod du med pa'i yang brjod du med pa'i bar dang / ting nge 'dzin sna tshogs gcig nas/ ting nge 'dzin sna tshogs brjod du med</text></item>
<item><p>345b1</p><section>phal chen</section><text>pa'i yang brjod du med pa'i bar dag kyang dran pa dag pa/ dang ba rnyog pa med pa dang / rnam par gsal ba rdul med pa/ rdul dang bral ba/ dri ma med pa/ 'od gsal ba/ sang sang po/ bsgribs pa med pas rjes su dran no/ /byang chub sems</text></item>
<item><p>345b2</p><section>phal chen</section><text>dpa'i dran pa de ni 'jig rten gyi 'khrug pas mi 'phrogs pa yin/ phas kyi rgol ba thams cad kyis nye bar nyon mongs par mi nus pa yin/ sngon gyi dge ba'i rtsa bas shin tu sbyangs pa yin/ 'jig rten gyi chos thams cad kyis ma gos pa yin/ bdud</text></item>
<item><p>345b3</p><section>phal chen</section><text>dang mu stegs can dmigs pa la gnas pa gzhan gyis mi chod pa yin/ tshe rabs kun tu 'pho ba'i lus shin tu bstan pa thams cad kyis brjod par mi nus pa yin/ sngon gyi mtha' dang / phyi ma'i mtha' dang / da ltar byung ba'i mthas rnam</text></item>
<item><p>345b4</p><section>phal chen</section><text>par mi chod pa yin/ 'jig rten gyi khams su skye ba dang / gnas pa thams cad kyis skyon du ma gyur pa yin/ sangs rgyas skyes pa'i 'khor gyi dkyil 'khor du 'jug pa shin tu bstan pa thams cad kyis thogs pa med pa yin/ sangs rgyas</text></item>
<item><p>345b5</p><section>phal chen</section><text>kyi chos thams cad kyi rjes su song ba yin te/ kye rgyal ba'i sras dag /'di ni byang chub sems dpa' rnams kyi dran pa'i gter te brgyad pa'o/ /kye rgyal ba'i sras dag /de la byang chub sems dpa' rnams kyi rtogs pa'i gter gang zhe na/</text></item>
<item><p>345b6</p><section>phal chen</section><text>kye rgyal ba'i sras dag /'di la byang chub sems dpa' rtogs pa dang ldan pa yin te/ de yang yi ge de bzhin gzhan ma yin pas/ mdo'i tshul gyi chos ston to/ /de ni tshe'i rgyud gcig pa yang yongs su 'dzin to/ /tshe'i rgyud brjod du med</text></item>
<item><p>345b7</p><section>phal chen</section><text>pa'i yang brjod du med pa'i bar du yongs su 'dzin to/ /sangs rgyas kyi mtshan gcig kyang yongs su 'dzin to/ /sangs rgyas kyi mtshan brjod du med pa'i yang brjod du med pa'i bar du yang yongs su 'dzin to/ /bskal pa grangs med</text></item>
<item><p>346a1</p><section>phal chen</section><text>pa bstan pa gcig kyang yongs su 'dzin to/ /bskal pa grangs med pa bstan pa brjod du med pa'i yang brjod du med pa'i bar du yang yongs su 'dzin to/ /de bzhin gshegs par lung bstan pa brjod pa gcig kyang yongs</text></item>
<item><p>346a2</p><section>phal chen</section><text>su 'dzin no/ /de bzhin gshegs par lung bstan par brjod pa brjod du med pa'i yang brjod du med pa'i bar du yang yongs su 'dzin to/ /mdo gcig kyang yongs su 'dzin to/ /mdo brjod du med pa'i yang brjod du med pa'i bar du yang yongs su</text></item>
<item><p>346a3</p><section>phal chen</section><text>'dzin to/ /'dus pa gcig kyang yongs su 'dzin to/ /'dus pa brjod du med pa'i yang brjod du med pa'i bar du yang yongs su 'dzin to/ /chos kyi mtshams sbyar ba gcig kyang yongs su 'dzin to/ /chos kyi mtshams sbyar ba brjod du med pa'i</text></item>
<item><p>346a4</p><section>phal chen</section><text>yang brjod du med pa'i bar du yang yongs su 'dzin to/ /dbang po rnam pa tha dad pa sna tshogs gcig kyang yongs su 'dzin to/ /dbang po rnam pa tha dad pa sna tshogs brjod du med pa'i yang brjod du med pa'i bar du yang yongs su 'dzin to/ /nyon</text></item>
<item><p>346a5</p><section>phal chen</section><text>mongs pa sna tshogs gcig kyang yongs su 'dzin to/ /nyon mongs pa sna tshogs brjod du med pa'i yang brjod du med pa'i bar du yang yongs su 'dzin to/ /ting nge 'dzin sna tshogs gcig kyang yongs su 'dzin to/ /ting nge 'dzin sna tshogs brjod du</text></item>
<item><p>346a6</p><section>phal chen</section><text>med pa'i yang brjod du med pa'i bar du yang yongs su 'dzin to/ /kye rgyal ba'i sras dag /'di ni byang chub sems dpa' sems dpa' chen po rnams kyi rtogs pa'i gter te mi zad pa/ kun tu mtha' yas pa dgang dka' ba/ gting rnyed par dka' ba/ bsgrub</text></item>
<item><p>346a7</p><section>phal chen</section><text>par dka' ba/ mi 'phrog pa/ thub pa med pa/ bdag nyid che ba'i sangs rgyas kyi yul gyi rjes su song ba ste/ 'di ni gter dgu pa'o/ /kye rgyal ba'i sras dag /de la byang chub sems dpa' rnams kyi blo gros kyi gter gang zhe na/ kye rgyal ba'i sras dag /</text></item>
<item><p>346b1</p><section>phal chen</section><text>'di la byang chub sems dpa' yang dag par rtogs par byed pa'i rtogs pa dang ldan zhing blo gros dang ldan pa yin te/ mdo sde thams cad dang mi 'gal bas de chos ston pa'i tshe/ dngos po yongs su ldog pa gcig kyang brtsams te/ chos ston pa nas dngos</text></item>
<item><p>346b2</p><section>phal chen</section><text>po yongs su ldog pa brjod du med pa'i yang brjod du med pa'i bar du chos ston to/ /sangs rgyas kyi mtshan gcig nas tshul de bzhin du brjod du med pa'i yang brjod du med pa'i bar dang / 'jig rten gyi khams gcig dang / sangs rgyas su lung bstan pa</text></item>
<item><p>346b3</p><section>phal chen</section><text>gcig dang / mdo gcig dang / 'khor 'dus pa gcig dang / chos kyi mtshams sbyar ba gcig dang / dbang po rnam pa tha dad pa sna tshogs gcig dang / nyon mongs pa sna tshogs gcig dang / ting nge 'dzin sna tshogs gcig kyang brtsams te/</text></item>
<item><p>346b4</p><section>phal chen</section><text>chos ston pa nas ting nge 'dzin sna tshogs brjod du med pa'i yang brjod du med pa'i bar du brtsams te chos ston to/ /nyi ma gcig kyang zad par byed cing chos ston pa nas/ zla ba phyed dang / zla ba gcig dang / lo gcig dang / lo brgya dang / lo stong</text></item>
<item><p>346b5</p><section>phal chen</section><text>dang / lo brgya phrag stong dang / bskal pa dang / bskal pa brgya dang / bskal pa stong dang / bskal pa brgya phrag stong dang / bskal pa bye ba khrag khrig brgya phrag stong dang / bskal pa tshad med pa dang / bsam gyis mi khyab pa dang / bskal</text></item>
<item><p>346b6</p><section>phal chen</section><text>pa dpag tu med pa dang / grangs med pa dang / mtshungs pa med pa dang / kun tu mtha' yas pa dang / mu med pa dang / sa mtshams med pa dang / gzhal du med pa dang / brjod du med pa dag kyang zad par byed cing chos ston na/</text></item>
<item><p>346b7</p><section>phal chen</section><text>tshig dang yi ge gcig brtsams kyang don dang tshig dang yi ge'i mthar thug pa med de/ de ci'i phyir zhe na/ de ni 'di ltar byang chub sems dpas byang chub sems dpa'i gter bcu rab tu thob pa'i phyir te/ gter de dag thob pas gzungs kyi snying po'i sgo chos</text></item>
<item><p>347a1</p><section>phal chen</section><text>thams cad la yang dag par gzhol ba zhes bya ba/ gzungs brgya stong grangs med pa'i 'khor can mngon du gyur te/ de gzungs kyi 'khor brgya stong grangs med pa ston par byed do/ /chos snang ba shin tu bstan pa thob</text></item>
<item><p>347a2</p><section>phal chen</section><text>pas sems can thams cad la chos ston to/ /chos kyi sgo snang ba'i chos can lce yangs pas 'jig rten gyi khams thams cad du mngon par go bar byed pa dang / dbyangs kyi yan lag la mkhas pas 'gro ba thams cad tshim par byed pa dang / dbang</text></item>
<item><p>347a3</p><section>phal chen</section><text>po ji lta ba bzhin du mgu bar byed pa dang / nyon mongs pa dang kun nas 'khor ba thams cad rnam par bzlog pa dang / sgra dang tshig rnam pa tha dad pa thams cad la rab tu zhugs pa dang / yi ge thams cad kyi spobs pas ston pa'i rjes su song ba dang /</text></item>
<item><p>347a4</p><section>phal chen</section><text>sems can thams cad kyi sa bon gang po yongs su shes pa'i bsam pa can du byed pas chos ston te thogs par mi byed do/ /skyo bar mi 'gyur ro/ /de ci'i phyir zhe na/ de ni 'di ltar byang chub sems dpas nam mkha'i khams dang / chos kyi</text></item>
<item><p>347a5</p><section>phal chen</section><text>dbyings mtha' dang dbus med par rgyas par byed pa'i lus rab tu thob pa'i phyir te/ kye rgyal ba'i sras dag /'di ni byang chub sems dpa'i gter bcus blo gros mi zad pa/ thub pa med pa 'dres pa med pa rnam par mi chod pa/ rgyun gcad par mi nus pa phyir mi</text></item>
<item><p>347a6</p><section>phal chen</section><text>ldog pa/ gting rnyed par dka' ba/ ring du gyur pa/ sgo kun dang ldan pa/ sangs rgyas thams cad kyi chos la zhugs pa'o/ /kye rgyal ba'i sras dag /bcu po de dag ni byang chub sems dpa' rnams kyi gter te/ mi zad pa'i rnam</text></item>
<item><p>347a7</p><section>phal chen</section><text>pa bcus mi zad pa yin no/ /bla na med pa yin no/ /mthar rdzogs pa'i sangs rgyas su 'gyur ba yin no/ /bcu gang zhe na/ sems can thams cad nye bar 'tsho ba dang / sngon gyi smon lam legs par yongs su bsngos pa dang / bskal pa</text></item>
<item><p>347b1</p><section>phal chen</section><text>thams cad kyi grangs gcad du med pa dang / nam mkha'i dbyings dang mnyam pa nyid du khong du chud pa'i phyir/ sems tshad med pa dang / 'dus byas kyis ma gos pa'i phyir/ 'dus ma byas la yongs su bsngos pa dang / de ma thag pa'i yul du gyur</text></item>
<item><p>347b2</p><section>phal chen</section><text>pas chos thams cad zad mi shes pa dang / smon lam chen po tha dad pa med pa dang / spyod pa la gnas pa'i stobs shin tu 'dzin pa dang / sangs rgyas thams cad kyis yongs su bzung ba dang / chos thams cad sgyu ma lta bur 'jug pa mtha' dang</text></item>
<item><p>347b3</p><section>phal chen</section><text>dbus med pa la zhugs pa ste/ mi zad pa'i rnam pa bcu po 'di dag gis/ 'jig rten gyi bya ba thams cad kyi mthar phyin pa zad mi shes pa'i gter chen por 'gyur ro/ /gter mi zad pa bcu bstan pa'i le'u ste/</text></item>
<item><p>347b4</p><section>phal chen</section><text>nyi shu bdun pa'o// //de nas sangs rgyas kyi mthus shar phyogs kyi 'jig rten gyi khams thams cad dang / de bzhin du lho phyogs dang / nub phyogs dang / byang phyogs dang / byang shar gyi phyogs mtshams dang / shar lho'i phyogs</text></item>
<item><p>347b5</p><section>phal chen</section><text>mtshams dang / lho nub kyi phyogs mtshams dang / nub byang gi phyogs mtshams dang / 'og dang steng gi phyogs kyi 'jig rten gyi khams thams cad na yang gling bzhi pa 'di la pa gling re re na yang / de bzhin gshegs pa rnams bzhugs</text></item>
<item><p>347b6</p><section>phal chen</section><text>par snang ngo / /byang chub sems dpa' de dag kyang de bzhin gshegs pa'i byin gyi rlabs kyis chos ston to/ /de bzhin gshegs pa'i zhabs kyi drung na'ang 'khod par shes so/ /bcom ldan 'das kyis kyang rdzu 'phrul mngon par 'du mdzad pa</text></item>
<item><p>347b7</p><section>phal chen</section><text>de'i phyir ma brtul/ byang chub kyi shing drung yang phyir ma brtul/ ri rab kyi rtse mo yang phyir ma brtul bar rab mtshe ma'i gnas nas dga' ldan gyi gnas kyi lha'i rgyal po rab dga' ldan gyi khang pa rin po che'i rgyan ces bya ba gang na ba der gshegs par snang</text></item>
<item><p>348a1</p><section>phal chen</section><text>ngo / /ji ltar gling bzhi pa 'di na bcom ldan 'das dga' ldan gyi gnas su gshegs par snang ba/ de bzhin du 'jig rten gyi khams thams cad kyi gling bzhi pa dag na yang bcom ldan 'das dga' ldan gyi gnas su gshegs par snang ste</text></item>
<item><p>348a2</p><section>phal chen</section><text>byin gyi rlabs snga ma de dag kyang ma 'khrugs par snang ngo / /de nas lha'i rgyal po rab dga' ldan gyis/ rgyang ma nas bcom ldan 'das khang pa rin po che thams cad kyi brgyan par gshegs pa mthong nas/ rings pa'i gzugs su khang pa rin po che thams cad kyis</text></item>
<item><p>348a3</p><section>phal chen</section><text>brgyan pa'i nang du de bzhin gshegs pa'i seng ge'i gdan nor bu rin po che las byas pa/ lha rdzas kyi rin po che'i rgyu las grub pa/ dge ba'i rtsa ba thams cad kyi rgyu las yongs su grub pa/ de bzhin gshegs pa'i byin gyi rlabs kyis byung ba/ dge</text></item>
<item><p>348a4</p><section>phal chen</section><text>ba'i rtsa ba bye ba khrag khrig brgya stong grangs med pa mang pos byung ba/ sangs rgyas thams cad las byung ba'i chos dkar po las byung ba/ bsod nams kyi stobs mtha' yas pa sna tshogs thams cad dang ldan pa/ kha na ma tho ba med pa'i rnam par smyin</text></item>
<item><p>348a5</p><section>phal chen</section><text>pa thams cad kyis rnam par dag pa/ mi mthun pa med pa'i 'jig rten las 'das pa'i chos kyis byung ba/ /gos pa med pa/ 'gro ba thams cad du byung ba/ thub pa med pa/ 'gro ba thams cad kyis blta na sdug pa/ pog re bye ba brgya stong</text></item>
<item><p>348a6</p><section>phal chen</section><text>phrag bcus brgyan pa/ gser gyi dra ba bye ba brgya stong phrag bcus kun tu bres pa/ me tog gi bla re bye ba brgya stong phrag bcus kun nas bres pa/ phreng ba'i bla re bye ba brgya stong phrag bcus kun nas lding ba/ spos kyi bla re bye ba brgya stong phrag bcus spos</text></item>
<item><p>348a7</p><section>phal chen</section><text>kun tu 'thul bar sbyar ba/ rin po che'i bla re bye ba brgya stong phrag bcus steng nas bkab pa/ me tog gi gdugs bye ba brgya stong phrag bcus kun nas bsgreng ba/ rin po che'i gdugs bye ba brgya stong phrag bcus kun nas bkab pa/ gdan bye ba</text></item>
<item><p>348b1</p><section>phal chen</section><text>khrag khrig brgya stong mngon par bting ba/ rin po che'i pu shu bye ba brgya stong phrag bcus rgyan du bsgrubs pa/ nor bu'i dra ba bye ba brgya stong phrag bcus shin tu rnam par phye bas yog par byas pa/ rin po che'i dra ba bye ba brgya stong phrag bcus</text></item>
<item><p>348b2</p><section>phal chen</section><text>'khor kun tu yog pa/ rin po che'i phreng ba 'phyang ba'i dra ba bye ba brgya stong phrag bcu shin tu spyangs pas bkab pa/ lhab lhub kyi dra ba bye ba brgya stong phrag bcus shin tu klubs shing brgyan pa/ gdugs kyi dra ba bye ba brgya stong phrag bcus kun nas khebs</text></item>
<item><p>348b3</p><section>phal chen</section><text>par bkab pa/ gos sna tshogs kyi dra ba bye ba brgya stong phrag bcus sna tshogs su yog pa/ rin po che'i pad mo'i dra ba bye ba brgya stong phrag bcus shin tu rgyas par bkram pa/ spos rin po che'i dra ba bye ba brgya stong phrag bcu 'thul zhing yid du 'ong bar dri zhim pa/</text></item>
<item><p>348b4</p><section>phal chen</section><text>rin po che'i bla re chen po'i dra ba bye ba brgya stong phrag bcu'i rgyan chen po brgyan par bres pa/ rin po che'i dril bu'i rgyan gyi bla re bye ba brgya stong phrag bcus yid du 'ong ba'i sgra phyung ba/ tsan dan rin po che'i mdog lta bu'i bla re bye ba brgya stong phrag bcus yid du 'ong bar</text></item>
<item><p>348b5</p><section>phal chen</section><text>bkab pa/ rin po che'i me tog sna tshogs kyi bla re bye ba brgya stong phrag bcu me tog shin tu rgyas pa/ gos kha dog mtha' yas pa'i bla re bye ba brgya stong phrag bcus sna tshogs su snang bar bkab pa/ byang chub sems dpa'i bla re bye ba brgya stong phrag bcus sna tshogs</text></item>
<item><p>348b6</p><section>phal chen</section><text>su kun nas bkab pa/ gdugs kyi bla re kha dog rnam pa sna tshogs bye ba brgya stong phrag bcus rab tu g.yogs shing rnam pa sna tshogs su snang ba/ gser gyi bla re bye ba brgya stong phrag bcus yid du 'ong bar bkab cing rnam par dag par byas pa/ bai DUr+ya'i</text></item>
<item><p>348b7</p><section>phal chen</section><text>bla re bye ba brgya stong phrag bcus lha rdzas dri ma med cing shin tu dag par byas pa/ snying po sna tshogs can gyi bla re bye ba brgya stong phrag bcus rnam pa sna tshogs kyi bla re bkab pa/ rin po che thams cad kyi bla re bye ba brgya stong phrag bcu'i nor bu rin po che bzang pos shin tu</text></item>
<item><p>349a1</p><section>phal chen</section><text>mdzes shing khebs par bkab pa/ rin po che'i rgyan bye ba brgya stong phrag bcus phyogs thams cad bkang ba/ rin po che'i gzugs brnyan gyi bla re bye ba brgya stong phrag bcus shin tu rnam par phye zhing mdzes par brgyan pa/ rin</text></item>
<item><p>349a2</p><section>phal chen</section><text>po che'i phreng ba bye ba brgya stong phrag bcus phreng ba kun tu 'brel par brgyan pa/ spos kyi phreng ba bye ba brgya stong phrag bcus mchod pa la tshul dang mthun pa'i spos kyi dri zhim par byas pa/ lha la mchog tu bya ba'i spos dang / bdug spos bye ba khrag khrig</text></item>
<item><p>349a3</p><section>phal chen</section><text>brgya stong phrag bcus kha dog mtha' yas pa dang / dri zhim por gtul ba'i mchod pa can/ lha la mchog tu bya ba'i lhab lhub kyi rgyud bye ba brgya stong phrag bcus mngon par klubs shing dag par byas pa/ rin po che'i me tog gi phreng ba bye ba brgya stong</text></item>
<item><p>349a4</p><section>phal chen</section><text>phrag bcus rin po che thams cad kyi rgyud du mdzes par byas pa/ dpal gyi snying po'i phreng ba bye ba brgya stong phrag bcus rin po che sna tshogs su brgyan pa/ nor bu rin po che sna tshogs kyi phreng ba bye ba brgya stong phrag bcus rin po che thams cad kyi rgyan du rnam par</text></item>
<item><p>349a5</p><section>phal chen</section><text>dag pa/ nor bu rin po che rgya mtsho'i rgyan gyi phreng ba bye ba brgya stong phrag bcus gdan gyi snying po shin tu brgyan pa/ dbang po'i rdo rje bye ba brgya stong phrag bcus shin tu spras pa/ rin po che'i snam bu bye ba brgya stong phrag bcu kun tu spyangs pa/ 'jig rten</text></item>
<item><p>349a6</p><section>phal chen</section><text>mtha' yas pa'i dbang po'i nor bu rin po che bye ba brgya stong phrag bcus shin tu bzang bar brgyan pa/ gser gyi snying po bye ba brgya stong phrag bcus shin tu bsgrubs shing dag par byas pa/ nor bu rin po che rnam par snang ba bye ba brgya stong phrag bcus</text></item>
<item><p>349a7</p><section>phal chen</section><text>rdul med par snang bar byas pa/ nor bu rin po che brgya byin mngon par chags pa bye ba brgya stong phrag bcus snying po mtha' yas pa snang bar brgyan pa/ nor bu rin po che dpa' ba'i rgyal mtshan bye ba brgya stong phrag bcus shin tu 'bar bar bsgrubs pa/</text></item>
<item><p>349b1</p><section>phal chen</section><text>nor bu rin po che snang ba'i 'od zer bye ba brgya stong phrag bcus 'od zer snang bar byas pa/ nor bu rin po che lha la mchog tu bya ba bye ba brgya stong phrag bcus skar khung gi shar bu mdzes par bres pa/ nor bu rin po che bsod nams kyis dag pa bye ba brgya stong phrag</text></item>
<item><p>349b2</p><section>phal chen</section><text>bcus kha dog gsal bar gyur pa/ dngul gyi rta babs bye ba brgya stong phrag bcus bres pas snying po dkar po rab tu rnam par phye ba/ 'gro ba rgya mtsho'i zla gam bye ba brgya stong phrag bcus sbubs shin tu bsgrubs pa/ nor bu rin po che dri ma med pa bye ba</text></item>
<item><p>349b3</p><section>phal chen</section><text>brgya stong phrag bcus blta na mdzes par shin tu brgyan pa/ nor bu rin po che sems kyi rgyal po bye ba brgya stong phrag bcus 'dab chags yid du 'ong zhing dga' bar kun tu brgyan pa/ nor bu rin po che seng ge'i gdong bye ba brgya stong</text></item>
<item><p>349b4</p><section>phal chen</section><text>phrag bcus shin tu spras pa'i mchod pa dang ldan pa/ nor bu rin po che 'dzam bu'i rgyal mtshan bye ba brgya stong phrag bcus mthu brtan par shin tu brtan pa/ nor bu rin po che snying po dag pa bye ba brgya stong phrag bcus rnam par snang zhing mdzes par</text></item>
<item><p>349b5</p><section>phal chen</section><text>byas pa/ nor bu rin po che dbang po'i rgyal mtshan bye ba brgya stong phrag bcus snang ba'i gdugs su bris pa/ nor bu rin po che dngul gyi snying po bye ba brgya stong phrag bcus nang rnam pa sna tshogs su bkram pa/ nor bu rin po che ri rab kyi rgyal mtshan bye ba</text></item>
<item><p>349b6</p><section>phal chen</section><text>brgya stong phrag bcus snying po shin tu brgyan pa/ mu tig gi phreng ba bye ba brgya stong phrag bcus kha dog mdzes par bres pa/ bai DUr+ya'i phreng ba bye ba brgya stong phrag bcus dra bar bres pa/ mu tig dmar po'i phreng ba bye ba brgya stong phrag bcus rnam pa sna</text></item>
<item><p>349b7</p><section>phal chen</section><text>tshogs su rnam par phye ba/ nor bu yid du 'ong ba'i phreng ba bye ba brgya stong phrag bcus rnam pa sna tshogs su bkod pa/ rin po che shin tu snang ba'i phreng ba bye ba brgya stong phrag bcus shin tu rnam par phye zhing rab tu bzung ba/ rin po che'i 'bru</text></item>
<item><p>350a1</p><section>phal chen</section><text>sna tshogs kyi phreng ba bye ba brgya stong phrag bcus lus shin tu brgyan pa/ mu tig dmar po'i phreng ba bye ba brgya stong phrag bcus yid du 'ong bar snang ba/ nor bu rin po che'i kha dog du ma'i phreng ba bye ba brgya stong phrag bcus snying</text></item>
<item><p>350a2</p><section>phal chen</section><text>po kha dog sna tshogs shing kha dog mtha' yas pa'i mthar phyin pa/ dga' bar byed pa'i phreng ba bye ba brgya stong phrag bcus dag par sbyangs pa/ nor bu rin po che dpal gyi 'od zer gyi phreng ba bye ba brgya stong phrag bcus dpal chen po rab tu 'thob</text></item>
<item><p>350a3</p><section>phal chen</section><text>pa thob par gyur pa/ nor bu'i gzugs bye ba brgya stong phrag bcus phyogs shin tu spa bar brgyan pa/ rin po che dbang po'i kha dog bye ba brgya stong phrag bcu la gnas yongs su 'dzin pa/ dus dang mthun pa'i tsan dan bye ba brgya stong phrag bcus</text></item>
<item><p>350a4</p><section>phal chen</section><text>'jig rten gyi khams thams cad du dri zhim pos rgyas par byas pa/ rim gro byed pa'i mi'i tshogs bye ba brgya stong phrag bcus sangs rgyas kyi zhing thams cad du rjes su song ba/ spos kyi thum po shin tu che ba bye ba brgya stong phrag bcus kun tu rgyas pa/ gzhan gyis pham pa med</text></item>
<item><p>350a5</p><section>phal chen</section><text>pa'i spos bye ba brgya stong phrag bcu'i dri kun tu rgyas pa/ spos kyi gzugs bye ba brgya stong phrag bcu'i dri kun tu 'byung ba/ yid du 'ong ba'i spos bye ba brgya stong phrag bcu'i dri rab tu 'byung ba/ snang ba ston pa'i spos bye ba brgya stong phrag bcu'i dris 'gro ba</text></item>
<item><p>350a6</p><section>phal chen</section><text>kun tu gang ba/ dri sna tshogs kha dog mtha' yas pa bye ba brgya stong phrag bcus sangs rgyas kyi zhing thams cad du phyir mi ldog par zhim pa byug pa bye ba brgya stong phrag bcus shin tu byugs pa/ tsan dan rnam pa tha dad pa'i spos bye ba brgya stong phrag</text></item>
<item><p>350a7</p><section>phal chen</section><text>bcus tshon du bskus shing mdzes pa/ spos rnam pa tha dad pa bye ba brgya stong phrag bcus dri zhim por shin tu bsgos pa/ a ga ru nag po pad mo'i snying po bye ba brgya stong phrag bcu'i sprin gyi snying por byas pa/ bdug spos bye ba brgya stong</text></item>
<item><p>350b1</p><section>phal chen</section><text>phrag bcus shin tu bdugs shing yog pa/ bdug spos kyi 'od zer bye ba brgya stong phrag bcu dbang po zhi bar zhim pa/ spos kun tu rgyu ba bye ba brgya stong phrag bcu yid du 'ong bar zhim pa/ spos kyi 'od zer bye ba brgya stong phrag bcus ro thams cad du bdugs/</text></item>
<item><p>350b2</p><section>phal chen</section><text>shing dri zhim pa/ spos rnam par tshor bar byed pa'i dam pa bye ba brgya stong phrag bcus dbang po mi 'khrugs par spos thams cad kyis mchod par byas pa/ spos kyi rgyal po gzhal du med pa bye ba brgya stong phrag bcus spos kyi gzugs rnam pa sna tshogs su shin tu brgyan</text></item>
<item><p>350b3</p><section>phal chen</section><text>pa/ lha rdzas kyi me tog gi sprin gyi char bye ba brgya stong phrag bcu mngon par 'bab pa/ lha rdzas kyi spos kyi sprin bye ba brgya stong phrag bcu mngon par 'bab pa/ lha rdzas kyi phye ma'i sprin bye ba brgya stong phrag bcu mngon par 'bab pa/ lha rdzas kyi pad</text></item>
<item><p>350b4</p><section>phal chen</section><text>mo'i sprin gyi char bye ba brgya stong phrag bcu mngon par 'bab pa/ lha rdzas kyi rin po che'i me tog gi sprin bye ba brgya stong phrag bcu'i char mngon par 'bab pa/ lha rdzas kyi uta pa la'i sprin gyi char bye ba brgya stong phrag bcu kun tu yog par 'bab pa/ lha rdzas</text></item>
<item><p>350b5</p><section>phal chen</section><text>kyi rin po che'i me tog gi char bye ba brgya stong phrag bcu rab tu 'bab pa/ lha rdzas kyi me tog pun da ri ka'i sprin gyi char bye ba brgya stong phrag bcu shin tu 'bab pa/ lha rdzas kyi me tog man+dA ra ba'i sprin gyi char bye ba brgya stong phrag bcu'i tshogs chen po rab tu 'bab pa/</text></item>
<item><p>350b6</p><section>phal chen</section><text>lha rdzas kyi me tog thams cad kyi sprin gyi char bye ba brgya stong phrag bcu'i rgyun tu 'bab pa/ na bza'i sprin bye ba brgya stong phrag bcus bar snang kha dog sna tshogs su gyur pa/ nor bu rin po che'i sprin gyi char bye ba brgya stong phrag bcu kun tu snang bar 'bab pa/</text></item>
<item><p>350b7</p><section>phal chen</section><text>gdugs kyi sprin gyi char bye ba brgya stong phrag bcu kun nas yog par 'bab pa/ ba dan gyi sprin gyi char bye ba brgya stong phrag bcu kha dog sna tshogs du mar 'bab pa/ lha rdzas kyi cod pan gyi sprin gyi char bye ba brgya stong phrag bcu sna tshogs su 'bab pa/ lhab lhub</text></item>
<item><p>351a1</p><section>phal chen</section><text>kyi sprin gyi char bye ba brgya stong phrag bcu shin tu klub par 'bab pa/ lha rdzas kyi rin po che'i sprin gyi char bye ba brgya stong phrag bcu kha dog sna tshogs su 'bab pa/ lha rdzas kyi rin po che'i se mo do'i sprin gyi char bye ba brgya stong phrag bcu rgyan chen por 'bab</text></item>
<item><p>351a2</p><section>phal chen</section><text>pa/ lha rdzas kyi tsan dan gyi sprin gyi char bye ba brgya stong phrag bcu tsan dan rnam pa sna tshogs kyi kha dog du mar 'bab pa/ lha rdzas kyi a ka ru dang / tsan dan gyi sprin gyi char bye ba brgya stong phrag bcu shin tu yog par 'thul zhing 'bab pa/ rin po che'i</text></item>
<item><p>351a3</p><section>phal chen</section><text>rgyal mtshan bye ba brgya stong phrag bcu shin tu bsgreng ba/ rin po che'i ba dan bye ba brgya stong phrag bcu shin tu spyangs pa/ snam bu rin po che'i lda ldi bye ba brgya stong phrag bcu shin tu bres pa/ spos kyi snod bye ba brgya stong phrag bcu nas shin tu 'thul ba/</text></item>
<item><p>351a4</p><section>phal chen</section><text>rin po che'i phreng ba'i chun po bye ba brgya stong phrag bcu kun tu spyangs pa/ rin po che'i sil snyan bye ba brgya stong phrag bcu shin tu 'khrol zhing 'dzin pa/ lha rdzas kyi rdul yab bye ba brgya stong phrag bcu rnam par rlob cing 'dzin pa/ rin po che'i dril</text></item>
<item><p>351a5</p><section>phal chen</section><text>bu'i dra ba bye ba brgya stong phrag bcu shin tu 'khrol ba/ /rin po che'i stegs bu bye ba brgya stong phrag bcus kun nas bskor ba/ rin po che'i shing ta la'i phreng ba bye ba brgya stong phrag bcu kun nas 'greng ba/ rin po che'i phreng ba bye ba brgya stong</text></item>
<item><p>351a6</p><section>phal chen</section><text>phrag bcus lda ldir brgyan pa/ rin po che'i shing bye ba brgya stong phrag bcus kun nas yog cing 'khor ba/ khang pa brtsegs pa rin po che'i rgyan can bye ba brgya stong phrag bcus nang gi rgyan du dkrigs pa/ rin po che'i khang bu bye ba brgya stong gi sgo la</text></item>
<item><p>351a7</p><section>phal chen</section><text>rin po che thams cad kyi phreng ba bkye ba/ gser gyi dril bu bye ba brgya stong phrag bcu 'khrol ba'i sgra yid du 'ong bar 'byung ba/ dpal gyi be'u bye ba brgya stong phrag bcu'i phreng ba rab tu spyangs pas yongs su dag pa/ rin po che'i bkra shis bye ba brgya stong phrag</text></item>
<item><p>351b1</p><section>phal chen</section><text>bcu'i mtshan bzang po byung ba/ gser gyi dam pa bye ba brgya stong phrag bcu'i gser gyi lcag phod kyis kun tu bltas pa/ rin po che'i gdugs gcig nas gcig tu brgyud pa bye ba brgya stong phrag bcu rin po che thams cad kyi yu bas bzung ba/ rin po che'i rgyan bye ba</text></item>
<item><p>351b2</p><section>phal chen</section><text>brgya stong phrag bcus rin po che'i rgyan gyi dra ba thams cad du rnam par bres pa/ rin po che'i 'od zer bye ba brgya stong phrag bcu 'od zer sna tshogs su rab tu 'phro ba snang ba bye ba brgya stong phrag bcus kun tu snang bar byed pa/ 'od bye ba brgya stong phrag bcu rab</text></item>
<item><p>351b3</p><section>phal chen</section><text>tu 'tsher ba/ nyi ma'i dkyil 'khor gyi snying po bye ba brgya stong phrag bcus gzugs rab tu mdzes shing lus shin tu 'phags pa/ zla ba'i dkyil 'khor bye ba brgya stong phrag bcus kha dog du mar bsgrubs pa/ spos kyi 'od gzer bye ba brgya stong phrag bcu rab rib</text></item>
<item><p>351b4</p><section>phal chen</section><text>med par snang ba/ lha rdzas kyi pad mo'i dam pa bye ba brgya stong phrag bcus rab tu bsgrubs shing snying po shin tu 'phags pa/ rin po che'i dra ba bye ba brgya stong phrag bcus snying po kun nas yog par byas pa/ me tog gi dra ba bye ba brgya stong phrag bcu kun nas</text></item>
<item><p>351b5</p><section>phal chen</section><text>rgyas par bkram pa/ spos kyi dra ba bye ba brgya stong phrag bcu'i dri sna tshogs kyis kun nas yog pa/ lha rdzas kyi gdan rin po che bye ba brgya stong phrag bcu mdzes par bting ba/ lha rdzas kyi gos rin po che bye ba brgya stong phrag bcus mdzes par</text></item>
<item><p>351b6</p><section>phal chen</section><text>bkram pa/ lha rdzas kyi gos kha dog sngon po bye ba brgya stong phrag bcu shin tu brgyan par bting ba/ lha rdzas kyi gos kha dog ser po bye ba brgya stong phrag bcu rgyan chen por bting ba/ lha rdzas kyi gos kha dog dmar po bye ba brgya stong phrag bcu lha'i dga' bar</text></item>
<item><p>351b7</p><section>phal chen</section><text>bting ba/ lha rdzas kyi gos kha dog sna tshogs bye ba brgya stong phrag bcu gos kyi rgyan du bting ba/ lha rdzas kyi rin po che sna tshogs kyi gos rnam pa sna tshogs bye ba brgya stong phrag bcu kha dog legs par bting ba/ spos sna tshogs kyis yongs su</text></item>
<item><p>352a1</p><section>phal chen</section><text>bsgos pa'i gos bye ba brgya stong phrag bcu gos bzang por bting ba/ rin po che rmad du byung ba thams cad kyi gos bye ba brgya stong phrag bcus yid du 'ong ba'i rgyan du bting ba/ gos dkar po sna tshogs bye ba brgya stong phrag</text></item>
<item><p>352a2</p><section>phal chen</section><text>bcus bla gab tu bkab pa/ lha rdzas kyi dril bu'i rgyal mtshan bye ba brgya stong phrag bcus yid du 'ong ba'i sgra phyung ba/ gser gyi dra ba'i rgyal mtshan bye ba brgya stong phrag bcu sgra shin tu 'byin cing yongs su bzung ba/ lha rdzas kyi snam bu rin po che'i</text></item>
<item><p>352a3</p><section>phal chen</section><text>rgyal mtshan bye ba brgya stong phrag bcus rgyal mtshan gyi dra ba'i rgyan du brgyan pa/ spos kyi rgyal mtshan bye ba brgya stong phrag bcus spos kyi dra ba thams cad kyi rgyan rnam par dag pa/ lha rdzas kyi me tog gi rgyal mtshan bye ba brgya stong phrag bcu me tog thams</text></item>
<item><p>352a4</p><section>phal chen</section><text>cad kyi char du 'bab pa/ lha rdzas kyi gos kyi rgyal mtshan bye ba brgya stong phrag bcus gos thams cad du bskyod pa/ lha rdzas kyi nor bu rin po che'i rgyal mtshan bye ba brgya stong phrag bcus mdzes pa thams cad kyi rgyal mtshan dang ldan par byas pa/ lha</text></item>
<item><p>352a5</p><section>phal chen</section><text>rdzas kyi lhab lhub kyi rgyal mtshan bye ba brgya stong phrag bcus lhab lhub thams cad kyi rgyal mtshan rnam pa sna tshogs su gyur pa/ lha rdzas kyi phreng ba'i rgyal mtshan bye ba brgya stong phrag bcu phyogs kun nas 'greng ba/ lha rdzas kyi</text></item>
<item><p>352a6</p><section>phal chen</section><text>gdugs kyi rgyal mtshan bye ba brgya stong phrag bcu dril bu thams cad 'khrol bas yid du 'ong zhing dga' ba'i sgra phyung ba/ lha rdzas kyi dung bye ba brgya stong phrag bcus sgra snyan pa phyung ba/ lha rdzas kyi rnga bye ba brgya stong phrag bcus rnga chen po'i sgra shin</text></item>
<item><p>352a7</p><section>phal chen</section><text>tu phyung ba/ lha rdzas kyi pi wang bye ba brgya stong phrag bcus yid du 'ong zhing 'brel pa'i sgra phyung ba/ lha rdzas kyi kha sbyar bye ba brgya stong phrag bcus dbyangs chen por sgra bsgrags pa/ lha rdzas kyi sil snyan bye ba brgya stong phrag bcu glu dang rol</text></item>
<item><p>352b1</p><section>phal chen</section><text>mor sbyar ba dang ldan pa/ lha rdzas kyi rol mo dbyangs kyi dam pa bye ba brgya stong phrag bcu'i sgra yid du 'ong bas sangs rgyas kyi zhing thams cad du mngon par grags par byas pa/ sprul pa'i rol mo bye ba brgya stong phrag bcus 'jig rten gyi khams</text></item>
<item><p>352b2</p><section>phal chen</section><text>thams cad sgra brnyan gyi tshogs lta bur shes par byas pa/ lha rdzas kyi rnga bo che bye ba brgya stong phrag bcu shin tu brdungs pa'i sgra phyung ba/ yid kyi rang bzhin gyi lha rdzas kyi rol mo bye ba brgya stong phrag bcus rol mo'i sgra yid du 'ong ba dang / glu'i</text></item>
<item><p>352b3</p><section>phal chen</section><text>dbyangs snyan pa phyung ba/ lha rdzas kyi rol mor gtogs pa sna tshogs bye ba brgya stong phrag bcus yid dga' ba dang zhi ba'i sgra phyung ba/ tshig gi rim pa yid du 'ong ba bye ba brgya stong phrag bcus bstod cing mchod pa/ bstod pa rgya chen po bye ba brgya</text></item>
<item><p>352b4</p><section>phal chen</section><text>stong phrag bcus dga' bar bstod cing mchod pa/ zab mor bstod pa bye ba brgya stong phrag bcus shin tu bsgoms shing bstod pa/ bstod pa sna tshogs bye ba brgya stong phrag bcus las thams cad kyi rnam par smin pa las yongs su byung bar bstod pa/</text></item>
<item><p>352b5</p><section>phal chen</section><text>phra bar bstod pa bye ba brgya stong phrag bcus yang dag par ji lta ba bzhin du bstod pa/ sngon gyi spyod pas bstod pa bye ba brgya stong phrag bcu mngon par brjod de 'das pas bstod pa/ dge ba'i bstod pa bye ba brgya stong phrag bcus bstan cing bstod pa/ sngon</text></item>
<item><p>352b6</p><section>phal chen</section><text>gyi sangs rgyas bsnyen bkur ba'i bstod pa bye ba brgya stong phrag bcus rnam par dag par bstod pa/ chos kyi sgo'i bstod pa bye ba brgya stong phrag bcus mngon par 'byung bar bstod cing 'jigs pa med par bstod pa/ bstod pa rnam pa tha dad</text></item>
<item><p>352b7</p><section>phal chen</section><text>pa bye ba brgya stong phrag bcus byang chub sems dpa' thams cad kyis mi zad par brjod cing bsngags te bstod pa/ byang chub sems dpa'i sa'i glu bye ba brgya stong phrag bcus byang chub sems dpa'i sa thams cad glur brjod cing sbyar ba</text></item>
<item><p>353a1</p><section>phal chen</section><text>sangs rgyas kyi yon tan bye ba brgya stong phrag bcus thogs pa med par bstod pa/ sangs rgyas mthong ba'i glu bye ba brgya stong phrag bcu'i glu'i dbyangs su blangs pa/ chos zab mo'i glu bye ba brgya stong phrag bcus thogs pa med</text></item>
<item><p>353a2</p><section>phal chen</section><text>par chos kyi snang ba thams cad glur blangs te sbyar ba/ dbyangs rgya chen po'i glu bye ba brgya stong phrag bcus yid du 'ong ba'i sgrar sangs rgyas kyi zhing thams cad du bsgrags pa/ sems dang bsam pa bye ba brgya stong phrag bcu thogs pa med par glur blangs shing</text></item>
<item><p>353a3</p><section>phal chen</section><text>rna ba dang bar byas pa/ khams gsum du gtogs pa'i glu bye ba brgya stong phrag bcus chos thams cad kyi rang bzhin rnam par bstan pa/ dga' bar byed pa'i glu bye ba brgya stong phrag bcu thogs pa med pas dad pa dang / rim gro rab tu bskyed pa/</text></item>
<item><p>353a4</p><section>phal chen</section><text>sangs rgyas kyi spyod yul gyi glu bye ba brgya stong phrag bcus chos kyi don thams cad gsal bar brjod cing sgra phyung ba/ gzungs kyi glu bye ba brgya stong phrag bcus chos thams cad kyi tshig rab tu dbye ba la mkhas pa dang / de bzhin gshegs pa thams cad kyi gsung gi</text></item>
<item><p>353a5</p><section>phal chen</section><text>ldem po dag rab tu rtogs par rnam par bstod pa/ chos thams cad kyi glu bye ba brgya stong phrag bcus chos thams cad kyi glu dang / rol mo dang sil snyan gyi sgra phyung ba dang ldan pa/ byang chub sems dpa' sems dang po bskyed pa bye ba brgya stong phrag bcu la</text></item>
<item><p>353a6</p><section>phal chen</section><text>thams cad mkhyen pa'i sems kyi stobs dang shugs mthong ma thag tu skye bar byed pa/ byang chub sems dpa' las dang po pa bye ba brgya stong phrag bcu'i sems dga' zhing mos par byed pa/ byang chub sems dpa' rnal 'byor la spyod pa bye ba brgya</text></item>
<item><p>353a7</p><section>phal chen</section><text>stong phrag bcu'i mos pa rnam par sbyong ba/ byang chub sems dpa' cher skyes pa'i bye ba brgya stong phrag bcu'i theg pa chen po brtsams pa rgya cher byed pa/ byang chub sems dpa' sbyor ba dang ldan pa bye ba brgya stong phrag bcu'i theg pa chen po brtsams</text></item>
<item><p>353b1</p><section>phal chen</section><text>pa yongs su rgyas par byed pa/ byang chub sems dpa' bsam pa dang ldan pa bye ba brgya stong phrag bcu'i byang chub sems dpa'i spyod pa thams cad shin tu sbyong ba/ byang chub sems dpa' phyir ldog pa bye ba khrag khrig brgya stong phrag bcu'i byang chub</text></item>
<item><p>353b2</p><section>phal chen</section><text>sems dpa'i sa thams cad rnam par sbyong ba/ byang chub sems dpa' gzhon nur gyur pa bye ba brgya stong phrag bcu'i byang chub sems dpa'i ting nge 'dzin thams cad snang bar byed pa/ byang chub sems dpa' rgyal tshab bye ba khrag khrig brgya stong phrag</text></item>
<item><p>353b3</p><section>phal chen</section><text>bcu sangs rgyas kyi yul bsam gyis khyab pa la 'jug par byed pa/ byang chub sems dpa' dbang bskur ba bye ba khrag khrig brgya stong phrag bcu de bzhin gshegs pa'i stobs gzhal du med pa ston pa byang chub sems dpa'i rdzu 'phrul bye ba khrag khrig</text></item>
<item><p>353b4</p><section>phal chen</section><text>brgya stong phrag bcu 'thob par rnam par 'phrul pa/ byang chub sems dpa'i mos pa bye ba brgya stong phrag bcu sgrub cing sbyong ba/ byang chub sems dpa'i dga' ba bye ba brgya stong phrag bcu shin tu bskyed pa/ byang chub sems dpa'i dad pa bye ba brgya stong</text></item>
<item><p>353b5</p><section>phal chen</section><text>phrag bcu mi shigs par rab tu gzhog pa/ byang chub sems dpa'i shugs bye ba brgya stong phrag bcu rnam par 'phel bar byed pa/ byang chub sems dpa'i rab tu dga' ba bye ba brgya stong phrag bcu'i chos kyi grags pa rnam par 'phel bar</text></item>
<item><p>353b6</p><section>phal chen</section><text>byed pa/ byang chub sems dpa'i chos kyi don bye ba brgya stong phrag bcu'i ye shes gdon mi za bar nges par ston pa/ byang chub sems dpa'i dran pa bye ba brgya stong phrag bcu 'khrug pa med par sbyong ba/ byang chub sems dpa'i blo gros bye ba brgya stong</text></item>
<item><p>353b7</p><section>phal chen</section><text>phrag bcu'i ye shes gdon mi za ba bskyed pa/ byang chub sems dpa'i rigs bye ba brgya stong phrag bcu la sangs rgyas kyi chos thams cad 'dzin par byin gyis rlobs pa/ byang chub sems dpa'i blo bye ba brgya stong phrag bcu yangs pa'i blo tshad</text></item>
<item><p>354a1</p><section>phal chen</section><text>par ston pa/ byang chub sems dpa'i dad pa bye ba brgya stong phrag bcu rtsa ba brtan par byed pa/ byang chub sems dpa'i gtong ba bye ba brgya stong phrag bcu gtong ba thams cad sbyin pas rnam par sbyong ba/ byang</text></item>
<item><p>354a2</p><section>phal chen</section><text>chub sems dpa'i tshul khrims bye ba brgya stong phrag bcu tshad pa'i tshul khrims kyi pha rol tu phyin par sgrub pa/ byang chub sems dpa'i bzod pa bye ba brgya stong phrag bcu sems 'khrug pa med pas sangs rgyas kyi chos thams cad la bzod par 'jug pa/</text></item>
<item><p>354a3</p><section>phal chen</section><text>byang chub sems dpa'i brtson 'grus bye ba brgya stong phrag bcu mtha' yas pa'i brtson 'grus su 'byung bar byed pa/ byang chub sems dpa'i bsam gtan bye ba brgya stong phrag bcu tshad med pa'i bsam gtan rtogs pa'i snang bar byed pa/ byang chub</text></item>
<item><p>354a4</p><section>phal chen</section><text>sems dpa'i shes rab kyi pha rol tu phyin pa mngon par bsgrub pa bye ba brgya stong phrag bcu shin tu snang zhing shes par byed pa/ byang chub sems dpa'i smon lam bye ba brgya stong phrag bcu'i 'byung ba rnam par sbyong ba/ byang chub sems dpa'i</text></item>
<item><p>354a5</p><section>phal chen</section><text>chos kyi sgo bye ba brgya stong phrag bcu'i ye shes snang ba gsal bar byed pa/ phyogs bcu'i sangs rgyas 'byam klas pa bye ba brgya stong phrag bcu'i chos kyi sgo snang bar byin gyis rlob pa/ phyogs bcu'i 'byam klas pa bye ba brgya stong phrag bcu'i chos</text></item>
<item><p>354a6</p><section>phal chen</section><text>kyi tshul rmongs pa cing gti mug par ston pa/ chos kyi 'byung gnas bye ba brgya stong phrag bcu rab tu 'thob par byed pa/ sangs rgyas kyi zhing bye ba brgya stong phrag bcu 'byam klas pa la 'jug par byed pa/ chos kyi lus bye ba brgya stong phrag</text></item>
<item><p>354a7</p><section>phal chen</section><text>bcu sangs rgyas kyi zhing thams cad du 'gro bar byed pa/ de bzhin gshegs pa'i gsung bye ba brgya stong phrag bcu mngon par bsgrubs pa rab tu shes par byed pa/ thams cad mkhyen pa nyid kyi tshul bye ba brgya stong phrag bcu mngon par bsgrub pa'i</text></item>
<item><p>354b1</p><section>phal chen</section><text>'byung gnas su gyur pa/ chos 'byam klas pa bye ba brgya stong phrag bcu'i tshogs rab tu bsgrub pa/ chos kyi ye shes bye ba brgya stong phrag bcu'i sangs rgyas kyi chos thams cad mthong ba la rgyal tshab du gyur pa/ de bzhin gshegs pa'i yul bye</text></item>
<item><p>354b2</p><section>phal chen</section><text>ba brgya stong phrag bcu'i yang dag par ston pa'i spyod yul can/ lha'i dbang po bye ba brgya stong phrag bcu mngon par dga' ba'i lus can/ klu'i dbang po bye ba brgya stong phrag bcu mi skyo bar lta ba/ gnod sbyin gyi dbang po bye ba brgya stong phrag</text></item>
<item><p>354b3</p><section>phal chen</section><text>bcu thal mo sbyar zhing spyi bo la gzhog pa/ dri za'i dbang po bye ba brgya stong phrag bcu mi ngoms par mos pas ldang ba/ lha ma yin gyi dbang po bye ba brgya stong phrag bcu nga rgyal gyi yid yongs su chad pa/ nam mkha' lding gi dbang po bye ba</text></item>
<item><p>354b4</p><section>phal chen</section><text>brgya stong phrag bcu'i kha nas dar shin tu spyangs pa/ mi 'am ci'i dbang po bye ba brgya stong phrag bcu sems rab tu dga' ba/ lto 'phye chen po'i dbang po bye ba brgya stong phrag bcu dga' ba'i yid du blta ba/ tshangs pa'i dbang po bye ba brgya stong phrag</text></item>
<item><p>354b5</p><section>phal chen</section><text>bcu zhe sas phu dud du gnas pa/ 'jig rten gyi dbang po bye ba brgya stong phrag bcu'i spyi bo dang / lus kyis btud pa/ lha'i dbang po brgya byin las pa bye ba brgya stong phrag bcus shin tu blta ba/ rab mtshe ma'i lha'i rgyal</text></item>
<item><p>354b6</p><section>phal chen</section><text>po las pa bye ba brgya stong phrag bcus dga' ba chen po'i sgra phyung ba/ rab dga' ldan gyi lha'i rgyal po las pa bye ba brgya stong phrag bcus rab tu btud pa/ rab 'phrul dga'i lha'i rgyal po las pa bye ba brgya stong</text></item>
<item><p>354b7</p><section>phal chen</section><text>phrag bcus phyag bya ba/ dbang byed kyi lha'i rgyal po las pa bye ba brgya stong phrag bcus thal mo sbyar ba/ tshangs pa bye ba brgya stong phrag bcus blta ba/ dbang phyug chen po bye ba brgya stong phrag bcus mngon par brjod pa/ /</text></item>
<item><p>355a1</p><section>phal chen</section><text>byang chub sems dpa' bye ba brgya stong phrag bcus mngon par bstod pa/ lha'i bu mo bye ba brgya stong phrag bcus shin tu mchod pa/ smon lam gyi lha'i bu bye ba brgya stong phrag bcu mngon par dga' ba/ sngon</text></item>
<item><p>355a2</p><section>phal chen</section><text>'grogs pa'i lha bye ba brgya stong phrag bcus sgra phyung ba/ tshangs ris kyi lha'i bu bye ba brgya stong phrag bcus lus thams cad kyis phyag bya ba/ tshangs lha nye phan gyi lha bye ba brgya stong phrag bcus spyi bos btud pa/ tshangs pa kun ris kyi lha</text></item>
<item><p>355a3</p><section>phal chen</section><text>bye ba brgya stong phrag bcus bskor ba byas pa/ tshangs pa chen po bye ba brgya stong phrag bcus yon tan mtha' yas pa'i mthar phyin pa brgya phrag stong gis shin tu bstod pa'i sgra phyung ba/ kun snang dang ba'i lha bye ba brgya stong phrag</text></item>
<item><p>355a4</p><section>phal chen</section><text>bcus 'khor lngas phyag bya ba/ 'od chung gi lha bye ba brgya stong phrag bcus sangs rgyas skye ba shin tu dkon pa'i sgra bsgrags pa/ tshad med 'od kyi lha bye ba brgya stong phrag bcus sangs rgyas legs par gshegs so zhes phyag bya ba/</text></item>
<item><p>355a5</p><section>phal chen</section><text>kun snang dang ba'i lha bye ba brgya stong phrag bcus shin tu bstod cing mthong bar dka' ba'i sgra phyung ba/ dge ba'i lha bye ba brgya stong phrag bcu gzhal khang dang ba can du 'phags pa/ 'od chung gi lha bye ba brgya stong phrag bcus sems dang ba'i lus</text></item>
<item><p>355a6</p><section>phal chen</section><text>kyis mngon par btud pa/ tshad dge ba'i lha bye ba brgya stong phrag bcus sangs rgyas mthong bar mos shing rang gi lus kyis btud pa/ dge rgyas kyi lha bye ba brgya stong phrag bcus mchod pa dang rim gror bya ba/ che ba'i lha bye ba brgya</text></item>
<item><p>355a7</p><section>phal chen</section><text>stong phrag bcus dge ba'i rtsa ba rjes su dran par bya ba/ chung che'i lha bye ba brgya stong phrag bcus de bzhin gshegs pa che ba'i 'du shes rab tu skyes shing lta ba/ tshad med che ba'i lha bye ba brgya stong phrag bcus dge ba'i chos rtogs shing</text></item>
<item><p>355b1</p><section>phal chen</section><text>rim gro cher bya ba/ 'bras bu che ba'i lha bye ba brgya stong phrag bcus lus shin tu btud pa/ mi che ba'i lha bye ba brgya stong phrag bcus dad pa'i rtsa ba brtan par byas te/ mngon par brjod cing lus btud pa/ mi gdung ba'i lha bye ba brgya stong</text></item>
<item><p>355b2</p><section>phal chen</section><text>phrag bcus sangs rgyas kyi spyan snga nas thal mo sbyar zhing ngoms mi shes par blta ba/ gya nom snang ba'i lha bye ba brgya stong phrag bcus mngon par bltas te lus btud pa/ shin tu mthong ba'i lha bye ba brgya stong phrag bcus sangs rgyas</text></item>
<item><p>355b3</p><section>phal chen</section><text>kyis bstan pa ngoms mi shes par lus dbul ba/ 'og min gyi lha bye ba brgya stong phrag bcus spyi bos btud cing mchod pa/ lha sna tshogs bye ba brgya stong phrag bcus dga' ba chen pos snang ba'i sgra phyung ba/ lha bye ba brgya stong phrag</text></item>
<item><p>355b4</p><section>phal chen</section><text>bcus shin tu bsams shing bsgrubs te brgyan pa/ lha'i byang chub sems dpa' bye ba brgya stong phrag bcus sangs rgyas kyi gdan bsgrub pa la byin gyis brlab rgyun mi gcad pa/ lha'i byang chub sems dpa' chen po bye ba brgya stong</text></item>
<item><p>355b5</p><section>phal chen</section><text>phrag bcu me tog thogs pa dang / spos thogs pa dang / phreng ba thogs pa dang / phye ma thogs pa dang / byug pa thogs pa dang / na bza' thogs pa dang / gdugs thogs pa dang / rgyal mtshan thogs pa dang / ba dan</text></item>
<item><p>355b6</p><section>phal chen</section><text>thogs pa dang / rin po che thogs pa dang / phyang 'phrul thogs pa dang / lhab lhub thogs pas mngon par gtor zhing char du phab ste rab tu dgye ba/ lha bye ba brgya stong phrag bcus lha'i khyim mngon par 'phags pa gcig nas</text></item>
<item><p>355b7</p><section>phal chen</section><text>gcig tu brgyud pa'i pha rol tu phyin par bya ba/ lha'i gzhal med khang bye ba brgya stong phrag bcu'i lha'i bus dad par bsu ba/ lha'i bu btsun pa bye ba brgya stong phrag bcus lhun shin tu bzung ba/ dbang bskur ba'i lha'i bu bye ba brgya stong</text></item>
<item><p>356a1</p><section>phal chen</section><text>phrag bcus lhun kun nas bzung ba/ byang chub sems dpa'i sems bye ba brgya stong phrag bcu legs par sems shing spyod pa/ byang chub sems dpa'i btsun pa'i sems bskyed pa bye ba brgya stong phrag bcu'i yid</text></item>
<item><p>356a2</p><section>phal chen</section><text>dga' bar byed pa/ byang chub sems dpa'i dbang po bye ba brgya stong phrag bcu rab tu sim par byed pa/ byang chub sems dpa'i lhag pa'i bsam pa bye ba brgya stong phrag bcu yongs su dag par byed pa/ byang chub sems dpa'i mos pa bye</text></item>
<item><p>356a3</p><section>phal chen</section><text>ba brgya stong phrag bcu rnam par dag par byed pa/ byang chub sems dpa'i las bye ba brgya stong phrag bcu yang dag par sbyong ba/ byang chub sems dpa'i skyes pa'i rabs bye ba brgya stong phrag bcu rab tu ston par byed pa/ byang chub sems</text></item>
<item><p>356a4</p><section>phal chen</section><text>dpa'i chos kyi sgo bye ba brgya stong phrag bcu rab tu snang bar byed pa/ byang chub sems dpa'i sa bye ba brgya stong phrag bcu rab tu sgrub pa/ byang chub sems dpa'i ris bye ba brgya stong phrag bcu yongs su smin par 'dul ba/ dge ba'i rtsa ba bye</text></item>
<item><p>356a5</p><section>phal chen</section><text>ba brgya stong phrag bcus yang dag par byung ba/ sangs rgyas bye ba brgya stong phrag bcus byin gyis brlabs pa/ bsod nams bye ba brgya stong phrag bcus yongs su grub pa/ lhag pa'i bsam pa bye ba brgya stong phrag bcus yongs su sbyangs</text></item>
<item><p>356a6</p><section>phal chen</section><text>pa/ smon lam bye ba brgya stong phrag bcus shin tu dag par byas pa/ spyod pa bye ba brgya stong phrag bcus yang dag par skyes pa/ chos bye ba brgya stong phrag bcus nye bar bstan pa/ rnam par 'phrul pa bye ba brgya stong phrag bcus rjes su</text></item>
<item><p>356a7</p><section>phal chen</section><text>song ba/ yon tan bye ba brgya stong phrag bcus shin tu 'phags pa bshams so// //sangs rgyas rmad ga cad ces bya ba shin tu rgyas pa chen po'i mdo/ /bam po nyi shu dgu pa/ ji ltar gling bzhi pa chen po</text></item>
<item><p>356b1</p><section>phal chen</section><text>'di'i dga' ldan gyi gnas su lha'i dbang po rab dga' ldan gyi khang pa nor bu rin po che thams cad kyi rgyan can du de bzhin gshegs pa'i gdan bting bar gyur pa de bzhin du/ 'jig rten gyi khams thams cad kyi gling bzhi pa chen po dag na yang dga'</text></item>
<item><p>356b2</p><section>phal chen</section><text>ldan gyi gnas dag tu lha'i rgyal po rab dga' ldan gyi khang pa rin po che thams cad kyi rgyan can dag tu rgyan 'di lta bu dang / tshul 'di lta bu dang / dad pa 'di lta bu dang / mos pa 'di lta bu dang / dga' ba 'di lta bu dang / rab tu dga' ba 'di lta</text></item>
<item><p>356b3</p><section>phal chen</section><text>bu dang / zhe sa 'di lta bu dang / rim gro 'di lta bu dang / spro ba 'di lta bu dang / nye bar sems pa 'di lta bus de bzhin gshegs pa'i gdan bting bar gyur to/ /de nas lha'i rgyal po rab dga' ldan gyis stan bting nas/ zhe sa</text></item>
<item><p>356b4</p><section>phal chen</section><text>can gyi rim gro dang bcas par dga' ldan gyi ris su gtogs pa'i lha'i bu bye ba brgya stong phrag bcu dang lhan cig du dong ste/ bcom ldan 'das bsu nas me tog yon tan grangs pa'i sprin gyi char ni rab tu phab/ spos yon tan bsam gyis</text></item>
<item><p>356b5</p><section>phal chen</section><text>khyab pa'i char ni rab tu phab/ phreng ba yon tan sna tshogs dang ldan pa'i sprin ni rab tu bkye/ gdugs rnam pa sna tshogs kyi sprin gyi char ni rab tu phab/ lha rdzas kyi gos rab tu phra ba'i sprin rab tu bkye/ rin po che yid du 'ong</text></item>
<item><p>356b6</p><section>phal chen</section><text>ba mtha' yas pa thams cad kyi sprin gyi char ni rab tu phab/ sems shin tu dang bas lha rdzas kyi lhab lhub dang / phyang 'phrul gyi sprin gyi char ni kun tu phab/ bdug spos rnam pa du ma'i sprin gyis ni kun tu bdug /lha rdzas kyi tsan dan gyi</text></item>
<item><p>356b7</p><section>phal chen</section><text>phye ma dang / a ka ru'i phye ma dang / spos dam pa thams cad kyi phye ma'i sprin gyi char ni rab tu phab/ lha'i bu mtha' yas pas kyang rang rang gi lus kyi sprin ni shin tu bkye/ dga' ldan gyi ris su gtogs pa'i lha'i bu bye ba brgya stong</text></item>
<item><p>357a1</p><section>phal chen</section><text>phrag bcu dang / de ma yin pa'i lha'i ris nas 'dus pa'i lha'i bu rnams kyis kyang sems shin tu dang bas zhe sa rab tu bskyed nas/ shin tu btud de phyag 'tshal to/ /lha'i bu mo grangs med pa dag</text></item>
<item><p>357a2</p><section>phal chen</section><text>kyang dga' zhing mos pa'i sems kyis bcom ldan 'das la rab tu sems so/ /byang chub sems dpa' dga' ldan gyi gnas na spyod pa grangs pa rnams kyang bar snang la gnas te/ sangs rgyas la mchod par brtson pa'i sems</text></item>
<item><p>357a3</p><section>phal chen</section><text>kyis lha rdzas las 'das pa'i mchod pas bcom ldan 'das la mchod pa byed do/ /rim gro byed do phyag 'tshal lo/ /de'i tshe sangs rgyas kyi byin gyi rlabs dang / sangs rgyas kyi sngon gyi dge ba'i rtsa ba rgyu mthun pa dang / de bzhin gshegs</text></item>
<item><p>357a4</p><section>phal chen</section><text>pa'i cho 'phrul bsam gyis mi khyab pas rol mo bkrol ba dang / brdung ba'i tshogs grangs med pa yang sgra 'byin par gyur to/ /lha'i bu dga' ldan gyi gnas na 'khod pa rnams dang / lha'i bu mo rnams kyang bcom ldan 'das la ni lta/</text></item>
<item><p>357a5</p><section>phal chen</section><text>de bzhin gshegs pa 'byung ba/ shin tu dkon par ni rjes su sems shing / yang dag par rdzogs pa'i sangs rgyas ni rnam pa'i mchog thams cad dang ldan pa bsgribs pa med pa'i chos can no/ /zhes yang dag par lta zhing de logs su</text></item>
<item><p>357a6</p><section>phal chen</section><text>mngon par lta bar gyur to/ /dga' ldan gyi gnas na 'khod pa'i 'khor thams cad dang / lha bye ba brgya stong grangs med pa bcom ldan 'das bsu ba'i phyir rin po che thams cad kyi tog gi phur ma thogs thogs pa dang / spos thams cad kyi</text></item>
<item><p>357a7</p><section>phal chen</section><text>phur ma thogs thogs pa dang / rin po che thams cad kyi phur ma thogs thogs pa dang / rgyan thams cad kyi phur ma thogs thogs pa dang / lha rdzas kyi tsan dan thams cad kyi phye ma'i phur ma thogs thogs pa dang / lha rdzas kyi a ka ru</text></item>
<item><p>357b1</p><section>phal chen</section><text>thams cad kyi phye ma'i phur ma thogs thogs pa dang / lha rdzas kyi rin po che thams cad kyi phye ma'i phur ma thogs thogs pa dang / lha rdzas kyi spos kyi me tog thams cad kyi phye ma'i phur ma thogs thogs pa dang / lha rdzas kyi me tog man dA</text></item>
<item><p>357b2</p><section>phal chen</section><text>ra ba'i phur ma thogs thogs pa rnams kyang dong ste/ bcom ldan 'das la gtor to/ /mngon par gtor to/ /rab tu gtor to/ /lha'i bu dga' ldan gyi gnas su gtogs pa bye ba khrag khrig brgya stong grangs med pa rnams kyang bar snang</text></item>
<item><p>357b3</p><section>phal chen</section><text>la 'khod de/ ye shes kyi spyod yul la gzhol ba'i sems kyis spos dang bdug pa'i sprin gyis bdug pas bar snang brgyan par byas so/ /sangs rgyas la dga' zhing gzhol ba'i sems kyis lha rdzas kyi me tog thams cad kyi sprin gyi char</text></item>
<item><p>357b4</p><section>phal chen</section><text>gyis rab tu brgyan pas bar snang brgyan par byas so/ /de bzhin gshegs pa la zhe sa cher bya ba'i sems kyis lha rdzas kyi gdugs sna tshogs kyi sprin gyis bar snang yog par byas te brgyan par byas so/ /sangs rgyas la mchod par gzhol ba'i sems</text></item>
<item><p>357b5</p><section>phal chen</section><text>kyis lha rdzas kyi phreng ba sna tshogs kyi sprin rab tu dgye bas bar snang brgyan par byas so/ /sangs rgyas las thos par mos pa'i sems kyis gser gyi dra ba grangs med pa las dril bu sna tshogs kyi dra ba 'khrol zhing sgra 'byin pas g.yog par byas te</text></item>
<item><p>357b6</p><section>phal chen</section><text>bar snang brgyan par byas so/ /de bzhin gshegs pa la yon gyi gnas dam pa yin par 'dzin pa'i sems kyis bla re grangs med pa las rin po che thams cad kyi se mo do'i sprin lding zhing / 'brul ba'i rgyan gyis bar snang brgyan par byas so/ /</text></item>
<item><p>357b7</p><section>phal chen</section><text>sangs rgyas la dge bar 'dun pa'i sems kyis lha rdzas kyi gzhal med khang grangs med par lha rdzas kyi rol mo brdung ba dang / dkrol ba thams cad kyi sgra yid du 'ong ba phyung bas bar snang brgyan par byas so/ /sangs rgyas skye ba shin tu</text></item>
<item><p>358a1</p><section>phal chen</section><text>dkon par dogs pa'i sems kyis lha rdzas kyi na bza' kha dog sna tshogs pa'i sprin dang / na bza' mtshungs pa med pa'i sprin gyi char 'bab pa'i rgyan gyis bar snang brgyan par byas so/ /sangs rgyas la mos pa mtha'</text></item>
<item><p>358a2</p><section>phal chen</section><text>yas pa'i sems kyis lha rdzas kyi cod pan grangs med pa'i sprin las cod pan gyi char chen po 'khor zhing 'bab pa'i rgyan gyis bar snang brgyan par byas so/ sangs rgyas yid la bde ba skyes pa'i sems kyis lha rdzas kyi rin po che kha dog sna tshogs</text></item>
<item><p>358a3</p><section>phal chen</section><text>grangs med pa'i sprin las phreng ba sna tshogs kyi char rgyun mi 'chad par 'bab pa'i rgyan gyis bar snang brgyan par byas so/ /lha'i bu bye ba brgya stong grangs med pa yang lha rdzas kyi me tog kha dog tha dad pa grangs med pa lag na thogs te/ me tog zad mi shes pa'i</text></item>
<item><p>358a4</p><section>phal chen</section><text>mdzod rab tu bkye nas/ bcom ldan 'das la mngon par gtor to/ /mos pa'i spos zhim po rnyed cing sangs rgyas la dad par gnas pas lha rdzas kyi spos dang / bdug pa kha dog sna tshogs grangs med pa lag na thogs te bcom ldan 'das la</text></item>
<item><p>358a5</p><section>phal chen</section><text>phul lo/ /rgyan chen po sprul pa'i sems kyis lha rdzas kyi tsan dan gyi phye ma kha dog sna tshogs grangs med pa lag na thogs te/ bcom ldan 'das la mngon par gtor to/ /dga' ba'i sems kyis bcom ldan 'das kyi zham ring du 'brang</text></item>
<item><p>358a6</p><section>phal chen</section><text>zhing rin po che'i gdugs kha dog sna tshogs grangs med pa lag na thogs te/ bcom ldan 'das la mngon par 'gebs so/ /sangs rgyas mtha' yas pa la mos pa'i sems rnam par 'phel bas/ gos rin po che kha dog sna tshogs grangs</text></item>
<item><p>358a7</p><section>phal chen</section><text>med pa lag na thogs te/ bcom ldan 'das gshegs pa'i lam gos kyis yog par byas so/ /de bzhin gshegs pa la rim gro bya bar mos pa'i sems kyis lha rdzas kyi rgyal mtshan rin po che sna tshogs kyi kha dog can lag na thogs shing / bcom</text></item>
<item><p>358b1</p><section>phal chen</section><text>ldan 'das kyi zham ring du 'dong ngo / /sangs rgyas la dga' ba mtha' yas pa rnam par 'phel ba'i sems kyis lha rdzas kyi lhab lhub dang / phyang 'phrul kha dog sna tshogs grangs med pa'i yang grangs med pa lag na thogs te/ de bzhin</text></item>
<item><p>358b2</p><section>phal chen</section><text>gshegs pa la phul lo/ /dad pa mi 'phrogs pa'i sems kyis lha rdzas kyi phreng ba grangs med pa lag na thogs te/ bcom ldan 'das la mngon par gsol to/ /mtshungs pa med pa'i dga' ba rnam par 'phel bas/ lha rdzas</text></item>
<item><p>358b3</p><section>phal chen</section><text>gyi ba dan rin po che kha dog sna tshogs grangs med pa'i yang grangs med pa lag na thogs te/ bcom ldan 'das kyi drung na 'dzin to/ /lha'i bu bye ba khrag khrig brgya stong grangs med pa yang zhi ba la rab tu gzhol zhing bag yod pa tshad med</text></item>
<item><p>358b4</p><section>phal chen</section><text>pa'i sems kyis lha rdzas kyi rol mo brdung ba dang / dkrol ba kha dog sna tshogs grangs med pa lag na thogs te/ yid du 'ong ba'i sgra dbyangs phyung nas/ bcom ldan 'das dgyes par byed do/ /byang chub sems dpa' bye ba khrag khrig brgya stong brjod du med</text></item>
<item><p>358b5</p><section>phal chen</section><text>pa/ dga' ldan gyi gnas nas 'ongs pa'i rnams kyang lha rdzas las 'das pa'i mchod pa khams gsum las rnam par 'das pa/ pa'i chos las byung ba/ rjen pa'i dri med pa/ chags pa med pa'i</text></item>
<item><p>358b6</p><section>phal chen</section><text>sems tshim par byed pa/ chos kyi tshul zab mos mngon par grub pa/ blo tshad med pa'i yangs pa las byung ba/ dad pa'i rtsa ba brtan pas rnam par spel ba/ dge ba'i rtsa ba bsam gyis mi khyab pa las byung ba/ dge ba'i rtsa ba dang</text></item>
<item><p>358b7</p><section>phal chen</section><text>'phrul ba grangs med pas mngon par bsgrubs pa/ sangs rgyas kyi mchod pa yid kyi rang bzhin las byung ba/ mngon par 'du bya ba med pa'i chos kyi sgo'i rgyas btab pas/ chos kyi dbyings thams cad kun nas yog par byas so/ /</text></item>
<item><p>359a1</p><section>phal chen</section><text>lha rdzas las 'das pa'i pha rol tu phyin pa las byung ba'i me tog gi bla re sna tshogs kyis chos kyi dbyings kun nas khebs par byas so/ /lha rdzas las 'das pa mos pa rnam par dag pa/ sangs rgyas thams cad kyi</text></item>
<item><p>359a2</p><section>phal chen</section><text>yul rgyas par 'gengs pa'i na bza' sna tshogs mngon par dgab pas chos kyi dbyings brgyan par byas so/ /chags pa med pa'i chos kyi rang bzhin rdo rje la yang dag par zhugs pa'i sems kyis lha rdzas las 'das pa'i mi skye ba'i chos</text></item>
<item><p>359a3</p><section>phal chen</section><text>las byung ba'i dril bu tshom bur bcad pa'i dra bas chos kyi dbyings brgyan par byas so/ /chos thams cad sgyu ma lta bur rtogs pa'i sems kyis lha rdzas las 'das pa'i spos thams cad kyi mchog gis bdug pa'i rgyan gyis chos kyi dbyings</text></item>
<item><p>359a4</p><section>phal chen</section><text>brgyan par byas so/ /de bzhin gshegs pa bzhugs pas chos kyi dbyings rgyas par bya ba'i sems kyis lha rdzas las 'das pa'i rin po che thams cad kyi khri sangs rgyas kyi gdan du bting ba'i rgyan gyis chos kyi dbyings brgyan par byas so/ /</text></item>
<item><p>359a5</p><section>phal chen</section><text>sangs rgyas kyi mchod pa rang bzhin 'gag pa med pa'i sems kyis lha rdzas las 'das pa'i rin po che sna tshogs kyi rgyal mtshan yang dag par bsgreng ba'i rgyal mtshan gyis chos kyi dbyings brgyan par byas so/ /rmi lam lta bu'i chos nyid</text></item>
<item><p>359a6</p><section>phal chen</section><text>kyis bsam pa tshim pas lha rdzas las 'das pa'i rin po che sna tshogs kyis sangs rgyas kyi pho brang brgyan pas chos kyi dbyings brgyan par byas so/ /mi gnas pa'i dge ba'i rtsa ba blang ba med pa las byung bas/ lha rdzas las</text></item>
<item><p>359a7</p><section>phal chen</section><text>'das pa'i rin po che sna tshogs kyi pad mos kun nas yog pa'i rgyan gyis chos kyi dbyings brgyan par byas so/ /lha rdzas las 'das pa'i spos thams cad kyi mchog gi sprin gyis chos kyi dbyings thams cad rgyas par bya ba</text></item>
<item><p>359b1</p><section>phal chen</section><text>dang / me tog kha dog mtha' yas pa sna tshogs kyi sprin dang / na bza' kha dog rnam pa sna tshogs rnam pa tha dad pa thams cad kyi sprin dang / tsan dan gyi dri zhim po mtha' yas par 'phro ba thams cad kyi sprin dang / lha rdzas las 'das pa'i</text></item>
<item><p>359b2</p><section>phal chen</section><text>rin po che thams cad kyi gdugs rnam pa sna tshogs kyi sprin dang / spos dang bdug pa sna tshogs kyi ngad kun tu ldang ba'i sprin dang / phreng ba yid du 'ong ba thams cad kyi sprin dang / lha rdzas las 'das pa'i lhab lhub rnam par dag pa thams cad</text></item>
<item><p>359b3</p><section>phal chen</section><text>kyi sprin dang / byang chub sems dpa' bye ba khrag khrig brgya stong brjod du med pa rang gi lus gtong ba'i sprin dang / sangs rgyas kyi yon tan brjod pa las 'das pas bstod cing bsngags pa'i brjod pa zad mi shes pa'i sprin dang /</text></item>
<item><p>359b4</p><section>phal chen</section><text>de bzhin gshegs pa'i bstod pas brjod pa ji lta ba bzhin du yang dag par bsngags pa'i chos ma log pa las byung ba/ sangs rgyas kyi stobs mtha' dang dbus med pa las rgyu bas 'gro ba thams cad bde ba'i lam bstan pa dang / tshig rnam</text></item>
<item><p>359b5</p><section>phal chen</section><text>par 'byed pa brjod du med pa smos pas chos tshad med pa la gzhol ba'i gzungs kyi rgyud thams cad las byung ba'i tha dad pa yang dag par shes pa la mkhas pa mi zad pa dang mi 'jigs pas yid dga' bar gyur pa'i rim gro ngoms mi shes pas/</text></item>
<item><p>359b6</p><section>phal chen</section><text>de bzhin gshegs pa la mngon par bstod pa/ tshig rnam par dbye zhing brjod pas/ byang chub sems dpa' de dag chos kyi dbyings kyi lus nam mkha'i khams rgyas par byed pa byin gyis brlabs te/ sangs rgyas 'das pa dang /</text></item>
<item><p>359b7</p><section>phal chen</section><text>ma byon pa dang / da ltar byung ba thams cad kyis yongs su gzung ba'i yid kyi dbang pos mngon par bstod do/ /lha'i ris gzhan dang gzhan nas 'dus pa'i lha'i 'khor de dag thams cad dang / sangs rgyas kyi zhing brjod du med pa</text></item>
<item><p>360a1</p><section>phal chen</section><text>nas 'dus pa'i byang chub sems dpa'i 'khor rnams kyang / de bzhin gshegs pa dgra bcom pa yang dag par rdzogs pa'i sangs rgyas kyi khyu mchog gi mthu phyung ba/ bsam gyis mi khyab pa yongs su ston cing /</text></item>
<item><p>360a2</p><section>phal chen</section><text>de bzhin gshegs pa'i sku yang dag par 'byung ba dang / bsam gyis mi khyab pa'i rdzu 'phrul yang dag par ston pa dang / sems can grangs med pa'i rgyud tshim par mdzad pa dang / sangs rgyas kyi rgyan rnam par phye bas nam mkha'i</text></item>
<item><p>360a3</p><section>phal chen</section><text>khams thams cad dang / chos kyi dbyings thams cad rgyas par mdzad pa/ 'gro ba thams cad kyi dge ba'i rtsa ba mtha' yas pa brtan par mdzad pa/ sangs rgyas kyi cho 'phrul gzhal du med pa las byung ba/ tshig gi lam thams cad las</text></item>
<item><p>360a4</p><section>phal chen</section><text>yang dag par 'das pa/ byang chub sems dpa'i rigs dang ldan pa thams cad kyis mngon par mos par bya ba/ sems can 'dul ba ji lta ba bzhin du tshim par bya ba'i phyir sangs rgyas kyi sku yangs pa rjes su khyab par gyur pa/</text></item>
<item><p>360a5</p><section>phal chen</section><text>dge ba'i rtsa ba brjod pa thams cad rnam par dag pas sangs rgyas kyi yon tan tshad med pa yang dag par ston pa/ de bzhin gshegs pa'i yul rgyun mi 'chad par 'byung ba'i sangs rgyas kyi ting nge 'dzin las 'byung ba/ 'gro ba thams cad ma lus pa'i</text></item>
<item><p>360a6</p><section>phal chen</section><text>lus kyi rjes su 'dal ba/ sku'i byin gyis rlabs las mtshams med pa/ yid tshad med pa yongs su mgu bar mdzad pa/ thams cad mkhyen pa nyid kyi rigs rgyun mi gcod pa/ sangs rgyas kyi rnam par spyod pa mtha' dang dbus med pa</text></item>
<item><p>360a7</p><section>phal chen</section><text>'byung ba brnyes pa/ 'das pa dang ma byon pa dang / da ltar byung ba'i sangs rgyas thams cad kyi rigs su byung ba/ khams dang mos pa bgrang du med pa thams cad sbyong bar mdzad pa/ byang chub sems dpa' thams cad ye shes mngon par</text></item>
<item><p>360b1</p><section>phal chen</section><text>bsgrub pa la 'jug par mdzad pa/ byang chub sems dpa' thams cad kyi dbang po rab tu dga' bar mdzad pa/ chos kyi sprin gyis nam mkha'i khams thams cad du yog par mdzad pa/ chos kyi dbyings thams cad ma lus par de bzhin</text></item>
<item><p>360b2</p><section>phal chen</section><text>gshegs pas 'dul ba'i byin gyi rlabs kyis rlob pa/ sems can thams cad kyi rtog pa bsam pa ji lta ba bzhin du yongs su rgyas par mdzad pa/ mi gnas pa'i ye shes kyi rgyud kyis 'gro ba thams cad las 'phags pa/ ye shes kyi rnam pa</text></item>
<item><p>360b3</p><section>phal chen</section><text>thams cad brnyes pa/ sangs rgyas kyi byin gyi rlabs snang ba gzigs pa/ dge ba'i rtsa ba ji ltar bskyed pa bzhin du yang dag par gzigs pa/ sems bskyed pa rgya chen po skye bar mdzad pa/ 'gro ba thams cad du kun tu bzang</text></item>
<item><p>360b4</p><section>phal chen</section><text>po thub pa med pa'i ye shes yang dag par rgyu bas byung ba 'gro ba dang zhing thams cad du khyab pa/ chos kyi dbyings thams cad du mi ldog par gshegs pa/ sangs rgyas kyi sku'i rgyud brjod du med pa yang dag par ston pa/ bsam</text></item>
<item><p>360b5</p><section>phal chen</section><text>pa ji lta ba bzhin du 'khrul pa mi mnga' bar byin gyis rlob pa/ 'gro ba thams cad kyi tshig gi rnam pas yon tan mi zad pa sangs rgyas rjes su dran pas chos kyi dbyings thams cad rgyas par mdzad pa/ 'jig rten gyi khams</text></item>
<item><p>360b6</p><section>phal chen</section><text>mtha' dang dbus pa khyab par mdzad pa/ byang chub kyi sems kyi ji ltar dam bcas pa'i sems can la rim gror mdzad pa/ ji ltar brnyes pa'i chos kyi sbyin pa mdzad pa/ sems can ji ltar 'dul ba bzhin du 'dul ba mdzad pa/</text></item>
<item><p>360b7</p><section>phal chen</section><text>mos pa dang bsam pa ji lta ba bzhin du rnam par dag par mdzad pa/ gzugs kyi sku bsam gyis mi khyab par byin gyis rlob pa/ 'gro ba thams cad la gnas pa mi mnga' zhing mnyam pa nyid kyi rjes su bzhud pa/ spyod pa tha dad pa las</text></item>
<item><p>361a1</p><section>phal chen</section><text>byung ba/ de bzhin gshegs pa'i stobs bcu bsgribs pa med pa mngon par sangs rgyas pa/ thugs la chags pa mi mnga' bas rtag tu mnyam par gzhag cing ma 'dres pa/ ye shes thams cad la rnam par spyod pa/ don</text></item>
<item><p>361a2</p><section>phal chen</section><text>dang tshig dang yi ge tha dad pa yang dag par ston pa/ ye shes rgya mtsho mtha' dang dbus med pa la zhugs pa/ yon tan gyi mchog ye shes snying pos byung bas chos kyi dbyings thams cad du sangs rgyas kyi nyi ma shar ba/ 'gro ba thams cad du sngon</text></item>
<item><p>361a3</p><section>phal chen</section><text>gyi smon lam zad pa mi mnga' bar chos kyi dbyings kyi rang bzhin la gnas pa/ sangs rgyas kyi rnam par spyod pa mnyams pa brnyes pa/ bdag gi dang yongs su gzung ba med pas gnas par mi mnga' ba/ 'jig rten las 'das pa'i chos</text></item>
<item><p>361a4</p><section>phal chen</section><text>thams cad 'byung zhing 'jig rten gyi chos thams cad kyis ma gos pa/ 'gro ba thams cad kyis mi shes pa'i rgyal mtshan yang dag par bcad pa/ 'jig rten thams cad kyi mi shes pa chen po yongs su bsal ba'i gnas su gyur pa 'gro ba thams</text></item>
<item><p>361a5</p><section>phal chen</section><text>cad snang bar mngon par 'don pa/ 'jig rten thams cad ye shes khyad par du 'phags pa la rab tu gzhog pa/ 'gro ba thams cad nye bar 'tsho ba'i bsod nams yongs su mi zad pa/ byang chub sems dpa' thams cad kyi shes pa</text></item>
<item><p>361a6</p><section>phal chen</section><text>thugs su chud pa/ dad par bya bar 'os pa/ yang dag par rdzogs pa'i sangs rgyas su gzhol ba'i byams pa chen po las byung ba thugs rje chen po yang dag par ston pas spyod pa/ sangs rgyas kyi sku brjod du med pa'i chos dang /</text></item>
<item><p>361a7</p><section>phal chen</section><text>sangs rgyas kyi chos sna tshogs bsam gyis mi khyab pa'i gsung dang dbyangs kyi char 'bebs pa/ sems can gyi bsam pa ji lta ba bzhin du yang dag par tshim par mdzad pa/ sngon gyi mtha' dang phyi ma'i mtha' dang da ltar byung ba'i</text></item>
<item><p>361b1</p><section>phal chen</section><text>mtha'i pa'i byin gyi rlabs shin tu dag cing bsam gyis khyab pas sems can dag par mdzad pa/ byang chub sems dpa' thams cad lung bstan pa rgyun mi 'chad pa/ sangs rgyas kyi rigs su dbang bskur bas/ de</text></item>
<item><p>361b2</p><section>phal chen</section><text>bzhin gshegs pa'i rgyud du byung ba/ 'jig rten thams cad du 'khor lo mi ldog par 'khor ba/ 'jig rten thams cad kyi mngon par zhen pa thams cad las 'phags pa/ sangs rgyas kyi zhing dang chos kyi dbyings thams cad kyi mthas</text></item>
<item><p>361b3</p><section>phal chen</section><text>klas pa la mi gnas pa/ 'gro ba thams cad mnyam pa nyid du thugs su chud pa/ 'jig rten las 'das pa'i bsod nams kyis rnam par dag pa/ 'khor ba la mi bzhugs par 'jig rten thams cad du snang bar gyur pa/ btsal</text></item>
<item><p>361b4</p><section>phal chen</section><text>ba mi dmigs pas chos kyi dbyings thams cad kyi rang bzhin ye shes kyi zla ba/ de bzhin gshegs pa tshad med pa'i rjes su bzhud pa/ sgyu ma lta bu'i ye shes kyi byin gyis rlob pa/ mig yor lta bu'i ye shes kyis rnam</text></item>
<item><p>361b5</p><section>phal chen</section><text>par ston pa/ rmi lam lta bur rjes su dran pa/ sprul pa dang mnyam par byung ba/ sems kyi rang bzhin lta bur 'jig rten sna tshogs thams cad byin gyis rlob pa/ las kyi rnam par smin pa'i tshul dang / bsam pa ji lta ba bzhin du</text></item>
<item><p>361b6</p><section>phal chen</section><text>sems can gyi skye mched rnam par phye ba yang dag par ston pa/ sems can gyi dbang po dang mthun par sangs rgyas kyi sku byung ba/ de bzhin gshegs pa'i dmigs pa la sems can grangs med pa'i sems yang dag par gnas</text></item>
<item><p>361b7</p><section>phal chen</section><text>pa/ 'jig rten thams cad rten cing 'brel par 'byung ba/ rnam par bstan pa'i rang bzhin du chos kyi mtshan nyid kyis yang dag par spyod pa/ ye shes kyi rgyud mtshan nyid med pa'i rang bzhin dang mtshan nyid gcig tu gyur pa/</text></item>
<item><p>362a1</p><section>phal chen</section><text>'jig rten thams cad kyi rang bzhin gyi mtshan nyid snang ba/ mngon par bsgrub pa'i spyod pa yang dag par ston cing 'gro ba thams cad gdon par brtson pa/ sangs rgyas kyi spyod yul bla na med pa yang dag par ston pa/ 'jig</text></item>
<item><p>362a2</p><section>phal chen</section><text>rten dang zhing thams cad yongs su skyob pas sangs rgyas kyi mtshan ma bzung bar 'jig rten du mngon par byung ba/ 'jig rten gyi nyon mongs pa'i mtshan ma thams cad rnam par bstsal ba/ 'jig rten thams cad kyi rjes su dran pa dang /</text></item>
<item><p>362a3</p><section>phal chen</section><text>dmigs par 'byor par gyur pa/ 'khrug pa med par khong du chud par 'gyur ba'i rgyu theg pa chen pos zhal yongs su rgyas pas/ chos thams cad kyi don grub pa/ 'gro ba thams cad kyi dge ba'i rtsa bas rnam par phye ba nyams pa med pa'i</text></item>
<item><p>362a4</p><section>phal chen</section><text>phrin las rnam par smin pas rnam par dag pa/ ye shes kyi 'byung gnas dus gsum mnyam pa nyid du thugs su chud pa/ 'jig rten thams cad kyi yongs su rtog pa yongs su mi rtog pas byung ba/ 'jig rten gyi khams thams</text></item>
<item><p>362a5</p><section>phal chen</section><text>cad du 'od gzer gyi dra bas gsal bar gyur pa/ phyogs bcu 'byam klas pa thams cad du sangs rgyas kyi 'od kyis snang bar mdzad pa/ sangs rgyas thams cad kyi rjes su bzhud pa blta bas mi ngoms shing btang mi bra ba/</text></item>
<item><p>362a6</p><section>phal chen</section><text>yon tan chen po dang ye shes dang mngon par shes pa dang / byang chub sems dpa'i spyod pa 'byung ba dang / dbang po mngon par mkhyen pa'i ye shes kyi spyod yul can/ ye shes kyi dkyil 'khor gyis sangs rgyas kyi mdzad pa</text></item>
<item><p>362a7</p><section>phal chen</section><text>rgyas par mdzad pa/ sangs rgyas kyi 'phrin las shin tu sgrub pa/ nub cing 'das pa dang / ma 'ongs pa dang da ltar byung ba'i thams cad mkhyen pa'i tshul ston pa/ byang chub sems dpa'i gzungs mtha' yas pa'i char</text></item>
<item><p>362b1</p><section>phal chen</section><text>'bebs pa/ bsam pa yangs pa'i bsgom pa yongs su 'dzin par mdzad pa/ sangs rgyas kyi dpal thams cad kyis rab tu 'bar ba/ de bzhin gshegs pa'i sku kha dog mtha' yas pa sna tshogs su 'jig rten thams cad la mngon</text></item>
<item><p>362b2</p><section>phal chen</section><text>par ston pa/ sgrib pa'i chos thams cad du ma lhung ba/ chos thams cad kyi rang bzhin gyi don gyis dag pa yon tan gyi chos thams cad la mnga' bas mdzes pa'i dkyil 'khor can yon tan gyi 'od gzer mnga' ba'i nyi mar gyur pa/ bsod</text></item>
<item><p>362b3</p><section>phal chen</section><text>nams kyi zhing du shar ba/ gzi brjid thams cad kyi dra bas mngon par skyes pa/ 'jig rten thams cad du sangs rgyas kyi sprul pa yang dag par 'dzin pa/ 'jig rten thams cad sprul par thugs su chud pa'i ye shes snang ba dang ldan pa/</text></item>
<item><p>362b4</p><section>phal chen</section><text>de bzhin gshegs pa'i go 'phang chags pa pa mnga' ba/ phyi ma'i mtha'i yon tan 'jig rten thams cad kyis rnam par shes pa/ 'gro ba thams cad dang mthun par ston pa'i ye shes kyi phyag mnga' ba de bzhin gshegs pa'i ye shes kyi sman pa</text></item>
<item><p>362b5</p><section>phal chen</section><text>sems can thams cad bde bar mdzad pa/ 'jig rten tshad med pa thams cad du shin tu rnam par dag pas rjes su 'brang ba/ 'gro ba dang zhing 'byam klas pa thams cad du phyir mi ldog pa ye shes kyi spyan phugs rab rib cing rnam par</text></item>
<item><p>362b6</p><section>phal chen</section><text>dag pa/ sangs rgyas kyi lo legs pa yang dag par ston pa/ 'khu ba'i sems can gyi khams las su rung bar mdzad pa/ 'dul ba sna tshogs du ma la 'jug pa/ dus bzhin du 'dul ba'i rgyun mi 'chad pa/ 'gro ba thams cad la</text></item>
<item><p>362b7</p><section>phal chen</section><text>mnyam pa'i thugs kyis yang dag par spyod pa/ las skyon med pa'i rnam par smin pa dang / mya ngan las 'das pa yang dag par ston pa/ bsam pa dang las dang rgyu mthun pa'i 'bras bu ji lta ba bzhin du sangs rgyas kyi sku rnam par ston pa/</text></item>
<item><p>363a1</p><section>phal chen</section><text>sangs rgyas kyi sku ji lta ba bzhin du sems can gyis chos shes pa 'byung bar mdzad pa/ sangs rgyas kyi sprul pa byin gyis rlob pa/ 'jig rten gyi chos thams cad la rnam par gzigs pa'i ye shes mnga' ba/</text></item>
<item><p>363a2</p><section>phal chen</section><text>dga' ba chen po dang lhag pa'i bsam pas dga' bar mdzad pa/ sangs rgyas mthong ba'i dad pa'i shugs mtha' yas pas byung ba/ sems can thams cad kyi rang gi dge ba'i rtsa ba phyir mi ldog par mdzad pa/ sems can gyi las ji lta ba bzhin du rjes su</text></item>
<item><p>363a3</p><section>phal chen</section><text>'brang bar mdzad pa/ 'gro ba gnyid kyis log pa thams cad sad par mdzad pa/ sangs rgyas skye bas dge ba yang dag par 'phel bar mdzad pa/ sems can la sangs rgyas kyi bag dbab pa chen po stob pa mdzad pa/ 'jig rten gyi lta ba</text></item>
<item><p>363a4</p><section>phal chen</section><text>thams cad la mi gnas pa/ ye shes kyi don la rab tu gzhog pa/ rab tu gzhag pa'i ye shes kyi tshul gyi spyod yul thugs su chud pa/ sangs rgyas kyis gzigs pa'i zil gyis gnon pa'i rgyan gyis brgyan pa/ chos kyi rgyud thugs su chud</text></item>
<item><p>363a5</p><section>phal chen</section><text>pa'i ri bo rnam par dag pa/ sangs rgyas 'byam klas pa dang / byang chub sems dpa' gzhan dang gzhan du ston pa/ kha na ma tho ba med pa'i sa la sems can rab tu 'god pa/ sangs rgyas kyi yon tan grangs med pas rnam par bris pa/ las</text></item>
<item><p>363a6</p><section>phal chen</section><text>kyis sna tshogs su gyur pa'i 'jig rten du de bzhin gshegs pa sna tshogs yang dag par ston pa/ sangs rgyas kyi 'byung gnas rnam par sbyong ba/ ye shes thams cad yongs su 'thob par mdzad pa/ 'jig rten thams cad kyi smon lam rjes su</text></item>
<item><p>363a7</p><section>phal chen</section><text>srung ba mi shigs pa/ 'gro ba thams cad la dge ba'i bshes gnyen ston pa/ snang ba dri ma med cing mchog tu dag par mdzad pa/ 'gro ba ma lus pa thams cad kyis ji tsam du mngon sum du mthong ba de tsam du brjod du pa/ sems can thams</text></item>
<item><p>363b1</p><section>phal chen</section><text>cad kyi 'gro ba'i rjes su song ba'i byin gyi rlabs mnga' ba/ grogs sngon du 'gro ba'i dge ba'i rtsa bas sems can rnam par dag par mdzad pa/ 'gro ba thams cad kyi smon lam gyi rjes su song ba nyams pa med pa/ sems can thams cad kyi dge ba'i</text></item>
<item><p>363b2</p><section>phal chen</section><text>rtsa ba yongs su bzung bas dag par mdzad pa la pa'i tshul gyis yongs su byung ba/ bdud kyi dkrugs ma thams cad rnam par 'joms par byung ba/ chags pa med pa'i mtha'i stobs kyis byung ba/ 'gro ba thams cad kyis blta na 'od shin tu</text></item>
<item><p>363b3</p><section>phal chen</section><text>dad par snang ba/ ye shes kyi dbyings chags pa med pa'i snying po'i nyi ma sems can gang yang rung ba la chos kyi sbyin pa mdzad pa/ 'od gzer gyi dkyil 'khor gyi mdzod mtha' dang dbus med pa/ de bzhin gshegs pa'i stobs kyi ye shes kyi dkyil 'khor</text></item>
<item><p>363b4</p><section>phal chen</section><text>mnga' ba/ 'gro ba thams cad la snang bar gyur pa/ bsam pa dang yang dag par rtog pa thams cad yongs su rdzogs pa/ phyir rgol ba shin tu bcom pa/ yon gyi gnas dam pa mchog du gyur pa/ 'gro ba thams cad kyi rten du gyur pa/ yon</text></item>
<item><p>363b5</p><section>phal chen</section><text>tan tshad med par 'gyur ba/ 'gro ba thams cad yongs su dag par mdzad pa/ dge ba'i rtsa ba chung ngu tshad med par yongs su 'dzin pa/ zad mi shes pa'i ye shes kyi sar 'dzud cing rab tu gzhog pa/ 'jig rten thams cad kyi dge ba'i</text></item>
<item><p>363b6</p><section>phal chen</section><text>rtsa ba sems la rag las par yid ches pas tshad med pa'i bsod nams dang / yon tan dag par mdzad pa/ ye shes kyi tshul gyis ngan song gsum gyi 'gro ba yongs su skyob pa'o/ /zhes rnam pa de lta bur de bzhin gshegs pa la mos pa rnam pa de lta</text></item>
<item><p>363b7</p><section>phal chen</section><text>bur/ yang dag par rdzogs pa'i sangs rgyas la yang dag par lta ba/ rnam pa de lta bur ye shes kyi mu stegs las 'bab pa/ rnam pa de lta bu'i yon tan rgya mtsho'i gang chen mtsho thams cad la 'jug pa/ rnam pa de lta bu'i ye shes kyi nam</text></item>
<item><p>364a1</p><section>phal chen</section><text>mkha'i rjes su 'gro ba rnam pa de lta bur 'gro ba thams cad kyi bsod nams kyi zhing du yang dag pa ji lta bur shes pa/ rnam pa de lta bur de bzhin gshegs pa dran pa'i sgos lta ba/ rnam pa de lta bur dge ba'i 'phrin las rnam</text></item>
<item><p>364a2</p><section>phal chen</section><text>par dag pa'i mtshan nyid phun sum tshogs pas de bzhin gshegs pa la rtog pa/ rnam pa de lta bu'i yang dag par rdzogs pa'i sangs rgyas kyi sku chen po 'jig rten gyi khams thams cad du snang bar byed pa/ rnam pa de lta bu'i de bzhin gshegs pa'i</text></item>
<item><p>364a3</p><section>phal chen</section><text>sangs rgyas kyi rnam par 'phrul pa thams cad yang dag par bstan par rjes su sems pa de dag gis/ de bzhin gshegs pa'i sku bcom ldan 'das kyi ba spu'i sgo re re nas 'od gzer bye ba khrag khrig brgya stong grangs med pa 'byung ba/ grangs pa</text></item>
<item><p>364a4</p><section>phal chen</section><text>rnam par dag pa/ grangs med par shin tu snang ba/ grangs par bltar yod pa/ grangs med pa'i sems can gyi dga' bskyed pa/ grangs med pa'i spro ba skyed pa/ grangs pa'i sangs rgyas la 'dun pa rnam par 'phel bar byed pa/ grangs med pa'i lhag pa'i</text></item>
<item><p>364a5</p><section>phal chen</section><text>bsam pa rnam par sbyong ba/ grangs med pa'i dbang po sim par byed pa/ grangs med pa'i de bzhin gshegs pa'i spyod yul thob par byed pa mang po mthong bar gyur to/ /'od kyi 'khor lo bye ba khrag khrig brgya stong bsam gyis mi khyab pa'ang de</text></item>
<item><p>364a6</p><section>phal chen</section><text>bzhin gshegs pa'i sku las rnam par 'phrul pa sna tshogs kyis 'phrul zhing 'byung ba/ kha dog bsam gyis khyab pa/ mdog bsam gyis mi khyab pa/ 'od bsam gyis mi khyab pa/ chos kyi dbyings mtha' dang dbus med pa thams cad</text></item>
<item><p>364a7</p><section>phal chen</section><text>rgyas par byed pa/ sangs rgyas kyi byin gyi rlabs dang / sems can rnam par dag pas/ dri zhim por rab tu byung ba/ tshigs su bcad pa bye ba khrag khrig brgya stong bsam gyis mi khyab pa yongs su 'dzin pa/ 'jig rten thams cad</text></item>
<item><p>364b1</p><section>phal chen</section><text>las rnam par 'das shing 'jig rten las 'das pa'i dge ba'i rtsa bas yongs su byung ba/ rgyan bye ba khrag khrig brgya stong bsam gyis mi khyab pa yang dag par ston pa/ bskal pa bye ba khrag khrig bsam gyis mi khyab par yon tan mi zad pa/</text></item>
<item><p>364b2</p><section>phal chen</section><text>sangs rgyas kyi rnam par 'phrul pa zad mi shes pa las byung ba/ sangs rgyas skye ba brjod du med pa yang dag par ston pa/ ye shes kyi sgo la rab tu yog pa/ don yangs pa shin tu ston pa/ sangs rgyas kyi sprul pa/ brjod du med pa'i tshul yang</text></item>
<item><p>364b3</p><section>phal chen</section><text>dag par ston pa/ sangs rgyas kyi yul mtha' dang dbus med pa chos kyi dbyings kyis klas pa/ nam mkha'i khams kyi mthar thug pa/ 'jig rten gyi khams thams cad du byin gyi rlabs kyis byung ba 'gro ba thams cad rnam par dag pa/</text></item>
<item><p>364b4</p><section>phal chen</section><text>mnyam pa nyid kyi rjes su song ba/ thams cad mkhyen pa chags pa med pa/ mtha' dang dbus med pa'i sangs rgyas kyi spyod pa las byung ba/ de bzhin gshegs pa bsam gyis mi khyab pas bstan pa'i dpal yod pa/ rin po che'i 'od 'phro</text></item>
<item><p>364b5</p><section>phal chen</section><text>ba bye ba brgya stong bsam gyis mi khyab pa de ltar byung ba mthong bar gyur to/ /bcom ldan 'das kyis kyang byin gyi rlabs kyi rgyan smon lam chen po las byung ba'i dge ba'i rtsa ba mtha' yas pa dang / de bzhin gshegs pa mnyes par bya ba'i spyod</text></item>
<item><p>364b6</p><section>phal chen</section><text>pas rnam par dag pa dang / sngon gyi bag yod pa las yang dag par byung ba'i thams cad mkhyen pa'i sems chags pa med pa'i dge ba'i rtsa ba las byung ba dang / de bzhin gshegs pa 'byam klas pa 'gro ba thams cad kyi the tsom gcod pa dang /</text></item>
<item><p>364b7</p><section>phal chen</section><text>de bzhin gshegs pa mthong ba la sems can tshad med pa rab tu dgod pa dang / dge ba'i rtsa ba'i sgo dang sangs rgyas kyi cho 'phrul zil gyis non pa med pa la rgya mtsho'i mthas gtugs pa'i sems can gzud par bya ba dang / byang chub sems dpa'i</text></item>
<item><p>365a1</p><section>phal chen</section><text>bka' bzhin byed pa thams cad sangs rgyas kyi zhing kun nas 'dus pa dang / sangs rgyas kyi byin gyi rlabs dang / sangs rgyas kyi chos bsam gyis mi khyab pa yongs su brjod pa'i tshul gyis de bzhin</text></item>
<item><p>365a2</p><section>phal chen</section><text>gshegs pa'i 'khor du ji lta ji ltar sangs rgyas kyi zhing 'byam klas pa bye ba khrag khrig brgya stong brjod du pa grangs pa dag na/ sems ma dad pa rnams dad par bya ba dang / sems dad pa rnams rnam par 'phel bar bya ba dang / sems rnam par 'phel ba</text></item>
<item><p>365a3</p><section>phal chen</section><text>rnams rnam par dag par bya ba dang / sems rnam par dag pa rnams yongs su smin par bya ba dang / sems yongs su smin pa rnams 'dul bar bya ba dang / chos zab mo khong du chud par bya ba dang / ye shes snang ba mtha' dang</text></item>
<item><p>365a4</p><section>phal chen</section><text>dbus med pa khong du chud par bya ba dang / sems tshad med pa'i rnams rgya che bar bya ba dang / thams cad mkhyen pa nyid du sems bskyed pa las phyir mi ldog par bya ba dang / chos nyid dang mi 'gal bar bya ba dang / yang dag pa'i mthas mi skrag</text></item>
<item><p>365a5</p><section>phal chen</section><text>par bya ba dang / de bzhin nyid rab tu rtogs par bya ba dang / pha rol tu phyin pa'i rnams kyang rab tu rdzogs par bya ba dang / 'jig rten las 'das pa'i dge ba'i rtsa ba rnam par sbyang bar bya ba dang / pa thams cad la brtson pa'i sangs</text></item>
<item><p>365a6</p><section>phal chen</section><text>rgyas kyi rnam par 'phrul pa yang kun tu bzang po'i tshul du mos par bya ba dang / bdud kyi yul las rnam par ldog par bya ba dang / sangs rgyas kyi yul 'thob par bya ba dang / de bzhin gshegs pa'i chos nyid shes par bya ba dang / ye shes bsam</text></item>
<item><p>365a7</p><section>phal chen</section><text>gyis mi khyab pa skye bar bya ba dang / theg pa chen po'i smon lam las phyir mi ldog par bya ba dang / sangs rgyas blta ba las mi 'phang bar bya ba dang / ye shes khong du chud par bya ba tshad med pa rtogs par bya ba dang / sa mtshams med pa'i</text></item>
<item><p>365b1</p><section>phal chen</section><text>bsod nams kyi stobs yang dag par yongs su bsgrub par bya ba dang / shin tu dga' ba'i sems bskyed par bya ba dang / the tsom med pa'i sa la 'jug par bya ba dang / kha na ma tho ba med cing yongs su dag pa 'thob par bya ba dang / thams cad mkhyen pa nyid la</text></item>
<item><p>365b2</p><section>phal chen</section><text>brten pa so sor 'thob par bya ba dang / chos mthong ba las phyir mi ldog par bya ba dang / byang chub sems dpa' thams cad kyi tshogs kyi rjes su 'jug par bya ba dang / dus gsum gyi sangs rgyas thams cad kyi rigs grub par bya ba de lta de ltar bcom ldan</text></item>
<item><p>365b3</p><section>phal chen</section><text>'das kyis thugs rje chen po kun tu khyab pa dang / thams cad mkhyen pa'i ye shes kyi phung po chen pos byin gyis brlabs kyi rgyan rnam pa tha dad pa mang po yang dag par bstan to/ /de ltar bcom ldan 'das kyis sems can thams cad 'dul ba'i dbang du sangs rgyas kyi</text></item>
<item><p>365b4</p><section>phal chen</section><text>bdag nyid che ba brjod pa'i phyir chags pa med pa'i ye shes kyi snying po rab tu snang bas/ sangs rgyas kyi dpal mtha' yas pa rab tu 'bar ba/ sangs rgyas kyi cho 'phrul bsam gyis mi khyab pas rnam par snang ba thams cad du zhugs pa'i de bzhin</text></item>
<item><p>365b5</p><section>phal chen</section><text>gshegs pa'i skus rnam par 'phrul pa mtha' dang dbus med pa'i cho 'phrul gyi mthu dang ldan pa/ dgongs pa yongs su rdzogs pa'i sngon gyi smon lam gyis yongs su grub pa'i ye shes kyi rnam par gnon pas de bzhin gshegs pa'i gshegs stabs phun sum</text></item>
<item><p>365b6</p><section>phal chen</section><text>tshogs pa/ chos kyi dbang phyug brnyes pas chos thams cad la mnga' ba dang ldan pa/ thams cad mkhyen pa nyid kyi sgo nas byung ba'i de bzhin gshegs pa'i sku rnam par dag pas shin tu skyangs pa mnga' ba/ 'das pa dang / ma byon pa dang / da ltar byung</text></item>
<item><p>365b7</p><section>phal chen</section><text>ba'i sangs rgyas thams cad dang mnyam pa nyid du gyur pa/ dge ba'i rtsa ba thams cad kyi snying po shin tu sbyangs pa/ 'gro ba thams cad kyi dpes dper 'gyur ba'i sku gzugs mnga' ba/ mtshan thams cad kyi lo ma shin tu 'phags pa'i sku</text></item>
<item><p>366a1</p><section>phal chen</section><text>can/ stobs bcu'i rgyal mtshan gyi stobs chen po dang ldan pa/ bskal pa mi zad pa thams cad du blta bas mi ngoms pa/ sngon gyi dge ba'i rtsa ba ston pa'i dbyangs kyi ye shes kyi nga ror gyur pa/ byang chub sems dpa'</text></item>
<item><p>366a2</p><section>phal chen</section><text>thams cad kyi dkyil 'khor mi zad pas 'gro ba thams cad la nyi ma'i dkyil 'khor du gyur pa/ yon tan thams cad kyi rgyal po chos thams cad kyi srid la mnga' ba'i phyir dus gsum du snang bar byed pa'i gsung mnga' bas byin gyi rlabs kyi rgyan sngon gyi dge ba'i</text></item>
<item><p>366a3</p><section>phal chen</section><text>rtsa ba'i tshogs las yang dag par byung ba'i byin gyis brlabs so/ /de nas lha'i rgyal po rab dga' ldan gyis tshul 'di lta bur de bzhin gshegs pa la mchod pa dang / rim gro dang / rgyan kun tu bshams pa byas te/ dga' ldan gyi ris kyi lha bye ba</text></item>
<item><p>366a4</p><section>phal chen</section><text>brgya stong grangs pa dang lhan cig du/ zhe sa can rim gro dang bcas par bcom ldan 'das gang na ba der thal mo sbyar te/ phyag 'tshal nas bcom ldan 'das la 'di skad ces gsol to/ /bcom ldan 'das gshegs su gsol/ bde</text></item>
<item><p>366a5</p><section>phal chen</section><text>bar gshegs pa gshegs su gsol/ de bzhin gshegs pa dgra bcom pa yang dag par rdzogs pa'i sangs rgyas bde bar gshegs sam/ de nas bcom ldan 'das lha'i rgyal po rab dga' ldan gyis spyan drangs nas/ sangs rgyas kyi rgyan rnam pa</text></item>
<item><p>366a6</p><section>phal chen</section><text>'di lta bu dang / sangs rgyas kyi bdag nyid che ba 'gro ba thams cad la mdzes pa/ byang chub sems dpa' thams cad mos pa/ dga' ldan gyi ris kyi lha'i bu thams cad mngon par dga' ba/ lha'i rgyal po rab dga' ldan gyis mi ngoms par</text></item>
<item><p>366a7</p><section>phal chen</section><text>rim gror bya zhing / tshad med pa'i sems can sangs rgyas la par brtson pa bskyed pa/ tshad med pa'i sems can sangs rgyas su dge ba'i rtsa ba bskyed pa mi zad pa'i bsod nams dang ldan par gyur pa/ dad pa dri ma med pa'i tshogs kyis</text></item>
<item><p>366b1</p><section>phal chen</section><text>bstsags pa de bzhin gshegs pa'i zhal blta ba dang / mchod pas skyo bar mi 'gyur ba/ lhag pa'i bsam pa dge ba'i tshogs kyis yang dag par bsdus pa thams cad mkhyen pa'i dge ba'i rtsa ba dang / smon lam dang sems bskyed pa las byung</text></item>
<item><p>366b2</p><section>phal chen</section><text>bas khang pa rin po che thams cad kyis brgyan par gshegs so/ /ji ltar bcom ldan 'das 'dir gshegs pa de bzhin du 'jig rten gyi khams thams cad kyi gling bzhi dang / /dga' ldan gyi gnas dag du'ang gshegs par snang ngo / /bcom ldan</text></item>
<item><p>366b3</p><section>phal chen</section><text>'das rin po che thams cad kyis brgyan pa'i khang par gshegs ma thag tu de'i tshe/ rin po che thams cad kyis brgyan pa'i khang pa rin po che'i rgyan las shin tu 'das par gnas so/ /lha rdzas las 'das pa'i rin po che thams cad kyi dra bas kun</text></item>
<item><p>366b4</p><section>phal chen</section><text>nas yog par gnas so/ /lha rdzas las 'das pa'i rin po che thams cad kyi sprin gyi char mngon par 'bab par gnas so/ /lha rdzas las 'das pa'i rin po che thams cad kyi rgyan gyi sprin gyis brgyan par gnas so/ /lha rdzas las 'das</text></item>
<item><p>366b5</p><section>phal chen</section><text>pa'i gos thams cad kyi sprin rab tu gtong bar gnas so/ /lha rdzas las 'das pa'i tsan dan thams cad kyi sprin chen po rab tu gtong bar gnas so/ /lha rdzas las 'das pa'i dri thams cad kyi mchog dang / bdug pa 'thul</text></item>
<item><p>366b6</p><section>phal chen</section><text>ba'i sprin gyi char rab tu 'bab par gnas so/ /lha rdzas las 'das pa'i rin po che sna tshogs thams cad kyi sprin rnam pa tha dad pa'i char rab tu 'bab par gnas so/ /lha rdzas las 'das pa'i me tog mang po'i sprin gyi tshogs kyi char rab tu</text></item>
<item><p>366b7</p><section>phal chen</section><text>'bab par gnas so/ /lha rdzas las 'das pa'i sil snyan dang / brdung ba bye ba brgya stong bsam gyis mi khyab pa'i sgra rab tu 'byin par gnas so/ /thams cad mkhyen pa'i chos kyi dbyings su grag pa'i rol mo'i sgra dang / glu'i dbyangs kyang rab tu 'gyed</text></item>
<item><p>367a1</p><section>phal chen</section><text>par gnas par gyur te/ ji ltar bcom ldan 'das gshegs pa de bzhin du 'jig rten gyi khams thams cad kyi gling bzhi pa dang / dga' ldan gyi gnas dag tu yang rin po che thams cad kyis brgyan pa'i khang par gshegs par</text></item>
<item><p>367a2</p><section>phal chen</section><text>snang ngo / /de nas lha'i rgyal po rab dga' ldan gyis lha'i gnas thams cad du lha'i rgyal po rab dga' ldan gyis de bzhin gshegs pa la gsol ba btab po zhes sgra brjod do/ /de nas sangs rgyas kyi mthus lha'i rgyal po rab dga' ldan la bar chad du mi 'gyur</text></item>
<item><p>367a3</p><section>phal chen</section><text>ba dang / sngon gyi dge ba'i rtsa ba'i tshogs dang / tshad med pa'i dge ba'i rtsa bas brtan pa dang / mtha' yas par sems bskyed pa'i dad pa rnam par 'phel ba dang / shugs chen po yang dag par bskyed pa dang / dga' ba chen po shin tu bskyed pa dang /</text></item>
<item><p>367a4</p><section>phal chen</section><text>dge ba'i bsam pa rnam par sbyangs pa dang / thams cad mkhyen pa nyid du sems bskyed pas dga' bar bya ba dang / chos la bar chad med pa'i yid du 'gyur bar bya ba dang / chos rnams mi nyams par bya ba'i phyir dga' ldan gnas kyi glu dang / rol mo</text></item>
<item><p>367a5</p><section>phal chen</section><text>brdung ba dang / dkrol ba'i sgra rgyun mi chad par gyur to/ /de nas lha'i rgyal po rab dga' ldan gyis/ sangs rgyas kyi mthus sngon gyi yang dag par rdzogs pa'i sangs rgyas rnams la dge ba'i rtsa ba bskyed pa de dag rjes su dran nas/ de'i tshe tshigs su</text></item>
<item><p>367a6</p><section>phal chen</section><text>bcad pa 'di dag smras so/ /bkra shis dam pa gang zhig gis/ /chags pa med pa'i zla bar mtshan gsol mtshan btags pa/ /pho brang mchog du rab gshegs pa/ /des ni 'dir yang bkra shis legs gyur cig /bkra shis dam pa gang</text></item>
<item><p>367a7</p><section>phal chen</section><text>zhig gis/ /ye shes mtha' yas dbang zhes bya bar mtshan btags pa/ /kha dog gser du rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /kun tu mtha' yas spyan zhes bya bar mtshan</text></item>
<item><p>367b1</p><section>phal chen</section><text>btags pa/ /pad mo'i rtse mor rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /yan lag rin po che zhes bya bar mtshan btags pa/ /rin chen mdzod du rab gshegs pa/ /des ni</text></item>
<item><p>367b2</p><section>phal chen</section><text>'dir yang bkra shis legs gyur cig /bkra shis dam pa gang zhig gis/ /dpal rab rgol ba'i stag ces bya bar mtshan btags pa/ /dbang po'i khang par rab gshegs pa/ /des ni 'dir yang bkra shis legs gyur cig /bkra</text></item>
<item><p>367b3</p><section>phal chen</section><text>shis dam pa gang zhig gis/ /yon tan thams cad ston pa'i nyi mar mtshan btags pa/ /me tog snying por rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /yan lag 'od</text></item>
<item><p>367b4</p><section>phal chen</section><text>gzer mtha' yas par ni mtshan btags pa/ /shing gis brgyan par rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /mgon po the tsom 'joms pa chos kyi rgyal mtshan te/ /</text></item>
<item><p>367b5</p><section>phal chen</section><text>rin chen khang par rab gshegs pa/ /des ni 'dir yang bkra shis legs gyur cig /bkra shis dam pa gang zhig gis/ /mi yi seng ge ye shes sgron ma mtha' yas pa/ /spos kyi rtse mor rab gshegs pa/ /des ni 'dir yang bkra</text></item>
<item><p>367b6</p><section>phal chen</section><text>shis legs gyur cig /bkra shis dam pa gang zhig gis/ /sangs rgyas yon tan kun gyi 'byung gnas 'od mnga' ba/ /nor bus brgyan par rab gshegs pa/ /des ni 'dir yang bkra shis legs gyur cig /ji ltar lha'i rgyal po rab dga'</text></item>
<item><p>367b7</p><section>phal chen</section><text>ldan gyis sangs rgyas kyi mthus sngon gyi yang dag par rdzogs pa'i sangs rgyas rnams kyi yon tan brjod de/ glu'i dbyangs su tshigs su bcad pas/ rgyal ba gshegs pa mngon par bstod pa de bzhin du 'jig rten gyi khams thams cad na yang lha'i</text></item>
<item><p>368a1</p><section>phal chen</section><text>rgyal po rab dga' ldan rnams sangs rgyas kyi byin gyi rlabs kyis glu dbyangs su tshigs su bcad cing / sngon gyi yang dag par rdzogs pa'i sangs rgyas rnams kyi yon tan brjod pa byed cing rgyal ba gshegs pa'ang mngon par bstod</text></item>
<item><p>368a2</p><section>phal chen</section><text>par gyur to/ /de nas bcom ldan 'das chos kyi sku shin tu rnam par dag pa'i sku dang / 'das pa dang / ma byon pa dang / da ltar byung ba'i yang dag par rdzogs pa'i sangs rgyas thams cad dang / rigs gcig tu gyur pas rnam par 'phrul pa dang / rgyud</text></item>
<item><p>368a3</p><section>phal chen</section><text>kyi tshul gcig tu gyur pas sangs rgyas thams cad kyi rjes su thugs su chud pa'i thams cad mkhyen pa nyid dang / chos thams cad la bsgribs pa par khyab pa'i sangs rgyas kyi spyan dang / chos kyi dbyings mtha' dang dbus med pa thams cad du sangs rgyas kyi byin</text></item>
<item><p>368a4</p><section>phal chen</section><text>gyi rlabs rgyun mi 'chad pa dang sems can 'dul ba ji lta ba bzhin du yongs su khyab pa'i sangs rgyas kyi cho 'phrul dang / de bzhin gshegs pa'i sku bsgribs pa med pa'i rgyan gyis yang dag par brgyan pa dang / dus bzhin du byung ba'i chos bstan pa dang /</text></item>
<item><p>368a5</p><section>phal chen</section><text>byang chub sems dpa' brjod du med pa sangs rgyas kyi zhing sna tshogs nas lhags pa'i 'khor gyi dkyil 'khor rnam par dag pa dang / de bzhin gshegs pa'i skus yang dag par spyod pa/ gnyis su med pa'i chos kyi sku la gnas pa'i sangs rgyas khyu mchog gi</text></item>
<item><p>368a6</p><section>phal chen</section><text>mthu phyung bas/ rin po che thams cad kyis brgyan pa'i khang par gshegs nas gdan bting ba la skyil mo krung bcas te bzhugs so/ /ji ltar bcom ldan 'das bzhugs pa de bzhin du 'jig rten gyi khams thams cad du yang bzhugs par gyur te/</text></item>
<item><p>368a7</p><section>phal chen</section><text>ji ltar bcom ldan 'das rin po che thams cad kyis brgyan pa'i khang par gshegs pa dang byon pa'i tshe/ sangs rgyas kyi rim gro dang mchod pa byas shing / rgyan gyis brgyan pa de dag thams cad pas/ de bzhin gshegs pa gdan de la bzhugs pa'i</text></item>
<item><p>368b1</p><section>phal chen</section><text>tshe/ grangs med par gyur pa dang / grangs med pa'i rnam par lha rdzas las 'das pa'i me tog dang / phreng ba dang / byug pa dang / spos dang / phye ma dang / na bza' dang / gdugs dang / rgyal mtshan dang / ba dan dang / rin po che dang / rol mo</text></item>
<item><p>368b2</p><section>phal chen</section><text>brdung ba dang / dkrol ba dang / glu dang / bstod pa dang / zhe sa dang / rim gro dang / dad pa dang / dga' ba dang / thal mo sbyar ba dang / lha rdzas las 'das pa rnam pa grangs med pa'i rgyan dang / lha rdzas las 'das pa rnam pa grangs med pa'i</text></item>
<item><p>368b3</p><section>phal chen</section><text>bstod pa dang / lha rdzas las 'das pa rnam pa grangs med pa'i sprin gyi char 'bab pa dang / lha rdzas las 'das pa rnam pa grangs med pa'i gdugs gcig nas gcig du brgyud de bsgreng ba dang / lha rdzas las 'das pa rnam pa grangs med pa'i rgyal mtshan la ba dan</text></item>
<item><p>368b4</p><section>phal chen</section><text>spyangs pa dang / shin tu spyangs pa grangs med pas sbyar ba/ lha rdzas las 'das pa'i yo byad kyi tshul dang / bsam pa rgya chen po rnam par 'phel bas/ sangs rgyas mnyes par bya ba dang / mdzes pa'i rgyan rnam par dag pa thams cad kyi rin po che'i dri</text></item>
<item><p>368b5</p><section>phal chen</section><text>thams cad dang / phyogs brgyan pa'i spos kyi sprin chen po dang / rim gro rnam pa sna tshogs rgya che zhing yid du 'ong bas sangs rgyas la mchod pa dang / 'jig rten gyi khams thams cad rim gro la brtson pas de bzhin gshegs pa gdan la bzhugs pa'i tshe/</text></item>
<item><p>368b6</p><section>phal chen</section><text>grangs med pa'i gyur du mchod pa byas so/ /de bzhin du 'jig rten gyi khams thams cad kyi dga' ldan gyi gnas dag tu yang mchod pa byas par gyur to/ /de bzhin gshegs pa bzhud pa dang gshegs pa dang / bzhugs pa'i rgyan ces</text></item>
<item><p>368b7</p><section>phal chen</section><text>bya ba'i le'u ste nyi shu brgyad pa'o// //de nas sangs rgyas kyi mthus phyogs bcu nas byang chub sems dpa' bcu mngon par lhags te/ byang chub sems dpa' de dag so so nas 'jig rten gyi khams sangs rgyas kyi zhing stong phrag bcu'i</text></item>
<item><p>369a1</p><section>phal chen</section><text>rdul shin tu phra ba snyed kyi pha rol nas 'ongs par gyur pa dag ste/ byang chub sems dpa' de dag re re zhing yang sangs rgyas kyi zhing stong phrag bcu'i rdul shin tu phra ba snyed kyi byang chub sems dpa' dag dang lhan cig tu phyin to/ /</text></item>
<item><p>369a2</p><section>phal chen</section><text>byang chub sems dpa' de dag thams cad kyang ming 'di zhes bya bdag ste/ 'di ltar rdo rje'i rgyal mtshan dang / dam pa'i rgyal mtshan dang / dpa' ba'i rgyal mtshan dang / skar ma'i rgyal mtshan dang / ye shes kyi rgyal mtshan dang / rin po che'i</text></item>
<item><p>369a3</p><section>phal chen</section><text>rgyal mtshan dang / rdul dang bral ba'i rgyal mtshan dang / dri ma med pa'i rgyal mtshan dang / dpal gyi rgyal mtshan dang / chos kyi rgyal mtshan zhes bya bdag go /byang chub sems dpa' de dag thams cad kyang 'jig rten gyi khams ming 'di zhes bya ba dag</text></item>
<item><p>369a4</p><section>phal chen</section><text>nas 'ongs par gyur pa dag ste/ 'di ltar rin po che'i snying po dang / yid du 'ong ba'i snying po dang / dngul gyi snying po dang / gser gyi snying po dang / nor bu'i snying po dang / rdo rje'i snying po dang / pad mo'i snying po dang / ut+pa la'i snying po dang / tsan</text></item>
<item><p>369a5</p><section>phal chen</section><text>dan gyi snying po dang / spos kyi snying po zhes bya bdag go /byang chub sems dpa' de dag thams cad kyang de bzhin gshegs pa'i mtshan 'di zhes bya ba dag gi zham ring na tshangs par spyod pa dag ste/ 'di ltar shin tu 'phags pa'i dpal dang / g.yo ba med</text></item>
<item><p>369a6</p><section>phal chen</section><text>pa'i dpal dang / bcings pa med pa'i dpal dang / spyod pa'i dpal dang / 'od zer gyi dpal dang / mtha' las rgal ba'i dpal dang / mchog gi dpal dang / dbang phyug gi dpal dang / tshangs pa'i dpal dang / shin tu bstsags pa'i dpal zhes bya</text></item>
<item><p>369a7</p><section>phal chen</section><text>ba dag go /de nas byang chub sems dpa' de dag bcom ldan 'das la phyag 'tshal nas/ phyogs bcu rgyas par byas te/ gang nas 'ongs pa'i phyogs su brten nas/ seng ge'i khri rin po che'i snying po can nor bu sna tshogs dang ldan pa dag mngon par sprul</text></item>
<item><p>369b1</p><section>phal chen</section><text>te/ gser gyi dra bas g.yogs pa'i lus dang / 'od zer bye ba khrag khrig brgya stong grangs med pa gtong ba dang / dri ma med pa'i 'od gtong ba dang / tshad med pa'i 'od rab tu skyed pa dang / bsam pa rnam par dag pa'i rin po che yang dag par 'dzin</text></item>
<item><p>369b2</p><section>phal chen</section><text>pa'i gzugs dang / byang chub sems dpa'i bsam pa kha na ma tho ba med pa las byung ba'i smon lam dang / 'gro ba thams cad kyis blta na yid du 'ong ba dang / blta na don yod par sems can gdul ba dang / rnam par dag pa'i chos kyis sangs rgyas kyi</text></item>
<item><p>369b3</p><section>phal chen</section><text>rnam par 'phrul pa yongs su ston pa dang / 'gro ba thams cad yongs su bskyab par byang chub sems dpa'i rtse gcig du smon lam btab pas/ skyil mo krung bcas te 'khod do/ /byang chub sems dpa' de dag thams cad kyang 'di lta ste/ chags</text></item>
<item><p>369b4</p><section>phal chen</section><text>pa med par spyod pas sangs rgyas kyi zhing thams cad du 'gro ba dang / 'di lta ste/ gnas med pa'i lus dang / 'di lta ste/ tshad med pa'i lus kyis kun tu 'gro ba'i ye shes kyi lus kyi byin gyi rlabs dang / 'di lta ste/ mtha' dang dbus med pa'i sangs</text></item>
<item><p>369b5</p><section>phal chen</section><text>rgyas kyi rnam par 'phrul pa bsam gyis mi khyab pa la 'jug pa dang / 'di lta ste/ thams cad mkhyen pa'i sgo 'byam klas pa/ tshad med par gyur pa dang / 'di lta ste/ chos la mi 'jigs par mkhas pa'i snang ba mtha' yas pa dang / 'di lta</text></item>
<item><p>369b6</p><section>phal chen</section><text>ste/ phyi ma'i mtha'i bskal par mi zad pa'i tha dad pa yang dag pa shes pa'i tshul bshad pa dang / 'di lta ste/ gzugs thams cad kyis snang bar byas pa'i ye shes kyi phung po rab tu rgyas pa dang / 'di lta ste/ chos kyi dbyings rgyas par gyur</text></item>
<item><p>369b7</p><section>phal chen</section><text>pa'i shes rab kyi rnam par dag pa'i spobs pa dang / 'di lta ste/ nam mkha'i dbyings kyis klas par ye shes kyi spyod yul yongs su gnas pa dang / mtshams med cing mtha' yas pa'i sangs rgyas rnams kyi spyod pa dang ldan pa rab</text></item>
<item><p>370a1</p><section>phal chen</section><text>tu thob par gyur pa dag go /ji ltar gling bzhi pa 'di'i dga' ldan gyi gnas su/ byang chub sems dpa' 'dus par gyur pa de bzhin du/ 'jig rten gyi khams thams cad kyi gling bzhi pa dang / dga' ldan gyi gnas dag tu yang /</text></item>
<item><p>370a2</p><section>phal chen</section><text>byang chub sems dpa' ming de skad bya ba dag /'jig rten gyi khams ming de skad ces bya ba dag nas/ de bzhin gshegs pa'i mtshan de skad ces bya ba dag gi zham ring na tshangs par spyod pa sha stag 'ongs par gyur to/ /de nas bcom ldan 'das kyi zhabs pus mo'i</text></item>
<item><p>370a3</p><section>phal chen</section><text>lha nga gnyis nas 'od gzer bye ba khrag khrig brgya stong byung ste/ phyogs bcu thams cad snang bar byas nas/ 'jig rten gyi khams thams cad bstan to/ /de nas byang chub sems dpa' de dag gis/ 'jig rten gyi khams de dag gi gling bzhi pa thams</text></item>
<item><p>370a4</p><section>phal chen</section><text>cad dang / dga' ldan gyi gnas thams cad na de bzhin gshegs pa'i rnam par 'phrul pa yod pa mthong bar gyur to/ /byang chub sems dpa' de dag ji snyed kyis phyogs bcur chos kyi dbyings kyis klas pa'i 'jig rten gyi khams kyi mthar thug pa</text></item>
<item><p>370a5</p><section>phal chen</section><text>dag na/ de bzhin gshegs pa'i sangs rgyas rnam par rol pa mthong bar gyur pa de dag thams cad de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad kyi sngon byang chub sems dpa'i spyod pa</text></item>
<item><p>370a6</p><section>phal chen</section><text>la dge ba'i rtsa ba'i grogs su gyur pa dag ste/ 'di ltar sangs rgyas kyi rnam par thar pa zab mos rnam par 'phrul pa la mos pa sha stag go /chos kyi dbyings kyi lus tha dad pa med pa'i rjes su song ba sha stag go /gnas med pa'i sangs rgyas kyi</text></item>
<item><p>370a7</p><section>phal chen</section><text>zhing du 'gro ba'i rjes su song bas rab tu zhugs pa sha stag go /sangs rgyas bsam gyis mi khyab pa blta ba la rjes su gzhol ba sha stag go /chags pa med pa'i sems skad cig gis chos kyi dbyings khyab par byed pa sha stag go /bsam pa rin po che rdul</text></item>
<item><p>370b1</p><section>phal chen</section><text>dang bral ba dang ldan pa sha stag go /brjod du med pa'i sangs rgyas mang po dang 'grogs pa dang ldan pa sha stag go /sangs rgyas kyis byin gyi rlabs grangs med pa dang ldan pa sha stag go /yang dag par spyod pa'i mchog gi pha rol tu phyin pa sha stag go /</text></item>
<item><p>370b2</p><section>phal chen</section><text>bla na med pa yang dag par rdzogs pa'i byang chub kyi dran pa rnam par dag pa la gnas pa sha stag go /blo dang sems skad cig thams cad kyis cher 'phags pa rab tu thob pa sha stag go /chung ngur zhugs shing cher gyur pa'i spyod pa la dbang ba sha stag</text></item>
<item><p>370b3</p><section>phal chen</section><text>go /cher gyur pa la zhugs shing chung ngur 'jug pa'i rjes su chud nas ye shes kyis spyod pa'i pha rol tu phyin pa sha stag go /de lta bu'i gnas dang / sangs rgyas kyi sku'i rang bzhin rjes su rtogs pa dang / de bzhin gshegs pa dang</text></item>
<item><p>370b4</p><section>phal chen</section><text>'grogs shing thams cad mkhyen pa nyid thob pa/ byang chub sems dpa' rnams dang / rin po che sna tshogs ltar grub pa'i lus dang / de bzhin gshegs par 'gyur ba'i spyod yul thams cad du 'gro ba dang / ye shes chen po'i rgyud kyi sgo rnam par phye</text></item>
<item><p>370b5</p><section>phal chen</section><text>ba dang / ye shes kyi stobs rdo rje'i rgyal mtshan gyi mthu'i mchog thob pa dang / rdo rje gcod pa'i ting nge 'dzin gyi tshul rab tu thob pa dang / sems can bye ba khrag khrig brgya stong grangs med pa rnams yongs su smyin par gdul ba la rmongs pa</text></item>
<item><p>370b6</p><section>phal chen</section><text>med pa dang / sangs rgyas kyi rnam par 'phrul pa thams cad du 'gro ba gdon mi za ba'i mchog thob pa dang / bgrang ba thams cad la mngon par chags pa dang / bgrang ba'i mngon par bsgrub pa thams cad shin tu bslabs pa dang /</text></item>
<item><p>370b7</p><section>phal chen</section><text>bgrang ba'i shes pa thams cad kyi mthar thug cing chos rnam par dgod pa la mkhas pa dang / 'di dag dang gzhan yang yon tan bye ba khrag khrig brgya stong brjod du med pa dang / yon tan bsngags pa rnam par dag pa mi zad pas/ byang chub sems</text></item>
<item><p>371a1</p><section>phal chen</section><text>sems dpa' rnams kyi dus gsum gyi yon tan tshad med pa dang ldan pa sha stag /de bzhin gshegs pa mngon sum du bya ba dang / sangs rgyas 'byam klas pa thams cad blta ba'i phyir kun nas 'dus par</text></item>
<item><p>371a2</p><section>phal chen</section><text>gyur to/ /de nas byang chub sems dpa' rdo rje rgyal mtshan gyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /yang dag sangs rgyas skye ba med/ /rgyal ba</text></item>
<item><p>371a3</p><section>phal chen</section><text>mya ngan mi 'da' ste/ /rgyu mthun pa yi smon lam gyis/ /des ni rnam par 'phrul pa snang / /'di dag chos ni bsam mi khyab/ /'di dag sems kyi spyod yul min/ /gang gis ye shes pha rol phyin/ /des ni sangs rgyas spyod</text></item>
<item><p>371a4</p><section>phal chen</section><text>yul mthong / /lus 'di yang dag sangs rgyas / /sgra yang de bzhin gshegs pa / /lus dang sgra las gzhan na yang / /sangs rgyas rnam par 'phrul mi mthong / /sngon gyi las rnams ma gtogs</text></item>
<item><p>371a5</p><section>phal chen</section><text>par/ /rang byung rnams kyi spyod yul gyi/ /mchog gi tshul rnams shes pa ni/ /blo zhan rnams kyis mi nus so/ /yang dag sangs rgyas rnam 'phrul 'di/ /gang dag nas kyang ma 'ongs te/ /gang du 'gro</text></item>
<item><p>371a6</p><section>phal chen</section><text>bar mi 'gyur ro/ /'di dag rang byung sku yin no/ /tshad med shin tu 'dren pa rnams/ /chos 'di rab tu bshad mdzad kyang / /chos la gnas pa gang yang med/ /zhing rnams bye ba kun na snang / /mkhyen pas</text></item>
<item><p>371a7</p><section>phal chen</section><text>mtha' dang dbus med de/ /chos kun thugs su chud cing rtogs/ /chos kyi dbyings la rab zhugs nas/ /rnam par 'phrul pa ston pa mdzad/ /chos rnams kun la chags pa med/ /'gro la de ni bsgribs mi mnga'/ /</text></item>
<item><p>371b1</p><section>phal chen</section><text>tshad med pa yi yon tan gyis/ /zhing rnams kun na rab tu snang / /gang zhig ye shes 'di dag dang / /ye shes thams cad rtogs 'dod pas/ /bsam pa rnam par spyad byas te/ /byang chub spyod pa spyad par bya/ /drang srong chen</text></item>
<item><p>371b2</p><section>phal chen</section><text>po'i byin gyi rlabs/ /'di 'dra gang gis mthong gyur cing / /de ni the tsom mi byed na/ /dge bshes mchog la bsnyen pa yin/ /de nas byang chub sems dpa' dam pa'i rgyal mtshan gyis/ sangs rgyas kyi byin gyi rlabs kyis phyogs</text></item>
<item><p>371b3</p><section>phal chen</section><text>bcur rnam par bltas nas/ de'i tshe tshigs su bcad pa 'di dag smras so/ /shin tu zab ste brjod du med/ /brjod du yod kyang 'da' bar dka'/ /tshig gi lam las shin tu 'das/ /nam mkha' la ni rgyal ba snang / /de bzhin gshegs pa'i</text></item>
<item><p>371b4</p><section>phal chen</section><text>byin rlabs kyis/ /mi yi seng ge mthong bar 'gyur/ /yang dag sangs rgyas rtog med kyang / /rgyal ba rnam par rtog par snang / /'jig rten mgon pos chos nyid dngos/ /zab mo 'di dag yang dag bstan/ /gang zag mtshungs pa med pa yi/ /des ni sku 'di</text></item>
<item><p>371b5</p><section>phal chen</section><text>rab tu 'byung / /thams cad gzigs kyi spyod yul gyi/ /ye shes chen po 'di 'dra ste/ /'di la gang zhig rtogs 'dod pa/ /des ni rgyal ba mngon du byos/ /yid kyi dbang po rnam dag pas/ /de bzhin gshegs pa bsnyen bkur zhing / /'di yi tshul las 'da'</text></item>
<item><p>371b6</p><section>phal chen</section><text>byed tshe/ /nam yang skyo bar mi bya'o/ /mi zad pa yi bsod nams dang / /byang chub sems kyis brtan pa rnams/ /the tsom rnam par bzlog byas te/ /de dag la ni skyo med ltos/ /rgyal sras gang gis chos dbyings kyi/ /shin tu bstan pa'i mthar phyin pa/ /des ni kun</text></item>
<item><p>371b7</p><section>phal chen</section><text>gzigs rnam 'phrul ba/ /'di dag shin tu 'da' bar bya/ /dad pa chos 'di'i rtsa ba zhes/ /chos kyi phung pos bshad mdzad kyis/ /dad pa shin tu cher bskyed la/ /byang chub spyod pa spyad par gyis/ /sangs rgyas bsti stang gang byed cing / /de bzhin gshegs la drin gzo ba/ /</text></item>
<item><p>372a1</p><section>phal chen</section><text>yang dag sangs rgyas dpal ldan las/ /de dag rgyang mar mi gnas so/ /bdag nyid che ba 'di lta bu/ /gang gis thos mthong mkhas pa rnams/ /spyod yul thob par cis 'gyur ba'i/ /smon lam su zhig sbyong mi byed/ /de nas byang chub sems dpa' dpa'</text></item>
<item><p>372a2</p><section>phal chen</section><text>ba'i rgyal mtshan gyis sangs rgyas kyi byin gyi rlabs kyis phyogs bcur rnam par bltas nas/ de'i tshe tshigs su bcad pa 'di dag smras so/ /ji ltar nyi ma'i 'od snang bas/ /mig gis gzugs rnams mthong gyur pa/ /de bzhin sangs rgyas byin rlabs kyis/ /dag pa'i</text></item>
<item><p>372a3</p><section>phal chen</section><text>sems ldan rgyal ba mthong / /ji ltar brtson 'grus stobs ldan pa/ /rgya mtsho la ni 'jug par byed/ /de bzhin ye shes stobs ldan pas/ /bsam du med pa'i sangs rgyas mthong / /ji ltar sa bon rnam pa dag /zhing bzang la ni skyer 'gyur ba/ /de bzhin sems</text></item>
<item><p>372a4</p><section>phal chen</section><text>bsam rnam dag la/ /sangs rgyas chos ni skye bar 'gyur/ /ji ltar nor gyi phung po yis/ /dbul ba thams cad spong byed pa/ /de bzhin sangs rgyas chos rnams kyis/ /byang chub sems dpa' rnam dag 'gyur/ /ji ltar dug tu gyur pa la/ /nad med dug sman</text></item>
<item><p>372a5</p><section>phal chen</section><text>rgyal bar byed/ /de bzhin nyon mongs rnam pa la/ /rnam dag tshul ni spyod yul lo/ /sangs rgyas kyis ni gang bsngags pa'i/ /dge ba'i bshes la brten byas na/ /de yi mthus ni sangs rgyas kyi/ /chos nyid 'di dag thos par 'gyur/ /</text></item>
<item><p>372a6</p><section>phal chen</section><text>bskal pa bye ba grangs med par/ /sbyin pa mchog rnams sbyin byas kyang / /'di yi tshul la rab spyod pa'i/ /grangs dang char yang 'gro'o/ /sangs rgyas yon tan mtha' yas te/ /mtshan gyis shin tu rnam par bris/ /brjod pas</text></item>
<item><p>372a7</p><section>phal chen</section><text>yang dag sangs rgyas rnams/ /rgyal ba shes par mi nus so/ /rdzogs pa'i sangs rgyas rkang gnyis mchog /gnas nas g.yo ba mnga' bar/ /sku ni kun tu rnam rgyu zhing / /chos kyi dbyings ni ston pa mdzad/ /ji ltar nam mkha'i khams</text></item>
<item><p>372b1</p><section>phal chen</section><text>'di ni/ /nam yang rang bzhin mi 'gyur te/ /de bzhin sangs rgyas chos nyid kyang / /ngo bo nyid las 'gyur ba med/ /de nas byang chub sems dpa' skar ma'i rgyal mtshan gyis/ sangs rgyas kyi byin gyi rlabs kyis/ phyogs</text></item>
<item><p>372b2</p><section>phal chen</section><text>bcur rnam par bltas te/ de'i tshe tshigs su bcad pa 'di smras so/ /mi yi 'jig rten 'di kun dang / /lha yi gnas rnams thams cad dang / /'gro ba ma lus kun na yang / /mi yi gtso bo shin tu snang / /ji ltar sems dngos gcig</text></item>
<item><p>372b3</p><section>phal chen</section><text>pu las/ /rnam pa tha dad sems brjod pa/ /de bzhin sangs rgyas sku gcig las/ /sangs rgyas thams cad brjod pa yin/ /byang chub gnyis su med pa brjod/ /byang chub de yang mtshan nyid med/ /mtshan gyis mngon par rnam bris pa'i/ /</text></item>
<item><p>372b4</p><section>phal chen</section><text>sku rnams gnyis su snang bar gyur/ /mkha' dang chos kyi dbyings la zhugs/ /sgyu ma'i sa yang rab tu bstan/ /de phyir sangs rgyas de dag gi /spyod yul blta ba zad pa med/ /yang dag sangs rgyas chos kyi sku/ /mgon po thams cad</text></item>
<item><p>372b5</p><section>phal chen</section><text>dus gsum du/ /ji ltar 'dul ba'i 'gro ba la/ /gzugs kyi sku yang rab tu snang / /'di 'dra'i lus su bdag gyur ces/ /sangs rgyas rtog par mi mdzad de/ /ston la rnam rtog mi mnga' yang / /byin gyi rlabs ni ston</text></item>
<item><p>372b6</p><section>phal chen</section><text>pa mdzad/ /dbyer med pa yi dbyings la yang / /chos kyi dbyings ni yang dag gnas/ /'jig rten khams ni tshad med par/ /thub pas rnam par rtog pa bstan/ /sku ni sprul pa ma yin te/ /sprul pa pa'ang sku</text></item>
<item><p>372b7</p><section>phal chen</section><text>ma yin/ /sprul pa med pa'i chos 'di yis/ /sprul pa rnams ni rab tu bstan/ /yang dag sangs rgyas tshad med pa/ /chos kyi dbyings la shin tu brten/ /mtha' dang dbus med rab tu zab/ /tshig gi lam gyis bzla bar</text></item>
<item><p>373a1</p><section>phal chen</section><text>dka'/ /kun tu 'gro ba'i chos rnams la/ /de bzhin gshegs pa don des mkhyen/ /zhing rnams kun la chags mi mnga'/ /chos kyi dbyings la rnam par spyod/ de nas byang chub sems dpa' ye shes rgyal</text></item>
<item><p>373a2</p><section>phal chen</section><text>mtshan gyis sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /kun mkhyen ye shes ma chags pa/ /de la zhugs par gang gyur pa/ /de yi sems ni tshad mi zin/ /</text></item>
<item><p>373a3</p><section>phal chen</section><text>byang chub kyi ni spyad pa spyod/ /de bzhin gshegs pa mang po rnams/ /yul dang yul du de dag snang / /chos rnams phyogs gcig gang la yang / /yang dag sangs rgyas gnas pa med/ /'jig rten sgron ma de dag gis/ /byin gyi</text></item>
<item><p>373a4</p><section>phal chen</section><text>rlabs ni gang bstan pa/ /bskal pa bsam gyis mi khyab par/ /'di yi mtha' ni rnyed par dka'/ /dus gsum rnams ni ji snyed pa'i/ /sems can rnams kyi mthar thug pa/ /bgrang ba'i mthar ni phyin par nus/ /'dren pa la ni mthar</text></item>
<item><p>373a5</p><section>phal chen</section><text>thug / /de dag sku ni gcig tu snang / /sku gnyis de dag bsam mi khyab/ /'jig rten khams su snang gyur kyang / /sku la gnyis su gyur pa med/ /ji ltar zla ba shar gyur pa/ /tshad med pa yi gzugs brnyan rnams/ /chu yi snod du snang gyur kyang / /zla ba gnyis</text></item>
<item><p>373a6</p><section>phal chen</section><text>su gyur pa / /de bzhin chags mkhyen ldan rnams/ /chags med rnam par 'tshang rgya ba/ /zhing rnams kun la rab tu snang / /sangs rgyas la ni gnyis kyang med/ /'di la gcig kyang yod ma yin/ /sku ni gnyis sam gsum du med/ /</text></item>
<item><p>373a7</p><section>phal chen</section><text>ji ltar sems can bsam pa bzhin/ /tshad par ni rab tu snang / /sku ni 'das pa ma yin te/ /ma 'ongs pa'ang sku ma yin/ /skyes dang byang chub mya ngan 'das/ /skad cig gis ni rab tu snang / /ji ltar sgyu mar gyur pa'i gzugs/ /skyes pa</text></item>
<item><p>373b1</p><section>phal chen</section><text>ma yin 'ongs pa / /de ltar de bzhin gshegs pa'i sku/ /skye ba par shin tu bstan/ de nas byang chub sems dpa' rin po che'i rgyal mtshan gyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs</text></item>
<item><p>373b2</p><section>phal chen</section><text>su bcad pa 'di dag smras so/ /yang dag sangs rgyas tshad pas/ /tshad du sku yang rnam par bstan/ /ji ltar 'dul ba'i sems can rnams/ /de bzhin 'dren pa rab tu mthong / /sku la phyogs ni par brjod/ /sangs rgyas</text></item>
<item><p>373b3</p><section>phal chen</section><text>yul ni ma lus khyab/ /bar snang nam mkha' ji lta bar/ /de bzhin sangs rgyas bsam mi khyab/ /der ni sems la 'pho ba / /sems la skye ba'ang yod ma yin/ /sangs rgyas rnams kyi spyod yul ni/ /skye ba la rab tu gnas/ /ji ltar</text></item>
<item><p>373b4</p><section>phal chen</section><text>rab rib ldan pa'i  /nang na cing phyi na'ang / /de bzhin 'jig rten sangs rgyas dag /nang na bzhugs phyi na'ang / /'jig rten kun gyi don gyi phyir/ /rkang gnyis kyi ni mchog byung ste/ /'jig rten du ni ma byung ba yang / /'jig rten</text></item>
<item><p>373b5</p><section>phal chen</section><text>dag tu skye bos mthong / /sangs rgyas rnams la zhing gnas/ /rgyal ba dag la nyin mtshan med/ /skad gcig ma yin zla ba / /rgyal ba la ni lo mi gnas/ /'jig rten dag na 'di skad brjod/ /nyi ma che ge mo zhig tu/ /rang byung byang chub rgyal</text></item>
<item><p>373b6</p><section>phal chen</section><text>bas thob/ /sangs rgyas nyi ma rjes mi 'brang / /de la bskal pa yod ma yin/ /dus kyang ma lus med pa ste/ /dus gsum yang dag rdzogs sangs rgyas/ /mgon po rnams ni mnga' bar 'gyur/ /ji ltar nyi ma'i dkyil 'khor ni/ /nams kyang mtshan dang</text></item>
<item><p>373b7</p><section>phal chen</section><text>mi gnas te/ /nyin mtshan zhes kyang rab tu brjod/ /de bzhin sangs rgyas chos nyid do/ /bskal pa gcig dang dus gsum du/ /'dren pa bzhugs pa ma yin te/ /dus gsum zhes kyang rab tu brjod/ /sangs rgyas rnams kyi chos nyid ltos/ de nas byang chub sems</text></item>
<item><p>374a1</p><section>phal chen</section><text>dpa' rdul dang bral ba'i rgyal mtshan gyis/ sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /yang dag sangs rgyas sku gcig ste/ /'dren pa thams cad don</text></item>
<item><p>374a2</p><section>phal chen</section><text>gcig kyang / /tshad gzhan dang gzhan dag tu/ /phyogs bcu kun nas rab tu snang / /gang gis ma lus thams cad kyi/ /chos kyi dbyings rnams kun khyab pas/ /sems can gtso bo thub pa yi/ /spyod yul rnams ni ci 'dra ltos/ /sangs rgyas</text></item>
<item><p>374a3</p><section>phal chen</section><text>rnams kyi chos nyid ni/ /nang gi skus kyang snang ba / /de bzhin gshegs pa'i byin gyi rlabs/ /phyi rol skus kyang snang ngo / /dus mang kun tu las rnams kyis/ /ji ltar las rnams bstsags pa bzhin/ /de bzhin so sor phye ba'i skus/ /rigs</text></item>
<item><p>374a4</p><section>phal chen</section><text>su byung bar rab tu bstan/ /rgyal ba'i chos nyid ma gtogs par/ /sangs rgyas sku ni 'di 'dra ba/ /grangs su bgrang bar nus te/ /bsam pas lta yang shes nus/ /ji ltar bdag cag sems kyi las/ /bsam gyis khyab 'byung ba/ /de bzhin</text></item>
<item><p>374a5</p><section>phal chen</section><text>sangs rgyas bsam khyab/ /sems kyi 'phrin las mnga'o/ /ji ltar zhing rnams bsam yas pa/ /sa la rnam par dag par mdzes/ /de bzhin sangs rgyas bsam mi khyab/ /'gro ba dag na mdzes par snang / /ji ltar las rnams</text></item>
<item><p>374a6</p><section>phal chen</section><text>'jug pa ni/ /rkyen gyis rab tu 'byung 'gyur ba/ /de bzhin rgyu rnams 'thun pa las/ /sangs rgyas shin tu mthong bar 'gyur/ /yid bzhin nor bu'i rgyal po ni/ /ji ltar yid bsam rdzogs byed pa/ /de bzhin sangs rgyas chos nyid kyang / /rtag tu</text></item>
<item><p>374a7</p><section>phal chen</section><text>smon lam rdzogs par sgrub/ /mtha' dang dbus med 'jig rten 'dir/ /'jig rten mgon po 'dren par 'gyur/ /de yi smon lam de dag gis/ /phyogs bcu 'di dag rgyal bas gang / de nas byang chub sems dpa' dri ma med pa'i rgyal</text></item>
<item><p>374b1</p><section>phal chen</section><text>mtshan gyis/ sangs rgyas kyi byin gyi rlabs kyis/ phyogs bcur rnam par bltas te/ de'i tshe tshigs su bcad pa 'di dag smras so/ /ye shes dkyil 'khor sangs rgyas te/ /'jig rten chos rnams rnam par sbyong / /'jig rten chos rnams</text></item>
<item><p>374b2</p><section>phal chen</section><text>rnam sbyangs nas/ /sangs rgyas chos rnams rab tu brjod/ /de ste sems can mnyam sangs rgyas/ /sems can la la bsam byas na/ /rgyal ba de dag thams cad mthong / /sangs rgyas la ni gshegs pa med/ /sangs rgyas la ni dmigs</text></item>
<item><p>374b3</p><section>phal chen</section><text>byas nas/ /sems kyis sangs rgyas pas na/ /sems bskyed pa dang rgyal mnyam par/ /de bzhin de dag rgyal ba mthong / /dkar po'i chos kyis nyer brtan cing / /gang gis grags pa rnam sbyangs pa/ /de dag thams cad sems bskyed</text></item>
<item><p>374b4</p><section>phal chen</section><text>la/ /shes rab ldan pa rab tu bzhugs/ /pa dag dang byin gyi rlabs/ /yi gtso bo ston pa mdzad/ /de phyir pa kun tu yang / /sangs rgyas rgyal ba gshegs par brjod/ /'jig rten khams rnams 'di dag ni/ /sangs</text></item>
<item><p>374b5</p><section>phal chen</section><text>rgyas sku rnams bdag gi / /sems la bdag gi med pa bstan/ /byang chub rtogs la bdag gi med/ /mi yi seng ge'i chos nyid dang / /dpa' ba'i stobs la rab tu gnas/ /lus dang mtshan nyid mi 'dra ste/ /snang ba'i sems dang mnyam</text></item>
<item><p>374b6</p><section>phal chen</section><text>pa'i sku/ /ji ltar 'jig rten de bzhin sku/ /ji bzhin skur yang rgyal ba ste/ /sku yi rang bzhin shes pa ni/ /sangs rgyas chags pa med ces bya/ /sangs rgyas kun tu gzigs pa ste/ /chos rnams thams cad rab tu gzigs/ /sangs</text></item>
<item><p>374b7</p><section>phal chen</section><text>rgyas chos dang byang chub rnams/ /gang la'ang pa med pa yin/ /sangs rgyas la ni gshegs pa / /sangs rgyas gang na'ang mi bzhugs te/ /yang dag sangs rgyas log pa med/ /de bzhin gshegs la len mi mnga'/ de nas byang chub</text></item>
<item><p>375a1</p><section>phal chen</section><text>sems dpa' dpal gyi rgyal mtshan gyis sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /sangs rgyas thams cad kun tu khyab/ /zhing gcig la ni mi gnas te/ /</text></item>
<item><p>375a2</p><section>phal chen</section><text>thams cad du ni sangs rgyas gshegs/ /zhing rnams kun tu rab tu snang / /sangs rgyas sku ni thams cad du/ /byin gyi rlabs dag rab tu 'byung / /'tshang rgya chos kyi 'khor lo dang / /bsam pa bzhin du mya ngan 'da'/ /sangs rgyas la ni su zhig</text></item>
<item><p>375a3</p><section>phal chen</section><text>sems/ /ci phyir sangs rgyas bsam mi khyab/ /yang dag sangs rgyas su yis mthong / /rgyal ba sus kyang mthong mi 'gyur/ /ji ltar chos rnams chos nyid dang / /ji ltar sangs rgyas spyod yul du/ /gang dag chos rnams gcig tsam yang / /de</text></item>
<item><p>375a4</p><section>phal chen</section><text>bzhin nyid la mi 'jug go /'di ni 'jig rten 'di rgyal zhes/ /'jig rten dag na rnam rtog yod/ /gang gis ngo bo nyid shes na/ /'jig rten de rgyal ba'ang med/ /'jig rten dad par bya ba'i phyir/ /mgon po dag ni mngon sum ston/ /de dag</text></item>
<item><p>375a5</p><section>phal chen</section><text>gi ni lta ba 'di/ /shin tu par mi rung de/ /gang gis chags pa rnams bzlog cing / /chags pa med pa dga' byed pa/ /chags pa thams cad rnam bzlog nas/ /chags med chos nyid rtogs par 'gyur/ /sangs rgyas zhes brjod gang yin dang / /</text></item>
<item><p>375a6</p><section>phal chen</section><text>gang gi rnam 'phrul snang gyur pa'i/ /chos ni dus gsum thams cad du/ /rnam pa kun du mi rnyed de/ /gang gis chos nyid 'di shes shing / /gang gis 'di bzhin yid shes na/ /thams cad mkhyen cing gzigs kun pa'i/ /de bzhin gshegs pa myur du 'gyur/ /</text></item>
<item><p>375a7</p><section>phal chen</section><text>sangs rgyas thams cad rnam 'phrul pa/ /'di dag thams cad tshig gis bstan/ /yang dag sangs rgyas tshig lam / /tshig gi lam gyis rab tu brjod/ /de nas byang chub sems dpa' chos kyi rgyal mtshan gyis/ sangs rgyas kyi byin gyi rlabs kyis</text></item>
<item><p>375b1</p><section>phal chen</section><text>phyogs bcur rnam par bltas te/ de'i tshe tshigs su bcad pa 'di dag smras so/ /gang gis rnam par 'phrul snang ba'i/ /sangs rgyas mthong ba med pa bas/ /'jig rten khams rnams thams cad ni/ /sdug bsngal phung po blangs kyang bla/ /'gro ba</text></item>
<item><p>375b2</p><section>phal chen</section><text>gang gis byang chub tu/ /sems ni nam yang ma bskyed pa/ /de dag gnas 'di thos gyur na/ /sangs rgyas byang chub 'grub par 'gyur/ /gang gis bsam pa gcig gis kyang / /'di la mos byed mkhas pa ni/ /mi yi mchog tu mi 'gyur zhes/ /des</text></item>
<item><p>375b3</p><section>phal chen</section><text>ni the tsom mi bya'o/ /de yi rnam par 'phrul pa ni/ /bskal pa bye ba'i bar du dkon/ /su zhig 'di la mos byed pa/ /de dag bla na med par 'gyur/ /brjod du med pa'i sangs rgyas rnams/ /skad cig skad cig bsnyen bkur kyang / /'di yi tshul la ma</text></item>
<item><p>375b4</p><section>phal chen</section><text>gnas na/ /de dag bsnyen bkur byas ma yin/ /gang las sangs rgyas brjod 'gyur ba'i/ /chos 'di gang gis thos gyur pa/ /des ni bde kun gyis kyang / /spyad pa rnams ni blang bar bya/ /ji tsam chos kyi dbyings rnams dang / /dus gsum gyi ni</text></item>
<item><p>375b5</p><section>phal chen</section><text>mgon po yi/ /sangs rgyas rnams ni rten pa yi/ /ye shes chen po gcig thos nas/ /phyi mtha'i bskal pa bye ba rnams/ /zhing rnams re rer zad byas shing / /'di yi tshul ni brtson byed na/ /de la byang chub dkon pa / /sems can rnams kyi sngon</text></item>
<item><p>375b6</p><section>phal chen</section><text>mtha' yi/ /'khor bar mi rnams gnas gyur kyang / /des ni sangs rgyas rab byung ba/ /chos nyid 'di ni shes ma gyur/ /chos rnams zhig par byas pa med/ /chos ni 'jig par mi 'gyur te/ /kun tu snang las rnam 'phrul pa/ /'jig rten dag tu</text></item>
<item><p>375b7</p><section>phal chen</section><text>thams cad bstan/ dga' ldan gyi gnas su byang chub sems dpa' 'dus pa'i tshigs su bcad pa bstan pa'i le'u ste/ nyi shu dgu pa'o// //sangs rgyas rmad ga cad ces bya ba shin tu rgyas pa chen po'i mdo/ /bam po sum</text></item>
<item><p>376a1</p><section>phal chen</section><text>cu pa/ de nas byang chub sems dpa' rdo rje'i rgyal mtshan de'i tshe/ sangs rgyas kyi mthus/ ting nge 'dzin ye shes snang ba zhes bya ba la snyoms par zhugs te/ byang chub sems dpa' rdo rje'i rgyal mtshan byang chub sems dpa'i</text></item>
<item><p>376a2</p><section>phal chen</section><text>ting nge 'dzin ye shes snang ba zhes bya ba de la snyoms par zhugs ma thag du/ de'i tshe phyogs bcu'i phyogs re rer 'jig rten gyi khams sangs rgyas kyi zhing stong gi rdul shin tu phra ba snyed 'das pa'i pha rol nas/ de bzhin gshegs pa sangs rgyas kyi zhing brgya</text></item>
<item><p>376a3</p><section>phal chen</section><text>phrag stong gi rdul shin tu phra ba snyed kyis zhal bstan pa mthong ste/ de dag kyang 'di lta ste/ mtshan rdo rje'i rgyal mtshan zhes bya ba sha stag go /phyogs gcig nas ji lta ba ltar phyogs bcu nas kyang de bzhin te/ de la sangs rgyas bcom ldan 'das de dag gis</text></item>
<item><p>376a4</p><section>phal chen</section><text>'di skad ces kyang bka' stsal to/ /rdo rje'i rgyal mtshan de ltar khyod byang chub sems dpa'i ting nge 'dzin ye shes snang ba la snyoms par zhugs pa legs so legs so/ /'di ltar yang rigs kyi bu khyod la phyogs bcu nas/ de bzhin gshegs pa sangs</text></item>
<item><p>376a5</p><section>phal chen</section><text>rgyas kyi zhing brgya stong phrag bcu'i rdul shin tu phra ba snyed thams cad kyang mtshan 'thun pa sha stag gis/ 'di ltar bcom ldan 'das rnam par snang mdzad 'di'i sngon gyi smon lam dang / sngon gyi byin gyi rlabs dang / khyod kyi ye shes rnam par dag pa dang /</text></item>
<item><p>376a6</p><section>phal chen</section><text>byang chub sems dpa' rnams kyi dge ba'i rtsa bas brtan pa'i phyir/ 'di lta ste/ byang chub sems dpa'i mi 'jigs pa rnam par dag par bya ba dang / spobs pa chags pa med par bya ba dang / ye shes kyis bsgribs pa pa'i sar 'jug par bya ba dang /</text></item>
<item><p>376a7</p><section>phal chen</section><text>thams cad mkhyen pa'i sems yangs pa la rab tu 'jug par bya ba dang / dge ba'i rtsa ba zad pa phun sum tshogs par bya ba dang / bsgribs pa pa'i chos dkar po yongs su rdzogs par bya ba dang / chos kyi dbyings la sgo kun nas 'jug par bya ba dang /</text></item>
<item><p>376b1</p><section>phal chen</section><text>sangs rgyas thams cad kyi cho 'phrul bstan par bya ba dang / sngon gyi mtha'i mur thug pa'i ye shes dang / dran pa rgyun mi chod par rnam par dag par bya ba dang / dbang po sangs rgyas thams cad kyi byin gyi rlabs kyis byin du brlabs par bya ba dang /</text></item>
<item><p>376b2</p><section>phal chen</section><text>chos kyi sgo mtha' yas pa bstan par bya ba dang / shes pa kun tu gzung bar bya ba dang / 'di lta ste/ yongs su bsngo ba bcu yongs su rdzogs par bstan pa dang / byang chub sems dpa' thams cad kyi dge ba'i rtsa ba gzung bar bya ba dang / 'jig rten</text></item>
<item><p>376b3</p><section>phal chen</section><text>las 'das pa'i tshogs rnams rab tu bstan par bya ba dang / thams cad mkhyen pa'i ye shes mi chod par bya ba dang / smon lam chen po'i skabs dbye bar bya ba dang / don shin tu bstan pa la 'jug par bya ba dang / chos kyi dbyings yongs su shes</text></item>
<item><p>376b4</p><section>phal chen</section><text>par bya ba dang / byang chub sems dpa' thams cad kyi yid rab tu dga' bar bya ba dang / sangs rgyas thams cad kyi srid pa gsum gyi dge ba'i rtsa ba 'thun pa la bsten par bya ba dang / de bzhin gshegs pa thams cad kyi rigs yang dag par gzung bar</text></item>
<item><p>376b5</p><section>phal chen</section><text>bya ba'i phyir byin gyis brlab pa mdzad kyis/ kye rigs kyi bu khyod kyis de bzhin gshegs pa'i mthu dang / sangs rgyas kyi byin gyis brlabs pa dang / 'jig rten las 'das pa'i bsod nams kyis brtan pa dang / gzungs kyi snang ba la zhugs pa dang /</text></item>
<item><p>376b6</p><section>phal chen</section><text>sangs rgyas kyi chos bsgribs pa med pa la zhugs pa dang / chos kyi dbyings snang ba'i chos nyid du bya ba dang / kha na ma tho ba med pa'i chos dkar po yang dag par bsgrub par bya ba dang / ye shes kyi spyod yul yangs pa la gnas pa dang / bsgribs pa med pa'i chos</text></item>
<item><p>376b7</p><section>phal chen</section><text>snang ba la gnas pas chos bstan pa 'di brjod pa dang / bstan pa'i phyir spobs par gyis shig /de nas sangs rgyas bcom ldan 'das de dag gis/ byang chub sems dpa' rdo rje'i rgyal mtshan gyi ye shes tshad med pa nye bar bsgrub pa mdzad do/ /spobs</text></item>
<item><p>377a1</p><section>phal chen</section><text>pa chags pa pa dang / tshig rab tu dbye ba la mkhas pa nye bar bsgrub pa mdzad do/ /bsgribs pa med pa'i chos kyi snang ba nye bar bsgrub pa mdzad do/ /de bzhin gshegs pa rnams kyi sku dang gcig pa nye bar bsgrub pa mdzad do/ /tshad</text></item>
<item><p>377a2</p><section>phal chen</section><text>med pa'i dbyangs kyi dkyil 'khor rnam par dag par nye bar bsgrub pa mdzad do/ /byang chub sems dpa'i ting nge 'dzin bsam gyis mi khyab pa rnam par dbye ba la mkhas pa nye bar bsgrub pa mdzad do/ /dge ba'i rtsa ba thams cad nyams pa med par</text></item>
<item><p>377a3</p><section>phal chen</section><text>yongs su bsngo ba'i ye shes nye bar bsgrub pa mdzad do/ /chos thams cad kyi lhag mthong mngon par bskyed pa la mkhas pa nye bar bsgrub pa mdzad do/ /chos thams cad bstan pa'i gnas rgyun mi chad pa nye bar bsgrub pa mdzad do/ /de ci'i phyir</text></item>
<item><p>377a4</p><section>phal chen</section><text>zhe na/ 'di lta ste/ ting nge 'dzin 'di nyid kyi dge ba'i rtsa ba'i gzi brjid kyi phyir ro/ /de nas sangs rgyas bcom ldan 'das de dag gi phyag g.yas pas/ byang chub sems dpa' rdo rje'i rgyal mtshan gyi spyi bo la byug pa mdzad do/ /sangs rgyas</text></item>
<item><p>377a5</p><section>phal chen</section><text>bcom ldan 'das de dag gis byang chub sems dpa' rdo rje'i rgyal mtshan la reg ma thag tu ting nge 'dzin de las rnam par langs te langs nas kyang byang chub sems dpa' de dag la smras pa/ kye rgyal ba'i sras dag byang chub sems dpa'i smon lam</text></item>
<item><p>377a6</p><section>phal chen</section><text>'di lta ste/ 'gro ba thams cad khyab par byed pa/ sems can thams cad yongs su skyob pa 'di ni bsam gyis mi khyab ste/ kye rgyal ba'i sras dag /de la gnas shing byang chub sems dpa' sems dpa' chen po rnams 'das pa'i sangs</text></item>
<item><p>377a7</p><section>phal chen</section><text>rgyas bcom ldan 'das rnams kyi yongs su bsngo ba la slob bo/ /ma byon pa'i sangs rgyas bcom ldan 'das rnams kyi yongs su bsngo ba la slob par 'gyur ro/ /da ltar byung ba'i sangs rgyas bcom ldan 'das rnams kyi yongs su bsngo ba la slob bo/ /</text></item>
<item><p>377b1</p><section>phal chen</section><text>kye rgyal ba'i sras dag /byang chub sems dpa' sems dpa' chen po rnams kyis yongs su bsngo ba gang la bsams te de skad du smras pa de dag ni gang / kye rgyal ba'i sras dag yongs su bsngo ba'i grangs du zhe na/ kye rgyal ba'i sras dag /bsngo ba bcu po 'di dag</text></item>
<item><p>377b2</p><section>phal chen</section><text>ni 'das pa dang / ma byon pa dang / da ltar byung ba'i sangs rgyas bcom ldan 'das rnams kyis gsungs so/ /gsung ngo / /gsung bar 'gyur ro/ /bcu gang zhe na/ 'di lta ste/ sems can rnams kyi 'du shes 'gog cing 'gro ba thams cad yongs su</text></item>
<item><p>377b3</p><section>phal chen</section><text>skyob pa zhes bya ba byang chub sems dpa' rnams kyi yongs su bsngo ba dang po dang / mi phyed pa dang ldan pa zhes bya ba byang chub sems dpa' rnams kyi yongs su bsngo ba gnyis pa dang / sangs rgyas thams cad la yang dag par bskyed pa zhes bya ba byang chub sems</text></item>
<item><p>377b4</p><section>phal chen</section><text>dpa' rnams kyi yongs su bsngo ba gsum pa dang / thams cad kyi rjes su song ba zhes bya ba byang chub sems dpa' rnams kyi yongs su bsngo ba bzhi pa dang / bsod nams kyi mdzod mi zad pa zhes bya ba byang chub sems dpa' rnams kyi yongs su bsngo ba</text></item>
<item><p>377b5</p><section>phal chen</section><text>lnga pa dang / dge ba'i rtsa ba thams cad dang mnyam pa nyid kyi rjes su song ba zhes bya ba byang chub sems dpa' rnams kyi yongs su bsngo ba drug pa dang / 'gro ba thams cad mnyam pa nyid kyi rjes su song ba zhes bya ba byang chub sems dpa' rnams kyi yongs su</text></item>
<item><p>377b6</p><section>phal chen</section><text>bsngo ba bdun pa dang / de bzhin gshegs pa'i mtshan nyid kyi rang bzhin zhes bya ba byang chub sems dpa' rnams kyi yongs su bsngo ba brgyad pa dang / chags pa med cing bcings pa dang dgrol ba pa zhes bya ba byang chub sems dpa' rnams kyi yongs su</text></item>
<item><p>377b7</p><section>phal chen</section><text>bsngo ba dgu pa dang / chos kyi dbyings tshad med pa'i rjes su song ba zhes bya ba byang chub sems dpa' rnams kyi yongs su bsngo ba bcu pa ste/ kye rgyal ba'i sras dag /byang chub sems dpa' rnams kyi yongs su bsngo ba bcu po de dag ni/ 'das pa dang ma byon pa</text></item>
<item><p>378a1</p><section>phal chen</section><text>dang da ltar byung ba'i sangs rgyas bcom ldan 'das rnams kyis gsungs so/ /gsung ngo / /gsung bar 'gyur ro/ /kye rgyal ba'i sras dag /byang chub sems dpa' rnams kyi yongs su bsngo ba dang po sems can rnams kyi</text></item>
<item><p>378a2</p><section>phal chen</section><text>'du shes 'gog cing 'gro ba thams cad yongs su skyob pa zhes bya ba gang zhe na/ kye rgyal ba'i sras dag 'di la/ byang chub sems dpa' sbyin pa'i pha rol du phyin pa la rab tu sbyor ba'am tshul khrims kyi pha rol tu phyin pa la rnam par sbyong ba'am/ bzod pa'i pha rol tu phyin</text></item>
<item><p>378a3</p><section>phal chen</section><text>pa la sems pa'am/ brtson 'grus kyi pha rol tu phyin pa la rtsom pa'am/ bsam gtan gyi pha rol tu phyin pa la rnam par dpyod pa'am/ shes rab kyi pha rol tu phyin pa la 'jug pa'am/ byams pa bsgom pa yang dag par skyed pa'am/ snying rjes snying</text></item>
<item><p>378a4</p><section>phal chen</section><text>brtse bar byed pa'am/ dga' ba la rab tu dga' bar byed pa'am/ btang snyoms la shin tu gnas pa byed kyang rung ste/ dge ba'i rtsa ba rnams la shin tu bsams nas/ dge ba'i rtsa ba de dang de dag la rab tu sbyor zhing / dge ba'i rtsa ba tshad pa rnam par phye nas/</text></item>
<item><p>378a5</p><section>phal chen</section><text>'di ltar dge ba'i rtsa ba gang gis sems can rnams kyi sems can dmyal ba'i ngan song rgyun chad par 'gyur ba dang / byol song gi skye gnas pa dang / gshin rje'i 'jig rten pa rnams kyi sdug bsngal gyi phung po rnam par ldog par 'gyur ba'i dge ba'i rtsa ba 'gro ba thams cad</text></item>
<item><p>378a6</p><section>phal chen</section><text>la rnam par dag pa'i mthar phyin par phan 'dogs pa gang yin zhes sems skyed do/ /de de ltar dge ba'i rtsa ba de dag yang dag par bskyed pa na/ 'di ltar yongs su bsngo ste/ dge ba'i rtsa ba 'dis sdug bsngal gyi phung po thams cad rnam par bzlog pa'i phyir</text></item>
<item><p>378a7</p><section>phal chen</section><text>bdag sems can thams cad kyi gnas su gyur cig /nyon mongs pa thams cad las yongs su dgrol ba'i phyir bdag sems can thams cad kyi dpung gnyen du gyur cig /'jigs pa kun las bsrung ba'i phyir bdag sems can thams cad kyi skyabs su</text></item>
<item><p>378b1</p><section>phal chen</section><text>gyur cig /thams cad mkhyen pa'i sa thob par bya ba'i phyir/ bdag sems can thams cad kyi lam du gyur cig /shin tu bde ba dang ldan pa thob par bya ba'i phyir/ bdag sems can thams cad kyi rten du gyur cig /rab rib pa'i ye shes snang ba</text></item>
<item><p>378b2</p><section>phal chen</section><text>yang dag par bstan pa'i phyir/ bdag sems can thams cad kyi snang bar gyur cig /ma rig pa'i mun pa rnam par bsal ba'i phyir/ bdag sems can thams cad kyi sgron mar gyur cig /shin tu dag pa la rab tu dgod pa'i phyir/ bdag sems</text></item>
<item><p>378b3</p><section>phal chen</section><text>can thams cad kyi mar mer gyur cig /chos kyi tshul la gzud pa'i phyir/ bdag sems can thams cad kyi 'dren par gyur cig /bsgribs pa med pa'i ye shes kyi phung po bstan pa'i phyir/ bdag sems can thams cad kyi yongs su 'dren par gyur</text></item>
<item><p>378b4</p><section>phal chen</section><text>cig ces/ de de ltar 'gro ba thams cad kyi don du thams cad mkhyen pa nyid kyi mthar shin tu thug par dge ba'i rtsa ba de dag yongs su bsngo ste/ ji ltar mdza' ba bsrung ba'i phyir yongs su bsngo ba de ltar mi mdza' ba bsrung ba'i phyir yang yongs su bsngo'o/ /</text></item>
<item><p>378b5</p><section>phal chen</section><text>de ci'i phyir zhe na/ byang chub sems dpa' sems dpa' chen po rnams la bdag tu bya ba'i bsam pas mi mdza' ba ni gang yang de/ de yang 'di ltar byang chub sems dpa' ni chos thams cad mnyam pa nyid la yang dag par byung ba ste/ de 'di snyam</text></item>
<item><p>378b6</p><section>phal chen</section><text>du byang chub sems dpa' la mi mdza' ba'i don byed pa de dag thams cad ni bdag gi rgyud la dgod dgod pa yin no zhes te/ de dag ni sems can thams cad kyi yul thams cad la zhe sdang ba pa'i mig gis lta'o/ /byang chub sems dpa' sems</text></item>
<item><p>378b7</p><section>phal chen</section><text>dpa' chen po rnams ni 'gro ba thams cad kyi dge ba'i bshes gnyen te/ sems can thams cad la dge ba'i chos yang dag par bstan pa'i phyir 'jug go /'di lta ste dper na/ rgya mtsho chen po ni dug thams cad kyis gdug par bya bar mi nus so/ /</text></item>
<item><p>379a1</p><section>phal chen</section><text>de bzhin du byang chub sems dpa' yang drin mi gzo ba dang / blo zhen pa dang / sems 'khrug pa dang / rnyog pa dang / mun par gyur pa dang / rang bzhin stor ba dang / rlom sems dang ldan pa dang / sgrub pa nyams pa dang /</text></item>
<item><p>379a2</p><section>phal chen</section><text>sems rmus long lta bur gyur pa'i sems can byis pa thams cad kyis skyon can du mi nus so/ /'di lta ste dper na/ lha'i bu nyi ma 'char ba de ni rmus long gi skyon gyis 'char ba la thogs par mi 'gyur ro/ /dri za'i grong khyer gyi skyon gyis thogs</text></item>
<item><p>379a3</p><section>phal chen</section><text>par mi 'gyur ro/ /gling bzhi 'jig rten gyi khams kyi sa'i rdul gyi skyon gyis thogs par 'gyur ro/ /lha ma yin gyi dbang po sgra gcan gyi skyon gyis thogs par mi 'gyur ro/ /du ba 'khrigs pa'i skyon gyis thogs par mi 'gyur ro/ /'dzam bu'i</text></item>
<item><p>379a4</p><section>phal chen</section><text>gling gi nye ba'i nyon mongs pa'i skyon gyis thogs par mi 'gyur ro/ /grib ma sna tshogs kyi skyon gyis thogs par mi 'gyur ro/ /dug gi ri'i skyon gyis thogs par mi 'gyur ro/ /khams kyi nye ba'i nyon mongs pa'i skyon gyis thogs par mi 'gyur ro/ /</text></item>
<item><p>379a5</p><section>phal chen</section><text>dus yongs su 'gyur ba'i skyon gyis thogs par mi 'gyur ro/ /de bzhin du byang chub sems dpa' sems dpa' chen po dran pa can yang dag par shes pa dang ldan pa/ sems kyi bdag nyid che ba nyid shin tu zab cing yangs pa yid la yang dag par rtog pa/</text></item>
<item><p>379a6</p><section>phal chen</section><text>mi zhan pa yon tan spyad pas ye shes mthar gyur pa chos la shin tu dad pa'i sems mngon par skyes pa/ chos kyi snang ba'i 'od kyis rab tu snang ba don thams cad mthong ba chos mngon par shes pa ye shes rig pa spyod pa med pa lhur byed pa/ sems can thams cad dge ba'i chos spyod pa la rab</text></item>
<item><p>379a7</p><section>phal chen</section><text>tu sbyor ba/ sems can thams cad kyis nyes par sems bskyed pa la 'khrul pa med pa de yang dge ba'i rtsa ba de dag yongs su bsngo ba na/ gnod par byed pa thams cad kyi skyon gyis thogs par 'gyur ro/ /sems can mi srun pa'i tshul gyis ldog par</text></item>
<item><p>379b1</p><section>phal chen</section><text>'gyur ro/ /sems can gyi lta ba'i rnyog pas dge ba'i rtsa ba yongs su bsngo ba dang bral bar mi 'gyur ro/ /sems can gyi sems 'khrugs pas ldog par mi 'gyur ro/ /sems can gyi sems kyi rgyud stor bas byang chub sems dpa'i go cha chen po</text></item>
<item><p>379b2</p><section>phal chen</section><text>bgos pa las ring bar mi 'gyur ro/ /'gro ba thams cad yongs su bskyab pa'i smon lam dkrugs ma'i rnyog pa thams cad kyis bcil bar mi 'gyur ro/ /byang chub sems dpa'i rtsom pa chen po sems can drin du mi gzo ba mthong bas lhod par mi</text></item>
<item><p>379b3</p><section>phal chen</section><text>'gyur ro/ /byang chub tu pa'i dge ba'i rtsa ba sems can mi srun pa'i dbang pos zhum par mi 'gyur ro/ /dge ba'i rtsa ba ji lta ba bzhin las byis pa'i skye bo dang 'grogs pa las 'phang bar mi 'gyur ro/ /sems can gzhan gyi skyon gyis skyo</text></item>
<item><p>379b4</p><section>phal chen</section><text>bar mi 'gyur ro/ /de ci'i phyir zhe na/ dkyil 'khor 'di ni bsgribs pa med par 'gro ba thams cad/ rnam par dag par bya ba'i phyir 'byung ba ste/ /sems can gcig la shing / byang chub sems dpa' rnams bla na med pa yang dag</text></item>
<item><p>379b5</p><section>phal chen</section><text>par rdzogs pa'i byang chub tu dge ba'i rtsa ba yongs su bsngo ba ma yin/ 'di lta ste/ zhing rnam par dag par bya ba'i phyir zhing gcig la te/ byang chub sems dpa' byang chub kyi sems la mngon par spro ba ma yin/ 'di lta ste/ sangs rgyas</text></item>
<item><p>379b6</p><section>phal chen</section><text>lta ba rnam par dmigs pa'i phyir sangs rgyas gcig la te/ byang chub sems dpa' rnams kyi dad pa skye ba ma yin/ 'di lta ste ye shes gcig rjes su rtogs pa'i phyir ye shes gcig la nas/ byang chub sems dpa' rnams kyi</text></item>
<item><p>379b7</p><section>phal chen</section><text>smon lam skye ba ma yin gyi 'di ltar sems can thams cad yongs su bskyab pa'i phyir dge ba'i rtsa ba rnams yongs su bsngo'o/ /zhing thams cad yongs su sbyang ba'i phyir dge ba'i rtsa ba rnams yongs su bsngo'o/ /sangs rgyas thams cad la mchod cing rim</text></item>
<item><p>380a1</p><section>phal chen</section><text>gror bya ba'i phyir/ sangs rgyas thams cad blta ba la nas/ byang chub sems dpa' rnams kyi dad pa skye'o/ /sangs rgyas thams cad kyi chos kyi ye shes kyis rjes su rtogs par bya ba'i phyir/ byang chub sems dpa' sems dpa'</text></item>
<item><p>380a2</p><section>phal chen</section><text>chen po bla na med pa yang dag par rdzogs pa'i byang chub tu dge ba'i rtsa ba yongs su bsngo ba rnams kyi smon lam skye'o/ /de yang 'di ltar byang chub sems dpa' sems dpa' chen po sangs rgyas kyi stobs la dmigs pa la sems yangs pa/</text></item>
<item><p>380a3</p><section>phal chen</section><text>bsam pa ma 'khrugs pa/ bskal pa thams cad du shin tu dkon pa'i sems rin po che dang ldan pa rnams kyi sems ni 'di lta ste/ sangs rgyas thams cad dang mnyam pa nyid kyi phyir rab tu skyes te/ de ltar byang chub sems dpa' sems</text></item>
<item><p>380a4</p><section>phal chen</section><text>dpa' chen pos dge ba'i rtsa ba de dag yang dag par mthong nas/ sems dad pa chen po rnam par dag pa dang / snying rje chen pos brtan pas bsngo zhing dge ba'i rtsa ba de dag sems can thams cad la yongs su bsngo ste de yang tshig tsam du ma yin gyi bsam pa thag pas</text></item>
<item><p>380a5</p><section>phal chen</section><text>yongs su bsngo'o/ /de yang dga' ba'i sems dang / rab tu dga' ba'i sems dang / dad pa'i sems dang / mos pa'i sems dang / 'jam pa'i sems dang / byams pa'i sems dang / nye ba'i sems dang / snying brtse ba'i sems</text></item>
<item><p>380a6</p><section>phal chen</section><text>dang / phan gdags pa'i sems kyis yongs su bsngo'o/ /de yang 'di ltar yongs su bsngo ste/ bdag gi dge ba'i rtsa ba 'dis sems can thams cad kyi 'gro ba rnam par dag par gyur cig /skye ba yongs su dag par gyur cig /bsod</text></item>
<item><p>380a7</p><section>phal chen</section><text>nams kyi bdag nyid che ba yongs su rdzogs par gyur cig /zil gyis mi non par gyur cig /mi zad par gyur cig /thub par dka' ba'i sems su gyur cig /dran pa nyams pa med par gyur cig /rtogs pa nges par gyur cig /blo tshad med par</text></item>
<item><p>380b1</p><section>phal chen</section><text>gyur cig /lus kyi las dang ngag gi las dang / yid kyi las kyi yon tan gyi rgyan thams cad yongs su rdzogs par gyur cig /dge ba'i rtsa ba 'dis sems can de dag thams cad sangs rgyas thams cad mnyes par byed par gyur cig /mnyes</text></item>
<item><p>380b2</p><section>phal chen</section><text>par byas nas kyang thugs 'byung ba med par gyur cig /sangs rgyas bcom ldan 'das de dag la mi phyed pa'i dad pa yang thob par gyur cig /de dag gis de bzhin gshegs pa dgra bcom pa yang dag par rdzogs pa'i sangs rgyas rnams kyis</text></item>
<item><p>380b3</p><section>phal chen</section><text>chos bstan pa thob par gyur cig /thos nas kyang the tsom dang yid gnyis med par gyur cig /yang dag par 'dzin cing nan tan gyis bsgrub par gyur cig /sems can gyi dga' ba nyid kyang thob par gyur cig /kha na ma tho ba med pa'i lus kyi las kyang</text></item>
<item><p>380b4</p><section>phal chen</section><text>yang dag par grub par gyur cig /dge ba'i rtsa ba chen po la bdag rab tu gzhog par gyur cig /shin tu dbul ba dang rnam par bral bar gyur cig /nor bdun 'thob pa yongs su rdzogs par gyur cig /sangs rgyas thams cad kyi rjes su yang</text></item>
<item><p>380b5</p><section>phal chen</section><text>slob par gyur cig /dge ba'i dbang po 'thob par bya ba'ang thob par gyur cig /mos pa chen po'i mnyam pa nyid kyang yongs su rdzogs par gyur cig /thams cad mkhyen pa'i ye shes kyi go yang rnyed par gyur cig /'gro ba thams cad du nyams pa med</text></item>
<item><p>380b6</p><section>phal chen</section><text>pa'i mig kyang rnyed par gyur cig /mtshan gyis brgyan pa'i lus yongs su rdzogs pa yang thob par gyur cig /yon tan thams cad kyis brgyan pa'i tshig rnam par dag pa yang yongs su rdzogs par gyur cig /dbang po bsdams shing stobs bcu</text></item>
<item><p>380b7</p><section>phal chen</section><text>dang ldan pa'i sems dge ba yang yang dag par grub par gyur cig /gnas med par spyod pa yang yongs su rdzogs par gyur cig /sangs rgyas thams cad bde ba'i rim gro gang dang ldan pa'i bde ba'i rim gro de dag sems can thams cad kyis thob par gyur cig</text></item>
<item><p>381a1</p><section>phal chen</section><text>sangs rgyas kyi gnas rab tu thob pas tshad med pa'i gnas su gyur cig /sems can de dag thams cad kyi sdug bsngal gyi phung po sgrib pa'i las sna tshogs las byung ba/ sgrib pa'i las de dag gis bsgribs pas sangs rgyas mi mthong ba</text></item>
<item><p>381a2</p><section>phal chen</section><text>dang / chos mi thos pa dang / dge 'dun mi shes pa'i bsgribs pa'i las rnam pa sna tshogs kyis bstsags pa'i sdug bsngal gyi phung po de dag bdag gi lus 'dis sems can dmyal ba'i skye gnas dang / ngan song gi sa'i gnas de dang de dag du blang bar bya'o/ /</text></item>
<item><p>381a3</p><section>phal chen</section><text>sems can de dag thams cad ni dge ba'i rtsa ba 'dis de nas bton te/ bdag gis de dag gi sdug bsngal dang nyon mongs pa de dag blang bar bya'o/ /spro bar bya'o/ /mi ldog par bya'o/ /de las mi 'bros par bya'o/ /mi skrag par bya'o/ /mi 'jigs par bya'o/ /</text></item>
<item><p>381a4</p><section>phal chen</section><text>phyir mi ldog par bya'o/ /zhum pa med par bya'o/ /mi skyo bar bya'o/ /de ci'i phyir zhe na/ bdag gis ni sems can thams cad bsgral bar smon lam btab pas na sems can thams cad kyi khur bkur dgos so/ /'di ltar bdag gis sems can thams cad</text></item>
<item><p>381a5</p><section>phal chen</section><text>yongs su dgrol bar bya'o/ /'di ltar bdag gis sems can thams cad bsgral bar bya'o/ /skye ba'i dgon pa dang / rga ba dang na ba'i dgon pa dang / 'chi ba'i dgon pa dang / 'chi 'pho dang skye ba'i dgon pa dang / nyon mongs pa thams cad kyi dgon pa dang /</text></item>
<item><p>381a6</p><section>phal chen</section><text>mi khom pa thams cad kyi dgon pa dang / 'khod pa thams cad kyi dgon pa dang / lta ba'i thibs po thams cad kyi dgon pa dang / dge ba'i chos thams cad stong ba'i dgon pa dang / mi shes pa las byung ba'i dgon pa dang / dgon pa de dag thams cad</text></item>
<item><p>381a7</p><section>phal chen</section><text>nas bdag gis sems can srid pa'i dra bas 'khrigs pa/ ma rig pa'i sgrib pas bsgribs pa/ srid pa'i sred pa dang ldan pa/ zhen pa'i mthar gyur pa/ sdug bsngal gyi shing thags kyis bskor ba/ bdud kyi las la rten pa/ mi mkhas pa/ bsod nams</text></item>
<item><p>381b1</p><section>phal chen</section><text>'gags pa/ the tsom du gyur pa/ rtag tu yid gnyis dang ldan pa/ mi bde ba mthong ba/ 'byung ba la mi mkhas pa/ tshub mas bskor ba'i lo ma lta bur 'khor zhing 'phyan pa de dag thams cad yongs su thar bar bya'o/ /zhes de la byang chub sems dpa'i</text></item>
<item><p>381b2</p><section>phal chen</section><text>snying rje chen po yongs su rgyas pa'i sems dang ldan pas sems can gyi khams 'khor ba'i 'dam du bying ba mthong nas/ sems can de dag la snying brtse ba chen po skyes pa/ phan cher gdags pa'i sems rab tu bskyed pa/ sems can rnams kyi don chen</text></item>
<item><p>381b3</p><section>phal chen</section><text>po bya bar dga' ba sems can mang po rab tu 'grol bar dge ba'i rtsa ba yongs su bsngo ba/ yongs su bsngo ba chen po la zhugs pa/ 'das pa dang / ma 'ongs pa dang / da ltar byung ba'i byang chub sems dpa' thams cad kyi yongs su bsngo ba la rab tu zhugs pa/</text></item>
<item><p>381b4</p><section>phal chen</section><text>bsngo ba chen po'i mdos sems can thams cad la dge ba'i rtsa ba de dag yongs su bsngo ba/ sems can thams cad shin tu rnam par dag par bya bar sems pa/ sems can thams cad kyi dge ba'i rtsa ba kun thams cad mkhyen pa nyid kyi mthar thug par</text></item>
<item><p>381b5</p><section>phal chen</section><text>yongs su bsngo ba de sems 'di lta bu dang ldan par gyur te/ sems can thams cad bla na med pa'i ye shes kyi rgyal srid la rab tu gzhag pa'i phyir bdag spyod de/ bdag ni bdag 'ba' shig yongs su dgrol ba la mngon par zhugs pa ma yin gyis/ bdag</text></item>
<item><p>381b6</p><section>phal chen</section><text>gis sems can 'di dag kun thams cad mkhyen pa nyid kyi sems rab tu snang bas 'khor ba'i dgon pa brgal dka' ba nas gdon par bya'o/ /g.yang sa chen po nas blang bar bya'o/ /gnod pa thams cad las yongs su dgrol bar bya'o/ /'khor ba'i rgyud</text></item>
<item><p>381b7</p><section>phal chen</section><text>las rab tu bsgral bar bya'o/ /bdag nyid kyis sems can thams cad kyi sdug bsngal gyi phung po blang bar spro bar bya'o/ /bdag gis sems can de dag thams cad 'khor ba'i sdug bsngal chen po'i sa'i 'og nas drang bar bya'o/ /'jig rten gyi khams</text></item>
<item><p>382a1</p><section>phal chen</section><text>kyi mthar thug pa thams cad kyi ngan song kun gyi sdug bsngal thams cad blangs te nyams su myong bar bya ba la bdag gis spro bar bya'o/ /bdag gis sems can thams cad dge ba'i rtsa ba las mi spang bar bya'o/ /sems can thams cad</text></item>
<item><p>382a2</p><section>phal chen</section><text>yongs su dgrol ba'i phyir bdag ngan song gcig nas phyi ma'i mthar thug pa'i bskal par gnas par spro bar bya'o/ /ngan song gcig tu ji lta ba de bzhin du 'jig rten gyi khams thams cad du gtogs pa'i ngan song thams cad du gnas par spro bar bya'o/ /de ci'i phyir</text></item>
<item><p>382a3</p><section>phal chen</section><text>zhe na/ kyi hud sems can 'di dag thams cad sdug bsngal gyi gnas su lhung babs ni bdag gcig pu sdug bsngal myong bar bla'i bdag gis der bdag nyid gtar bcug ste/ sems can dmyal ba dang / byol song gi skye gnas dang / gshin rje'i</text></item>
<item><p>382a4</p><section>phal chen</section><text>'jig rten gyi dgon pa nas/ 'gro ba thams cad blus te/ bdag gis sems can thams cad kyi don du sdug bsngal tshor ba'i phung po 'di dag thams cad bdag gis lus 'dis myong bar bya'o/ /bdag gis ni sems can thams cad kyi gnya' bden</text></item>
<item><p>382a5</p><section>phal chen</section><text>par smra ba dang / yid ches shing mi bslu bar spro bar bya'i bdag la ni sems can thams cad kyis ma yin te/ de ci'i phyir zhe na/ 'di lta ste/ 'gro ba thams cad yongs su dgrol ba'i phyir/ bdag gis thams cad mkhyen pa'i sems/ sems</text></item>
<item><p>382a6</p><section>phal chen</section><text>can thams cad la pa skye ste/ bdag nyid 'dod pa'i phyir ni bla na med pa yang dag par rdzogs pa'i byang chub tu ma zhugs so/ /'dod pa'i yon tan lnga la dga' zhing spyod pa'i phyir yang ma yin no/ /'dod pa'i yul la bsnyen pa'i phyir yang ma yin</text></item>
<item><p>382a7</p><section>phal chen</section><text>no/ /'dod pa'i khams su gtogs pa'i dga' ba mang po gzhan blang ba'i phyir yang byang chub kyi spyod pa la mi spyod do/ /de ci'i phyir zhe na/ 'jig rten gyi dga' ba 'di dag thams cad ni dgra yin no/ /'dod pa la bsten pa 'di ni bdud kyi yul lo/ /</text></item>
<item><p>382b1</p><section>phal chen</section><text>'dod pa la bsten pa de ni blo ngan pas bstan pa'i lam mo/ /sangs rgyas thams cad kyis smad pa'i yul lo/ /de dag la bsten pa de las sdug bsngal thams cad 'byung bar 'gyur ro/ /de las sems can dmyal ba dang / byol song gi skye</text></item>
<item><p>382b2</p><section>phal chen</section><text>gnas dang / gshin rje'i 'jig rten 'di dag thams cad kyang 'byung bar 'gyur ro/ /de las sems can rnams 'thab pa dang / 'tshang 'dru ba dang / rtsod pa dang / gnad la 'bebs pa dang / 'khrug pa dang / kun tu 'khrug pa rnams kyang rab tu 'byung</text></item>
<item><p>382b3</p><section>phal chen</section><text>ngo / /sems can 'di dag ni 'dod pa la bsten pas sangs rgyas bcom ldan 'das rnams las ring du gyur pa ste/ 'dod pa de dag ni mtho ris su skye ba la yang bar du gcod na/ bla na med pa yang dag par rdzogs pa'i byang chub la lta smos kyang ci</text></item>
<item><p>382b4</p><section>phal chen</section><text>dgos te/ sems can thams cad kyi bde ba dang / dga' ba thams cad kyi yang bar chad du 'gyur ro/ /de ltar bdag gis 'dod pa ni ro chung zhing tshad med pa'i nyes pa can du mthong na/ ci yang de dag spyod pa'i phyir 'jug gam/ de ci'i phyir zhe na/</text></item>
<item><p>382b5</p><section>phal chen</section><text>bdag ni don 'di dag gi phyir bla na med pa yang dag par rdzogs pa'i byang chub tu zhugs pa ma yin no/ /'dod pa la dga' ba'i phyir yang byang chub sems dpa'i spyod pa la mi spyod de/ de bas na sems can thams cad la phan pa dang bde bar zhugs pa'i</text></item>
<item><p>382b6</p><section>phal chen</section><text>sems bskyed de/ bdag ni 'di ltar sems can thams cad kyi don gyi phyir de dag nyid kyi smon lam yongs su rdzogs par bya ba dang / bsngo zhing bsgrub pa'i phyir don de la zhugs pa ste/ de bas na bdag gis sems can sdug bsngal gyi zhags</text></item>
<item><p>382b7</p><section>phal chen</section><text>pas bcings pa thams cad kyi sdug bsngal gyi zhags pa bcad de/ sdug bsngal thams cad las yongs su dgrol bar bya'o/ /sdug bsngal gyi rgyud las rnam par bzlog par bya'o/ /bdag gis ji lta ji ltar sems can 'di dag thams cad shin</text></item>
<item><p>383a1</p><section>phal chen</section><text>tu bde ba dang / phan par 'gyur ba'i bde ba dang / tshor ba med pa'i bde ba dang / zhi ba'i bde ba dang / mi gnas pa'i bde ba dang / mi g.yo ba'i bde ba dang / tshad med pa'i bde ba dang / mnyams pa'i bde ba dang / mi 'gag pa'i</text></item>
<item><p>383a2</p><section>phal chen</section><text>bde ba dang / thams cad mkhyen pa nyid kyi bde ba rab tu 'thob par 'gyur ba de lta de ltar dge ba'i rtsa ba de dag yongs su bsngo bar bya'o/ /bdag kha lo sgyur ba dang / bdag mgon po dang / bdag me sgron 'dzin pa dang / bdag lam bde ba ston pa dang /</text></item>
<item><p>383a3</p><section>phal chen</section><text>bdag khom pa rnyed pa dang / bdag thabs la mkhas pa dang / bdag don shes pa dang / bdag 'khor ba'i rgya mtsho la thams cad mkhyen pa'i gru bo che'i mnyan par gyur pa dang / bdag yongs su bsngo ba la mkhas pa dang / bdag pha rol ston pas dge ba'i rtsa</text></item>
<item><p>383a4</p><section>phal chen</section><text>ba de dag ji lta ji ltar sems can rnams kyi skyabs su 'gyur ba dang / 'khor bar gyur pa rnams yongs su rgal bar 'gyur ba dang / de bzhin gshegs pa thams cad mnyes par 'gyur ba dang / thams cad mkhyen pa nyid du bsgribs pa med par 'gyur ba dang /</text></item>
<item><p>383a5</p><section>phal chen</section><text>bdud kyi yul rnams la mi gnas par 'gyur ba dang / sdig pa mi dge ba'i grogs po thams cad yongs su spong bar 'gyur ba dang / dge ba'i bshes gnyen byang chub sems dpa' thams cad la bsten par 'gyur ba dang / las rnam par dag pa la kha na</text></item>
<item><p>383a6</p><section>phal chen</section><text>ma tho ba med par 'gyur ba dang / spyad pa chen po'i smon lam rnams yang dag par bsgrub par 'gyur ba dang / dge ba'i rtsa ba thams cad khong du chud par 'gyur ba de lta de ltar yongs su bsngo'o/ /de la byang chub sems dpa' dge ba'i rtsa ba de dag yongs su</text></item>
<item><p>383a7</p><section>phal chen</section><text>bsngo ba na sems 'di snyam du bskyed de/ kye ma gling bzhi'i 'jig rten gyi khams snang bar bya ba'i phyir/ gling bzhi'i 'jig rten gyi khams na/ sems can ji snyed pa de snyed kyi nyi ma ni mi 'char gyi gling bzhi'i 'jig rten snang bar bya ba'i phyir nyi ma 'di nyid</text></item>
<item><p>383b1</p><section>phal chen</section><text>gcig pu 'char te/ sems can gling bzhir gtogs pa de dag rang rang gi lus las kyang snang ba gang gis de dag gis nyi ma'i grangs shes par 'gyur ba'am/ rang gi don bsgrub par 'gyur ba'am/ lo tog yongs su smin par 'gyur ba'am/ nyin gcig nyin</text></item>
<item><p>383b2</p><section>phal chen</section><text>gcig cing bza' shing gi ra ba dang / grong khyer dag tu dga' ba dang / rtse ba'i longs spyod myong bar 'gyur ba'am/ phyogs snang bar 'gyur ba'am/ grong dang grong khyer dang ljongs dang / pho brang 'khor dang / rgyal po'i gnas dag tu 'gro ba dang 'ong bar bya</text></item>
<item><p>383b3</p><section>phal chen</section><text>ba 'am/ spyod pa'i don sbyar bar bya ba'i snang ba mi 'byung ste/ sems can de dag rang rang gi lus la yang 'od gang gis de dag gi don bsgrub pa'i 'od de lta bu mi gtong ste/ 'di ltar lha'i bu nyi ma'i dkyil 'khor gcig pu gnyis su med pa de ni gling bzhi'i 'jig</text></item>
<item><p>383b4</p><section>phal chen</section><text>rten gyi khams su sems can rnams la snang bar bya ba'i phyir 'char zhing rab tu 'byung ngo / /de bzhin du byang chub sems dpa' dge ba'i rtsa ba yongs su bsngo ba na sems 'di ltar skye ste/ sems can 'di dag thams cad la gang gis de dag bdag nyid yongs su</text></item>
<item><p>383b5</p><section>phal chen</section><text>bskyab par bya ba de nyid kyang med na/ gzhan bskyab pa lta ci smos kyi bdag nyid gcig pu gnyis su med pas/ sems can thams cad kyi phyir 'di ltar sems can thams cad dgrol ba dang / sems can thams cad snang bar bya ba dang / sems can thams</text></item>
<item><p>383b6</p><section>phal chen</section><text>cad gsal bar bya ba dang / sems can thams cad shes par bya ba dang / sems can thams cad gzung bar bya ba dang / sems can thams cad bsdu bar bya ba dang / sems can thams cad bskyed par bya</text></item>
<item><p>383b7</p><section>phal chen</section><text>ba dang / sems can thams cad tshim par bya ba dang / sems can thams cad kyi the tsom gcad pa'i phyir/ dge ba'i rtsa ba rnams yang dag par bsdu'o/ /dge ba'i rtsa ba rnams yongs su bsngo bar bya'o/ /bdag gis ni</text></item>
<item><p>384a1</p><section>phal chen</section><text>nyi ma'i dkyil 'khor de lta bur bya ste/ gzhan las phan pa'i lan re bar mi bya'o/ /gzhan gyis skabs mi rnyed par bya'o/ /sems can thams cad kyi phyir go cha mi 'dor bar bya'o/ /sems can thams cad kyi don du spro ba mi bzlog par</text></item>
<item><p>384a2</p><section>phal chen</section><text>bya'o/ /sems can thams cad kyi bde ba bsgrub pa'i yongs su bsngo ba las phyir ldog par mi bya'o/ /dge ba'i rtsa ba chung ngu yang bsdu bar bya ste/ yongs su bsngo ba chung ngus yongs su bsngo zhing dga' bar bya'o/ /dge ba'i rtsa ba phan par mi 'gyur ba rnams ni</text></item>
<item><p>384a3</p><section>phal chen</section><text>sems can rnams la bsngo bar mi bya ste/ ci nas kyang dge ba'i rtsa ba de dag sems can thams cad la bde bar 'gyur ba de ltar bsngo'o/ /mngon par chags pa med pa'i chos nyid la rten te/ yongs su bsngo bar bya'o/ /sems can rnams kyi ngo bo nyid du yongs</text></item>
<item><p>384a4</p><section>phal chen</section><text>su bsngo bar bya'o zhes te/ de ni 'pho ba'i tshul gyis yongs su bsngo ba la gnas pa ma yin/ srid pa la mngon par chags pa'i phyir dge ba'i rtsa ba de dag la mi gnas so/ /mtshan ma'i tshul gyis dge ba'i rtsa ba de dag yongs su mi bsngo'o/ /dngos po la</text></item>
<item><p>384a5</p><section>phal chen</section><text>mngon par chags pa'i phyir las kyi rnam par smin pa la yongs su mi rtog go /phung po rnams kyi 'du shes la gnas shing yongs su mi bsngo'o/ /phung po 'jig pa la gnas shing yongs su mi bsngo'o/ /las rnam par rtog pa la gnas shing yongs su mi bsngo'o/ /rnam par smin pa la re bas</text></item>
<item><p>384a6</p><section>phal chen</section><text>ma yin no/ /brten pas bsnyems shing ma yin no/ /'brel par 'byung ba la kun tu rtog pas ma yin no/ /grags pa la gnas pas ma yin no/ /gnas kyi 'du shes la gnas pas ma yin no/ /gnas su rtog pa la gnas pas ma yin no/ /chos la rnam par</text></item>
<item><p>384a7</p><section>phal chen</section><text>rtog pa la gnas pas ma yin no/ /sems can gyi 'du shes la gnas pas ma yin te/ khams kyi tshul rnam pa tha dad pa'i rjes su song bas yongs su mi bsngo'o/ /sems kyi kun tu rtog pa la gnas te/ yongs su mi bsngo'o/ /sems kyi phyin</text></item>
<item><p>384b1</p><section>phal chen</section><text>ci log la gnas te yongs su mi bsngo'o/ /'du shes phyin ci log la gnas te yongs su mi bsngo'o/ /lta ba phyin ci log la gnas te yongs su mi bsngo'o/ /tshig gi lam la gnas te yongs su mi bsngo'o/ /de ni 'di ltar chos rnams ji lta ba bzhin rnam par</text></item>
<item><p>384b2</p><section>phal chen</section><text>dpyod cing yongs su bsngo'o/ /sems can rnams kyi mnyam pa nyid la sems shing yongs su bsngo'o/ /chos kyi dbyings kyi rgyas btab pa'i dge ba'i rtsa ba de dag yongs su bsngo'o/ /'dod chags dang bral ba dang mnyam pa'i chos kyis yongs su brtags pa'i dge</text></item>
<item><p>384b3</p><section>phal chen</section><text>ba'i rtsa ba de dag yongs su bsngo'o/ /chos thams cad la sgro gdags pa med par dge ba'i rtsa ba de dag rjes su rtogs par byed do/ /gnyis su med pa'i chos kyi dbyings la yang dag par lta zhing yongs su bsngo ba de dag la rab tu 'jug ste/ chos gang yang skye ba</text></item>
<item><p>384b4</p><section>phal chen</section><text>'am/ 'gag par byed pa med do/ /de bzhin du dge ba'i rtsa ba de dag yongs su bsngo ste/ gnyen pos yongs su dag pas bsngo ba de dag la yang dag par spyod do/ /'jig rten las 'das pa 'byam klas pa'i rjes su song ba'i dge ba'i rtsa ba de dag mthong ste/ gnyis</text></item>
<item><p>384b5</p><section>phal chen</section><text>kyi tshul gyis ni dge ba'i rtsa ba de dag thams cad khong du chud par mi byed do/ /las kyis thams cad mkhyen pa nyid du yang dag par mi spyod do/ /las las gzhan du yang thams cad mkhyen pa nyid la yongs su mi bsngo'o/ /las gang yin pa de yang thams cad mkhyen</text></item>
<item><p>384b6</p><section>phal chen</section><text>pa nyid la yang dag par rjes su mi mthong ngo / /las kyi lam dang bral bas kyang thams cad mkhyen pa nyid kyi smon lam thob par mi 'gyur te las kyi gzugs brnyan gyis rnam par smin pa'i gzugs brnyan yongs su dag par 'gyur ro/ /rnam par smin pa'i gzugs brnyan</text></item>
<item><p>384b7</p><section>phal chen</section><text>yongs su dag pas thams cad mkhyen pa'i ye shes thob par 'gyur ro/ /yongs su bsngo ba de g.yo ba dang / rlom sems dang rnam par spyod pa dang bral bar yang rab tu shes so/ /des kyang dge ba'i rtsa ba de dag yongs su bsngo'o/ /yongs su bsngo ba 'dis</text></item>
<item><p>385a1</p><section>phal chen</section><text>yongs su bsngos pas sems can rab tu dgrol ba rgyun chad par mi 'gyur ro/ /dge ba'i rtsa ba de dag yongs su bsngo ba 'dis yongs su bsngo ba na/ chos kyi mtshan nyid la gnas pa'ang mi gtod ste/ las dang rnam par smin pa med pa'i chos</text></item>
<item><p>385a2</p><section>phal chen</section><text>thams cad la nyon mongs pa med pa'i yongs su bsngo ba'i tshul gyis las dang rnam par smin pa bsgrub pa la mngon par mkhas pa yin no/ /de ltar byang chub sems dpa' dge ba'i rtsa ba de dag yongs su bsngo ba ni bla na med pa yang dag par rdzogs pa'i byang chub tu</text></item>
<item><p>385a3</p><section>phal chen</section><text>rjes su spyod pa kha na ma tho ba med pa yin no/ /kye rgyal ba'i sras dag 'di ni byang chub sems dpa' sems dpa' chen po rnams kyi yongs su bsngo ba sems can rnams kyi 'du shes 'gog cing 'gro ba thams cad yongs su skyob pa zhes bya ba ste dang po'o /</text></item>
<item><p>385a4</p><section>phal chen</section><text>de nas byang chub sems dpa' rdo rje'i rgyal mtshan gyis/ 'khor thams cad la rnam par bltas te/ chos kyi dbyings la rnam par bltas nas/ don dang tshig dang yi ge la 'jug par bya ba dang / sems rgya chen po mtha' dang dbus med pa yongs su</text></item>
<item><p>385a5</p><section>phal chen</section><text>bsgom pa dang / 'gro ba thams cad snying rje chen pos khyab par bya ba dang / dus gsum gyi sangs rgyas kyi gdung la sems yang dag par 'brel par bya ba dang / sangs rgyas kyi chos dang yon tan thams cad la 'jug par bya ba dang / sangs rgyas</text></item>
<item><p>385a6</p><section>phal chen</section><text>thams cad kyi byin gyis brlabs pa'i lus yang dag par bskyed pa dang / sems can thams cad kyi bsam pa rab tu dbye ba dang / dge ba'i rtsa ba bskyed pa'i dus la ji ltar 'bab pa yang dag par blta ba dang / chos kyi las dang 'thun pa'i gzugs kyi lus</text></item>
<item><p>385a7</p><section>phal chen</section><text>yongs su dag pa yang dag par bstan par byed cing / sangs rgyas kyi byin gyi rlabs kyis phyogs bcur rnam par bltas te/ de'i tshe tshigs su bcad pa 'di dag smras so/ /gang zhig bsam yas bskal par spyod pa dag /sems can phan</text></item>
<item><p>385b1</p><section>phal chen</section><text>phyir rtag tu zhugs pa ste/ /de dag brtson brtan chags med yid ldan pa/ /sangs rgyas yon tan rtag tu sbyor zhing tshol/ /gang zhig mtshungs med skyes bu 'dul drung du/ /bsam pa dri ma med par rnam sbyangs shing / /chos mkhas 'gro ba</text></item>
<item><p>385b2</p><section>phal chen</section><text>bskyab pa'i sems ldan pa/ /de dag yongs bsngo'i mdzod du zhugs pa yin/ /brtson 'grus stobs dang de dag nyer ldan zhing / /ye shes stobs kyis rnam dag yid gzhung ste/ /bzod pa'i stobs ldan sgul bar mi nus pa/ /de dag 'gro ba kun skyob mngon</text></item>
<item><p>385b3</p><section>phal chen</section><text>par brtson/ /shin tu yid brtan mtshungs pa med pa dang / /bsam pa rnam dag dga' ba'i blo ldan pa/ /de dag sa dang 'dra ba'i bzod stobs kyis/ /'gro ba kun la phan phyir mngon par brtson/ /bdag la bde ba tshol bar mi byed de/ /snying rje</text></item>
<item><p>385b4</p><section>phal chen</section><text>can gyis bsam pa de 'dra'o/ /'gro ba thams cad yongs su bskyab sems can/ /chags med gyur par de dag zhugs pa yin/ /phyogs bcu'i sems can ji snyed gang yang rung / /'gro ba kun nas ma lus bsdu byas te/ /de dag don du brtan</text></item>
<item><p>385b5</p><section>phal chen</section><text>sems ldan pa rnams/ /de dag yongs su bsngo tshul bslabs pa yin/ /dga' ba'i sems kyis sbyin pa gtong bar byed/ /skyes bu dam pa tshul khrims rnam dag pa/ /brtson 'grus stobs la brtan par gnas pa'i sems/ /de dag ye shes</text></item>
<item><p>385b6</p><section>phal chen</section><text>dge bas yongs su bsu bsngo/ /de dag blo gros yangs shing mtha' yas pa/ /bzod pa'i stobs la rtag par rab tu zhugs/ /bsam gtan stobs la rjes su sems pas na/ /mkhas pa de dag shes rab bsam mi khyab/ /phyogs bcu'i 'jig rten kun na gang yod pa'i/ /</text></item>
<item><p>385b7</p><section>phal chen</section><text>dge ba de dag yang dag bsgrub pa na/ /'gro ba kun la phan dang bde sems kyis/ /ye shes mkhas la de dag yongs su bsngo/ /dge ba de dag gang la tshad med pa/ /brtan pa de dag yongs su sdud pa'i tshe/ /de la rtag brtson dam pa'i blo gros can/ /</text></item>
<item><p>386a1</p><section>phal chen</section><text>bsam yas ye shes la ni rab tu gzhog /de dag 'gro ba'i don du mnar med par/ /bskal pa bsam gyis mi khyab gnas par spro/ /de dag yid ni zhum par mi 'gyur te/ /de dag bsngo rtogs bsam pa'i yid dang</text></item>
<item><p>386a2</p><section>phal chen</section><text>ldan/ /gzugs tshol mi byed sgra dang dri ma yin/ /ro dang reg pa de bzhin mi tshol te/ /'gro ba thams cad yongs su dgrol sems kyis/ /ye shes dam pa'i stobs ni rtag tu tshol/ /mkhas pa de dag ye shes mkha' 'dra bas/ /</text></item>
<item><p>386a3</p><section>phal chen</section><text>mtha' dang dbus med spyad pa spyod pa byed/ /rgyal ba'i chos kyi chos nyid ci 'dra ba/ /mtha' yas grags pa'i spyod pa de 'dra'o/ /de dag gang dang gang du 'dong byed pa/ /'gro la bde ba rgya chen rab tu sgrub/ /rtag tu mchog brtson dga'</text></item>
<item><p>386a4</p><section>phal chen</section><text>ba byed pa ste/ /byang chub spyod pas dga' ba tshol ba med/ /gdug med sems la gnas shing zhugs pa rnams/ /ye shes dam pa mchog la rjes su sems/ /de dag bdag la bde bar mi 'dod de/ /'gro ba kun la bde dang dga' phyir</text></item>
<item><p>386a5</p><section>phal chen</section><text>brtson/ /de dag yongs su bsngo ba mthar phyin dang / /bsam pa gdug med rnam par dag yid kyis/ /dus gsum rgyal ba gang na bzhugs bzhugs pa'i/ /chos kyi grong rdal de na rab tu gnas/ /gzugs dang tshor ba dag la mi gnas shing / /</text></item>
<item><p>386a6</p><section>phal chen</section><text>'du shes 'du byed yid la 'dam yin te/ /srid pa gsum las yongs su yid bskyod de/ /bsod nams gter la de dag yongs su bsngo/ /sems can ji snyed rgyal bas sad byas pa/ /'gro ba kun nas ma lus bsdu byas te/ /skyes bu dam</text></item>
<item><p>386a7</p><section>phal chen</section><text>pa de dag dgrol ba'i phyir/ /spyod pa'i mchog la gang zhig brtson byed pa/ /de dag rnam pa kun tu sems brtan te/ /de dag blo gros yangs pa gzhal du med/ /de dag dran pa'i dbang po ma nyams pa/ /de dag mnyam gzhag bsam pa rnam par</text></item>
<item><p>386b1</p><section>phal chen</section><text>dag /'jig rten 'di'i nang dang phyi rnams su/ /gang du'ang de dag gnas 'char mi byed de/ /mkha' la rlung dang rlung mar ci 'dra ba/ /phyogs rnams kun du sems ni de bzhin no/ /de dag lus kyi las rnams brtson byed pa/ /des ni</text></item>
<item><p>386b2</p><section>phal chen</section><text>rgyal ba mngon par mnyes par byed/ /rgyal ba rnams la ngag kyang bsdams pa ste/ /yid kyis de dag zhugs pa gang yang med/ /mi yi dbang po gang na bzhugs pa'i zhing / /mtha' yas zhing du de dag 'dong byed cing / /de dag kun tu thugs rje</text></item>
<item><p>386b3</p><section>phal chen</section><text>rgyal ba mthong / /rgyal ba rim gro byas shing de nas 'dong / /de dag rtag tu kha na ma tho med/ /'gro ba kun na de dag 'jigs pa med/ /de dag srid gsum 'di na mu stegs byed/ /de dag bde gshegs lam la gnas pa yin/ /de dag rnam</text></item>
<item><p>386b4</p><section>phal chen</section><text>par sgom zhing mngon brtson pa/ /skye dang 'jig pa'i tshul la rjes su sems/ /chos kyi ngo bo nyid la rab tu zhugs/ /nyon mongs med pa'i tshul la rab tu zhugs pa yin/ /gang gis spyod pa rab tu brtan gyur cing / /'gro ba kun las shes pa mi ldog</text></item>
<item><p>386b5</p><section>phal chen</section><text>pa/ /de 'dra'i chos nyid de dag rjes su sems/ /des ni dus gsum chags pa med par 'gyur/ /gang rnams 'gro ba rnam par dag byed pa/ /de dag yongs su bsngo ba'i pha rol phyin/ /de dag gnas rnams thams cad phyir bzlog pas/ /</text></item>
<item><p>386b6</p><section>phal chen</section><text>de phyir de dag spyod la mi gnas so/ /'gro ba kun kyi tshig lam ji snyed dang / /skye dgu thams cad smra zhing mngon brjod pa/ /de dag smra yang rlom sems med pa yin/ /chags med yid ldan spyod pa 'di 'dra'o/ /bsod nams tshul la blo</text></item>
<item><p>386b7</p><section>phal chen</section><text>gros mtha' yas pa/ /de dag 'di ltar yongs su bsngo bas na/ /phyogs bcu'i 'jig rten bzhugs pa ji snyed pa'i/ /mi yi dbang po de dag mnyes pa yin/ 'gro ba thams cad yongs su skyob pa zhes bya ba ste/ yongs su bsngo ba dang po'o/ /</text></item>
<item><p>387a1</p><section>phal chen</section><text>kye rgyal ba'i sras dag /byang chub sems dpa' sems dpa' chen po rnams kyi yongs su bsngo ba mi phyed pa dang ldan pa zhes bya ba gnyis pa gang zhe na/ kye rgyal ba'i sras dag /'di la byang chub sems dpa' 'di lta ste/ de bzhin</text></item>
<item><p>387a2</p><section>phal chen</section><text>gshegs pa thams cad mnyes par bya ba'i phyir/ sangs rgyas 'das pa dang / ma byon pa dang / da ltar byung ba thams cad la mi phyed par dad pa yin/ 'di lta ste/ byang chub sems dpa' thams cad kyi/ dge ba'i rtsa ba dang / rgyud kyi tshul</text></item>
<item><p>387a3</p><section>phal chen</section><text>gcig par bya ba'i phyir/ byang chub sems dpa' thams cad mkhyen pa nyid du sems bskyed pa gcig thob pa yan chad kun la yang mi phyed par dad pa yin/ 'di lta ste/ lhag pa'i bsam pas rab tu zhugs pas/ sangs rgyas kyi chos thams cad la</text></item>
<item><p>387a4</p><section>phal chen</section><text>mi phyed par dad pa yin/ 'di lta ste/ de bzhin gshegs pa thams cad kyi/ bstan pa yang dag par gzung zhing bsrung ba'i phyir/ de dang de dag du skyes pa'i sangs rgyas kyi bstan pa la mi phyed par dad pa yin/ 'di lta ste/ sdang ba med pa'i mig</text></item>
<item><p>387a5</p><section>phal chen</section><text>rab tu 'thob pa dang / sems can thams cad kyi don du/ dge ba'i rtsa ba thams cad yongs su bsngo ba'i phyir/ sems can thams cad la mi phyed par dad pa yin/ 'di lta ste/ mtha' yas pa'i dge ba'i rtsa ba mngon par 'du bya zhing / yang dag par bsgrub</text></item>
<item><p>387a6</p><section>phal chen</section><text>pa'i phyir chos dkar po thams cad la mi phyed par dad pa yin/ 'di lta ste/ lhag pa'i bsam pa dang / mos pa yongs su rdzogs par bya ba'i phyir/ byang chub sems dpa' thams cad kyi yongs su bsngo ba la mi phyed par dad pa yin/ 'di lta ste/ ston pa'i 'du</text></item>
<item><p>387a7</p><section>phal chen</section><text>shes yongs su ma rgyas pa rgyas par bya ba'i phyir/ chos smra ba'i byang chub sems dpa' thams cad la mi phyed par dad pa yin/ 'di lta ste/ de bzhin gshegs pa bsam gyis mi khyab pa la dad par bya ba'i phyir/ sangs rgyas thams cad kyi rnam par 'phrul pa dang</text></item>
<item><p>387b1</p><section>phal chen</section><text>cho 'phrul la mi phyed par dad pa yin/ byang chub sems dpa'i thabs mkhas pa'i spyod pa/ rnam pa tha dad pa sna tshogs kyis yang dag par gzung ba dmigs pa kun tu rgyu ba/ gzhan dang gzhan can de dag thams cad la mi phyed par dad pa yin te/ de ltar</text></item>
<item><p>387b2</p><section>phal chen</section><text>mi phyed pa'i gnas rab tu thob pa'i/ byang chub sems dpa' sems dpa' chen po ni dge ba'i rtsa ba ci yang rung ste/ sangs rgyas sam/ byang chub sems dpa' 'am/ nyan thos sam/ rang sangs rgyas sam/ sangs rgyas kyi bstan pa'am/</text></item>
<item><p>387b3</p><section>phal chen</section><text>sems can rnams la pa gang dge ba'i rtsa ba sna tshogs sam/ dge ba'i rtsa ba rnam pa tha dad pa'am/ byang chub tu sems bskyed pa rnam par 'phel bar bya ba 'am/ byams pa bsgom pa'i dge ba'i rtsa ba yang dag par bskyed pas kyang rung ste/</text></item>
<item><p>387b4</p><section>phal chen</section><text>snying rje chen po yangs pa/ tshad med pa/ yang dag par mthong bas/ byang chub tu sems bskyed pa yangs par bya ba dang / sangs rgyas thams cad kyi rjes su bslab pa dang / sangs rgyas thams cad kyi rjes su nan tan du bya ba dang / dge ba'i rtsa ba thams cad</text></item>
<item><p>387b5</p><section>phal chen</section><text>yang dag par bsdu ba dang / don shes pa la yang dag par 'jug par bya ba dang / bsod nams kyi tshogs yang dag par bsgrub pa dang / sbyin pa'i tshogs rab tu brtsam pa dang / yon tan thams cad kyi tshogs la rab tu 'jug par bya ba dang / dus gsum</text></item>
<item><p>387b6</p><section>phal chen</section><text>mnyam pa nyid du rnam par dpyod par byed cing / de dge ba'i rtsa ba de dag thams cad mkhyen pa'i tshogs bsag pa'i phyir yongs su bsngo'o/ /sangs rgyas thams cad blta ba dang mi 'bral ba yongs su rdzogs par bya ba dang / dge ba'i bshes gnyen thams cad</text></item>
<item><p>387b7</p><section>phal chen</section><text>dang mi 'bral ba rab tu thob par bya ba dang / byang chub sems dpa' thams cad dang mi 'bral bar 'grogs pa dang / thams cad mkhyen par sems bskyed pa yid la bya ba dang mi 'bral ba dang / sangs rgyas thams cad kyi bstan pa yang dag par gzung zhing bsrung ba</text></item>
<item><p>388a1</p><section>phal chen</section><text>dang mi 'bral ba dang / sems can gyi khams thams cad yongs su smin par bya ba dang mi 'bral ba dang / 'jig rten las 'das par sems bskyed cing yongs su bsngo ba dang mi 'bral ba dang / chos smra ba thams cad phu dud</text></item>
<item><p>388a2</p><section>phal chen</section><text>du bya ba dang mi 'bral ba dang / chos kyi snang ba thams cad thob pa dang mi 'bral ba dang / smon lam chen po rab tu brtson par bya ba dang mi 'bral bar yongs su bsngo'o/ /de ltar byang chub sems dpa' dge ba'i rtsa ba de dag yang dag par sgrub cing / yang</text></item>
<item><p>388a3</p><section>phal chen</section><text>dag par sdud pa dang / nye bar bapa dang / mngon par 'du byed pa dang / sems pa dang / par byed pa dang / rab tu rtog pa dang / yang dag par smon pa dang / kun tu spyod pa dang / nye bar ston pa'i tshe/ 'di ltar yongs su</text></item>
<item><p>388a4</p><section>phal chen</section><text>bsngo ste/ dge ba'i rtsa ba 'di dag 'di ltar bsgrubs pa las/ dge ba'i rtsa ba dang rgyu 'thun pa'i 'bras bu gang byung ba'i dge ba'i rtsa ba dang / rgyu 'thun pa'i 'bras bu des bdag byang chub sems dpa'i spyad pa spyod pa na/ sems kyi skad cig re re la brjod du med pa'i</text></item>
<item><p>388a5</p><section>phal chen</section><text>sangs rgyas bcom ldan 'das rnams mthong bar gyur cig /de dag kyang mnyes par byed par gyur cig /de bzhin gshegs pa dgra bcom pa yang dag par rdzogs pa'i sangs rgyas de dag la yang / sangs rgyas kyi rim gro rgya chen po byed par gyur cig /</text></item>
<item><p>388a6</p><section>phal chen</section><text>rin po che grangs med pa dang / me tog grangs med pa dang / dri grangs med pa dang / 'phreng ba grangs med pa dang / na bza' grangs med pa dang / gdugs grangs med pa dang / rgyal mtshan grangs med pa dang / ba dan grangs med pa dang / rgyan</text></item>
<item><p>388a7</p><section>phal chen</section><text>grangs med pa dang / lhab lhub grangs med pa dang / rim gro grangs med pa dang / byug pa grangs med pa dang / rnam par byug pa grangs med pa dang / me tog thams cad kyi gdan grangs med pa dang / spos thams cad kyi gdan grangs med pa</text></item>
<item><p>388b1</p><section>phal chen</section><text>dang / 'phreng ba thams cad kyi gdan grangs med pa dang / tsan dan bzang po thams cad kyi gdan grangs med pa dang / gos thams cad kyi gdan grangs med pa dang / rdo rje thams cad kyi gdan grangs med pa dang / nor bu rin po che thams</text></item>
<item><p>388b2</p><section>phal chen</section><text>cad kyi gdan grangs med pa dang / rin po che'i spang leb thams cad kyi gdan grangs med pa dang / rin po che'i kha dog gi gdan grangs med pa dang / rin po che thams cad kyi 'chag sa grangs med pa dang / me tog thams cad kyi</text></item>
<item><p>388b3</p><section>phal chen</section><text>'chag sa grangs med pa dang / spos thams cad kyi 'chag sa grangs med pa dang / phreng ba'i rgyan thams cad kyi 'chag sa grangs med pa dang / gos thams cad kyi 'chag sa grangs med pa dang / rin po che thams cad kyis sna tshogs su</text></item>
<item><p>388b4</p><section>phal chen</section><text>spras pa'i 'chag sa grangs med pa dang / rin po che thams cad kyi spang leb bting ba'i 'chag sa grangs med pa dang / rin po che thams cad kyi shing ta la'i phreng ba bsgreng ba'i 'chag sa grangs med pa dang / rin po che'i stegs bus bskor ba'i 'chag</text></item>
<item><p>388b5</p><section>phal chen</section><text>sa grangs med pa dang / rin po che thams cad kyi dril bu'i dra bas kun nas yog par byed pa'i 'chag sa grangs med pa dang / lha rdzas thams cad las shin tu 'das pa'i rin po che'i gtsug lag khang grangs med pa dang / lha rdzas thams cad las shin tu</text></item>
<item><p>388b6</p><section>phal chen</section><text>'das pa'i me tog thams cad kyi gtsug lag khang grangs med pa dang / lha rdzas las shin tu 'das pa'i spos thams cad kyi gtsug lag khang grangs med pa dang / lha rdzas las shin tu 'das pa'i phreng ba thams cad kyi gtsug lag khang grangs med</text></item>
<item><p>388b7</p><section>phal chen</section><text>pa dang / lha rdzas las shin tu 'das pa'i tsan+dan thams cad kyi gtsug lag khang grangs med pa dang / lha rdzas las shin tu 'das pa'i spos dang gdug pa mchog dam pa thams cad kyi gtsug lag khang grangs med pa dang / lha rdzas thams cad</text></item>
<item><p>389a1</p><section>phal chen</section><text>las shin tu 'das pa'i rdo rje'i gtsug lag khang grangs med pa dang / nor bu rin po che'i gtsug lag khang grangs med pa dang / spos kyi shing dang / gos kyi shing dang / rol mo'i shing dang / lhab lhub kyi shing dang / shing</text></item>
<item><p>389a2</p><section>phal chen</section><text>sna tshogs kyis kun nas bskor ba'i gtsug lag khang grangs med pa dang / yid du 'ong ba'i sgra 'byung ba'i shing grangs med pa dang / snam bu rin po che sbyangs pa'i shing grangs med pa dang / rin po che mang po'i shing grangs med pa dang / me tog dang /</text></item>
<item><p>389a3</p><section>phal chen</section><text>phreng ba dang / spos dang / byug pa dang / gdugs dang / rgyal mtshan thams cad grangs med pa dang / shing thams cad kyis brgyan pa'i gtsug lag khang grangs med pa dang / ba gam gyi rgyan grangs med pa dang / skar khung gi</text></item>
<item><p>389a4</p><section>phal chen</section><text>rgyan grangs med pa dang / rta babs kyi rgyan grangs med pa dang / pu shu'i rgyan dang / zla gam gyi rgyan dang / khang pa brtsegs pa'i rgyan dang / bla re'i rgyan grangs med pa dang / gser gyi dra ba'i khab grangs med pa dang / spos dang / bdug pa dam</text></item>
<item><p>389a5</p><section>phal chen</section><text>pa thams cad kyi rgyan grangs med pa dang / gos thams cad gding bar bting ba'i rgyan gyis thams cad rab tu brgyan pa'i gtsug lag khang grangs med pas bsnyen bkur byed par gyur cig /de ltar mchod pa rgya chen po sbyar te/ sangs rgyas thams</text></item>
<item><p>389a6</p><section>phal chen</section><text>cad la yid kyi dbang po shin tu dang bas mchod pa dang / rim gro rgyun mi 'chad pa dang / sangs rgyas phu dud du bya ba'i phyir mi ldog pa las byung bas phyag 'tshal zhing mchod pa dang bsnyen bkur byas te/ de bzhin gshegs pa de dag thams cad rim gro bya bas bskal pa</text></item>
<item><p>389a7</p><section>phal chen</section><text>brjod du med pa'i yang brjod du med pa zad par gyur cig /'gro ba thams cad dad par bya ba dang / sems can thams cad kyi dge ba'i rtsa ba yang dag par bsdu ba dang / 'gro ba thams cad kyi sdug bsngal gyi phung po rnam par bzlog pa dang / sems rgya chen po bskyed pa</text></item>
<item><p>389b1</p><section>phal chen</section><text>la mos par bya ba dang / rgyan chen pos yang dag par brgyan pa dang / tshad med par rnam par bre ba'i rgyan dang / brtsams pa mthar phyin par bya ba dang / sangs rgyas 'byung ba shin tu dkon pa brjod par bya ba dang / de bzhin gshegs pa'i</text></item>
<item><p>389b2</p><section>phal chen</section><text>stobs yongs su rdzogs par bya ba dang / mchod rten sna tshogs bsnyen bkur bar bya ba dang / sangs rgyas thams cad kyi bstan pa yang dag par gzung bar bya ba'i phyir/ de bzhin gshegs pa bzhugs shing 'tsho skyong ba la de lta bu'i rim gro byed pa dang /</text></item>
<item><p>389b3</p><section>phal chen</section><text>de dag yongs su mya ngan las 'das nas kyang / sangs rgyas de dag thams cad kyi sku gdung mchod pa la rab tu brtson par bya bas/ bskal pa grangs med pa zad kyang / de bzhin gshegs pa de dag mchod pa dang bsnyen bkur ba'i rgyan dang / brjod pa</text></item>
<item><p>389b4</p><section>phal chen</section><text>yon tan mtha' yas pa bsngags pas bsgrubs pa dang / 'gro ba thams cad yongs su smin par bya bas bsgrubs pa de dag mthar thug par ma gyur cig /de ltar rim gror byed pa las phyir ldog par ma gyur cig /rgyun gcod par ma gyur cig /</text></item>
<item><p>389b5</p><section>phal chen</section><text>sems yongs su skyo ba med par gyur cig /mngon par chags pa'i 'du shes rnam par spangs pa dang / mi gnas pa'i chos nyid dang / dge ba'i rtsa ba rlom sems thams cad bcom pas/ rlom sems med par gyur pa dang / chos 'gyur ba</text></item>
<item><p>389b6</p><section>phal chen</section><text>med pa yang dag pa ji lta ba bzhin gyis rgyas btab pa'i chos kyi sgo dang / tshe dang skye ba thams cad du 'khor bar gyur pa'i sangs rgyas kyi spyod pa dang / skye ba med pa'i rang bzhin la spyod cing / dmigs pa'i chos kyis rgyas btab pa'i sems bskyed</text></item>
<item><p>389b7</p><section>phal chen</section><text>pa dang / de bzhin gshegs pas byin gyis brlabs pa'i yongs su bsngo ba dang / chos kyi rang bzhin la rab tu brtson pa'i yongs su bsngo ba mnyam pa nyid dang / mngon par 'du bya ba med pa'i tshul la zhugs pa'i/ mngon par 'du bya ba med</text></item>
<item><p>390a1</p><section>phal chen</section><text>par mngon par bsgrub pa dang / dngos po thams cad kyi 'du shes dang bral ba'i bsngo ba'i tshul dang / bsngo ba la mkhas pa'i rnam pa tshad med pa dang / byang chub sems dpa'i bsngo ba srid pa kun las</text></item>
<item><p>390a2</p><section>phal chen</section><text>'phags pa dang / bsgom pa'i sgo mtshan ma la mkhas pas gnas pa dang / byang chub sems dpa'i spyod pa dge ba'i rtsa ba nye bar len pa'i byin gyi rlabs can dang / byang chub tu sems bskyed pa bsngo ba chen pos yongs su sbyangs</text></item>
<item><p>390a3</p><section>phal chen</section><text>pa dang / dge ba'i rtsa ba thams cad la/ gnas pa'i mos pa yongs su rgyas pas/ gnas thams cad yang dag par bcom par gyur cig /de ltar byang chub sems dpa' sems dpa' chen po ni/ dge ba'i rtsa ba de</text></item>
<item><p>390a4</p><section>phal chen</section><text>dag 'di ltar ci nas kyang / 'khor ba'i rgyud du chud zos par mi 'gyur ba dang / ci nas kyang thams cad mkhyen pa nyid du/ sems bskyed pa chud zos par mi 'gyur ba dang / ci nas kyang srid pa'i 'du 'dzis chud zos par mi 'gyur</text></item>
<item><p>390a5</p><section>phal chen</section><text>ba dang / ci nas kyang sems can gyi khams thams cad bsgral ba dang / ci nas kyang skye ba dang / 'chi 'phos skyon du mi 'gyur ba dang / ci nas kyang chags pa pa'i ye shes kyi sgo stor bar mi 'gyur ba dang / ci nas kyang byang chub sems</text></item>
<item><p>390a6</p><section>phal chen</section><text>dpa'i spyod pa gcig nas gcig tu brgyud pa'i rgyu zad par mi 'gyur ba dang / ci nas kyang 'jig rten gyi chos kyis kun tu blangs par mi 'gyur ba dang / ci nas kyang pha rol tu phyin pa rnams kyis rnam par dag par 'gyur ba dang / ci nas kyang</text></item>
<item><p>390a7</p><section>phal chen</section><text>thams cad mkhyen pa'i stobs phun sum tshogs par 'gyur bar yongs su bsngo ste/ de ltar byang chub sems dpa' sems dpa' chen po/ byang chub sems dpa'i sems bskyed pa mun pa med pa dang ldan pa ni/ chos dkar po snang bar gyur</text></item>
<item><p>390b1</p><section>phal chen</section><text>pas/ nye bar brtan cing yongs su bsngo ba'i mchog skyes bu dam pas spyad pa dang ldan pa dang / yongs su dag pa'i yid kyis yang dag par rtog pa dang / sems dang 'dra ba'i chos thams cad la zhugs pa dang / sgyu ma dang 'dra ba'i las</text></item>
<item><p>390b2</p><section>phal chen</section><text>yongs su shes pa dang / mig yor lta bu'i las kyi rnam par smin pa la mos pa dang / sprul pa lta bu'i mngon par 'du byed pa la gnas pa dang / sgra brnyan lta bu'i las la rten pa dang / grib ma lta bu'i byang chub sems dpa'i spyod pa'i rjes su song</text></item>
<item><p>390b3</p><section>phal chen</section><text>ba dang / chags pa med pa'i chos kyi mig rab tu skyes pa dang / bya ba med pa 'byam klas pa'i rjes su song ba dang / zhi ba'i rigs rab tu thob pa dang / gnyis su med pa dang ldan pa'i 'dus byas dang / 'dus ma byas kyi chos thams</text></item>
<item><p>390b4</p><section>phal chen</section><text>cad la rab tu zhugs pa dang / chos ma nor ba'i mtshan ma thob par bya ba dang / byang chub sems dpa'i spyod pa thams cad kyi rjes su song ba dang / mtshan ma thams cad la zhen pa med pa dang / thun mong gi las la mkhas pa'i rjes su song</text></item>
<item><p>390b5</p><section>phal chen</section><text>ba dang / chos dkar po thams cad rgyun ma chad pa dang / chags pa thams cad kyis mngon par ma zhen pa dang / chags pa med par 'gro ba la rten pa dang ldan pa yin te/ de ltar byang chub sems dpa' sems dpa' chen po shin tu bsam pa'i</text></item>
<item><p>390b6</p><section>phal chen</section><text>blo dang ldan pa/ dge ba'i rtsa ba la rmongs pa med pa/ chos thams cad dang 'gal ba med pa'i chos can rgyu dang las dang bya ba dang / 'gal ba med pa yang dag par mthong ba yongs su bsngo ba la mkhas pa/ ngo bo nyid kyi chos kyi tshul dang</text></item>
<item><p>390b7</p><section>phal chen</section><text>las rnam par smin pa mngon par bsgrubs pa'i/ pha rol tu phyin pa chos thams cad la rnam par lta zhing / rnam par dpyod pa'i ye shes dang ldan pa/ yongs su bsngo ba'i ye shes chen po mngon par shes pa la shin tu rig pa'i dge ba'i rtsa ba dang</text></item>
<item><p>391a1</p><section>phal chen</section><text>ldan pa/ mngon par 'du bya ba med par spyod pa'i sems dge ba'i rtsa ba dang ldan pa/ de dge ba'i rtsa ba de dag 'di ltar ci nas kyang / 'gro ba thams cad yongs su dgrol ba dang / sangs rgyas kyi rigs bdud kyi las dang bral</text></item>
<item><p>391a2</p><section>phal chen</section><text>ba/ las kyi rnam par yongs su byang ba'i bdag nyid can thams cad mkhyen pa nyid du mos shing / rjes su song ba'i sems dang ldan par 'gyur bar yongs su bsngo'o/ /bsngo ba de yang tshad med pa'i ye shes khong du chud par bya ba'i phyir yang dag par mthong</text></item>
<item><p>391a3</p><section>phal chen</section><text>bar byed de/ dge ba'i rtsa ba de dag 'jig rten gyi yul dang rnam par bral ba nyon mongs pa thams cad dang rnam par bral bar yongs su bsngo'o/ /sems can thams cad shin tu rnam par byang ba'i phyir yang yongs su bsngo ste/ ye shes rnam par dag pa'i mthar</text></item>
<item><p>391a4</p><section>phal chen</section><text>thug par zab pa'i tshul gyis/ dge ba'i rtsa ba de dag ci nas kyang 'khor ba'i chos kyis mi bskyod cing / sangs rgyas kyi dge ba mngon par 'byung bar sems bskyed pa dang ldan par yongs su bsngo'o/ /dge ba'i rtsa ba de dag yongs su bsngo ba'i tshe</text></item>
<item><p>391a5</p><section>phal chen</section><text>yang bdud kyi las thams cad las rnam par bzlog ste/ chos mnyam pa nyid kyi rgya yongs su bsngo ba'i ye shes kyi rjes su song ba las rgyas 'debs par byed do/ /dge ba'i rtsa ba de dag thams cad mkhyen pa nyid kyi longs spyod kyi phyir yang / chos thams</text></item>
<item><p>391a6</p><section>phal chen</section><text>cad 'jig rten las 'das par khong du chud pa'i yongs su bsngo bas yongs su bsngo'o/ /de ltar byang chub sems dpa' sems dpa' chen po dge ba'i rtsa ba de dag yongs su bsngo ba ni/ thams cad mkhyen pa'i theg pa'i dkyil 'khor yongs su grub pas/ 'gyod</text></item>
<item><p>391a7</p><section>phal chen</section><text>pa med pa'i dge ba'i rtsa ba dang ldan pa yin te/ kye rgyal ba'i sras dag /'di ni byang chub sems dpa' rnams kyi yongs su bsngo ba mi phyed pa dang ldan pa zhes bya ba ste gnyis pa'o/ /yongs su bsngo ba de dang ldan pa'i byang chub sems dpa' ni dge ba'i</text></item>
<item><p>391b1</p><section>phal chen</section><text>rtsa ba thams cad yongs su bsngo zhing / sangs rgyas grangs med pa mngon sum du bya ba thob par 'gyur ro/ /chos brjod du med pa yongs su dag pa yang yongs su rdzogs par byed de/ sems can thams cad mnyam pa nyid kyang khong du chud par byed do/ /</text></item>
<item><p>391b2</p><section>phal chen</section><text>chos thams cad la 'jug pa rmongs pa med pa la yang rab tu 'jug go /sangs rgyas thams cad kyi byin gyi rlabs/ bdud kyi las thams cad rab tu 'joms pa yang yongs su sgrub bo/ /mngon par skyes pa'i byang chub kyi sems kyang</text></item>
<item><p>391b3</p><section>phal chen</section><text>yongs su rdzogs par 'grub par 'gyur ro/ /chags pa med pa la rab tu 'jug pa'i phyir/ gzhan gyi dring mi 'jog pa yang yang dag par 'grub bo/ /chos thams cad kyi don mthong ba yang rab tu 'thob bo/ /sangs rgyas kyi zhing thams</text></item>
<item><p>391b4</p><section>phal chen</section><text>cad rjes su song ba'i 'du shes kyi gnas kyang rab tu rtogs par byed do/ /'gro ba thams cad yongs su snang bar bya ba'i yongs su dag pa'ang yongs su sgrub bo/ /de nas byang chub sems dpa' rdo rje'i rgyal mtshan gyis/ sangs rgyas kyi byin</text></item>
<item><p>391b5</p><section>phal chen</section><text>gyi rlabs kyis/ phyogs bcur rnam par bltas te/ de'i tshe tshigs su bcad pa 'di dag smras so/ /de dag yid ni dbye ba med bsgyur cing / /ji snyed las rnams yang dag rtsom byed kun/ /ci nas rgyal ba mngon par mnyes 'gyur</text></item>
<item><p>391b6</p><section>phal chen</section><text>ba/ /de ltar 'jig rten mkhas la yongs su bsngo bar byed/ /sangs rgyas bsam du med pa bsnyen bkur cing / /sbyin dul sdom pa mchog gi tshul khrims rnams/ /ci nas 'gro kun rnam par dag 'gyur ba/ /de ltar 'jig rten phan phyir yongs su bsngo/ /</text></item>
<item><p>391b7</p><section>phal chen</section><text>ji snyed 'di ni spos kyi gzhal med khang / /me tog rnam pa na bza'i rnam pa dang / /lhab lhub rnam pa gdugs kyi rnam pa dag /des ni ye shes mkhas la bsnyen bkur byed/ /de ltar skyes bu'i seng ge drang srong rnams/ /bskal pa bsam yas bsnyen</text></item>
<item><p>392a1</p><section>phal chen</section><text>cing bkur byas kyang / /rgyal ba skyes bu 'dul ba mchod byas pas/ /nam yang ngoms par tshor bar 'gyur ro/ /de dag rgyal ba kun la mos byed cing / /phyogs rnams kun gyi 'jig rten sgron ma rnams/</text></item>
<item><p>392a2</p><section>phal chen</section><text>mi yi seng ge mtshungs med ji snyed du/ /'jig rten phyogs bcu dag na bzhugs par mthong / /bskal pa bsam gyis khyab rnam mang du/ mi ngoms yid kyis sbyin pa gtong byed cing / /dge ba de la rjes su sems byed pas/ /bskal</text></item>
<item><p>392a3</p><section>phal chen</section><text>pa brgyar yang ngoms par mi tshor ro/ /'gro ba'i 'du shes rnam rtog rab shes kyang / /de la de ni mi rtog rnam mi rtog /de dag 'gro ba'i dbang po ma lus shes/ /de dag phan phyir rtag tu 'jug par byed/ /de dag dga' zhing mnyam par</text></item>
<item><p>392a4</p><section>phal chen</section><text>gzhag pa'i sems/ /dad pa 'od gsal sri zhu ldan pa rnams/ /bsam yas bskal par 'jig rten 'gro phan phyir/ /yongs su dgrol ba'i sems kyis spro bar byed/ /de dag bde gshegs mya ngan 'das pa las/ /sna tshogs rnam</text></item>
<item><p>392a5</p><section>phal chen</section><text>pa tha dad yid 'ong ba'i/ /mchod rten bsam gyis mi khyab rtsig byed cing / /mchod pa byed kyang nam yang tshim pa med/ /mtshungs med de dag sku gzugs rnam dag pa/ /rab tu 'od 'bar gser gyi snying po can/ /rgyal ba'i sku gzugs</text></item>
<item><p>392a6</p><section>phal chen</section><text>ri rab mnyam pa dag /bye ba brgya phrag mtha' yas rab tu byed/ /zil non dam pa rnyed pa de dag ni/ /bsod nams yangs pa'i stobs de sgrub pa na/ /de dag yongs bsngo'i shes pa rab rtogs shing / /dngos dang dngos med thams cad</text></item>
<item><p>392a7</p><section>phal chen</section><text>rab tu bsgom/ /'di 'dra'i ye shes tshul la yongs bsngos pas/ /de phyir 'khor bas zad par mi 'gyur te/ /chos nyid ye shes mchog dang dam pa dag /de la chos rnams skye ba gang yang / /des ni 'jig rten mkhyen pa rnam dag</text></item>
<item><p>392b1</p><section>phal chen</section><text>ltar/ /sems kyang rab tu rnam par dag par 'gyur/ /des ni mi zad mthar phyin tshul rtogs pa'i/ /'dus byas bsod nams zad par 'gyur ba med/ /gang rnams byang chub sems dang ldan 'gyur cing / /'jig rten kun la gnas</text></item>
<item><p>392b2</p><section>phal chen</section><text>pa med pa dag /'gro ba kun la chags pa med pa yin/ /phyogs rnams kun tu'ang mtha' yas rab tu 'gro/ /gang gis mi yi dbang po kun 'byung ba/ /de 'dra'i sems su yongs su bsngo ba byed/ /'gro ba thams cad sems dang mnyam</text></item>
<item><p>392b3</p><section>phal chen</section><text>rtogs kyang / /'gro ba kun tu sems ni dmigs pa med/ /de dag dngos po thams cad ma lus par/ /chos rnams dngos med ji bzhin 'jug pa byed/ /ci nas 'jig rten lam du nyams med par/ /rnam dag mig can yongs</text></item>
<item><p>392b4</p><section>phal chen</section><text>su bsngo ba byed/ /des ni srid rnams yongs su dag par bsngo/ /dngos su srid la rtog par mi byed de/ /dngos dang dngos med tshul ni shes byed cing / /'od gsal dang bas sems kyang tshim par byed/ /sangs rgyas zhing gcig</text></item>
<item><p>392b5</p><section>phal chen</section><text>gnas par mi byed de/ /zhing rnams ma lus kun la'ang gnas mi 'cha'/ /'dus byas chos kyis snyems par mi byed de/ /de dag rang bzhin la'ang mi gnas so/ /ci nas rgyal ba kun gyi kun mkhyen dang / /ci nas bla med</text></item>
<item><p>392b6</p><section>phal chen</section><text>sangs rgyas rgyan thob cing / /ci nas rgyal ba thams cad mnyes 'gyur ba/ /de ltar de dag las ni yongs su bsngo/ /ye shes dam pa'i rnam pa tshul shes pa/ /de dag rkang gnyis dam pa dran byed cing / /de 'dra'i chos</text></item>
<item><p>392b7</p><section>phal chen</section><text>rnams gnas med rab shes pas/ /de 'dra'i bsod nams gnas pa med par 'gyur/ /de dag 'gro ba kun gyi skyabs yin te/ /las kyi mtha' rnams thams cad rnam par sbyangs/ /'gro ba kun la phan dang bde sems kyis/ /</text></item>
<item><p>393a1</p><section>phal chen</section><text>'jig rten yongs su spang ba gang yang med/ /chos dang bar du mya ngan 'da' ba dag /gang phyir gzhan min 'grangs pa'i sa la srung / /gang gis rgyal 'gyur sangs rgyas gyur pa'i rnams/ /de ltar dge ba</text></item>
<item><p>393a2</p><section>phal chen</section><text>de dag yongs su bsngo/ /'jig rten 'gro ba'i rgyud la rlom sems med/ /'dus byas rnams la'ang de dag chags pa med/ /tshig gi lam la de dag gnas pa med/ /tshig med lam la'ang nams kyang mi gnas</text></item>
<item><p>393a3</p><section>phal chen</section><text>so/ /chos rnams thams cad ma lus bsdu mdzad de/ /mi yi dam pa sangs rgyas ji snyed pas/ /'gro rgyud thams cad rnam par phye bas mkhyen/ /thugs kyis rnam par dbye dang rtog mi mnga'/ /rgyan</text></item>
<item><p>393a4</p><section>phal chen</section><text>gcig las ni rgyan rnams kun 'byin kyang / /rnam par rtog pa'i chos su mi byed de/ /de dag thams cad dngos med spyod med par/ /'jig rten rtog pa med par rab tu shes/ /mi phyed pa dang ldan pa zhes bya ba ste</text></item>
<item><p>393a5</p><section>phal chen</section><text>yongs su bsngo ba gnyis pa'o// //</text></item>
<item><p>393a6</p><section>phal chen</section><text>// // // //</text></item>
</list>